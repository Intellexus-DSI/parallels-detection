[\[1a\]]
[\[1a.1\]]@#/_/khri brgyad ka ba bzhugs so//
[\[1b\]]
[\[1b.1\]{D10}]@##/_/rgya gar skad du/_Ar+ya aSh+Ta da sha sA ha sri kA pradz+nyA pA ra mi tA nA ma mahA yA na sU tra/_bod skad du/_'phags pa shes rab kyi pha rol tu phyin pa khri brgyad stong pa zhes bya ba theg pa chen 
[\[1b.2\]]po'i mdo/_bam po dang po/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab na/_bya rgod kyi 
[\[1b.3\]]phung po'i ri la dge slong lnga stong tsam gyi dge slong gi dge 'dun chen po dang thabs cig tu bzhugs te/_thams cad kyang dgra bcom pa/_zag pa zad pa/_nyon mongs pa med pa/_dbang dang ldan par gyur 
[\[1b.4\]]pa/_sems shin tu rnam par grol ba/_shes rab shin tu rnam par grol ba/_cang shes pa/_glang po chen po/_bya ba byas pa/_byed pa byas pa/_khur bor ba/_bdag gi don rjes su thob pa/_
[\[1b.5\]]srid par kun tu sbyor ba yongs su zad pa/_yang dag pa'i shes pas sems shin tu rnam par grol ba/_sems thams cad kyi dbang dam pa'i pha rol tu son pa sha stag ste/_gang zag gcig ma gtogs 
[\[2a\]]
[\[2a.1\]]pa ni 'di lta ste tshe dang ldan pa kun dga' bo'o/_/grags 'dzin ma dang /_skye dgu'i bdag mo chen mo la sogs pa dge slong ma lnga brgya tsam dang /_dge bsnyen dang dge bsnyen ma rab tu mang po thams cad kyang chos mthong ba sha stag dang /_byang chub sems dpa' 
[\[2a.2\]]sems dpa' chen po tshad med grangs med pa thams cad kyang gzungs thob pa stong pa nyid la gnas pa/_mtshan ma med pa'i spyod yul pa/_ma brtags pa'i smon lam dang ldan pa/_chos thams cad la mnyam pa nyid kyi bzod pa thob pa/_chags pa med pa'i gzungs thob pa/_
[\[2a.3\]]mngon par shes pa ma nyams pa/_gzung ba'i tshig dang ldan pa/_tshul 'chos pa med pa/_kha gsag med pa/_shes kyi khe dang rnyed pa'i sems med pa/_zang zing med pa'i sems kyis chos ston pa/_chos zab mo la bzod pa'i pha rol tu son pa/_mi 'jigs pa 
[\[2a.4\]]thob pa/_bdud kyi las thams cad las yang dag par 'das pa/_las kyi sgrib pa rgyun chad pa/_chos rab tu rnam par 'byed cing rnam par dbye ba ston pa la mkhas pa/_bskal pa grangs med pa nas smon lam shin tu brtsams pa/_bzhin 'dzum pa dang ldan pa/_gsong 
[\[2a.5\]]por smra ba/_bzhin khro gnyer med pa/_pha rol la tshigs su bcad pa'i dbyangs kyis brjod pa la mkhas pa/_sems zhum pa med pa spobs pa mi chod pa/_'khor mtha' yas pa zil gyis gnon pa'i mi 'jigs pa dang ldan pa/_bskal pa bye ba mtha' yas pas 
[\[2a.6\]]nges par 'byung ba la mkhas pa chos thams cad sgyu ma dang smig rgyu dang chu zla dang rmi lam dang brag ca dang mig yor dang gzugs brnyan dang sprul pa lta bur khong du chud pa/_sems can thams cad kyi sems kyi spyod pa dang /_mos pa dang phra ba mkhyen pa khong du 
[\[2b\]]
[\[2b.1\]]chud par bya ba la mkhas pa/_sems thogs pa med pa bzod pa rlabs po che dang ldan pa/_bdag nyid ji lta ba bzhin du 'jug pa la mkhas pa/_sangs rgyas kyi zhing mtha' yas pa thams cad rnam par bkod pa'i smon lam gyis 'jug pas yongs su zin pa/_'jig rten gyi khams 
[\[2b.2\]]grangs med pa na bzhugs pa'i sangs rgyas rjes su dran pa'i ting nge 'dzin rtag tu rgyun mi chad par mngon du gyur pa/_sangs rgyas dpag tu med pa la gsol ba 'debs pa la mkhas pa/_lta ba dang bag la nyal dang /_kun nas dkris pa dang /_nyon mongs pa sna tshogs rab tu zhi bar bya ba 
[\[2b.3\]]la mkhas pa/_ting nge 'dzin gyis rnam par rtse ba 'bum mngon par bsgrub pa la mkhas pa sha stag la 'di lta ste/_byang chub sems dpa' sems dpa' chen po bzang skyong dang /_dkon mchog 'byung gnas dang /_rin po ches byin dang /_rin chen byin dang /_ded dpon bzang po dang /_
[\[2b.4\]]chu lha'i lha dang /_phug sbas dang /_dbang pos byin dang /_blo gros dam pa dang /_blo gros khyad par can dang /_blo gros 'phel ba dang /_blo gros mtha' yas dang /_mthong ba don yod dang /_blo gros sgrib med dang /_shin tu yang dag zhugs dang /_rab kyi rtsal gyis rnam par gnon pa 
[\[2b.5\]]dang /_brtson 'grus mtha' yas dang /_rtag tu brtson dang /_rtag tu sbyor dang /_brtson pa mi gtong dang /_nyi ma'i snying po dang /_blo gros dpe med dang /_spyan ras gzigs dbang phyug dang /_mthu chen thob dang /_'jam dpal gzhon nur gyur pa dang /_bdud kyi stobs rab tu 'joms pa 
[\[2b.6\]]dang /_rdo rje blo gros dang /_lag na phyag rgya rin po che dang /_rtag tu phyag brkyang dang /_snying rje cher sems dang /_bkod pa chen po dang /_bkod pa'i rgyal po dang /_lhun po'i rtse mo dang /_byang chub sems dpa' sems dpa' chen po byams pa la sogs pa de dag dang /_gzhan yang byang 
[\[2b.7\]]chub sems dpa' bye ba khrag khrig 'bum phrag du ma dang thabs cig go/_/de nas de'i tshe/_bcom ldan 'das nyid kyis gdan seng ge'i khri bshams nas/_skyil mo krung bcas te/_sku drang por bsrang nas dran pa mngon du bzhag ste bzhugs so/_/der bzhugs nas ting nge 'dzin 
[\[3a\]]
[\[3a.1\]]gang du ting nge 'dzin thams cad chud pa dang 'dus pa dang 'ub cing yang dag par gzhol ba ting nge 'dzin gyi rgyal po zhes bya ba la snyoms par zhugs so/_/de nas bcom ldan 'das dran pa dang ldan zhing mkhyen bzhin du ting nge 'dzin de las bzhengs te/_lha'i spyan gyis 'jig 
[\[3a.2\]]rten gyi khams thams cad la rnam par gzigs so/_/rnam par gzigs nas sku thams cad kyis 'dzum pa mdzad de/_de'i zhabs kyi mthil 'khor lo rtsibs stong dang ldan pa gnyis las 'od zer bye ba khrag khrig 'bum phrag drug cu drug cu byung ngo /_/zhabs kyi sor mo bcu las kyang 
[\[3a.3\]]'od zer bye ba khrag khrig 'bum phrag drug cu drug cu byung ngo /_/de bzhin du zhabs kyi long bu gnyis dang /_byin pa gnyis dang /_pus mo gnyis dang /_brla gnyis dang /_sta zur gnyis dang /_lte ba khung dang /_rtsib logs gnyis dang /_skyes bu chen po'i mtshan thugs ka'i 
[\[3a.4\]]dpal be'u las kyang 'od zer bye ba khrag khrig 'bum phrag drug cu drug cu byung ngo /_/phyag gi sor mo bcu las kyang 'od zer bye ba khrag khrig 'bum phrag drug cu drug cu byung ngo /_/de bzhin du phyag lag ngar gnyis dang /_sku phrag pa gnyis dang /_mgur dang /_tshems mche ba bzhi dang /_
[\[3a.5\]]tshems bzhi bcu dang /_spyan gnyis dang /_snyan gnyis dang /_shangs kyi bu ga gnyis dang /_smin mtshams kyi mdzod spu dang steng gi gtsug tor dang zhal gyi sgo nas kyang 'od zer bye ba khrag khrig 'bum phrag drug cu drug cu byung ste/_'od zer bye ba khrag khrig 'bum phrag drug cu drug cu po de 
[\[3a.6\]]dag thams cad kyis thams cad dang ldan pa'i stong gsum gyi stong chen po'i 'jig rten gyi khams 'di snang ba chen pos khyab par byas te/_shar phyogs su 'jig rten gyi khams gang gA'i klung gi bye ma snyed dag 'od zer gyi snang ba chen po des khyab par snang bar byas so/_/de bzhin du lho 
[\[3a.7\]]dang nub dang byang phyogs dang byang shar dang shar lho dang lho nub dang nub byang gi phyogs mtshams dang /_'og dang /_steng gi phyogs su phyogs re rer yang 'jig rten gyi khams gang gA'i klung gi bye ma snyed dag 'od zer gyi snang ba chen po des khyab par snang bar byas so/_/sems can gang 
[\[3b\]]
[\[3b.1\]]dag gis 'od de mthong ba dang /_gang dag 'od zer gyi snang ba des reg pa de dag thams cad bla na med pa yang dag par rdzogs pa'i byang chub las phyir mi ldog par gyur to/_/de nas yang bcom ldan 'das kyis spu'i khung bu thams cad nas 'od zer bkye ste/_spu'i khung bu re re nas kyang 'od 
[\[3b.2\]]zer bye ba khrag khrig 'bum phrag drug cu drug cu byung nas/_'od zer de dag gis kyang stong gsum gyi stong chen po'i 'jig rten gyi khams 'di snang ba chen pos khyab par byas te/_de dag gis shar phyogs su 'jig rten gyi khams gang gA'i klung gi bye ma snyed dag snang ba chen pos khyab par snang 
[\[3b.3\]]bar byas so/_/de bzhin du lho dang nub dang byang phyogs dang byang shar dang shar lho dang lho nub dang nub byang gi phyogs mtshams dang 'og dang /_steng gi phyogs su phyogs re rer yang 'jig rten gyi khams gang gA'i klung gi bye ma snyed dag 'od zer gyi snang ba des khyab par snang bar byas so/_/sems 
[\[3b.4\]]can gang dag gis 'od de mthong ba dang /_gang dag 'od zer gyi snang ba des reg pa de dag thams cad bla na med pa yang dag par rdzogs pa'i byang chub las phyir mi ldog par gyur to/_/de nas yang bcom ldan 'das kyis de bzhin gshegs pa'i rang bzhin gyi 'od gang yin pa'i 'od 
[\[3b.5\]]des stong gsum gyi stong chen po'i 'jig rten gyi khams 'di snang ba chen pos khyab par mdzad do/_/shar phyogs su 'jig rten gyi khams gang gA'i klung gi bye ma snyed dag snang ba chen po des khyab par mdzad do/_/de bzhin du lho dang nub dang byang phyogs dang byang shar dang shar lho dang lho 
[\[3b.6\]]nub dang nub byang gi phyogs mtshams dang 'og dang /_steng gi phyogs su phyogs re rer yang 'jig rten gyi khams gang gA'i klung gi bye ma snyed dag snang ba chen po des khyab par mdzad do/_/sems can gang dag gis 'od de mthong ba dang gang dag 'od des reg pa de dag thams cad bla na med 
[\[3b.7\]]pa yang dag par rdzogs pa'i byang chub las phyir mi ldog par gyur to/_/de nas yang bcom ldan 'das kyis zhal gyi sgo nas ljags kyi dbang po phyung nas/_thams cad dang ldan pa'i stong gsum gyi stong chen po'i 'jig rten gyi khams 'di ljags kyi dbang pos khebs par mdzad 
[\[4a\]]
[\[4a.1\]]de/_stong gsum gyi stong chen po'i 'jig rten gyi khams ljags kyi dbang pos khyab par mdzad nas 'dzum pa mdzad do/_/ljags kyi dbang po de las kyang 'od zer kha dog sna tshogs bye ba khrag khrig 'bum phrag du ma byung ste/_'od zer de dag thams cad la rin po 
[\[4a.2\]]che sna tshogs kyi rgyu las byung ba'i pad ma gser gyi mdog tu snang ba 'dab ma stong dang ldan pa sna tshogs su 'dug pa/_blta na sdug pa/_yid du 'ong ba/_kha dog bzang ba/_dri zhim pa/_'jam pa/_ka tsa li di ka ltar reg na bde ba sha stag kun tu gnas par gyur te/_pad mo 
[\[4a.3\]]de dag la yang de bzhin gshegs pa'i sku mang po bzhugs shing 'di lta ste/_pha rol tu phyin pa drug dang ldan pa'i chos bstan pa 'di nyid ston pa mdzad de/_de dag shar phyogs su 'jig rten gyi khams gang gA'i klung gi bye ma snyed dag tu gshegs shing de dag tu byon nas kyang 'di lta ste/_
[\[4a.4\]]pha rol tu phyin pa drug dang ldan pa'i chos bstan pa 'di nyid kyi chos ston to/_/de bzhin du lho dang nub dang byang phyogs dang byang shar dang shar lho dang lho nub dang nub byang gi phyogs mtshams dang /_'og dang /_steng gi phyogs su phyogs re rer yang 'jig rten gyi khams gang gA'i klung gi 
[\[4a.5\]]bye ma snyed dag tu gshegs shing /_de dag tu byon nas kyang 'di lta ste/_pha rol tu phyin pa drug dang ldan pa'i chos bstan pa 'di nyid kyi chos ston to/_/sems can gang dag gis chos bstan pa de thos pa de dag thams cad kyang bla na med pa yang dag par rdzogs pa'i byang chub las phyir mi 
[\[4a.6\]]ldog par gyur to/_/de nas bcom ldan 'das gdan seng ge'i khri de nyid la bzhugs bzhin du seng ge rnam par rol pa zhes bya ba'i ting nge 'dzin la snyoms par zhugs nas/_'di lta bu'i rdzu 'phrul mngon par 'du mdzad pa mngon par mdzad de/_rdzu 'phrul de mngon par 'du mdzad pas 
[\[4a.7\]]stong gsum gyi stong chen po'i 'jig rten gyi khams 'di rnam pa drug tu g.yos te g.yos rab tu g.yos kun tu rab tu g.yos so/_/'gul rab tu 'gul kun tu rab tu 'gul to/_/ldeg rab tu ldeg kun tu rab tu ldeg go/_/'khrugs rab tu 'khrugs kun tu rab tu 'khrugs 
[\[4b\]]
[\[4b.1\]]so/_/'ur 'ur rab tu 'ur 'ur kun tu rab tu 'ur 'ur ro/_/chem chem rab tu chem chem kun tu rab tu chem chem mo/_/mtha' mtho na ni dbus dma'/_dbus mtho na ni mtha' dma' ste/_'jam pa dang /_snum pa dang /_sems can thams cad la phan pa dang bde ba bskyed par gyur to/_/
[\[4b.2\]]de nas skad cig thang cig yud tsam de la stong gsum gyi stong chen po'i 'jig rten gyi khams 'di na/_sems can dmyal ba dang /_dud 'gro'i skye gnas dang /_gshin rje'i 'jig rten thams cad rgyun chad par gyur/_mi khom pa thams cad kyang med par gyur te/_sems can de 
[\[4b.3\]]dag thams cad mi rnams dang skal ba mnyam par skyes par gyur to/_/de bzhin du rgyal chen bzhi'i ris dang sum cu rtsa gsum pa dang 'thab bral dang /_dga' ldan dang 'phrul dga' dang gzhan 'phrul dbang byed kyi lha rnams dang skal ba mnyam par skyes par gyur to/_/de nas mi 
[\[4b.4\]]de dag dang /_lha de dag dga' ba dang /_mchog tu dga' ba de nyid kyis sngon gyi tshe rabs rjes su dran par gyur te/_rjes su dran nas kyang /_bcom ldan 'das ga la ba der dong ste phyin nas/_bcom ldan 'das kyi zhabs la phyag 'tshal te/_thal mo sbyor zhing 'dud par gyur to/_/
[\[4b.5\]]de bzhin du shar phyogs kyi 'jig rten gyi khams gang gA'i klung gi bye ma snyed dag dang /_lho dang nub dang byang dang phyogs mtshams dang 'og dang steng dang phyogs bcu kun gyi phyogs re rer yang /_'jig rten gyi khams gang gA'i klung gi bye ma snyed dag gi sems can dmyal ba thams cad dang /_
[\[4b.6\]]dud 'gro'i skye gnas thams cad dang /_gshin rje'i 'jig rten thams cad rgyun chad par gyur/_mi khom pa thams cad kyang med par gyur te/_sems can de dag thams cad lha dang mi rnams dang skal ba mnyam par skyes par gyur to/_/de nas mi de dag dang lha de dag dga' ba dang /_
[\[4b.7\]]mchog tu dga' ba de nyid kyis sngon gyi tshe rabs rjes su dran par gyur te/_rjes su dran nas kyang dga' ba dang /_mchog tu dga' ba de nyid kyis rang rang gi sangs rgyas kyi zhing na/_sangs rgyas gang dag bzhugs pa de dag gi drung du dong ste phyin nas/_sangs rgyas bcom ldan 'das de 
[\[5a\]]
[\[5a.1\]]dag gi zhabs la phyag 'tshal te/_thams cad thal mo sbyor zhing 'dud par gyur to/_/de nas de'i tshe stong gsum gyi stong chen po'i 'jig rten gyi khams 'di na/_sems can long ba gang dag 'khod pa de dag thams cad kyis ni/_gzugs rnams mthong bar gyur to/_/
[\[5a.2\]]sems can 'on pa rnams ni sgra dag thos par gyur to/_/smyon pa rnams ni dran pa rnyed par gyur to/_/sems rnam par g.yeng ba rnams ni sems rtse gcig par gyur to/_/gcer bu rnams ni gos rnyed par gyur to/_/dbul po rnams ni nor rnyed par gyur to/_/bkres pa rnams ni zas 
[\[5a.3\]]rnyed par gyur to/_/skom pa rnams ni btung ba rnyed par gyur to/_/nad kyis btab pa rnams ni nad med par gyur to/_/dbang po nyams shing ma tshang ba rnams ni dbang po yongs su tshang bar gyur to/_/lus ngal ba rnams ni lus ngal ba med par gyur to/_/lus dang ngag dang yid kyi las 
[\[5a.4\]]kyi mtha' dang 'tsho ba mi dge ba ma spangs pa rnams ni/_lus dang ngag dang yid kyi las kyi mtha' dang /_'tsho ba mi dge ba dang bral bar gyur to/_/sems can thams cad kyang sems can thams cad la 'di lta ste/_pha ma dang mtshungs pa'i sems dang /_phu nu dang sring mo dang mtshungs 
[\[5a.5\]]pa'i sems dang mdza' bshes dang nye du dang /_snag gi gnyen mtshams dang mtshungs pa'i sems kyis sems mnyam par gyur to/_/dge ba bcu'i las kyi lam dang ldan zhing tshangs par spyod la/_gtsang zhing nyes pa'i dri nga ba med de/_mi dge ba'i rnam par rtog pa thams cad dang 
[\[5a.6\]]bral bar gyur to/_/de'i tshe sems can thams cad bde ba thams cad 'byor par gyur te/_dper na dge slong bsam gtan gsum pa la snyoms par zhugs pa'i bde ba de lta bu'i bde ba dang ldan par gyur to/_/de'i tshe sems can thams cad 'di lta bu'i shes rab dang ldan par gyur te/_
[\[5a.7\]]'di ltar sbyin pa ni legs pa'o/_/dul ba ni legs pa'o/_/legs par sdom pa ni legs pa'o/_/tshangs par spyod pa la gnas pa ni legs pa'o/_/srog chags 'byung po rnams la rnam par mi 'tshe ba ni legs pa'o/_/zhes bya bar shes par gyur to/_/de'i tshe 
[\[5b\]]
[\[5b.1\]]sangs rgyas kyi zhing gzhan dag na bzhugs pa'i sangs rgyas bcom ldan 'das rnams kyis/_kye ma sems can 'di dag 'di ltar sbyin pa ni legs pa'o/_/dul ba ni legs pa'o/_/legs par sdom pa ni legs pa'o/_/tshangs par spyod pa la gnas pa ni legs pa'o/_/
[\[5b.2\]]srog chags 'byung po rnams la rnam par mi 'tshe ba ni legs pa'o zhes bya bar shes pa'i shes rab de lta bu dang ldan par gyur pa ni ngo mtshar to zhes ched du brjod pa ched du brjod do/_/de nas bcom ldan 'das gdan seng ge'i khri de nyid la bzhugs bzhin du 'di lta ste dper na yongs su 
[\[5b.3\]]dag pa'i nam mkha' la nyi ma stobs dang ldan pa dang /_zla ba nya pa'i zla ba'i dkyil 'khor bzhin du/_'od dang /_sku mdog dang /_gzi brjid dang /_dpal gyis stong gsum gyi stong chen po'i 'jig rten gyi khams ri rab dang bcas pa/_khor yug dang bcas pa/_lha'i 
[\[5b.4\]]gnas dang bcas pa/_dbang po bcas pa/_tshangs pa dang bcas pa/_dbang byed dang bcas pa/_gnas gtsang ma dang bcas pa/_lha dang lha ma yin gyi ris dang bcas pa 'di zil gyis mnan te/_mdzes shing lham me lhan ne lhang nger bzhugs so/_/de bzhin du bcom 
[\[5b.5\]]ldan 'das kyis shar phyogs kyi 'jig rten gyi khams gang gA'i klung gi bye ma snyed dag_/'od dang /_sku mdog dang /_gzi brjid dang /_dpal gyis zil gyis mnan to/_/lho dang /_nub dang /_byang dang /_phyogs mtshams dang /_'og dang /_steng dang /_
[\[5b.6\]]phyogs bcu kun gyi 'jig rten gyi khams gang gA'i klung gi bye ma snyed dag_/'od dang /_sku mdog dang /_gzi brjid dang /_dpal gyis zil gyis mnan te/_mdzes shing /_lham me lhan ne lhang nger bzhugs so/_/'di lta ste dper na/_ri'i rgyal po ri rab ni de las 
[\[5b.7\]]gzhan pa'i ri thams cad zil gyis mnan te/_mdzes shing lham me lhan ne lhang nger 'dug go_/'di lta ste dper na/_zla ba'i dkyil 'khor ni skar ma'i gzugs thams cad zil gyis mnan te/_mdzes shing lham me lhan ne lhang nger 'dug go_/'di lta ste dper na/_nyi ma'i dkyil 
[\[6a\]]
[\[6a.1\]]'khor ni de las gzhan pa'i snang ba thams cad zil gyis mnan te/_mdzes shing lham me lhan ne lhang nger 'dug go_/de bzhin du bcom ldan 'das kyis kyang /_'od dang /_sku mdog dang /_gzi brjid dang /_dpal gyis phyogs bcu'i 'jig rten gyi khams lha 
[\[6a.2\]]dang bcas pa/_dbang po dang bcas pa/_tshangs pa dang bcas pa/_gnas gtsang ma dang bcas pa/_lha dang lha ma yin dang bcas pa thams cad zil gyis mnan te/_mdzes shing lham me lhan ne lhang nger bzhugs so/_/de nas yang bcom ldan 'das kyis stong gsum gyi stong 
[\[6a.3\]]chen po'i 'jig rten gyi khams kyi sems can rnams kyi lus ci 'dra ba de dang 'thun par sku tha mal pa bstan to/_/de nas stong gsum gyi stong chen po'i 'jig rten gyi khams 'di na gnas gtsang ma'i ris kyi lha'i bu rnams nas/_tshangs ris dang /_gzhan 'phrul dbang byed dang 'phrul 
[\[6a.4\]]dga' dang dga' ldan dang /_'thab bral dang sum cu rtsa gsum pa dang /_rgyal chen bzhi'i lha'i ris kyi bar ji snyed yod pa de dag thams cad kyis de bzhin gshegs pa'i sku blta bas chog mi shes pa mthong nas/_de dag tshim zhing mgu la yi rangs te/_rab tu dga' nas/_dga' 
[\[6a.5\]]ba dang yid bde ba skyes te/_lha'i me tog dag khyer zhing lha'i me tog phreng dang /_lha'i spos dang /_lha'i byug pa dang /_lha'i phye ma dang /_lha'i bdug pa dang /_lha'i ut+pal dang /_pad ma dang /_ku mu da dang /_pad ma dkar po dang /_na lin dang /_dri mchog dang /_lha'i me tog 
[\[6a.6\]]klu shing gi me tog dang /_tam la'i lo ma dang /_lha'i gos dang /_lha'i rgyan dang /_lha'i gdugs dang /_rgyal mtshan dang /_ba dan dag khyer te/_bcom ldan 'das ga la ba der dong ngo /_/stong gsum gyi stong chen po'i 'jig rten gyi khams 'di na 'dul ba dang /_snod 
[\[6a.7\]]du gyur pa'i mi gang dag 'khod pa de dag gis kyang /_de bzhin gshegs pa'i sku blta bas chog mi shes pa mthong nas thang las skyes pa dang /_chu las skyes pa'i me tog rnams khyer te/_de bzhin gshegs pa'i sku blta bas chog mi shes pa ga la ba der dong ngo /_/de nas 
[\[6b\]]
[\[6b.1\]]lha de dag dang mi de dag gis lha'i me tog dang /_spos dang /_bdug pa dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan de dag dang /_chu las skyes pa dang /_thang las skyes pa'i me tog de dag de bzhin 
[\[6b.2\]]gshegs pa'i sku la gtor/_mngon par gtor/_mngon par rab tu gtor to/_/de nas me tog dang /_spos dang /_bdug pa dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan gyi char dang /_thang las 
[\[6b.3\]]skyes pa dang /_chu las skyes pa'i me tog gang dag bcom ldan 'das la gtor ba de dag thams cad bcom ldan 'das kyi byin gyis rlabs kyis/_bcom ldan 'das kyi dbu'i drang thad kyi steng gi nam mkha' la khang pa brtsegs pa/_stong gsum gyi stong chen po'i 'jig rten gyi khams 
[\[6b.4\]]kyi tshad tsam zhig tu red de gnas par gyur to/_/khang pa brtsegs pa de las kyang lha'i me tog dang /_dar gyi lda ldi dag 'phyang /_rab tu 'phyang /_mngon par rab tu 'phyang ste/_me tog gi lda ldi dang /_dar gyi lda ldi de dag gis kyang /_stong gsum gyi stong chen po'i 'jig 
[\[6b.5\]]rten gyi khams 'di shin tu mdzes par gyur to/_/bcom ldan 'das kyi 'od snang ba gser gyi kha dog lta bu phyogs bcur 'phros pa des kyang phyogs re rer 'jig rten gyi khams gang gA'i klung gi bye ma snyed dag khyab par snang bar gyur to/_/stong gsum gyi stong chen po'i 'jig rten gyi 
[\[6b.6\]]khams 'di na/_'dzam bu'i gling gi 'jig rten gyi khams thams cad kyi lha dang mi de dag so so nas 'di snyam du sems te/_de bzhin gshegs pa ni bdag cag gi mdun na bzhugs shing chos ston to snyam mo/_/de bzhin du nub kyi ba glang spyod dang /_shar gyi lus 'phags dang /_
[\[6b.7\]]byang gi sgra mi snyan dang /_rgyal chen bzhi'i ris kyi lha rnams dang /_'og min gyi lha rnams kyi bar dang de bzhin du stong gi 'jig rten gyi khams dang /_stong gnyis kyi 'jig rten gyi khams dang /_stong gsum gyi stong chen po'i 'jig rten gyi khams kyi lha dang /_mi de dag thams cad 
[\[7a\]]
[\[7a.1\]]'di snyam du sems te/_de bzhin gshegs pa ni bdag cag gi mdun na bzhugs shing chos ston to snyam mo/_/de nas bcom ldan 'das gdan seng ge'i khri de nyid la bzhugs bzhin du yang 'dzum pa mdzad de/_'dzum pa'i snang ba des stong gsum gyi stong chen 
[\[7a.2\]]po'i 'jig rten gyi khams 'di gsal bar gyur te/_stong gsum gyi stong chen po'i 'jig rten gyi khams 'di na/_sems can gang dag 'khod pa de dag thams cad kyis shar phyogs kyi 'jig rten gyi khams gang gA'i klung gi bye ma snyed dag na/_sangs rgyas bcom ldan 'das 
[\[7a.3\]]nyan thos kyi dge 'dun dang bcas pa dag mthong bar gyur to/_/shar phyogs kyi 'jig rten gyi khams gang gA'i klung gi bye ma snyed dag na/_sems can gang dag 'khod pa de dag gis kyang /_'jig rten gyi khams mi mjed 'di dang /_bcom ldan 'das shAkya thub pa/_dge 
[\[7a.4\]]slong gi dge 'dun dang thabs cig tu bzhugs pa mthong ngo /_/de bzhin du 'jig rten gyi khams mi mjed du gtogs pa'i sems can rnams kyis lho dang /_nub dang /_byang phyogs dang /_byang shar dang /_shar lho dang /_lho nub dang /_nub byang gi phyogs mtshams dang /_'og 
[\[7a.5\]]dang steng gi phyogs kyi 'jig rten gyi khams gang gA'i klung gi bye ma snyed dag na/_sangs rgyas bcom ldan 'das nyan thos kyi dge 'dun dang thabs cig tu bzhugs pa dag mthong ngo /_/'jig rten gyi khams gang gA'i klung gi bye ma snyed po de dag na sems can gang dag 'khod pa de 
[\[7a.6\]]dag gis kyang 'jig rten gyi khams mi mjed 'di dang /_bcom ldan 'das shAkya thub pa dge slong gi dge 'dun dang thabs cig tu bzhugs pa mthong ngo /_/de nas shar phyogs su 'jig rten gyi khams gang gA'i klung gi bye ma snyed 'das pa kun gyi pha rol na/_'jig rten gyi 
[\[7a.7\]]khams rin chen can zhes bya ba yod de/_de na de bzhin gshegs pa dgra bcom pa yang dag par rdzogs pa'i sangs rgyas dkon mchog 'byung gnas zhes bya ba da ltar bzhugs te/_'tsho zhing gzhes so/_/de byang chub sems dpa' rnams la shes rab kyi pha rol tu phyin pa 'di 
[\[7b\]]
[\[7b.1\]]nyid ston to/_/de nas 'jig rten gyi khams de na byang chub sems dpa' sems dpa' chen po kun nas 'od zer zhes bya ba 'dug pas snang ba chen po de dang /_sa cher g.yos pa de dang /_bcom ldan 'das kyi sku blta bas chog mi shes pa de mthong nas/_bcom ldan 
[\[7b.2\]]'das de bzhin gshegs pa dkon mchog 'byung gnas ga la ba der song ste phyin nas/_de bzhin gshegs pa dkon mchog 'byung gnas de la 'di skad ces gsol to/_/bcom ldan 'das snang ba chen po 'jig rten du byung ba 'di dang /_dog sa cher g.yos pa 'di dang /_
[\[7b.3\]]de bzhin gshegs pa'i sku blta bas chog mi shes pa gda' ba 'di'i rgyu gang lags/_rkyen gang lags/_de skad ces gsol pa dang /_bcom ldan 'das dkon mchog 'byung gnas kyis/_byang chub sems dpa' kun nas 'od zer de la 'di skad ces bka' stsal to/_/
[\[7b.4\]]rigs kyi bu nub phyogs su 'jig rten gyi khams gang gA'i klung gi bye ma snyed 'das pa na/_'jig rten gyi khams mi mjed ces bya ba yod de/_de na de bzhin gshegs pa shAkya thub pa zhes bya ba da ltar bzhugs te 'tsho zhing gzhes la byang chub sems dpa' rnams la chos kyang ston 
[\[7b.5\]]te/_'di ni de'i mthu yin te de 'dra'o/_/de nas de bzhin gshegs pa dkon mchog 'byung gnas la byang chub sems dpa' kun nas 'od zer gyis 'di skad ces gsol to/_/bcom ldan 'das bdag bcom ldan 'das de bzhin gshegs pa shAkya thub pa de la blta ba dang /_
[\[7b.6\]]phyag bgyi ba dang /_bsnyen bkur bgyi ba dang /_byang chub sems dpa' sems dpa' chen po de dag kyang phal cher gzhon nur gyur pa/_gzungs dang so so yang dag par rig pa rab tu thob pa/_ting nge 'dzin dang /_snyoms par 'jug pa thams cad la dbang thob pa de dag blta ba'i 
[\[7b.7\]]slad du 'jig rten gyi khams mi mjed du mchi'o/_/bcom ldan 'das kyis bka' stsal pa/_rigs kyi bu de'i dus la bab par shes na khyod song shig_/de nas de bzhin gshegs pa dkon mchog 'byung gnas kyis/_byang chub sems dpa' kun nas 'od zer la pad ma rin po 
[\[8a\]]
[\[8a.1\]]che sna tshogs kyi rgyu las byung ba/_gser gyi mdog can 'dab ma stong dang ldan pa stong bskur te/_rigs kyi bu khyod kyis de bzhin gshegs pa shAkya thub pa de la pad ma 'di dag gis gtor cig_/rigs kyi bu khyod sangs rgyas kyi zhing der shes bzhin du spyod cig_/
[\[8a.2\]]de ci'i phyir zhe na/_'jig rten gyi khams mi mjed der skyes pa'i byang chub sems dpa' de dag bsnyen par dka' ba'i phyir ro/_/de nas byang chub sems dpa' kun nas 'od zer gyis/_de bzhin gshegs pa dkon mchog 'byung gnas las/_rin po che'i rgyu las byung ba'i pad 
[\[8a.3\]]ma gser gyi mdog can 'dab ma stong dang ldan pa de dag blangs te/_byang chub sems dpa' khyim pa dang /_rab tu byung ba dang khye'u dang /_bu mo bye ba khrag khrig phrag 'bum phrag du mas yongs su bskor cing mdun du bdar te/_lhan cig tu sangs rgyas kyi zhing de nas mi snang bar gyur nas/_
[\[8a.4\]]shar phyogs na sangs rgyas bcom ldan 'das ji snyed cig bzhugs te 'tsho zhing gzhes pa de dag thams cad la/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis 
[\[8a.5\]]bsti stang du byas/_bla mar byas/_ri mor byas/_mchod pa byas nas/_byang chub sems dpa'i rdzu 'phrul chen po dang /_byang chub sems dpa'i mthu chen pos 'jig rten gyi khams mi mjed ga la ba der phyin te/_de bzhin gshegs pa shAkya thub pa ga la ba der song nas/_phyin 
[\[8a.6\]]pa dang /_bcom ldan 'das kyi zhabs la mgo bos phyag 'tshal te/_phyogs gcig tu 'dug go/_/phyogs gcig tu 'dug nas/_byang chub sems dpa' kun nas 'od zer gyis/_bcom ldan 'das de bzhin gshegs pa shAkya thub pa de la 'di skad ces gsol to/_/
[\[8a.7\]]bcom ldan 'das de bzhin gshegs pa dkon mchog 'byung gnas/_bcom ldan 'das la snyun gsol te/_gnod pa chung ngam/_nyam nga ba nyung ngam/_bskyod pa yang ngam/_'tsho'am/_stobs dang ldan nam/_bde bar reg pa la gnas sam zhes snyun gsol lo/_
[\[8b\]]
[\[8b.1\]]bcom ldan 'das dkon mchog 'byung gnas kyis pad ma 'di dag kyang /_bcom ldan 'das la bskur ro/_/de nas bcom ldan 'das de bzhin gshegs pa shAkya thub pas pad ma de dag bzhes nas/_shar phyogs kyi sangs rgyas bcom ldan 'das gang gA'i klung gi bye ma 
[\[8b.2\]]snyed po de dag ga la ba de logs su gtor to/_/pad ma de dag gis 'jig rten gyi khams de dag khyab par gyur te/_pad ma de dag la sangs rgyas kyi sku dag bzhugs shing /_sangs rgyas kyi zhing de dag na 'di lta ste/_shes rab kyi pha rol tu phyin pa dang ldan pa 'di nyid kyi chos 
[\[8b.3\]]ston to/_/sems can gang dag gis chos de thos pa de dag bla na med pa yang dag par rdzogs pa'i byang chub tu nges par gyur to/_/de nas byang chub sems dpa' khyim na gnas pa dang /_rab tu byung ba de dag dang /_khye'u dang /_bu mo de dag gis kyang rang rang gi dge ba'i 
[\[8b.4\]]rtsa ba de dag gis/_bcom ldan 'das de bzhin gshegs pa shAkya thub pa la bsti stang du byas/_bla mar byas/_ri mor byas/_mchod pa byas te/_phyogs gcig tu 'khod do/_/de nas lho phyogs su 'jig rten gyi khams gang gA'i klung gi bye ma snyed 'das pa kun gyi pha 
[\[8b.5\]]rol na/_'jig rten gyi khams mya ngan thams cad med pa zhes bya ba yod de/_de na de bzhin gshegs pa dgra bcom pa yang dag par rdzogs pa'i sangs rgyas mya ngan med pa'i dpal zhes bya ba da ltar bzhugs te 'tsho zhing gzhes so/_/de na byang chub sems dpa' sems 
[\[8b.6\]]dpa' chen po mya ngan med pa zhes bya ba 'dug pas zhes bya ba nas phyogs gcig tu 'khod do zhes bya ba'i bar du rgyas par sbyar ro/_/de bzhin du nub phyogs na 'jig rten gyi khams nye bar zhi ba zhes bya ba yod de/_de na de bzhin gshegs pa dgra bcom pa yang dag par rdzogs pa'i 
[\[8b.7\]]sangs rgyas rin chen 'od 'phro zhes bya ba da ltar bzhugs te 'tsho zhing gzhes so/_/de na byang chub sems dpa' sems dpa' chen po spyod pa'i blo gros zhes bya ba 'dug pas zhes bya ba nas/_phyogs gcig tu 'khod do zhes bya ba'i bar du rgyas par sbyar ro/_/byang phyogs na 
[\[9a\]]
[\[9a.1\]]'jig rten gyi khams rgyal ba zhes bya ba yod de/_de na de bzhin gshegs pa dgra bcom pa yang dag par rdzogs pa'i sangs rgyas rgyal ba'i dbang po zhes bya ba da ltar bzhugs te 'tsho zhing gzhes so/_/de na byang chub sems dpa' sems dpa' chen po rgyal 
[\[9a.2\]]bas byin zhes bya ba 'dug pas zhes bya ba nas/_phyogs gcig tu 'khod do zhes bya ba'i bar du rgyas par sbyar ro/_/de bzhin du byang shar gyi phyogs mtshams na/_'jig rten gyi khams ting nge 'dzin gyis brgyan pa zhes bya ba yod de/_de na de bzhin gshegs pa dgra bcom 
[\[9a.3\]]pa yang dag par rdzogs pa'i sangs rgyas ting nge 'dzin gyi glang po dam pa'i dpal zhes bya ba da ltar bzhugs te 'tsho zhing gzhes so/_/de na byang chub sems dpa' sems dpa' chen po rnam par rgyal bas rnam par gnon pa zhes bya ba 'dug pas zhes bya ba nas phyogs 
[\[9a.4\]]gcig tu 'khod do zhes bya ba'i bar du rgyas par sbyar ro/_/shar lho'i phyogs mtshams na 'jig rten gyi khams byang chub kyi snying po'i rgyan shin tu mdzes pa zhes bya ba yod de/_de na de bzhin gshegs pa dgra bcom pa yang dag par rdzogs pa'i sangs rgyas pad ma mchog gi dpal 
[\[9a.5\]]zhes bya ba da ltar bzhugs te/_'tsho zhing gzhes so/_/de na byang chub sems dpa' sems dpa' chen po lag na pad ma zhes bya ba 'dug pas zhes bya ba nas/_phyogs gcig tu 'khod do zhes bya ba'i bar du rgyas par sbyar ro/_/lho nub kyi phyogs mtshams na/_'jig 
[\[9a.6\]]rten gyi khams rdul gyi tshogs dang bral ba zhes bya ba yod de/_de na de bzhin gshegs pa dgra bcom pa yang dag par rdzogs pa'i sangs rgyas nyi ma'i dkyil 'khor sgron ma mchog gi dpal zhes bya ba da ltar bzhugs te 'tsho zhing gzhes so/_/de na byang chub sems dpa' sems 
[\[9a.7\]]dpa' chen po nyi ma'i 'od ces bya ba 'dug pas zhes bya ba nas/_phyogs gcig tu 'khod do zhes bya ba'i bar du rgyas par sbyar ro/_/nub byang gi phyogs mtshams na/_'jig rten gyi khams dbang du gyur pa zhes bya ba yod de/_de na de bzhin gshegs pa dgra bcom pa yang dag par 
[\[9b\]]
[\[9b.1\]]rdzogs pa'i sangs rgyas gdugs gcig pa zhes bya ba da ltar bzhugs te 'tsho zhing gzhes so/_/de na byang chub sems dpa' sems dpa' chen po rin chen mchog ces bya ba 'dug pas zhes bya ba nas/_phyogs gcig tu 'khod do zhes bya ba'i bar du rgyas par sbyar ro/_/'og gi 
[\[9b.2\]]phyogs na/_'jig rten gyi khams pad ma zhes bya ba yod de/_de na de bzhin gshegs pa dgra bcom pa yang dag par rdzogs pa'i sangs rgyas pad ma'i dpal zhes bya ba da ltar bzhugs te 'tsho zhing gzhes so/_/de na byang chub sems dpa' sems dpa' chen po pad ma mchog ces 
[\[9b.3\]]bya ba 'dug pas zhes bya ba nas/_phyogs gcig tu 'khod do zhes bya ba'i bar du rgyas par sbyar ro/_/de nas steng gi phyogs su 'jig rten gyi khams gang gA'i klung gi bye ma snyed 'das pa kun gyi pha rol na/_'jig rten gyi khams dga' ba zhes bya ba yod de/_de na de bzhin 
[\[9b.4\]]gshegs pa dgra bcom pa yang dag par rdzogs par sangs rgyas dga' ba'i dpal zhes bya ba da ltar bzhugs te 'tsho zhing gzhes so/_/de na byang chub sems dpa' sems dpa' chen po dga' bas byin zhes bya ba 'dug pas snang ba chen po de dang /_sa cher g.yos pa de dang /_
[\[9b.5\]]de bzhin gshegs pa'i sku blta bas chog mi shes pa de mthong nas/_bcom ldan 'das de bzhin gshegs pa dga' ba'i dpal ga la ba der song ste phyin nas/_de bzhin gshegs pa dga' ba'i dpal la 'di skad ces gsol to/_/bcom ldan 'das snang ba chen po 
[\[9b.6\]]'jig rten du byung ba 'di dang /_dog sa cher g.yos pa 'di dang /_de bzhin gshegs pa'i sku blta bas chog mi shes pa gda' ba 'di'i rgyu gang lags/_rkyen gang lags/_de skad ces gsol pa dang /_bcom ldan 'das dga' ba'i dpal gyis/_byang chub sems 
[\[9b.7\]]dpa' dga' bas byin pa la 'di skad ces bka' stsal to/_/rigs kyi bu 'og gi phyogs su 'jig rten gyi khams gang gA'i klung gi bye ma snyed 'das pa na/_'jig rten gyi khams mi mjed ces bya ba yod de/_de na de bzhin gshegs pa dgra bcom pa yang dag par 
[\[10a\]]
[\[10a.1\]]rdzogs pa'i sangs rgyas shAkya thub pa zhes bya ba da ltar bzhugs te 'tsho zhing gzhes la/_byang chub sems dpa' rnams la chos kyang ston te/_'di ni de'i mthu yin te de 'dra'o/_/de nas de bzhin gshegs pa dga' ba'i dpal la/_byang chub sems 
[\[10a.2\]]dpa' dga' bas byin gyis 'di skad ces gsol to/_/bcom ldan 'das bdag de bzhin gshegs pa shAkya thub pa de la blta ba dang /_phyag bgyi ba dang /_bsnyen bkur bgyi ba dang /_byang chub sems dpa' sems dpa' chen po de dag kyang phal cher gzhon nur 
[\[10a.3\]]gyur pa/_gzungs dang so so yang dag par rig pa thob pa/_ting nge 'dzin dang snyoms par 'jug pa thams cad la dbang thob pa de dag blta ba'i slad du 'jig rten gyi khams mi mjed du mchi'o/_/bcom ldan 'das kyis bka' stsal pa/_rigs kyi bu de'i dus la bab 
[\[10a.4\]]par shes na khyod song shig_/de nas de bzhin gshegs pa dga' ba'i dpal gyis/_byang chub sems dpa' dga' bas byin la pad ma rin po che sna tshogs kyi rgyu las byung ba gser gyi mdog can 'dab ma stong dang ldan pa stong bskur te/_rigs kyi bu khyod kyis de bzhin 
[\[10a.5\]]gshegs pa shAkya thub pa la pad ma 'di dag gis gtor cig_/rigs kyi bu khyod sangs rgyas kyi zhing der shes bzhin du spyod cig_/de ci'i phyir zhe na/_'jig rten gyi khams mi mjed der skyes pa'i byang chub sems dpa' de dag bsnyen par dka' ba'i phyir ro/_/de nas 
[\[10a.6\]]byang chub sems dpa' dga' bas byin gyis/_de bzhin gshegs pa dga' ba'i dpal las rin po che'i rgyu las byung ba'i pad ma gser gyi mdog can 'dab ma stong dang ldan pa de dag blangs te/_byang chub sems dpa' khyim pa dang /_rab tu byung ba dang /_khye'u dang /_bu 
[\[10a.7\]]mo bye ba khrag khrig phrag 'bum phrag du mas yongs su bskor cing mdun du bdar te/_lhan cig tu sangs rgyas kyi zhing de nas mi snang bar gyur nas/_steng gi phyogs na sangs rgyas bcom ldan 'das ji snyed cig bzhugs te 'tsho zhing gzhes pa de dag thams cad 
[\[10b\]]
[\[10b.1\]]la/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byas/_bla mar byas/_ri mor byas/_mchod par byas nas/_byang chub sems 
[\[10b.2\]]dpa'i rdzu 'phrul chen po dang /_byang chub sems dpa'i mthu chen pos 'jig rten gyi khams mi mjed ga la ba der phyin te/_de bzhin gshegs pa shAkya thub pa ga la ba der song nas phyin pa dang /_bcom ldan 'das kyi zhabs la mgo bos phyag 'tshal te/_phyogs 
[\[10b.3\]]gcig tu 'dug go/_/phyogs gcig tu 'dug nas/_byang chub sems dpa' dga' bas byin gyis/_bcom ldan 'das shAkya thub pa de la 'di skad ces gsol to/_/bcom ldan 'das de bzhin gshegs pa dga' ba'i dpal/_bcom ldan 'das la snyun gsol 
[\[10b.4\]]te/_gnod pa chung ngam/_nyam nga ba nyung ngam/_bskyod pa yang ngam/_'tsho'am/_stobs dang ldan nam/_bde bar reg pa la gnas sam zhes snyun gsol to/_/bcom ldan 'das dga' ba'i dpal gyis pad ma 'di dag kyang /_bcom ldan 'das la bskur ro/_/
[\[10b.5\]]de nas bcom ldan 'das de bzhin gshegs pa shAkya thub pas/_pad ma de dag bzhes nas/_steng gi phyogs kyi sangs rgyas bcom ldan 'das gang gA'i klung gi bye ma snyed po de dag ga la ba de logs su gtor to/_/pad ma de dag gis kyang 'jig rten gyi khams de dag khyab 
[\[10b.6\]]par gyur te/_pad ma de dag la sangs rgyas kyi sku dag bzhugs shing /_sangs rgyas kyi zhing de dag na/_'di lta ste shes rab kyi pha rol tu phyin pa dang ldan pa 'di nyid kyi chos ston to/_/sems can gang dag gis chos de thos pa de dag kyang /_bla na med pa yang dag 
[\[10b.7\]]par rdzogs pa'i byang chub tu nges par gyur to/_/de nas byang chub sems dpa' khyim na gnas pa dang /_rab tu byung ba de dag dang /_khye'u dang /_bu mo de dag gis kyang /_rang rang gi dge ba'i rtsa ba de dag gis bcom ldan 'das shAkya thub pa la bsti stang du byas/_bla 
[\[11a\]]
[\[11a.1\]]mar byas/_ri mor byas/_mchod par byas te/_phyogs gcig tu 'khod do/_/de nas skad cig thang cig yud tsam de la stong gsum gyi stong chen po'i 'jig rten gyi khams 'di rin po che'i rang bzhin du gnas par gyur te/_me tog sil ma sna tshogs 
[\[11a.2\]]kyis gang ba dang /_dar gyi lda ldi mang po bres pa dang /_pog phor nas bdug pa dang /_dpag bsam gyi shing ljon pa rgyan dang /_'bras bu sna tshogs kyis yal ga'i rtse mo g.yur za ba dag dang /_me tog gi shing ljon pa dag dang /_'bras bu'i shing ljon pa dag dang /_
[\[11a.3\]]spos kyi shing ljon pa dag dang /_me tog phreng gi shing ljon pa dag dang /_phye ma'i shing ljon pa dag gis mdzes par byas par gyur te/_'di lta ste dper na/_de bzhin gshegs pa kun nas me tog gi sangs rgyas kyi zhing gang na/_'jam dpal gzhon nur gyur pa 'dug pa dang /_
[\[11a.4\]]lha'i bu blo gros rab gnas dang /_byang chub sems dpa' sems dpa' chen po gzi brjid che ba/_gzi brjid che ba gzhan dag kyang gnas pa'i 'jig rten gyi khams pad ma can bzhin du gyur to/_/shes rab kyi pha rol tu phyin pa khri brgyad stong pa las/_gleng gzhi'i le'u 
[\[11a.5\]]zhes bya ste dang po'o//_//de'i tshe bcom ldan 'das kyis 'jig rten lha dang bcas pa/_bdud dang bcas pa/_tshangs pa dang bcas pa/_dge sbyong dang bram ze'i skye dgu dang bcas pa/_lha dang mir bcas pa 'dus pa dang /_byang chub sems dpa' sems 
[\[11a.6\]]dpa' chen po phal cher gzhon nur gyur pa de dag 'dus par thugs su chud nas/_de nas bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu 'di la byang chub sems dpa' sems dpa' chen po chos 
[\[11a.7\]]thams cad rnam pa thams cad du mngon par rdzogs par byang chub par 'dod pas shes rab kyi pha rol tu phyin pa la brtson par bya'o/_/de skad ces bka' stsal pa dang /_bcom ldan 'das la tshe dang ldan pa shA ri'i bus 'di skad ces gsol to/_/bcom 
[\[11b\]]
[\[11b.1\]]ldan 'das byang chub sems dpa' sems dpa' chen po chos thams cad rnam pa thams cad du mngon par rdzogs par byang chub par 'tshal bas/_ji ltar shes rab kyi pha rol tu phyin pa la brtson par bgyi/_de skad ces gsol pa dang /_bcom ldan 'das kyis tshe dang 
[\[11b.2\]]ldan pa shA ri'i bu la 'di skad ces bka' stsal to/_/shA ri'i bu 'di la byang chub sems dpa' sems dpa' chen po gnas pa med pa'i tshul du shes rab kyi pha rol tu phyin pa la gnas te/_sbyin par bya ba dang /_sbyin pa po dang /_len pa po mi dmigs pa'i phyir/_
[\[11b.3\]]yongs su gtang ba med pa'i tshul gyis/_sbyin pa'i pha rol tu phyin pa yongs su rdzogs par bya'o/_/ltung ba mi 'byung ba dang /_lhag par ltung ba mi 'byung ba'i phyir/_tshul khrims kyi pha rol tu phyin pa yongs su rdzogs par bya'o/_/'khrugs pa med pa'i phyir/_
[\[11b.4\]]bzod pa'i pha rol tu phyin pa yongs su rdzogs par bya'o/_/lus dang sems kyi brtson 'grus ma gtang ba'i phyir/_brtson 'grus kyi pha rol tu phyin pa yongs su rdzogs par bya'o/_/ro myang ba med pa'i phyir/_bsam gtan gyi pha rol tu phyin pa yongs su rdzogs par bya'o/_/
[\[11b.5\]]chos thams cad mi dmigs pa'i phyir/_shes rab kyi pha rol tu phyin pa yongs su rdzogs par bya'o/_/shA ri'i bu/_byang chub sems dpa' sems dpa' chen po/_shes rab kyi pha rol tu phyin pa la gnas te/_dran pa mi dmigs pa'i phyir/_dran pa nye bar gzhag 
[\[11b.6\]]pa bzhi yongs su rdzogs par bya'o/_/yang dag pa'i spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa yongs su rdzogs par bya'o/_/stong pa nyid kyi ting 
[\[11b.7\]]nge 'dzin dang /_mtshan ma med pa'i ting nge 'dzin dang /_smon pa med pa'i ting nge 'dzin bsgom par bya'o/_/bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_rnam par thar pa brgyad dang /_mthar gyis gnas pa'i snyoms 
[\[12a\]]
[\[12a.1\]]par 'jug pa dgu dang /_'du shes dgu bsgom par bya'o/_/dgu gang zhe na/_'di lta ste/_rnam par bam pa'i 'du shes dang /_phyed du chad pa'i 'du shes dang /_rnam par rnags pa'i 'du shes dang /_rnam par dmar ba'i 'du shes dang /_rnam par sngos 
[\[12a.2\]]pa'i 'du shes dang /_rnam par zos pa'i 'du shes dang /_rnam par 'thor ba'i 'du shes dang /_rus gong gi 'du shes dang /_rnam par tshig pa'i 'du shes te/_de dag ni 'du shes dgu'o/_/sangs rgyas rjes su dran pa dang /_chos rjes su dran pa dang /_dge 'dun rjes su 
[\[12a.3\]]dran pa dang /_tshul khrims rjes su dran pa dang /_gtong ba rjes su dran pa dang /_lha rjes su dran pa bsgom par bya'o/_/dbugs rngub pa dang /_'byung ba rjes su dran pa dang /_skyo ba rjes su dran pa dang /_'chi ba rjes su dran pa dang /_lus su gtogs pa rjes su dran pa bsgom 
[\[12a.4\]]par bya'o/_/mi rtag pa'i 'du shes dang /_sdug bsngal ba'i 'du shes dang /_bdag med pa'i 'du shes dang /_mi gtsang ba'i 'du shes dang /_'chi ba'i 'du shes dang /_'jig rten thams cad la mngon par mi dga' ba'i 'du shes dang /_'jig rten thams cad la yid mi rton 
[\[12a.5\]]pa'i 'du shes dang /_sdug bsngal shes pa dang /_kun 'byung ba shes pa dang /_'gog pa shes pa dang /_lam shes pa dang /_zad pa shes pa dang /_mi skye ba shes pa dang /_chos shes pa dang /_rjes su rtogs pa'i shes pa dang /_kun rdzob shes pa dang /_yongs su 'dris 
[\[12a.6\]]pa shes pa dang /_sgra ji bzhin shes pa dang /_rtog pa dang bcas dpyod pa dang bcas pa'i ting nge 'dzin dang /_rtog pa med cing dpyod pa'i ting nge 'dzin dang /_rtog pa yang med dpyod pa yang med pa'i ting nge 'dzin dang /_mi shes pa kun shes par byed pa'i dbang po dang /_kun 
[\[12a.7\]]shes pa'i dbang po dang /_kun shes pa dang ldan pa'i dbang po dang /_zil gyis gnon pa'i skye mched dang /_zad par gyi skye mched dang /_bsdu ba'i dngos po bzhi dang /_rnam par dgod pa bzhi dang /_sa bcu dang spyod pa bcu dang /_bzod pa bcu dang /_lhag pa'i bsam 
[\[12b\]]
[\[12b.1\]]pa nyi shu dang /_thams cad mkhyen pa'i ye shes dang /_zhi gnas dang /_lhag mthong shes pa dang /_rig pa gsum dang /_so so yang dag par rig pa bzhi dang /_mi 'jigs pa bzhi dang /_ma nyams pa'i mngon par shes pa lnga dang /_pha rol tu phyin pa drug dang /_yang 
[\[12b.2\]]dag par sdud par 'gyur ba'i chos drug dang /_nor bdun dang /_skyes bu chen po'i rnam par rtog pa brgyad dang /_sems can gyi gnas dgu dang /_de bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad dang /_byams pa chen po dang /_
[\[12b.3\]]snying rje chen po yongs su rdzogs par bya'o/_/byang chub sems dpa' sems dpa' chen po rnam pa thams cad mkhyen pa'i ye shes rnam pa thams cad kyi mchog dang ldan pa mngon par rdzogs par byang chub par 'dod pa dang /_lam gyi rnam pa shes pa nyid yongs su rdzogs 
[\[12b.4\]]par bya bar 'dod pa dang /_thams cad shes pa nyid yongs su rdzogs par bya bar 'dod pa dang /_sems can thams cad kyi sems kyi spyod pa'i rnam pa shes pa nyid yongs su rdzogs par bya bar 'dod pas/_shes rab kyi pha rol tu phyin pa la brtson par bya'o/_/byang 
[\[12b.5\]]chub sems dpa' sems dpa' chen po bag chags dang /_mtshams sbyor ba dang /_nyon mongs pa thams cad yang dag par 'joms par 'dod pas/_shes rab kyi pha rol tu phyin pa la brtson par bya ste/_shA ri'i bu byang chub sems dpa' sems dpa' chen pos/_
[\[12b.6\]]de ltar shes rab kyi pha rol tu phyin pa la bslab par bya'o/_/shA ri'i bu byang chub sems dpa' sems dpa' chen po/_/byang chub sems dpa'i skyon med pa la 'jug par 'dod pa dang /_nyan thos dang /_rang sangs rgyas kyis las 'da' bar 'dod pa dang /_phyir mi ldog 
[\[12b.7\]]pa'i sa la gnas par 'dod pa dang /_sems can thams cad kyi sems kyi spyod pa dang rnam par g.yo ba shes par 'dod pa dang /_nyan thos dang /_rang sangs rgyas thams cad kyi shes pa zil gyis gnon par 'dod pa dang /_gzungs kyi sgo thob par 'dod pa dang /_nyan thos dang /_
[\[13a\]]
[\[13a.1\]]rang sangs rgyas thams cad la sbyin pa sbyin pa na/_rjes su yi rang ba dang ldan pa'i sems bskyed pa gcig gis zil gyis gnon par 'dod pas/_shes rab kyi pha rol tu phyin pa la bslab par bya'o/_/byang chub sems dpa' sems dpa' chen po nyan 
[\[13a.2\]]thos dang /_rang sangs rgyas thams cad kyi tshul khrims rjes su yi rang ba dang ldan pa'i sems bskyed pa gcig gis zil gyis gnon par 'dod pas/_shes rab kyi pha rol tu phyin pa la bslab par bya'o/_/byang chub sems dpa' sems dpa' chen po nyan thos dang /_rang 
[\[13a.3\]]sangs rgyas thams cad kyi ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba rjes su yi rang ba dang ldan pa'i sems bskyed pa gcig gis zil gyis gnon par 'dod pas/_shes rab kyi pha rol tu phyin pa la bslab par bya'o/_/
[\[13a.4\]]byang chub sems dpa' sems dpa' chen po nyan thos dang /_rang sangs rgyas thams cad kyi bsam gtan dang /_ting nge 'dzin dang /_snyoms par 'jug pa thams cad rjes su yi rang ba dang ldan pa'i sems bskyed pa gcig gis zil gyis gnon par 'dod pas/_shes 
[\[13a.5\]]rab kyi pha rol tu phyin pa la bslab par bya'o/_/byang chub sems dpa' sems dpa' chen po sems can thams cad kyi ched du sbyin pa chung ngu byin yang thabs mkhas pas/_thams cad mkhyen pa nyid du yongs su bsdos pas/_tshad med grangs med par 'gyur bar 'dod pas shes 
[\[13a.6\]]rab kyi pha rol tu phyin pa la bslab par bya'o/_/de bzhin du byang chub sems dpa' sems dpa' chen po sems can thams cad kyi ched du tshul khrims chung ngu srung /_bzod pa chung ngu sgom/_brtson 'grus chung ngu rtsom/_bsam gtan chung ngu la snyoms par 'jug_/shes 
[\[13a.7\]]rab chung ngu sgom yang /_thabs mkhas pas/_thams cad mkhyen pa nyid du yongs su bsngos pas/_de dag grangs med/_tshad med par 'gyur bar byed 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems 
[\[13b\]]
[\[13b.1\]]dpa' chen po sbyin pa'i pha rol tu phyin pa la spyod pas/_shes rab kyi pha rol tu phyin pa la bslab par bya'o/_/de bzhin du byang chub sems dpa' sems dpa' chen po tshul khrims kyi pha rol tu phyin pa la spyod pa dang /_bzod pa'i pha rol tu phyin pa dang /_brtson 'grus kyi pha rol tu phyin 
[\[13b.2\]]pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po sangs rgyas kyi sku mngon par bsgrub par 'dod pas/_shes rab kyi pha rol tu phyin pa la 
[\[13b.3\]]bslab par bya'o/_/skyes bu chen po'i mtshan sum cu rtsa gnyis dang /_dpe byad bzang po brgyad cu bsgrub par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po sangs rgyas kyi rigs su skye 
[\[13b.4\]]bar 'dod pas/_shes rab kyi pha rol tu phyin pa la bslab par bya'o/_/byang chub sems dpa' sems dpa' chen po gzhon nu'i sa gnon par 'dod pa dang /_sangs rgyas dang /_byang chub sems dpa' dang mi 'bral bar 'dod pas/_shes rab kyi pha rol tu phyin pa la bslab 
[\[13b.5\]]par bya'o/_/shA ri'i bu gzhan yang byang chub sems dpa' sems dpa' chen po dge ba'i rtsa ba gang dang gang dag gis/_de bzhin gshegs pa dgra bcom pa yang dag par rdzogs pa'i sangs rgyas bcom ldan 'das rnams la bsti stang du bya ba dang /_bla mar bya ba dang /_
[\[13b.6\]]ri mor bya ba dang /_mchod par bya ba'i dge ba'i rtsa ba de dag bdag la 'byor par 'dod pa des/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po/_bza' ba dang /_btung ba dang /_me tog dang /_
[\[13b.7\]]spos dang /_gos dang /_me tog phreng dang /_bdug pa dang /_phye ma dang /_byug pa dang /_mal cha dang /_stan dang /_khang khyim dang /_nor dang /_'bru dang /_na ba'i gsos sman dang /_rgyan dang /_rin po che dang /_nor bu dang /_bai DUr+ya dang /_dung dang /_man 
[\[14a\]]
[\[14a.1\]]shel dang /_byi ru dang /_skyed mos tshal dang /_rgyal srid la sogs pa'i yo byad rnams kyis sems can thams cad kyi yid kyi re ba yongs su rdzogs par byed par 'dod pa des/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub 
[\[14a.2\]]sems dpa' sems dpa' chen po 'jig rten chos kyi dbyings kyis klas pa/_nam mkha'i khams kyi mthas gtugs pa'i sems can thams cad sbyin pa'i pha rol tu phyin pa la dgod par 'dod pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_
[\[14a.3\]]brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la dgod par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po sems 
[\[14a.4\]]bskyed pa gcig kyang byang chub kyi snying po la mngon par rdzogs par sangs rgyas kyi bar du mi zad par byed par 'dod pa des/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po phyogs bcu dag na/_sangs 
[\[14a.5\]]rgyas gang dag bzhugs pa de dag bdag gi bsngags pa rjod par 'dod pa des/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po sems bskyed pa gcig gis shar phyogs kyi 'jig rten gyi khams gang gA'i 
[\[14a.6\]]klung gi bye ma snyed dag tu 'gro bar 'dod pas/_shes rab kyi pha rol tu phyin pa la bslab par bya'o/_/de bzhin du byang chub sems dpa' sems dpa' chen po sems bskyed pa gcig gis lho dang /_nub dang /_byang dang /_byang shar dang /_shar lho dang /_lho nub dang /_
[\[14a.7\]]nub byang dang /_'og dang /_steng gi phyogs re rer yang 'jig rten gyi khams gang gA'i klung gi bye ma snyed dag tu 'gro bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po shar phyogs 
[\[14b\]]
[\[14b.1\]]kyi 'jig rten gyi khams gang gA'i klung gi bye ma snyed dag sgra gcig gis go bar byed par 'dod pa dang /_de bzhin du lho dang /_nub dang /_byang dang /_phyogs mtshams rnams dang /_'og dang /_steng gi phyogs kyi 'jig rten gyi khams gang gA'i klung gi bye ma snyed 
[\[14b.2\]]dag sgra gcig gis go bar byed par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po sangs rgyas kyi rigs rgyun mi 'chad par bya ba'i phyir gnas par 'dod pas/_shes rab kyi 
[\[14b.3\]]pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po nang stong pa nyid la gnas par 'dod pas/_shes rab kyi pha rol tu phyin pa la bslab par bya'o/_/de bzhin du phyi stong pa nyid dang /_phyi nang stong pa nyid dang /_stong pa 
[\[14b.4\]]nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_rang 
[\[14b.5\]]bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid la gnas par 'dod pas/_shes rab 
[\[14b.6\]]kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po chos thams cad kyi de bzhin nyid dang /_chos kyi dbyings kyi de bzhin nyid dang /_yang dag pa'i mtha'i de bzhin nyid khong du chud par 'dod pas/_shes rab kyi pha 
[\[14b.7\]]rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams na/_sa'i rdul phra rab kyi rdul ji snyed yod pa de dag shes par 'dod pa dang /_rgya mtsho chen po dang /_'bab chu 
[\[15a\]]
[\[15a.1\]]dang /_mtsho dang /_mtshe'u dang /_khron pa dang /_'bab chu'i dngo'i chu'i rdul phra rab rnams shes par 'dod pa dang /_me'i rdul phra rab rnams shes par 'dod pa dang /_stong gsum gyi stong chen po'i 'jig rten gyi khams thams cad kyi rlung gi rdul phra rab 
[\[15a.2\]]rnams shes par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams na/_bsregs pa'i bskal pa'i me 'bar ba kha'i dbugs gcig 
[\[15a.3\]]gis zhi bar bya bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po rnam par 'khrug pa chen po'i rlung gi dkyil 'khor byung ste/_rlung gi dkyil na/_gang ri rab dang ri rab 
[\[15a.4\]]chen po dang /_khor yug dang /_khor yug chen po nas bzung ste/_ri thams cad dang /_sa chen po thams cad g.yo bar byed pa dang /_rnam par 'thor bar byed pa dang /_rmeg med par byed pa'i rnam par 'khrug par byed pa'i rlung gi dkyil 'khor de sor mo gcig gi rtse 
[\[15a.5\]]mos gzhil bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po stong gsum gyi stong chen po'i 'jig rten gyi khams na/_ri rab dang /_ri rab chen po dang /_khor yug dang /_khor 
[\[15a.6\]]yug chen po la sogs pa ri gang dag yod pa de dag skra nyag ma gcig gis sbams te/_'jig rten gyi khams grangs med dpag tu med par 'phang ngo snyam na yang /_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems 
[\[15a.7\]]dpa' chen po stong gsum gyi stong chen po'i 'jig rten gyi khams kyi nam mkha'i khams ji tsam pa de thams cad skyil mo krung gcig gis rgyas par dgang bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems 
[\[15b\]]
[\[15b.1\]]dpa' chen po shar phyogs kyi 'jig rten gyi khams gang gA'i klung gi bye ma snyed dag gi sangs rgyas bcom ldan 'das nyan thos kyi dge 'dun dang bcas pa rnams bsod snyoms gcig gis khyed par bya bar 'dod pas/_shes rab kyi pha rol tu phyin pa la bslab par bya'o/_/de bzhin 
[\[15b.2\]]du me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan gyi sprin rnams kyis de bzhin gshegs pa dgra bcom pa yang dag par rdzogs pa'i sangs rgyas de dag la bsti stang du 
[\[15b.3\]]bya bar 'dod pa dang /_bla mar bya bar 'dod pa dang /_ri mor bya bar 'dod pa dang /_mchod pa bya bar 'dod pas/_shes rab kyi pha rol tu phyin pa la bslab par bya'o/_/de bzhin du byang chub sems dpa' sems dpa' chen po lho dang /_nub dang /_byang dang /_byang 
[\[15b.4\]]shar dang /_shar lho dang /_lho nub dang /_nub byang dang /_'og dang /_steng gi phyogs kyi phyogs re rer yang 'jig rten gyi khams gang gA'i klung gi bye ma snyed dag gi sangs rgyas bcom ldan 'das nyan thos kyi dge 'dun dang bcas pa rnams bsod snyoms gcig gis 
[\[15b.5\]]khyed par bya bar 'dod pa dang /_de bzhin du me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan gyi sprin rnams kyis de bzhin gshegs pa dgra bcom pa yang dag par rdzogs pa'i sangs 
[\[15b.6\]]rgyas de dag la bsti stang du bya bar 'dod pa dang /_bla mar bya bar 'dod pa dang /_ri mor bya bar 'dod pa dang /_mchod pa bya bar 'dod pas shes rab kyi pha rol tu phyin pa la bslab par bya'o//_//'phags pa shes rab kyi pha rol tu phyin pa khri brgyad stong 
[\[15b.7\]]pa/_bam po gnyis pa/_shA ri'i bu gzhan yang byang chub sems dpa' sems dpa' chen po shar phyogs kyi 'jig rten gyi khams gang gA'i klung gi bye ma snyed dag na/_sems can gang dag 'khod pa de dag tshul khrims kyi phung po la dgod par 'dod pa dang /_ting 
[\[16a\]]
[\[16a.1\]]nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po la dgod par 'dod pa dang /_de bzhin du rgyun tu zhugs pa'i 'bras bu dang /_lan cig phying 'ong ba'i 'bras bu dang /_phyir 
[\[16a.2\]]mi 'ong ba'i 'bras bu dang /_dgra bcom pa nyid dang /_rang byang chub la dgod par 'dod pa dang /_phung po lhag ma med pa'i mya ngan las 'das pa'i dbyings kyi bar la dgod par 'dod pas/_shes rab kyi pha rol tu phyin pa la bslab par bya'o/_/shar phyogs la ji lta ba bzhin du lho dang /_
[\[16a.3\]]nub dang /_byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs kyi 'jig rten gyi khams gang gA'i klung gi bye ma snyed dag kyang de bzhin du sbyar bar bya'o/_/shA ri'i bu gzhan yang byang chub sems dpa' sems 
[\[16a.4\]]dpa' chen po/_shes rab kyi pha rol tu phyin pa la spyod cing sbyin pa sbyin pa'i tshe/_sbyin pa 'di ltar byin na ni/_'bras bu chen por 'gyur/_sbyin pa 'di ltar byin na ni rgyal rigs shing sA la chen po lta bu rnams su skye bar 'gyur/_de bzhin du bram ze'i rigs shing sA 
[\[16a.5\]]la chen po lta bu rnams dang /_khyim bdag gi rigs shing sA la chen po lta bu rnams su skye bar 'gyur/_sbyin pa 'di ltar byin na ni rgyal chen bzhi'i ris kyi lha rnams kyi nang du skye bar 'gyur/_de bzhin du sum cu rtsa gsum pa dang /_'thab bral dang /_dga' ldan dang /_
[\[16a.6\]]'phrul dga'i lha rnams kyi nang du skye bar 'gyur/_sbyin pa 'di ltar byin na ni gzhan 'phrul dbang byed kyi lha rnams kyi nang du skye bar 'gyur/_sbyin pa 'di ltar byin na ni/_bsam gtan dang po thob par 'gyur/_de bzhin du bsam gtan gnyis pa dang /_bsam gtan 
[\[16a.7\]]gsum pa thob par 'gyur/_sbyin pa 'di ltar byin na ni/_bsam gtan bzhi pa thob par 'gyur/_sbyin pa 'di ltar byin na ni/_'du shes med pa'i skye mched kyi snyoms par 'jug par thob par 'gyur/_sbyin pa 'di ltar byin na ni/_nam mkha' mtha' yas skye mched kyi snyoms 
[\[16b\]]
[\[16b.1\]]par 'jug pa thob par 'gyur/_de bzhin du rnam shes mtha' yas skye mched dang /_ci yang med pa'i skye mched kyi snyoms par 'jug pa thob par 'gyur/_sbyin pa 'di ltar byin na ni/_'du shes med 'du shes med min skye mched kyi snyoms par 'jug pa thob par 'gyur/_sbyin pa 'di 
[\[16b.2\]]ltar byin na ni/_byang chub kyi phyogs kyi chos sum cu rtsa bdun thob par 'gyur/_de bzhin du rgyun tu zhugs pa'i 'bras bu thob par 'gyur/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid thob par 'gyur bar shes so/_/shA ri'i bu gzhan yang byang chub 
[\[16b.3\]]sems dpa' sems dpa' chen po shes rab kyi pha rol tu phyin pa la spyod pa thabs la mkhas pas sbyin pa 'di ltar byin na ni/_sbyin pa'i pha rol tu phyin pa yongs su rdzogs par byed/_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha 
[\[16b.4\]]rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su rdzogs par byed do zhes bya bar shes par bya'o/_/de skad ces bka' stsal pa dang /_bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das byang chub 
[\[16b.5\]]sems dpa' sems dpa' chen pos sbyin pa ji ltar stsal na/_sbyin pa'i pha rol tu phyin pa yongs su rdzogs par bgyis pa lags/_byang chub sems dpa' sems dpa' chen pos sbyin pa ji ltar stsal na/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 
[\[16b.6\]]'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su rdzogs par bgyis pa lags/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu sbyin par bya ba dang /_
[\[16b.7\]]gtong ba po dang /_len pa po mi dmigs te/_'khor gsum yongs su dag pas/_sbyin pa'i pha rol tu phyin pa yongs su rdzogs par byas pa yin/_ltung ba mi 'byung ba dang /_lhag par ltung ba mi 'byung ba'i phyir/_tshul khrims kyi pha rol tu phyin pa yongs su rdzogs par byas pa yin/_sems 'khrug 
[\[17a\]]
[\[17a.1\]]pa med pa'i phyir/_bzod pa'i pha rol tu phyin pa yongs su rdzogs par byas pa yin/_lus dang sems kyi brtson 'grus ma btang ba'i phyir brtson 'grus kyi pha rol tu phyin pa yongs su rdzogs par byas pa yin/_rnam par g.yeng ba dang /_kun tu rtog pa med 
[\[17a.2\]]pa'i phyir bsam gtan gyi pha rol tu phyin pa yongs su rdzogs par byas pa yin/_chos thams cad rab tu shes pa mi dmigs pa'i tshul gyis/_shes rab kyi pha rol tu phyin pa yongs su rdzogs par byas pa yin te/_shA ri'i bu byang chub sems dpa' sems dpa' 
[\[17a.3\]]chen po sbyin pa'i pha rol tu phyin pa la/_pha rol tu phyin pa drug po thams cad yongs su rdzogs par byas pa yin no/_/de bzhin du tshul khrims kyi pha rol tu phyin pa la pha rol tu phyin pa drug po thams cad yongs su rdzogs par byas pa yin no/_/de bzhin du bzod pa'i pha rol tu phyin pa dang /_
[\[17a.4\]]brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la pha rol tu phyin pa drug po dag yongs su rdzogs par byas pa yin no/_/shA ri'i bu gzhan yang byang chub sems dpa' sems dpa' chen po sangs rgyas bcom ldan 
[\[17a.5\]]'das 'das pa dang /_ma byon pa dang /_da ltar byung ba rnams kyi sangs rgyas kyi yon tan thob par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po 'dus byas dang /_'dus ma byas kyi 
[\[17a.6\]]chos rnams kyi pha rol tu 'gro bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po chos 'das pa dang /_ma 'ongs pa dang /_da ltar byung ba thams cad kyi de bzhin nyid khong du chud par 'dod 
[\[17a.7\]]pa dang /_de bzhin du chos kyi dbyings skye ba med pa'i mthar phyin par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po nyan thos dang /_rang sangs rgyas kyi sngon du 'gro bar 'dod pas/_
[\[17b\]]
[\[17b.1\]]shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po sangs rgyas bcom ldan 'das rnams la rim gro bya bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub 
[\[17b.2\]]sems dpa' sems dpa' chen po sangs rgyas bcom ldan 'das rnams kyi nang gi 'khor du 'gyur bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po 'khor mang po dang ldan par 'dod pa dang /_
[\[17b.3\]]byang chub sems dpa'i 'khor thob par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po sbyin pa yongs su dag par bya bar 'dod pas/_shes rab kyi pha rol tu phyin pa la bslab par bya'o/_/
[\[17b.4\]]shA ri'i bu gzhan yang byang chub sems dpa' sems dpa' chen po ser sna'i sems tshar gcad par 'dod pas/_shes rab kyi pha rol tu phyin pa la bslab par bya'o/_/de bzhin du 'chal pa'i tshul khrims kyi sems mi bskyed par 'dod pa dang /_gnod sems kyi sems 
[\[17b.5\]]mi bskyed par 'dod pa dang /_le lo'i sems dor bar 'dod pa dang /_rnam par g.yeng ba'i sems dor bar 'dod pa dang /_'chal pa'i shes rab kyi sems dor bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub 
[\[17b.6\]]sems dpa' sems dpa' chen po sems can thams cad sbyin pa las byung ba'i bsod nams bya ba'i dngos po la dgod par 'dod pa dang /_tshul khrims las byung ba dang /_bsgom pa las byung ba dang /_zhal ta bya ba dang ldan pa dang /_rdzas las byung ba'i bsod nams bya ba'i 
[\[17b.7\]]dngos po la dgod par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po mig lnga bskyed par 'dod pas/_shes rab kyi pha rol tu phyin pa la bslab par bya'o/_/lnga gang zhe na/_'di lta 
[\[18a\]]
[\[18a.1\]]ste/_sha'i mig dang /_lha'i mig dang /_shes rab kyi mig dang /_chos kyi mig dang /_sangs rgyas kyi mig ste/_de dag bskyed par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' 
[\[18a.2\]]sems dpa' chen po shar phyogs kyi sangs rgyas bcom ldan 'das gang gA'i klung gi bye ma snyed dag lha'i mig gis blta bar 'dod pas/_shes rab kyi pha rol tu phyin pa la bslab par bya'o/_/de bzhin du lho dang /_nub dang /_byang dang /_byang shar dang /_shar lho 
[\[18a.3\]]dang /_lho nub dang /_nub byang dang /_'og dang /_steng gi phyogs kyi sangs rgyas bcom ldan 'das gang gA'i klung gi bye ma snyed dag lha'i mig gis blta bar 'dod pas/_shes rab kyi pha rol tu phyin pa la bslab par bya'o/_/sangs rgyas bcom ldan 'das de 
[\[18a.4\]]dag chos gang ston pa'i chos de lha'i rna bas mnyan par 'dod pa dang /_sangs rgyas bcom ldan 'das de dag gi thugs yang dag pa ji lta ba bzhin du sems kyis khong du chud par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang 
[\[18a.5\]]byang chub sems dpa' sems dpa' chen po gang dag sangs rgyas bcom ldan 'das gang dag phyogs bcu kun gyi 'jig rten gyi khams thams cad na chos ston pa de thams cad thos nas dran pa'i stobs bskyed pa gcad du mi chod pas yang dag par gzung bar 'dod pa dang /_bla na med pa yang dag 
[\[18a.6\]]par rdzogs pa'i byang chub mngon par rdzogs par sangs rgyas kyi bar du thams cad chud mi za bar bya bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po sangs rgyas bcom ldan 'das 'das 
[\[18a.7\]]pa dag gi sangs rgyas kyi zhing rnams blta bar 'dod pa dang /_sangs rgyas bcom ldan 'das ma byon pa rnams dang /_sangs rgyas bcom ldan 'das gang dag da ltar phyogs bcu kun gyi 'jig rten na bzhugs te/_'tsho zhing gzhes pa'i sangs rgyas bcom ldan 'das 
[\[18b\]]
[\[18b.1\]]de dag gi sangs rgyas kyi zhing rnams blta bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po de bzhin gshegs pa rnams kyi mdo'i sde dang /_dbyangs kyis bsnyad pa'i sde dang /_
[\[18b.2\]]lung du bstan pa'i sde dang /_tshigs su bcad pa'i sde dang /_ched du brjod pa'i sde dang /_gleng gzhi'i sde dang /_de lta bu byung ba'i sde dang /_skyes pa'i rabs kyi sde dang /_shin tu rgyas pa'i sde dang /_rmad du byung ba'i chos kyi sde dang /_rtogs pa brjod pa'i sde dang /_gtan 
[\[18b.3\]]la bab par bstan pa'i sde gang ci bstan pa dang /_nyan thos dang /_rang sangs rgyas kyis ma thos pa gang yin pa de thams cad kun chub par byed par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems 
[\[18b.4\]]dpa' chen po shar phyogs su sangs rgyas bcom ldan 'das rnams kyis gang ci gsungs pa dang /_gsung ba dang /_gsung bar 'gyur ba de dag thams cad gzung bar 'dod pa dang /_bcang bar 'dod pa dang /_klag par 'dod pa dang /_de bzhin nyid du sgrub par 'dod 
[\[18b.5\]]pa dang /_gzhan dag la yang rgya cher ston par 'dod pas/_shes rab kyi pha rol tu phyin pa la bslab par bya'o/_/de bzhin du lho dang /_nub dang /_byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs su sangs rgyas 
[\[18b.6\]]bcom ldan 'das rnams kyis gang ci gsungs pa dang /_gsung ba dang /_gsung bar 'gyur ba de thams cad kyi rjes su 'brang bar 'dod pa dang /_gzung bar 'dod pa dang /_bcang bar 'dod pa dang /_klag par 'dod pa dang /_de bzhin nyid du sgrub par 'dod pa dang /_
[\[18b.7\]]gzhan dag la yang rgya cher rab tu ston par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po shar phyogs kyi 'jig rten gyi khams gang gA'i klung gi bye ma snyed dag na/_mun pa mun 
[\[19a\]]
[\[19a.1\]]nag tu gyur pa gang na nyi ma dang zla ba'i 'od mi 'bab pa de dag thams cad snang bar bya bar 'dod pa dang /_de bzhin du lho dang /_nub dang /_byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs kyi 'jig 
[\[19a.2\]]rten gyi khams gang gA'i klung gi bye ma snyed dag na/_mun pa mun nag tu gyur pa gang na nyi ma dang /_zla ba'i 'od kyang mi 'bab pa de dag thams cad 'od kyis snang bar bya bar 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang 
[\[19a.3\]]chub sems dpa' sems dpa' chen po shar phyogs kyi 'jig rten gyi khams gang gA'i klung gi bye ma snyed dag na/_gang na sangs rgyas kyi zhing tha dad pa dag tu skyes pa'i sems can de dag thams cad la sangs rgyas kyi sgra dang /_chos kyi sgra dang /_dge 'dun gyi sgra sgrogs 
[\[19a.4\]]par 'dod pa dang /_yang dag pa'i lta ba la dgod par 'dod pas/_shes rab kyi pha rol tu phyin pa la bslab par bya'o/_/de bzhin du byang chub sems dpa' sems dpa' chen po lho dang /_nub dang /_byang dang /_byang shar dang /_shar lho dang /_lho nub dang /_
[\[19a.5\]]nub byang dang /_'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_gang na sangs rgyas dang /_chos dang /_dge 'dun dang /_yang dag pa'i lta ba'i sgra mi grag pa'i 'jig rten gyi khams de dag tu sems can rnams kyis sangs 
[\[19a.6\]]rgyas dang /_chos dang /_dge 'dun gyi sgra thos par bya bar 'dod pa dang /_sems can dag yang dag pa'i lta ba la dgod par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po shar 
[\[19a.7\]]phyogs kyi 'jig rten gyi khams gang gA'i klung gi bye ma snyed dag na/_sems can gang dag long bar gyur pa de dag bdag gi mthus mig gis gzugs rnams mthong bar 'gyur bar 'dod pas/_shes rab kyi pha rol tu phyin pa la bslab par bya'o/_/de bzhin du 
[\[19b\]]
[\[19b.1\]]'on pa rnams rna bas sgra thos pa dang /_smyon pa rnams dran pa rnyed par 'gyur ba dang /_gcer bu rnams gos dag rnyed pa dang /_sems can bkres pa rnams 'grangs pa dang /_skom pa rnams skom ngoms pa dang /_sems can ngan song na gnas pa rnams ngan song 
[\[19b.2\]]thams cad las thar te/_mir skye ba thob par 'gyur ba dang /_tshul khrims 'chal pa rnams tshul khrims kyi phung po la dgod par bya'o snyam pa dang /_mnyam par ma bzhag pa rnams ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i 
[\[19b.3\]]ye shes mthong ba'i phung po la dgod par bya'o snyam pa dang /_bden pa ma mthong ba rnams rgyun tu zhugs pa'i 'bras bu la dgod par bya'o snyam pa dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa 
[\[19b.4\]]nyid dang /_rang byang chub dang /_bla na med pa yang dag par rdzogs pa'i byang chub la dgod par bya'o snyam pas/_shes rab kyi pha rol tu phyin pa la bslab par bya'o/_/de bzhin du lho dang /_nub dang /_byang dang /_byang shar dang /_shar lho dang /_lho nub dang /_
[\[19b.5\]]nub byang dang /_'og dang /_steng gi phyogs kyi 'jig rten gyi khams gang gA'i klung gi bye ma snyed dag na/_sems can gang dag long bar gyur pa de dag bdag gi mthus mig gis gzugs rnams mthong bar 'gyur bar 'dod pas/_shes rab kyi pha rol tu phyin pa la 
[\[19b.6\]]bslab par bya'o/_/de bzhin du 'on pa rnams rna bas sgra thos pa dang /_smyon pa rnams dran pa rnyed par 'gyur ba dang /_gcer bu rnams gos dag rnyed pa dang /_sems can bkres pa rnams 'grangs pa dang /_skom pa rnams skom ngoms pa dang /_sems 
[\[19b.7\]]can ngan song na gnas pa rnams ngan song thams cad las thar te/_mir skye ba thob par 'gyur ba dang /_tshul khrims 'chal pa rnams tshul khrims kyi phung po la dgod par bya'o snyam pa dang /_mnyam par ma bzhag pa rnams ting nge 'dzin gyi phung po dang /_shes 
[\[20a\]]
[\[20a.1\]]rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po la dgod par bya'o snyam pa dang /_bden pa ma mthong ba rnams rgyun tu zhugs pa'i 'bras bu la dgod par bya'o snyam pa dang /_lan cig phyir 'ong 
[\[20a.2\]]ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub la dgod par bya'o snyam pas/_shes rab kyi pha rol tu phyin pa la bslab par bya'o/_/shA ri'i bu gzhan yang 
[\[20a.3\]]byang chub sems dpa' sems dpa' chen po de bzhin gshegs pa'i spyod lam la slob par 'dod pas/_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pas 'di ltar 
[\[20a.4\]]brtag par bya ste/_nam zhig na bdag gis glang po che'i lta stangs kyis blta bar bya snyam pa dang /_ji ltar na bdag sa chen po la rkang pa sor bzhi tsam gyis mi reg par 'gro bar 'gyur snyam pas/_shes rab kyi pha rol tu phyin pa la bslab par bya'o/_/shA ri'i bu gzhan 
[\[20a.5\]]yang byang chub sems dpa' sems dpa' chen po shes rab kyi pha rol tu phyin pa la spyod pas 'di ltar brtag par bya ste/_ji ltar na bdag rgyal chen bzhi'i ris kyi lha dang /_sum cu rtsa gsum dang /_'thab bral dang /_dga' ldan dang /_'phrul dga' dang /_gzhan 
[\[20a.6\]]'phrul dbang byed dang /_tshangs pa'i mdun na 'don dang /_tshangs ris dang /_tshangs 'khor dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_'bras bu che dang /_gnas gtsang ma dang /_gya nom 
[\[20a.7\]]snang dang /_shin tu mthong dang /_mi che dang /_mi gdung dang /_'og min gyi lha bye ba khrag khrig phrag 'bum phrag du ma dag gis yongs su bskor cing mdun du bdar te/_byang chub kyi snying por 'gro bar 'gyur snyam na yang /_shes rab kyi pha rol tu phyin pa la bslab par bya'o/_
[\[20b\]]
[\[20b.1\]]shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_'di ltar brtag par bya ste/_ji ltar na rgyal chen bzhi'i ris kyi lha nas/_'og min gyi ris kyi lha'i bar dag byang chub kyi snying po'i shing drung du bdag gi stan 'ding bar 
[\[20b.2\]]'gyur snyam na yang /_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pas 'di ltar brtag par bya ste/_ji ltar na bdag bla na med pa yang dag par rdzogs pa'i byang 
[\[20b.3\]]chub mngon par rdzogs par sangs rgyas nas/_'gro ba dang /_'greng ba dang /_'dug pa dang /_nyal ba'i sa phyogs de rdo rje'i rang bzhin du 'gyur snyam na yang /_shes rab kyi pha rol tu phyin pa la bslab par bya'o/_/shA ri'i bu gzhan yang byang chub sems dpa' 
[\[20b.4\]]sems dpa' chen po shes rab kyi pha rol tu phyin pa la spyod pas/_'di ltar brtag par bya ste/_ji ltar na bdag nyi ma gang la mngon par byung ba'i nyi ma de nyid la/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur/_mngon par 
[\[20b.5\]]rdzogs par sangs rgyas nas/_nyi ma de nyid la chos kyi 'khor lo bskor bar 'gyur/_'khor lo bskor nas/_sems can tshad med grangs med pa dag chos la chos kyi mig rdul dang bral zhing /_dri ma med pa rnam par dag par 'gyur/_sems can tshad med grangs med 
[\[20b.6\]]pa dag len pa med par zag pa rnams las sems rnam par grol bar 'gyur/_sems can tshad med grangs med pa dag bla na med pa yang dag par rdzogs pa'i byang chub las phyir mi ldog par 'gyur snyam na yang /_shes rab kyi pha rol tu phyin pa la bslab par bya'o/_/shA ri'i bu 
[\[20b.7\]]gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_'di ltar brtag par bya ste/_ji ltar na bdag gi nyan thos kyi dge 'dun tshad med grangs med par 'gyur/_chos bstan pa gcig gis sems can tshad med grangs 
[\[21a\]]
[\[21a.1\]]med pa dag stan gcig pa'i dgra bcom par 'gyur/_stan gcig pa'i byang chub sems dpar 'gyur zhing /_bla na med pa yang dag par rdzogs pa'i byang chub las phyir mi ldog par 'gyur/_byang chub sems dpa'i dge 'dun dpag tu med/_grangs 
[\[21a.2\]]med tshad med par 'gyur/_tshe'i tshad dpag tu med par 'gyur/_'od dpag tu med pa phun sum tshogs par 'gyur snyam na yang /_shes rab kyi pha rol tu phyin pa la bslab par bya'o/_/byang chub sems dpa' sems dpa' chen pos ji ltar na bdag bla na med pa 
[\[21a.3\]]yang dag par rdzogs pa'i byang chub mngon par rdzogs par sangs rgyas pa'i sangs rgyas kyi zhing de na/_'dod chags dang /_zhe sdang dang /_gti mug gi sgra thams cad kyi thams cad du mi grag par 'gyur snyam na yang /_shes rab kyi pha rol tu phyin pa la bslab par bya'o/_/byang chub 
[\[21a.4\]]sems dpa' sems dpa' chen pos/_ji ltar na bdag gi sangs rgyas kyi zhing de na sems can thams cad sbyin pa ni legs pa'o/_/dul ba ni legs pa'o/_/legs par sdom pa ni legs pa'o/_/tshangs par spyod pa ni legs pa'o/_/srog chags 'byung po 
[\[21a.5\]]rnams la rnam par mi 'tshe ba ni legs pa'o zhes bya bar shes pa'i shes rab de lta bu dang ldan par 'gyur snyam pa dang /_byang chub sems dpa' sems dpa' chen pos ji ltar na bdag yongs su mya ngan las 'das nas/_dam pa'i chos nub pa'i sgra yang mi grag par 'gyur snyam 
[\[21a.6\]]pa dang /_byang chub sems dpa' sems dpa' chen po ji ltar na/_bdag gi ming thos pa tsam gyis 'jig rten gyi khams gang gA'i klung gi bye ma snyed dag na/_sems can gang dag 'khod pa de dag bla na med pa yang dag par rdzogs pa'i byang chub tu nges par 'gyur snyam na yang /_
[\[21a.7\]]des shes rab kyi pha rol tu phyin pa la bslab par bya'o/_/shA ri'i bu gang gi tshe byang chub sems dpa' sems dpa' chen po shes rab kyi pha rol tu phyin pa la spyod cing /_yon tan 'di dag skyed par byed pa de'i tshe/_stong gsum gyi stong chen po'i 'jig rten gyi khams na/_
[\[21b\]]
[\[21b.1\]]rgyal po chen po bzhi po gang dag 'khod pa de dag 'di snyam du sems te/_sngon gyi de bzhin gshegs pa dgra bcom pa yang dag par rdzogs pa'i sangs rgyas rnams la sngon gyi rgyal po chen po bzhi po de dag gis lhung bzed dag phul ba ltar bdag cag gis kyang /_byang chub sems 
[\[21b.2\]]dpa' sems dpa' chen po 'di la lhung bzed bzhi dbul bar bya'o snyam du sems shing yid dga' bar 'gyur ro/_/sum cu rtsa gsum pa'i lha rnams dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams kyang 'di snyam 
[\[21b.3\]]du/_de ltar na lha ma yin gyi ris rnams ni yongs su 'grib par 'gyur zhing /_lha'i ris rnams ni mngon par 'phel bar 'gyur bas/_bdag cag gis byang chub sems dpa' sems dpa' chen po 'di la rim gro bskyed par bya'o snyam du sems shing yid dga' bar 'gyur ro/_/stong 
[\[21b.4\]]gsum gyi stong chen po'i 'jig rten gyi khams na tshangs pa chen po dag dang /_tshangs ris kyi lha nas bzung ste/_tshangs pa thams cad dang /_'og min gyi bar gyi lha dag 'di snyam du/_byang chub sems dpa' sems dpa' chen po 'di mngon par rdzogs par sangs rgyas nas/_
[\[21b.5\]]chos kyi 'khor lo bskor ba'i don du bdag cag gis gsol ba gdab par bya'o snyam du sems shing yid dga' bar 'gyur ro/_/shA ri'i bu gzhan yang gang gi tshe/_byang chub sems dpa' sems dpa' chen po shes rab kyi pha rol tu phyin pa la spyod cing pha rol tu phyin pa drug 
[\[21b.6\]]gis rnam par 'phel ba de'i tshe/_rigs kyi bu dang /_rigs kyi bu mo rnams kyang 'di snyam du/_bdag cag ni byang chub sems dpa' sems dpa' chen po 'di'i pha dang /_ma dang /_chung ma dang /_bu dang /_mdza' bshes dang /_nye du dang /_snag gi gnyen 
[\[21b.7\]]mtshams dag tu 'gyur ro snyam du sems shing /_yid dga' bar 'gyur ro/_/rgyal po chen po bzhi dang /_sum cu rtsa gsum pa'i lha rnams dang /_'og min gyi bar gyi lha rnams kyang 'di snyam du de ni sems can rnams byang chub la nges par sbyar ba'i phyir/_kun tu sbyor bar 'gyur ba'i 
[\[22a\]]
[\[22a.1\]]chos rnams kyis kun tu mi sbyor zhing /_tshangs par spyod par 'gyur te/_de 'di skad du bdag sems dang po bskyed pa nas bzung ste/_tshangs par spyad par bya'i/_mi tshangs par spyad par ni mi bya'o/_/de ci'i phyir zhe na/_'dod pa rnams la bsten pa ni/_
[\[22a.2\]]tshangs pa'i 'jig rten du skye ba la yang bar du gcod par 'gyur na/_bla na med pa yang dag par rdzogs pa'i byang chub lta la smos kyang ci dgos te/_de lta bas na byang chub sems dpa' sems dpa' chen pos ni/_khyim nas mngon par byung zhing tshangs par spyad pa nyid 
[\[22a.3\]]kyis/_bla na med pa yang dag par rdzogs pa'i byang chub mngon par rdzogs par 'tshang rgya bar bya'i/_mi tshangs par spyod pas ni ma yin no zhes smon lam 'debs pas na/_byang chub sems dpa' 'khrig pa kun tu sbyor ba la mi 'jug pas/_yid dga' bar 'gyur ro/_/
[\[22a.4\]]de skad ces bka' stsal pa dang /_bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das ci byang chub sems dpa' sems dpa' chen po la pha ma dang /_mchis 'brang dang /_bu dang /_mdza' bshes dang /_nye du dang /_snag gi 
[\[22a.5\]]gnyen mtshams dag nges par 'tshal lags sam/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu byang chub sems dpa' sems dpa' chen po kha cig la ni pha dang /_ma dang /_chung ma dang /_
[\[22a.6\]]bu dag dgos so/_/byang chub sems dpa' sems dpa' chen po kha cig ni sems dang po bskyed pa nyid nas bzung ste/_tshangs par spyod pa yang dag par len cing /_bla na med pa yang dag par rdzogs pa'i byang chub mngon par rdzogs par sangs rgyas kyi bar du de rtag tu 
[\[22a.7\]]gzhon nur gyur pa nyid kyis/_byang chub sems dpa'i spyad pa spyod par byed do/_/byang chub sems dpa' sems dpa' chen po kha cig ni thabs la mkhas pas/_sems can yongs su smin par bya ba'i phyir 'dod pa'i yon tan lnga la spyad nas/_btsun mo'i 'khor gyi 
[\[22b\]]
[\[22b.1\]]nang nas mngon par byung ste/_bla na med pa yang dag par rdzogs pa'i byang chub mngon par rdzogs par 'tshang rgya bar byed do/_/shA ri'i bu byang chub sems dpa' sems dpa' chen po kha cig ni shes rab kyi pha rol tu phyin pa zab mo la gnas pa thob nas/_'dod pa'i nyon mongs 
[\[22b.2\]]pa rnams dang bral yang de dag sems can yongs su smin par bya ba'i phyir/_'dod pa'i yon tan lnga nye bar 'dzin par ston la/_yongs su spyod par ni mi byed do/_/shA ri'i bu 'di lta ste dper na/_sgyu ma mkhan nam/_sgyu ma mkhan gyi slob ma mkhas pa/_sgyu ma'i 
[\[22b.3\]]rig sngags dang sbyor ba shes pa/_legs par bslabs pa zhig gis 'dod pa'i yon tan lnga mngon par sprul te/_'dod pa'i yon tan lnga po de dag gis bdag nyid rtse zhing dga' la dga' mgur spyod pa bstan na/_shA ri'i bu 'di ji snyam du sems/_sgyu ma mkhan nam sgyu 
[\[22b.4\]]ma mkhan gyi slob ma des 'dod pa'i yon tan lnga po de dag la yongs su spyad pa yod snyam 'am/_shA ri'i bus gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_shA ri'i bu de bzhin du byang chub sems dpa' sems dpa' chen 
[\[22b.5\]]po thabs la mkhas pas/_sems can yongs su smin par bya ba'i phyir/_'dod pa'i yon tan lnga la yongs su spyod cing /_byang chub sems dpa' sems dpa' chen po 'dod pa'i yon tan dag gis gos pa yang med do/_/shA ri'i bu rnam grangs des na/_byang chub 
[\[22b.6\]]sems dpa' sems dpa' chen po 'dod pa rnams ni kun tu 'bar ba'o/_/'dod pa rnams ni smad pa'o/_/'dod pa rnams ni gsod pa'o/_/'dod pa rnams ni phyir rgol ba'o zhes 'dod pa rnams kyi bsngags pa ma yin pa brjod do/_/shA ri'i bu de ltar na byang chub sems 
[\[22b.7\]]dpa' sems dpa' chen po sems can yongs su smin par bya ba'i phyir/_'dod pa'i yon tan rnams nye bar 'dzin to/_/shes rab kyi pha rol tu phyin pa khri brgyad stong pa las/_sems bskyed pa'i le'u zhes bya ste gnyis pa'o//_//de nas bcom 
[\[23a\]]
[\[23a.1\]]ldan 'das la tshe dang ldan pa shA ri'i bus 'di skad ces gsol to/_bcom ldan 'das byang chub sems dpa' sems dpa' chen pos ji ltar shes rab kyi pha rol tu phyin pa la spyad par bgyi/_de skad ces gsol pa dang /_bcom ldan 'das kyis tshe dang 
[\[23a.2\]]ldan pa shA ri'i bu la 'di skad ces bka' stsal to/_/shA ri'i bu 'di la byang chub sems dpa' sems dpa' chen po shes rab kyi pha rol tu phyin pa la spyod pa ni/_byang chub sems dpar gyur bzhin du byang chub sems dpa' yang dag par rjes su mi mthong ngo /_/byang 
[\[23a.3\]]chub sems dpa'i ming yang yang dag par rjes su mi mthong ngo /_/byang chub kyang yang dag par rjes su mi mthong ngo /_/shes rab kyi pha rol tu phyin pa yang yang dag par rjes su mi mthong ngo /_/spyod ces bya bar yang yang dag par rjes su mi mthong ngo /_/mi spyod ces bya 
[\[23a.4\]]bar yang yang dag par rjes su mi mthong ngo /_/spyod kyang spyod la/_mi spyod kyang mi spyod ces bya bar yang yang dag par rjes su mi mthong ngo /_/spyod pa yang ma yin/_mi spyod pa yang ma yin zhes bya bar yang yang dag par rjes su mi mthong ngo /_/gzugs yang dag par 
[\[23a.5\]]rjes su mi mthong ngo /_/de bzhin du tshor ba dang /_'du shes dang /_'du byed rnams dang /_rnam par shes pa yang yang dag par rjes su mi mthong ngo /_/de ci'i phyir zhe na/_shA ri'i bu 'di ltar byang chub sems dpa'i ming de ni ming gi ngo bo nyid kyis stong gi_/stong pa nyid 
[\[23a.6\]]kyis byang chub sems dpa'i ming stong pa ni ma yin/_byang chub sems dpa' yang byang chub sems dpa'i ngo bo nyid kyis stong gi stong pa nyid kyis byang chub sems dpa' stong pa ni ma yin/_byang chub kyang byang chub kyi ngo bo nyid kyis stong gi_/stong pa nyid kyis byang chub stong pa ni ma 
[\[23a.7\]]yin/_shes rab kyi pha rol tu phyin pa yang shes rab kyi pha rol tu phyin pa'i ngo bo nyid kyis stong gi_/stong pa nyid kyis shes rab kyi pha rol tu phyin pa stong pa ni ma yin/_gzugs ni gzugs kyi ngo bo nyid kyis stong gi_/stong pa nyid kyis gzugs stong pa ni ma yin/_tshor ba dang /_
[\[23b\]]
[\[23b.1\]]'du shes dang /_'du byed rnams dang /_rnam par shes pa ni rnam par shes pa'i ngo bo nyid kyis stong gi_/stong pa nyid kyis rnam par shes pa stong pa ni ma yin pa'i phyir ro/_/de ci'i phyir zhe na/_'di ltar byang chub sems dpa'i ming gi stong pa nyid gang yin pa de ni byang chub 
[\[23b.2\]]sems dpa'i ming ma yin la/_stong pa nyid las gud na yang byang chub sems dpa'i ming med de/_byang chub sems dpa'i ming nyid stong pa nyid yin la stong pa nyid kyang byang chub sems dpa'i ming yin pa dang /_byang chub sems dpa'i stong pa nyid gang yin pa de ni/_byang 
[\[23b.3\]]chub sems dpa' ma yin la/_stong pa nyid las gud na yang byang chub sems dpa' med de/_byang chub sems dpa' nyid stong pa nyid yin la/_stong pa nyid kyang byang chub sems dpa' yin pa dang /_byang chub kyi stong pa nyid gang yin pa de byang chub ma yin la/_stong pa nyid 
[\[23b.4\]]las gud na yang byang chub med de/_byang chub nyid stong pa nyid yin la/_stong pa nyid kyang byang chub yin pa dang /_shes rab kyi pha rol tu phyin pa'i stong pa nyid gang yin pa de shes rab kyi pha rol tu phyin pa ma yin la/_stong pa nyid las gud na yang shes rab kyi pha rol tu phyin pa 
[\[23b.5\]]med de/_shes rab kyi pha rol tu phyin pa nyid stong pa nyid yin la/_stong pa nyid kyang shes rab kyi pha rol tu phyin pa yin pa dang /_gzugs kyi stong pa nyid gang yin pa de gzugs ma yin la/_stong pa nyid las gud na yang gzugs med de/_gzugs nyid stong pa nyid yin la/_
[\[23b.6\]]stong pa nyid kyang gzugs ma yin pa dang /_tshor ba dang /_'du shes dang /_'du byed rnams dang /_rnam par shes pa'i stong pa nyid gang yin pa de rnam par shes pa ma yin la/_stong pa nyid las gud na yang rnam par shes pa med de/_rnam par shes pa nyid stong pa nyid 
[\[23b.7\]]yin la/_stong pa nyid kyang rnam par shes pa yin pa'i phyir ro/_/de ci'i phyir zhe na/_'di ltar 'di lta ste/_byang chub sems dpa' zhes bya ba de ni ming tsam du zad/_'di lta ste/_byang chub sems dpa'i ming zhes bya ba dang /_byang chub ces bya ba dang /_shes 
[\[24a\]]
[\[24a.1\]]rab kyi pha rol tu phyin pa zhes bya ba dang /_gzugs zhes bya ba dang /_tshor ba zhes bya ba dang /_'du shes zhes bya ba dang /_'du byed rnams zhes bya ba dang /_rnam par shes pa zhes bya ba de ni ming tsam du zad/_'di lta ste/_stong pa nyid ces bya ba de ni ming tsam 
[\[24a.2\]]du zad pa'i phyir ro/_/de ci'i phyir zhe na/_ngo bo nyid med pa la ni skye ba med/_'gag pa med/_'grib pa med/_'phel ba med/_kun nas nyon mongs pa med/_rnam par byang ba med pa'i phyir ro/_/de ci'i phyir zhe na/_gzugs ni sgyu ma lta bu/_tshor ba ni sgyu ma lta 
[\[24a.3\]]bu/_'du shes ni sgyu ma lta bu/_'du byed rnams ni sgyu ma lta bu/_rnam par shes pa ni sgyu ma lta bu yin pa'i phyir ro/_/sgyu ma yang ming tsam du zad de/_yul na mi gnas/_phyogs na mi gnas pas sgyu ma mthong ba ni log par gyur pa ste/_yod pa ma yin zhing ngo bo nyid 
[\[24a.4\]]dang bral ba ste/_byang chub sems dpa' sems dpa' chen po shes rab kyi pha rol tu phyin pa la de ltar spyod pa ni chos gang la yang skye bar yang dag par rjes su mi mthong ngo /_/'gag par yang dag par rjes su mi mthong ngo /_/gnas par yang dag par rjes su mi mthong 
[\[24a.5\]]ngo /_/'grib par yang dag par rjes su mi mthong ngo /_/'phel bar yang dag par rjes su mi mthong ngo /_/kun nas nyon mongs par yang dag par rjes su mi mthong ngo /_/rnam par byang bar yang dag par rjes su mi mthong ngo /_/gzugs yang dag par rjes su mi 
[\[24a.6\]]mthong ngo /_/tshor ba dang /_'du shes dang /_'du byed rnams dang /_rnam par shes pa yang dag par rjes su mi mthong ngo /_/gang la byang chub ces bya ba'am/_byang chub sems dpa' zhes bya ba de yang dag par rjes su mi mthong ngo /_/de ci'i phyir zhe na/_'di ltar 
[\[24a.7\]]ming ni bcos ma yin pa'i phyir/_chos so so tha dad pa de dag ni btags pa ste/_yang dag pa ma yin pa/_glo bur du btags pa'i ming gis rjes su tha snyad 'dogs te/_ji lta ji ltar rjes su tha snyad 'dogs pa de lta de ltar mngon par zhen to/_/byang chub sems dpa' 
[\[24b\]]
[\[24b.1\]]sems dpa' chen po shes rab kyi pha rol tu phyin pa la spyod pas ni/_ming de dag thams cad ngo bo nyid du yang dag par rjes su mi mthong ngo /_/yang dag par rjes su ma mthong bas mngon par zhen par mi 'gyur ro/_/shA ri'i bu gzhan yang byang chub sems 
[\[24b.2\]]dpa' sems dpa' chen po shes rab kyi pha rol tu phyin pa la spyod pa 'di ltar yongs su rtog ste/_'di lta ste/_byang chub sems dpa' zhes bya ba de ni ming tsam mo/_/'di lta ste byang chub ces bya ba de ni ming tsam mo/_/'di lta ste sangs rgyas zhes bya ba de ni ming tsam mo/_/'di 
[\[24b.3\]]lta ste shes rab kyi pha rol tu phyin pa zhes bya ba de ni ming tsam mo/_/'di lta ste/_shes rab kyi pha rol tu phyin pa la spyod ces bya ba de ni ming tsam mo/_/'di lta ste/_gzugs zhes bya ba de ni ming tsam mo/_/'di lta ste/_tshor ba dang /_'du shes dang /_'du byed rnams dang /_
[\[24b.4\]]rnam par shes pa zhes bya ba de ni ming tsam mo zhes yongs su rtog go/_/shA ri'i bu 'di lta ste dper na/_bdag bdag ces brjod kyang bdag kyang mi dmigs sems can dang /_srog dang /_gang zag kyang mi dmigs te/_'di ltar ming gis tha snyad btags par zad kyi/_
[\[24b.5\]]mi dmigs pa stong pa nyid kyi phyir de dag ni rnam pa thams cad du dmigs su med do/_/de bzhin du byang chub sems dpa' sems dpa' chen po shes rab kyi pha rol tu phyin pa la spyod pa yang /_byang chub sems dpa' yang dag par rjes su mi mthong ngo /_/rnam par shes pa'i 
[\[24b.6\]]bar du yang dag par rjes su mi mthong ngo /_/ming gang gis tha snyad 'dogs pa'i ming de yang yang dag par rjes su mi mthong ste/_shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pas ni/_mi dmigs pa stong pa nyid kyi phyir 
[\[24b.7\]]de bzhin gshegs pa'i shes rab ma gtogs par nyan thos dang /_rang sangs rgyas thams cad kyi shes rab zil gyis gnon to/_/de ci'i phyir zhe na/_'di ltar gang gis mngon par zhen par 'gyur ba de yang des yang dag par rjes su mi mthong ba'i phyir te/_shA ri'i bu 
[\[25a\]]
[\[25a.1\]]de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la spyod pa yin no/_/shA ri'i bu 'di lta ste dper na/_'dzam bu'i gling 'di shA ri'i bu dang /_maud gal gyi bu lta bu'i dge slong sha stag gis 'dam bu'i tshal lam/_'od 
[\[25a.2\]]ma'i tshal lam/_bu ram shing gi tshal lam/_mda' rgyu'i tshal lam/_'bras kyi zhing ngam/_til gyi zhing ltar yongs su gang bar gyur kyang /_de dag gi shes rab gang yin pa des ni byang chub sems dpa' sems dpa' chen po shes rab kyi pha rol tu phyin pa la spyod pa'i shes 
[\[25a.3\]]rab kyi brgya'i char yang nye bar mi 'gro'o/_/stong gi cha dang /_'bum gyi cha dang /_grangs dang /_cha dang /_bgrang ba dang /_dpe dang rgyur yang mi bzod do/_/de ci'i phyir zhe na/_shA ri'i bu 'di ltar byang chub sems dpa' sems dpa' chen po'i shes rab gang yin pa de 
[\[25a.4\]]ni sems can thams cad yongs su mya ngan las bzla ba'i don du nye bar gnas pa'i phyir ro/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i shes rab nyin gcig yongs su bsgoms pa gang yin pa des kyang nyan thos dang /_
[\[25a.5\]]rang sangs rgyas rnams kyi shes rab zil gyis gnon to/_/shA ri'i bu 'dzam bu'i gling 'di shA ri'i bu dang /_maud gal gyi bu lta bu'i dge slong sha stag gis yongs su gang ba lta zhog gi_/shA ri'i bu gal te stong gsum gyi stong chen po'i 'jig rten gyi khams 'di shA ri'i bu dang 
[\[25a.6\]]maud gal gyi bu lta bu'i dge slong sha stag gis yongs su gang bar gyur kyang /_de dag gi shes rab kyis/_byang chub sems dpa' sems dpa' chen po shes rab kyi pha rol tu phyin pa la spyod pa'i shes rab nyin gcig bsgoms pa'i brgya'i char yang nye bar mi 'gro ba nas/_
[\[25a.7\]]rgyu'i bar du yang mi bzod do/_/shA ri'i bu stong gsum gyi stong chen po'i 'jig rten kyi khams 'di shA ri'i bu dang /_maud gal gyi bu lta bu'i dge slong sha stag gis yongs su gang ba lta yang zhog gi_/shA ri'i bu gal te shar phyogs kyi 'jig rten gyi khams gang gA'i klung gi bye 
[\[25b\]]
[\[25b.1\]]ma snyed dag shA ri'i bu dang /_maud gal gyi bu lta bu'i dge slong sha stag gis yongs su gang bar gyur cing /_de bzhin du lho dang /_nub dang /_byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs kyi 'jig rten gyi 
[\[25b.2\]]khams gang gA'i klung gi bye ma snyed dag shA ri'i bu dang /_maud gal gyi bu lta bu'i dge slong sha stag gis yongs su gang bar gyur kyang /_de dag gi shes rab kyis/_byang chub sems dpa' sems dpa' chen po shes rab kyi pha rol tu phyin pa la spyod pa'i shes rab nyin gcig 
[\[25b.3\]]bsgoms pa gang yin pa de'i brgya'i char yang nye bar mi 'gro ba nas/_rgyu'i bar du yang mi bzod do/_/de nas bcom ldan 'das la tshe dang ldan pa shA ri'i bus/_'di skad ces gsol to/_/bcom ldan 'das nyan thos rgyun tu zhugs pa rnams dang /_lan cig phyir 'ong ba 
[\[25b.4\]]rnams dang /_phyir mi 'ong ba rnams dang /_dgra bcom pa rnams kyi shes rab gang lags pa dang /_rang sangs rgyas rnams dang /_byang chub sems dpa' rnams dang /_de bzhin gshegs pa dgra bcom pa yang dag par rdzogs pa'i sangs rgyas rnams kyi shes rab 
[\[25b.5\]]gang lags pa'i shes rab de dag thams cad ni tha dad pa ma lags pa/_dben pa/_ma skyes pa ngo bo nyid kyis stong pa lags te/_bcom ldan 'das tha dad pa ma lags shing /_dben la ma skyes pa/_rang bzhin gyis stong pa la ni tha dad du dbye ba 'am/_khyad par mi 
[\[25b.6\]]dmigs lags na/_bcom ldan 'das ji ltar byang chub sems dpa' sems dpa' chen po'i shes rab gdugs gcig bsgoms pa gang lags pa des nyan thos dang /_rang sangs rgyas thams cad kyi shes rab zil gyis gnon par 'gyur ba lags/_de skad ces 
[\[25b.7\]]gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu 'di ji snyam du sems/_byang chub sems dpa' sems dpa' chen po shes rab kyi pha rol tu phyin pa la spyod pa rnam pa thams cad kyi mchog dang ldan pa/_
[\[26a\]]
[\[26a.1\]]rnam pa thams cad mkhyen pa nyid la spyod pa/_sems can thams cad kyi don byed pas bdag gis/_chos thams cad rnam pa thams cad du mngon par rdzogs par byang chub par byas la/_sems can thams cad yongs su mya ngan las bzla'o 
[\[26a.2\]]zhes nyin gcig bsgoms pa'i shes rab gang gi don du nye bar gnas pa ltar nyan thos dang /_rang sangs rgyas thams cad kyi shes rab nye bar gnas pa yin snyama'am/_shA ri'i bus gsol pa/_bcom ldan 'das de ni ma lags so/_/bcom ldan 'das kyis bka' stsal pa/_
[\[26a.3\]]shA ri'i bu 'di ji snyam du sems/_nyan thos dang /_rang sangs rgyas thams cad 'di snyam du bdag cag gis bla na med pa yang dag par rdzogs pa'i byang chub mngon par rdzogs par sangs rgyas par byas la sems can thams cad phung po lhag ma med pa'i mya ngan las 'das pa'i 
[\[26a.4\]]dbyings su yongs su mya ngan las bzla'o snyam du sems snyam 'am/_shA ri'i bus gsol pa/_bcom ldan 'das de ni ma lags so/_/bcom ldan 'das kyis bka' stsal pa/_shA ri'i bu rnam grangs des na/_khyod kyis 'di ltar nyan thos dang rang sangs rgyas thams 
[\[26a.5\]]cad kyi shes rab gang yin pa des ni byang chub sems dpa' sems dpa' chen pos nyin gcig bsgoms pa'i shes rab kyi brgya'i char yang nye bar mi 'gro ba nas/_rgyu'i bar du yang mi bzod de/_nyan thos dang /_rang sangs rgyas rnams kyi shes rab zil gyis gnon par rig par 
[\[26a.6\]]bya'o/_/shA ri'i bu 'di ji snyam du sems/_nyan thos dang /_rang sangs rgyas thams cad 'di snyam du bdag cag gis pha rol tu phyin pa drug la spyad de/_sems can rnams yongs su smin par byas la/_sangs rgyas kyi zhing yongs su dag par byas te/_de bzhin 
[\[26a.7\]]gshegs pa'i stobs bcu yongs su rdzogs par byas la/_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs par byas te/_bla na med pa yang dag par rdzogs pa'i byang chub mngon par 
[\[26b\]]
[\[26b.1\]]rdzogs par sangs rgyas nas/_sems can dpag tu med grangs med tshad med pa rnams yongs su mya ngan las bzla bar bya'o snyam du sems snyam 'am/_shA ri'i bus gsol pa/_bcom ldan 'das de ni ma lags so/_/bcom ldan 'das kyis bka' stsal pa/_
[\[26b.2\]]shA ri'i bu byang chub sems dpa' sems dpa' chen po ni 'di snyam du sems te/_bdag gis pha rol tu phyin pa drug la spyad de/_sems can rnams yongs su smin par byas la/_sangs rgyas kyi zhing yongs su dag par byas te/_de bzhin gshegs pa'i stobs bcu yongs 
[\[26b.3\]]su rdzogs par byas la/_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs par byas te/_bla na med pa yang dag par rdzogs pa'i byang chub mngon par rdzogs par sangs rgyas nas/_sems 
[\[26b.4\]]can dpag tu med grangs med tshad med pa rnams yongs su mya ngan las bzla'o snyam du sems so/_/shA ri'i bu 'di lta ste dper na/_srog chags kyi rigs srin bu me khyer ni 'di snyam du bdag gi 'od kyis 'dzam bu'i gling snang bar bya zhing /_bdag gi 'od kyis 'dzam bu'i gling 
[\[26b.5\]]khyab par bya'o snyam du mi sems so/_/shA ri'i bu de bzhin du nyan thos dang /_rang sangs rgyas thams cad kyang 'di snyam du bdag cag gis pha rol tu phyin pa drug la spyad de/_sems can rnams yongs su smin par byas la/_sangs rgyas kyi zhing yongs su dag par byas 
[\[26b.6\]]te/_de bzhin gshegs pa'i stobs bcu yongs su rdzogs par byas la/_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs par byas te/_bla na med pa yang dag par rdzogs pa'i byang 
[\[26b.7\]]chub mngon par rdzogs par sangs rgyas nas/_sems can dpag tu med grangs med tshad med pa rnams yongs su mya ngan las bzla bar bya'o snyam du mi sems so/_/shA ri'i bu 'di lta ste dper na/_nyi ma'i dkyil 'khor shar bas ni 'dzam bu'i gling thams cad snang bas khyab 
[\[27a\]]
[\[27a.1\]]par byed cing /_'dzam bu'i gling thams cad snang bas gsal bar byed do/_/shA ri'i bu de bzhin du byang chub sems dpa' sems dpa' chen po yang pha rol tu phyin pa drug la spyad de/_sems can rnams yongs su smin par byas la/_sangs rgyas kyi zhing yang 
[\[27a.2\]]yongs su dag par byas te/_de bzhin gshegs pa'i stobs bcu yongs su rdzogs par byas la/_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs par byas te/_bla na med pa yang dag par 
[\[27a.3\]]rdzogs pa'i byang chub mngon par rdzogs par sangs rgyas nas/_sems can dpag tu med grangs med tshad med pa rnams yongs su mya ngan las 'da' bar byed do/_/de skad ces bka' stsal pa dang /_bcom ldan 'das la tshe dang ldan pa shA ri'i bus 'di skad ces gsol to/_/
[\[27a.4\]]bcom ldan 'das ji ltar na byang chub sems dpa' sems dpa' chen po nyan thos dang /_rang sangs rgyas kyi sa las shin tu 'da' zhing /_phyir mi ldog pa'i byang chub sems dpa'i sa thob pa dang /_byang chub kyi lam yongs su sbyong ba lags/_de skad ces gsol pa 
[\[27a.5\]]dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu 'di la byang chub sems dpa' sems dpa' chen po sems dang po bskyed phyin chad/_pha rol tu phyin pa drug la spyod cing /_stong pa nyid dang mtshan ma med pa dang /_smon pa 
[\[27a.6\]]med pa'i chos rnams la gnas te/_nyan thos dang /_rang sangs rgyas kyis las shin tu 'das nas/_phyir mi ldog pa'i byang chub sems dpa'i sa 'thob bo/_/de skad ces bka' stsal pa dang /_bcom ldan 'das la tshe dang ldan pa shA ri'i bus 'di skad ces gsol to/_/
[\[27a.7\]]bcom ldan 'das byang chub sems dpa' sems dpa' chen po sa gang la gnas na/_nyan thos dang /_rang sangs rgyas thams cad kyi sbyin pa'i gnas su 'gyur ba lags/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces 
[\[27b\]]
[\[27b.1\]]bka' stsal to/_/shA ri'i bu sems dang po bskyed phyin chad/_byang chub sems dpa' sems dpa' chen po pha rol tu phyin pa drug la spyod pa nas/_byang chub kyi snying po la 'dug gi bar gyi byang chub sems dpa' sems dpa' chen po ni rtag par rgyun tu nyan thos dang /_
[\[27b.2\]]rang sangs rgyas thams cad kyi sbyin pa'i gnas su gyur pa yin no/_/de ci'i phyir zhe na/_shA ri'i bu 'di ltar byang chub sems dpa' sems dpa' chen po la brten nas dge ba'i chos thams cad 'jig rten du 'byung bar 'gyur ba'i phyir te/_'di lta ste dge ba bcu'i 
[\[27b.3\]]las kyi lam rnams dang /_yan lag lnga dang ldan pa'i tshul khrims dang /_yan lag brgyad dang ldan pa'i tshul khrims dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_'phags pa'i bden pa bzhi 
[\[27b.4\]]dang /_dran pa nye bar gzhag pa bzhi dang /_yang dag pa'i spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa 'jig rten du 'byung bar 'gyur ro/_/pha rol tu 
[\[27b.5\]]phyin pa drug dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad kyi bar du 'jig rten du 'byung bar 'gyur ro/_/dge 
[\[27b.6\]]ba'i chos de dag 'jig rten du byung bas/_rgyal rigs shing sA la chen po lta bu dag 'jig rten na yod pa yin/_bram ze'i rigs shing sA la chen po lta bu dag yod pa yin/_khyim bdag gi rigs shing sA la chen po lta bu dag yod pa yin/_rgyal chen bzhi'i ris kyi lha 
[\[27b.7\]]rnams dang /_sum cu rtsa gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed dang /_tshangs pa'i mdun na 'don dang /_tshangs ris dang /_tshangs 'khor dang /_'od chung dang /_tshad med 'od dang /_'od gsal dang /_dge 
[\[28a\]]
[\[28a.1\]]chung dang /_tshad med dge dang /_dge rgyas dang /_'bras bu che ba dang /_sems can 'du shes med pa dang /_gnas gtsang ma gya nom snang ba dang /_shin tu mthong dang /_mi che ba dang /_mi gdung ba dang /_'og min dang /_nam mkha' mtha' yas skye 
[\[28a.2\]]mched dang /_rnam shes mtha' yas skye mched dang /_ci yang med pa'i skye mched dang /_'du shes med 'du shes med min skye mched kyi lha rnams yod pa yin no/_/rgyun tu zhugs pa rnams 'jig rten du byung ba yin/_lan cig phyir 'ong ba rnams dang /_phyir mi 'ong ba 
[\[28a.3\]]rnams dang /_dgra bcom pa rnams dang /_rang sangs rgyas rnams dang /_byang chub sems dpa' sems dpa' chen po rnams dang /_de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung ba yin no/_/shA ri'i bus gsol 
[\[28a.4\]]pa/_bcom ldan 'das ci byang chub sems dpa' sems dpa' chen po sbyin pa yongs su sbyong bar bgyid dam/_'on te mi bgyid lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po ni rnam grangs kyis sbyin pa yongs su sbyong 
[\[28a.5\]]bar byed do/_/de ci'i phyir zhe na/_shA ri'i bu byang chub sems dpa' sems dpa' chen po'i sbyin pa ni shin tu rnam par dag pa nyid kyi phyir ro/_/shA ri'i bu 'di ltar byang chub sems dpa' sems dpa' chen po ni sbyin pa po yin te/_ci zhig gi sbyin pa po yin zhe na/_dge ba'i 
[\[28a.6\]]chos rnams kyi sbyin pa po yin no/_/dge ba'i chos gang dag gi sbyin pa po yin zhe na/_'di lta ste dge ba bcu'i las kyi lam rnams dang /_bslab pa'i gzhi lnga dang /_yan lag brgyad dang ldan pa'i gso sbyong dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag gi sbyin pa 
[\[28a.7\]]po yin no/_/shA ri'i bus gsol pa/_bcom ldan 'das byang chub sems dpa' sems dpa' chen pos ji ltar shes rab kyi pha rol tu phyin pa la brtson par bgyis na/_brtson zhes bgyi ba lags/_bcom ldan 'das kyis bka' stsal pa/_shA ri'i bu 'di la byang chub 
[\[28b\]]
[\[28b.1\]]sems dpa' sems dpa' chen po gzugs kyi stong pa nyid la brtson na brtson zhes bya'o/_/de bzhin du tshor ba'i stong pa nyid dang /_'du shes kyi stong pa nyid dang /_'du byed rnams kyi stong pa nyid dang /_rnam par shes pa'i stong pa nyid la brtson na brtson zhes bya'o/_/shA ri'i 
[\[28b.2\]]bu gzhan yang byang chub sems dpa' sems dpa' chen po mig gi stong pa nyid la brtson na brtson zhes bya'o/_/de bzhin du rna ba dang /_sna dang /_lce dang /_lus dang /_yid kyi stong pa nyid la brtson na brtson zhes bya'o/_/gzugs kyi stong pa nyid la brtson na brtson zhes bya'o/_/de 
[\[28b.3\]]bzhin du sgra dang /_dri dang /_ro dang /_reg bya dang /_chos kyi stong pa nyid la brtson na brtson zhes bya'o/_/mig gi rnam par shes pa'i khams kyi stong pa nyid la brtson na brtson zhes bya'o/_/rna ba'i rnam par shes pa'i khams dang /_sna'i rnam par shes pa'i khams dang /_
[\[28b.4\]]lce'i rnam par shes pa'i khams dang /_lus kyi rnam par shes pa'i khams dang /_yid kyi rnam par shes pa'i khams kyi stong pa nyid la brtson na brtson zhes bya'o/_/sdug bsngal gyi stong pa nyid la brtson na brtson zhes bya'o/_/kun 'byung ba dang /_'gog pa dang /_lam gyi 
[\[28b.5\]]stong pa nyid la brtson na brtson zhes bya'o/_/ma rig pa'i stong pa nyid la brtson na brtson zhes bya'o/_/'du byed dang /_rnam par shes pa dang /_ming dang /_gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_
[\[28b.6\]]skye ba dang /_rga shi'i stong pa nyid la brtson na brtson zhes bya'o/_/chos thams cad kyi stong pa nyid la brtson na brtson zhes bya'o/_/'dus byas dang /_'dus ma byas kyi chos kyi stong pa nyid la brtson na brtson zhes bya'o/_/shA ri'i bu gzhan yang byang chub sems dpa' sems 
[\[28b.7\]]dpa' chen po shes rab kyi pha rol tu phyin pa la spyod pa rang bzhin gyis stong pa nyid la brtson na brtson zhes bya'o/_/shA ri'i bu byang chub sems dpa' sems dpa' chen po de ltar shes rab kyi pha rol tu phyin pa la spyod pa stong pa nyid bdun po 'di dag gis brtson na brtson zhes bya'o/_/
[\[29a\]]
[\[29a.1\]]byang chub sems dpa' de stong pa nyid bdun po de dag gis shes rab kyi pha rol tu phyin pa la spyod pa'i tshe/_re shig brtson zhe 'am mi brtson zhes mi brjod do/_/de ci'i phyir zhe na/_'di ltar des gzugs skye ba'i chos can nam 'gag pa'i chos can du yang dag 
[\[29a.2\]]par rjes su mi mthong ngo /_/tshor ba dang /_'du shes dang /_'du byed rnams dang /_rnam par shes pa skye ba'i chos can nam 'gag pa'i chos can du yang dag par rjes su mi mthong ngo /_/gzugs kun nas nyon mongs pa'i chos can nam/_rnam par byang ba'i chos can du yang 
[\[29a.3\]]dag par rjes su mi mthong ngo /_/tshor ba dang /_'du shes dang /_'du byed rnams dang /_rnam par shes pa kun nas nyon mongs pa'i chos can nam/_rnam par byang ba'i chos can du yang dag par rjes su mi mthong ba'i phyir ro/_/shA ri'i bu gzhan yang byang chub sems dpa' sems dpa' 
[\[29a.4\]]chen po gzugs ni tshor ba dang lhan cig yang dag par 'du ba zhes bya bar yang dag par rjes su mi mthong ngo /_/de bzhin du tshor ba ni 'du shes dang /_'du shes ni 'du byed rnams dang /_'du byed rnams ni rnam par shes pa dang lhan cig yang dag par 'du ba zhes bya bar 
[\[29a.5\]]yang dag par rjes su mi mthong ngo /_/rnam par shes pa ni 'du byed rnams dang lhan cig yang dag par 'du ba zhes bya bar yang dag par rjes su mi mthong ba'o/_/de ci'i phyir zhe na/_rang bzhin gyis stong pa nyid kyi phyir/_chos gang yang chos gang dang yang lhan cig yang dag par 
[\[29a.6\]]'du ba med pa'i phyir ro/_/de ci'i phyir zhe na/_shA ri'i bu 'di ltar gzugs kyi stong pa nyid gang yin pa de ni gzugs ma yin/_tshor ba dang /_'du shes dang /_'du byed rnams dang /_rnam par shes pa'i stong pa nyid gang yin pa de ni/_rnam par shes pa ma yin pa'i phyir ro/_/
[\[29a.7\]]de ci'i phyir zhe na/_shA ri'i bu 'di ltar gzugs kyi stong pa nyid gang yin pa de gzugs su yod pa ma yin/_tshor ba'i stong pa nyid gang yin pa de tshor bar byed pa ma yin/_'du shes kyi stong pa nyid gang yin pa de kun tu shes par byed pa ma yin/_'du byed rnams kyi stong pa nyid 
[\[29b\]]
[\[29b.1\]]gang yin pa de mngon par 'du byed pa ma yin/_rnam par shes pa'i stong pa nyid gang yin pa de rnam par shes par byed pa ma yin pa'i phyir ro/_/de ci'i phyir zhe na/_shA ri'i bu 'di ltar gzugs kyang gzhan ma yin la/_stong pa nyid kyang gzhan ma yin/_stong pa nyid kyang gzhan 
[\[29b.2\]]ma yin la/_gzugs kyang gzhan ma yin te/_gzugs nyid stong pa nyid yin la/_stong pa nyid kyang gzugs yin/_de bzhin du tshor ba yang gzhan ma yin la/_stong pa nyid kyang gzhan ma yin/_'du shes kyang gzhan ma yin la/_stong pa nyid kyang gzhan ma yin/_
[\[29b.3\]]'du byed rnams kyang gzhan ma yin la/_stong pa nyid kyang gzhan ma yin/_rnam par shes pa yang gzhan ma yin la/_stong pa nyid kyang gzhan ma yin te/_rnam par shes pa nyid stong pa nyid yin la/_stong pa nyid kyang rnam par shes pa yin pa'i phyir ro/_/de ci'i phyir zhe na/_shA 
[\[29b.4\]]ri'i bu stong pa nyid gang yin pa de ni mi skye mi 'gag cing /_kun nas nyon mongs pa med/_rnam par byang ba med la/_'grib pa med cing /_'phel ba med pa ste/_de ni 'das pa yang ma yin/_ma 'ongs pa yang ma yin/_da ltar byung ba yang ma yin pa'i phyir ro/_/'di 'dra ba gang 
[\[29b.5\]]yin pa de la ni gzugs med do/_/tshor ba med do/_/'du shes med do/_/'du byed rnams med do/_/rnam par shes pa med do/_/sa'i khams med do/_/chu'i khams med do/_/me'i khams med do/_/rlung gi khams med do/_/nam mkha'i khams med do/_/rnam 
[\[29b.6\]]par shes pa'i khams med do/_/mig gi skye mched med do/_/gzugs kyi skye mched med do/_/rna ba'i skye mched med do/_/sgra'i skye mched med do/_/sna'i skye mched med do/_/dri'i skye mched med do/_/lce'i skye mched med do/_/ro'i skye mched med do/_/lus kyi skye mched 
[\[29b.7\]]med do/_/reg bya'i skye mched med do/_/yid kyi skye mched med do/_/chos kyi skye mched med do/_/mig gi khams med do/_/gzugs kyi khams med do/_/mig gi rnam par shes pa'i khams med do/_/rna ba'i khams med do/_/sgra'i khams med do/_/rna ba'i 
[\[30a\]]
[\[30a.1\]]rnam par shes pa'i khams med do/_/sna'i khams med do/_/dri'i khams med do/_/sna'i rnam par shes pa'i khams med do/_/lce'i khams med do/_/ro'i khams med do/_/lce'i rnam par shes pa'i khams med do/_/lus kyi khams med do/_/reg bya'i khams 
[\[30a.2\]]med do/_/lus kyi rnam par shes pa'i khams med do/_/yid kyi khams med do/_/chos kyi khams med do/_/yid kyi rnam par shes pa'i khams med do/_/ma rig pa med do/_/ma rig pa 'gag pa med do/_/'du byed med do/_/'du byed 'gag pa med do/_/rnam par 
[\[30a.3\]]shes pa med do/_/rnam par shes pa 'gag pa med do/_/ming dang gzugs med do/_/ming dang gzugs 'gag pa med do/_/skye mched drug med do/_/skye mched drug 'gag pa med do/_/reg pa med do/_/reg pa 'gag pa med do/_/tshor ba med do/_/tshor ba 'gag pa 
[\[30a.4\]]med do/_/sred pa med do/_/sred pa 'gag pa med do/_/len pa med do/_/len pa 'gag pa med do/_/srid pa med do/_/srid pa 'gag pa med do/_/skye ba med do/_/skye ba 'gag pa med do/_/rga shi med do/_/rga shi 'gag pa med do/_/sdug bsngal med do/_/
[\[30a.5\]]kun 'byung ba med do/_/'gog pa med do/_/lam med do/_/thob pa med do/_/mngon par rtogs pa med do/_/rgyun tu zhugs pa med do/_/rgyun tu zhugs pa'i 'bras bu med do/_/lan cig phyir 'ong ba med do/_/lan cig phyir 'ong ba'i 'bras bu med do/_/phyir mi 
[\[30a.6\]]'ong ba med do/_/phyir mi 'ong ba'i 'bras bu med do/_/dgra bcom pa nyid med do/_/rang sangs rgyas med do/_/rang byang chub med do/_/de la ni sangs rgyas med do/_/byang chub med do//_//'phags pa shes rab kyi pha rol tu phyin pa khri brgyad stong pa/_
[\[30a.7\]]bam po gsum pa/_shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya ste/_shes rab kyi pha rol tu phyin pa la spyod pa de gzugs la brtson zhes bya ba'am mi brtson zhes bya bar yang dag par rjes su mi mthong ngo /_/
[\[30b\]]
[\[30b.1\]]tshor ba dang /_'du shes dang /_'du byed rnams dang /_rnam par shes pa la brtson zhes bya ba'am mi brtson zhes bya bar yang dag par rjes su mi mthong ngo /_/mig la brtson zhes bya ba 'am mi brtson zhes bya bar yang dag par rjes su mi mthong ngo /_/rna ba dang /_sna dang /_lce dang /_
[\[30b.2\]]lus dang /_yid la brtson zhes bya ba'am mi brtson zhes bya bar yang dag par rjes su mi mthong ngo /_/gzugs la brtson zhes bya ba'am mi brtson zhes bya bar yang dag par rjes su mi mthong ngo /_/sgra dang /_dri dang /_ro dang /_reg bya dang /_chos rnams la brtson zhes bya ba'am/_
[\[30b.3\]]mi brtson zhes bya bar yang dag par rjes su mi mthong ngo /_/mig gi khams la brtson zhes bya ba 'am mi brtson zhes bya bar yang dag par rjes su mi mthong ngo /_/gzugs kyi khams dang /_mig gi rnam par shes pa'i khams dang /_yid kyi khams kyi bar dang /_chos kyi khams 
[\[30b.4\]]dang /_yid kyi rnam par shes pa'i khams la brtson zhes bya ba'am mi brtson zhes bya bar yang dag par rjes su mi mthong ngo /_/dran pa nye bar gzhag pa rnams la brtson zhes bya ba'am mi brtson zhes bya bar yang dag par rjes su mi mthong ngo /_/de bzhin du yang dag pa'i spong ba dang /_rdzu 
[\[30b.5\]]'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams la brtson zhes bya ba'am mi brtson zhes bya bar yang dag par rjes su mi mthong ngo /_/bden pa bzhi la brtson zhes bya ba'am mi brtson zhes bya bar yang dag par rjes su mi mthong ngo /_/de bzhin 
[\[30b.6\]]gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_mngon par shes pa lnga dang /_sangs rgyas kyi chos ma 'dres pa [{]bcwa [,]bco [}]brgyad la brtson zhes bya ba 'am mi brtson zhes bya bar yang dag par rjes su mi mthong ngo /_/rnam pa thams cad mkhyen pa nyid 
[\[30b.7\]]kyi ye shes rnam pa thams cad kyi mchog dang ldan pa'i bar la brtson zhes bya ba'am mi brtson zhes bya bar yang dag par rjes su mi mthong ngo /_/shA ri'i bu rnam grangs des na/_byang chub sems dpa' sems dpa' chen po shes rab kyi pha rol tu phyin pa la de ltar brtson pa ni brtson pa zhes bya 
[\[31a\]]
[\[31a.1\]]bar rig par bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni stong pa nyid dang stong pa nyid du sbyor bar mi byed/_mi sbyor bar yang mi byed de/_stong pa nyid kyi rnal 'byor dang yang ma yin no/_/mtshan ma 
[\[31a.2\]]med pa dang /_mtshan ma med par sbyor bar mi byed/_mi sbyor bar yang mi byed de/_mtshan ma med pa'i rnal 'byor dang yang ma yin no/_/smon pa med pa dang /_smon pa med par sbyor bar mi byed/_mi sbyor bar yang mi byed de/_smon pa med pa'i rnal 'byor dang yang ma yin no/_/de 
[\[31a.3\]]ci'i phyir zhe na/_'di ltar stong pa nyid ni rnal 'byor yang ma yin/_rnal 'byor ma yin pa yang ma yin zhing /_de bzhin du mtshan ma med pa dang smon pa med pa yang rnal 'byor yang ma yin/_rnal 'byor ma yin pa yang ma yin pa'i phyir ro/_/shA ri'i bu de ltar brtson pa'i byang chub sems 
[\[31a.4\]]dpa' sems dpa' chen po ni/_shes rab kyi pha rol tu phyin pa la brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni chos rnams kyi rang gi mtshan nyid stong pa nyid la 'jug ste/_de ltar 'jug pa na gzugs 
[\[31a.5\]]la sbyor bar mi byed/_mi sbyor bar yang mi byed do/_/tshor ba dang /_'du shes dang /_'du byed rnams dang /_rnam par shes pa la sbyor bar mi byed mi sbyor bar yang mi byed do/_/gzugs dang sngon gyi mthar sbyor bar mi byed de/_'di ltar sngon gyi mtha' nyid kyang yang dag par rjes su 
[\[31a.6\]]mi mthong ngo /_/gzugs dang phyi ma'i mthar sbyor bar mi byed de/_'di ltar phyi ma'i mtha' nyid kyang yang dag par rjes su mi mthong ngo /_/gzugs dang da ltar byung bar sbyor bar mi byed de/_'di ltar da ltar byung ba nyid kyang yang dag par rjes su mi mthong ngo /_/de bzhin du tshor ba dang /_
[\[31a.7\]]'du shes dang /_'du byed rnams dang /_rnam par shes pa dang sngon gyi mthar sbyor bar mi byed de/_'di ltar sngon gyi mtha' nyid kyang yang dag par rjes su mi mthong ngo /_/rnam par shes pa dang phyi ma'i mthar sbyor bar mi byed de/_'di ltar phyi ma'i mtha' nyid kyang yang dag par 
[\[31b\]]
[\[31b.1\]]rjes su mi mthong ngo /_/rnam par shes pa dang /_da ltar byung bar sbyor bar mi byed de/_'di ltar da ltar byung ba nyid kyang yang dag par rjes su mi mthong ngo /_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni dus gsum mnyam 
[\[31b.2\]]pa nyid kyi phyir/_sngon gyi mtha' dang /_phyi ma'i mthar sbyor bar mi byed de/_phyi ma'i mtha' dang /_sngon gyi mthar sbyor bar mi byed do/_/da ltar byung ba dang /_sngon gyi mtha' 'am phyi ma'i mthar sbyor bar mi byed de/_sngon gyi mtha' 'am/_phyi ma'i mtha' dang /_da ltar byung bar sbyor 
[\[31b.3\]]bar mi byed do/_/shA ri'i bu de ltar brtson pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni 'di ltar brtson par byed 
[\[31b.4\]]de/_ji ltar brtson par byed na/_rnam pa thams cad mkhyen pa nyid dang 'das par sbyor bar mi byed de/_'das pa nyid kyang yang dag par rjes su mi mthong na/_rnam pa thams cad mkhyen pa nyid 'das pa dang sbyor bar ji ltar 'gyur/_rnam pa thams cad mkhyen pa nyid dang ma 
[\[31b.5\]]'ongs par sbyor bar mi byed de/_ma 'ongs pa nyid kyang yang dag par rjes su mi mthong na/_rnam pa thams cad mkhyen pa nyid ma 'ongs pa dang sbyor bar ji ltar 'gyur/_rnam pa thams cad mkhyen pa nyid dang da ltar byung bar sbyor bar mi byed de/_da ltar byung ba nyid kyang yang dag 
[\[31b.6\]]par rjes su mi mthong na/_rnam pa thams cad mkhyen pa nyid da ltar byung ba dang sbyor bar lta ga la 'gyur te/_shA ri'i bu de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/_/shA ri'i bu gzhan yang byang chub 
[\[31b.7\]]sems dpa' sems dpa' chen po shes rab kyi pha rol tu phyin pa la spyod pa ni/_gzugs dang rnam pa thams cad mkhyen pa nyid du sbyor bar mi byed de/_gzugs nyid kyang yang dag par rjes su mi mthong ngo /_/de bzhin du tshor ba dang /_'du shes dang /_'du byed rnams dang /_
[\[32a\]]
[\[32a.1\]]rnam par shes pa dang rnam pa thams cad mkhyen pa nyid du sbyor bar mi byed de/_rnam par shes pa nyid kyang yang dag par rjes su mi mthong ngo /_/de bzhin du mig dang rnam pa thams cad mkhyen pa nyid du sbyor bar mi byed de/_mig nyid kyang yang dag par rjes su mi mthong 
[\[32a.2\]]ngo /_/rna ba dang /_sna dang /_lce dang /_lus dang /_yid dang /_rnam pa thams cad mkhyen pa nyid du sbyor bar mi byed de/_yid nyid kyang yang dag par rjes su mi mthong ngo /_/gzugs dang rnam pa thams cad mkhyen pa nyid du sbyor bar mi byed de/_gzugs nyid kyang yang dag par rjes su 
[\[32a.3\]]mi mthong ngo /_/de bzhin du sgra dang /_dri dang /_ro dang /_reg bya dang /_chos rnams dang /_rnam pa thams cad mkhyen pa nyid du sbyor bar mi byed de/_chos nyid kyang yang dag par rjes su mi mthong ngo /_/shA ri'i bu de ltar brtson pa'i byang chub sems dpa' sems dpa' chen po ni shes rab 
[\[32a.4\]]kyi pha rol tu phyin pa la brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_sbyin pa'i pha rol tu phyin pa dang /_rnam pa thams cad mkhyen pa nyid du sbyor bar mi byed de/_sbyin pa'i pha rol tu phyin pa nyid kyang yang 
[\[32a.5\]]dag par rjes su mi mthong ngo /_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_rnam pa thams cad mkhyen pa nyid du sbyor bar mi byed de/_
[\[32a.6\]]shes rab kyi pha rol tu phyin pa nyid kyang yang dag par rjes su mi mthong ngo /_/dran pa nye bar gzhag pa rnams dang /_rnam pa thams cad mkhyen pa nyid du sbyor bar mi byed de/_dran pa nye bar gzhag pa rnams nyid kyang yang dag par rjes su mi mthong ngo /_/de bzhin du yang dag pa'i spong ba rnams dang /_
[\[32a.7\]]rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_mngon 
[\[32b\]]
[\[32b.1\]]par shes pa lnga dang /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid du sbyor bar mi byed de/_sangs rgyas kyi chos ma 'dres pa rnams nyid kyang yang dag par rjes su mi mthong ngo /_/shA ri'i bu de ltar brtson pa'i byang chub sems dpa' sems dpa' chen po ni 
[\[32b.2\]]shes rab kyi pha rol tu phyin pa la brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_sangs rgyas dang /_rnam pa thams cad mkhyen pa nyid du sbyor bar mi byed/_rnam pa thams cad mkhyen pa nyid dang sangs 
[\[32b.3\]]rgyas su sbyor bar mi byed de/_sangs rgyas nyid kyang yang dag par rjes su mi mthong ngo /_/byang chub dang /_rnam pa thams cad mkhyen pa nyid du sbyor bar mi byed/_rnam pa thams cad mkhyen pa nyid dang /_byang chub tu sbyor bar mi byed de/_byang chub nyid kyang yang dag par rjes su mi mthong ngo /_/
[\[32b.4\]]de ci'i phyir zhe na/_sangs rgyas nyid kyang rnam pa thams cad mkhyen pa nyid yin/_rnam pa thams cad mkhyen pa nyid kyang sangs rgyas yin/_byang chub nyid kyang rnam pa thams cad mkhyen pa nyid yin/_rnam pa thams cad mkhyen pa nyid kyang byang chub yin pa'i phyir ro/_/shA ri'i bu byang chub 
[\[32b.5\]]sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni gzugs 'byung ngo zhes bya bar mi sbyor ro/_/gzugs 'jig go zhes 
[\[32b.6\]]bya bar mi sbyor ro/_/de bzhin du tshor ba dang /_'du shes dang /_'du byed rnams dang /_rnam par shes pa 'byung ngo zhes bya bar mi sbyor ro/_/rnam par shes pa 'jig go zhes bya bar mi sbyor ro/_/gzugs rtag ces bya bar mi sbyor ro/_/gzugs mi rtag ces bya bar mi sbyor ro/_/
[\[32b.7\]]tshor ba dang /_'du shes dang /_'du byed rnams dang /_rnam par shes pa rtag ces bya bar mi sbyor ro/_/rnam par shes pa mi rtag ces bya bar mi sbyor ro/_/gzugs bde zhes bya bar mi sbyor ro/_/gzugs sdug bsngal zhes bya bar mi sbyor ro/_/de bzhin du tshor ba dang /_'du shes 
[\[33a\]]
[\[33a.1\]]dang /_'du byed rnams dang /_rnam par shes pa bde zhes bya bar mi sbyor ro/_/rnam par shes pa sdug bsngal zhes bya bar mi sbyor ro/_/gzugs bdag ces bya bar mi sbyor ro/_/gzugs bdag med ces bya bar mi sbyor ro/_/tshor ba dang /_'du shes dang /_
[\[33a.2\]]'du byed rnams dang /_rnam par shes pa bdag ces bya bar mi sbyor ro/_/rnam par shes pa bdag med ces bya bar mi sbyor ro/_/gzugs zhi zhes bya bar mi sbyor ro/_/gzugs ma zhi zhes bya bar mi sbyor ro/_/tshor ba dang /_'du shes dang /_'du byed rnams dang /_rnam par 
[\[33a.3\]]shes pa zhi zhes bya bar mi sbyor ro/_/rnam par shes pa ma zhi zhes bya bar mi sbyor ro/_/gzugs stong zhes bya ba 'am mi stong zhes bya bar mi sbyor ro/_/tshor ba dang /_'du shes dang /_'du byed rnams dang /_rnam par shes pa stong zhes bya ba'am mi stong zhes bya bar mi sbyor ro/_/
[\[33a.4\]]gzugs mtshan ma yod ces bya ba'am mtshan ma med ces bya bar mi sbyor ro/_/tshor ba dang /_'du shes dang /_'du byed rnams dang /_rnam par shes pa mtshan ma yod ces bya ba'am mtshan ma med ces bya bar mi sbyor ro/_/gzugs smon pa yod ces bya ba'am smon pa med ces bya 
[\[33a.5\]]bar mi sbyor ro/_/tshor ba dang /_'du shes dang /_'du byed rnams dang /_rnam par shes pa smon pa yod ces bya ba'am smon pa med ces bya bar mi sbyor ro/_/gzugs skye zhes bya ba'am 'gag ces bya bar mi sbyor ro/_/de bzhin du tshor ba dang /_'du shes dang /_'du byed rnams dang /_
[\[33a.6\]]rnam par shes pa skye zhes bya ba 'am 'gag ces bya bar mi sbyor ro/_/gzugs 'das pa zhes bya bar mi sbyor ro/_/gzugs ma 'ongs pa zhes bya bar mi sbyor ro/_/gzugs da ltar byung ba zhes bya bar mi sbyor ro/_/de bzhin du tshor ba dang /_'du shes dang /_'du byed rnams dang /_rnam 
[\[33a.7\]]par shes pa 'das pa zhes bya bar mi sbyor ro/_/rnam par shes pa ma 'ongs pa zhes bya bar mi sbyor ro/_/rnam par shes pa da ltar byung ba zhes bya bar mi sbyor ro/_/gzugs snying po can zhes bya ba'am nyam chung ba zhes bya bar mi sbyor ro/_/de bzhin du tshor ba dang /_'du shes dang /_'du 
[\[33b\]]
[\[33b.1\]]byed rnams dang /_rnam par shes pa snying po can zhes bya ba'am nyam chung ba zhes bya bar mi sbyor ro/_/gzugs yod do zhes bya ba'am med do zhes bya bar mi sbyor ro/_/de bzhin du tshor ba dang /_'du shes dang /_'du byed rnams dang /_rnam par shes pa yod do zhes bya ba'am med do zhes_
[\[33b.2\]]bya bar mi sbyor ro/_/gang de ltar spyod pa de shes rab kyi pha rol tu phyin pa la spyod ces bya bar khas mi len/_mi spyod ces bya bar khas mi len/_spyod kyang spyod la/_mi spyod kyang mi spyod ces bya bar khas mi len/_spyod pa yang ma yin/_mi spyod pa yang ma yin zhes bya bar khas mi len te/_
[\[33b.3\]]shA ri'i bu de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_sbyin pa'i pha rol tu phyin pa'i ched du shes rab kyi pha 
[\[33b.4\]]rol tu phyin pa la mi spyod do/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i ched du shes rab kyi pha rol tu phyin pa la mi spyod do/_/phyir mi 
[\[33b.5\]]ldog pa'i sa'i ched du shes rab kyi pha rol tu phyin pa la mi spyod do/_/sems can yongs su smin par bya ba'i ched dang /_sangs rgyas kyi zhing yongs su dag par bya ba'i ched dang /_de bzhin gshegs pa'i stobs bcu'i ched dang /_mi 'jigs pa bzhi'i ched dang /_so so yang dag par 
[\[33b.6\]]rig pa bzhi'i ched dang /_sangs rgyas kyi chos ma 'dres pa [{]bcwa [,]bco [}]brgyad kyi ched du shes rab kyi pha rol tu phyin pa la mi spyod do/_/nang stong pa nyid kyi ched du shes rab kyi pha rol tu phyin pa la mi spyod do/_/phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa 
[\[33b.7\]]nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_rang bzhin gyis stong pa nyid dang /_rang gi mtshan nyid stong pa nyid dang /_
[\[34a\]]
[\[34a.1\]]chos thams cad stong pa nyid dang /_skye ba med pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid kyi ched du shes rab kyi pha rol tu phyin pa la mi spyod do/_/de bzhin nyid dang /_chos kyi dbyings dang /_
[\[34a.2\]]yang dag pa'i mtha'i ched du shes rab kyi pha rol tu phyin pa la mi spyod do/_/de ci'i phyir zhe na/_byang chub sems dpa' sems dpa' chen po shes rab kyi pha rol tu phyin pa la spyod pas/_chos gang la yang tha dad par yang dag par rjes su mi mthong ba'i phyir te/_shA ri'i bu de ltar spyod 
[\[34a.3\]]pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/_/de lha'i mig gi ched du shes rab kyi pha rol tu phyin pa la mi spyod do/_/lha'i rna ba dang /_pha rol gyi sems shes pa dang /_sngon gyi gnas rjes su dran pa dang /_rdzu 'phrul gyi yul 
[\[34a.4\]]gyi ched du shes rab kyi pha rol tu phyin pa la mi spyod do/_/de ci'i phyir zhe na/_'di ltar shes rab kyi pha rol tu phyin pa la spyod pa de shes rab kyi pha rol tu phyin pa nyid kyang yang dag par rjes su mi mthong na/_byang chub sems dpa' lta ci smos te/_rnam pa thams cad du mngon par shes pa thams cad 
[\[34a.5\]]lta ga la yod/_shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_'di snyam du bdag gis lha'i 
[\[34a.6\]]mig gis shar phyogs kyi 'jig rten gyi khams gang gA'i klung gi bye ma snyed dag na 'khod pa'i sems can rnams kyi 'chi 'pho dang skye ba shes par bya'o/_/lha'i rna bas de dag gi sgra thos par bya'o/_/de dag gi sems rnams kyang shes par bya'o/_/de dag gi sngon gyi gnas rnams kyang rjes su 
[\[34a.7\]]dran par byas la/_rdzu 'phrul gyis song ste/_chos bstan par bya'o/_/snyam du mi sems so/_/de bzhin du lho dang /_nub dang /_byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs kyi 'jig rten gyi khams gang gA'i klung gi 
[\[34b\]]
[\[34b.1\]]bye ma snyed dag na 'khod pa'i sems can rnams kyi 'chi 'pho dang /_skye ba lha'i mig gis shes par bya'o/_/lha'i rna bas de dag gi sgra thos par bya'o/_/de dag gi sems rnams kyang shes par bya'o/_/de dag gi sngon gyi gnas rnams kyang rjes su dran par byas la/_rdzu 'phrul gyis 
[\[34b.2\]]song ste chos bstan par bya'o snyam du mi sems so/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/_/sems can dpag tu med grangs med pa dag kyang yongs su mya ngan las 'da' bar byed de/_shA ri'i bu 
[\[34b.3\]]byang chub sems dpa' sems dpa' chen po shes rab kyi pha rol tu phyin pa la de ltar spyod pa la ni bdud sdig can gyis kyang glags mi rnyed do/_/'jig rten pa'i nyon mongs pa gang ji snyed pa de dag thams cad kyang rab tu bsal bar 'gyur ro/_/shar phyogs kyi 'jig rten gyi khams gang gA'i 
[\[34b.4\]]klung gi bye ma snyed dag na sangs rgyas bcom ldan 'das gang dag bzhugs pa de dag dang lho dang /_nub dang /_byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs kyi phyogs re re'i 'jig rten gyi khams gang gA'i klung gi bye ma snyed dag na/_
[\[34b.5\]]sangs rgyas bcom ldan 'das gang dag bzhugs pa'i sangs rgyas bcom ldan 'das de dag kyang byang chub sems dpa' sems dpa' chen po de la nyan thos kyis 'am/_rang sangs rgyas kyi sar ltung du 'ong ngo zhes srung ba mdzad do/_/rgyal chen bzhi'i ris kyi lha rnams dang /_sum cu rtsa 
[\[34b.6\]]gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams dang /_tshangs ris kyi lha rnams dang /_'og min gyi bar gyi lha gang dag 'khod pa de dag kyang byang chub sems dpa' sems dpa' chen po de la la la zhig bar chad byed 
[\[34b.7\]]du 'ong ngo zhes srung ba byed do/_/de la lus kyi skyon du bya ba gang ci yod pa de dag kyang tshe 'di nyid la thams cad kyi thams cad du med par 'gyur ro/_/de ci'i phyir zhe na/_'di ltar byang chub sems dpa' sems dpa' chen po de sems can thams cad la byams pas khyab par byed pa'i 
[\[35a\]]
[\[35a.1\]]phyir ro/_/shA ri'i bu de ltar spyod pa'i byang chub sems dpa' sems dpa' chen po ni shes rab kyi pha rol tu phyin pa la brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa la ni gzungs kyi sgo 
[\[35a.2\]]dang /_ting nge 'dzin gyi sgo dag kyang tshegs chung ngus mngon du 'gyur ro/_/skye ba'i gnas thams cad du yang de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed par 'gyur zhing /_bla na med pa yang dag par rdzogs pa'i byang chub mngon par rdzogs 
[\[35a.3\]]par sangs rgyas kyi bar du sangs rgyas bcom ldan 'das de dag dang nam yang 'bral bar mi 'gyur ro/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/_/shA ri'i gzhan yang byang chub sems 
[\[35a.4\]]dpa' sems dpa' chen po shes rab kyi pha rol tu phyin pa la spyod pa ni 'di snyam du gang chos rnams dang 'du ba 'am/_'bral ba'am/_'phrad pa'am/_mi 'phrad par 'gyur ba'i chos 'ga' zhig yod dam snyam du mi sems so/_/de ci'i phyir zhe na/_'di ltar des chos gang 'du ba'am/_
[\[35a.5\]]'bral ba 'am/_'phrad pa 'am/_mi 'phrad par 'gyur ba de yang dag par rjes su mi mthong ba'i phyir te/_shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/_/shA ri'i bu gzhan yang byang chub sems dpa' 
[\[35a.6\]]sems dpa' chen po shes rab kyi pha rol tu phyin pa la spyod pa ni 'di snyam du bdag gis myur du chos kyi dbyings mngon par rdzogs par rtogs par 'gyur ram/_mngon par rdzogs par rtogs par mi 'gyur snyam du mi sems so/_/de ci'i phyir zhe na/_chos kyi dbyings kyis chos kyi 
[\[35a.7\]]dbyings mngon par rdzogs par rtogs pa med pa'i phyir te/_shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la 
[\[35b\]]
[\[35b.1\]]spyod pa ni/_chos kyi dbyings la ma gtogs pa'i chos gang yang yang dag par rjes su mi mthong ngo /_/chos kyi dbyings dang chos tha dad du mi byed do/_/de yang 'di snyam du chos kyi dbyings 'di de ltar khong du chud par 'gyur ram/_khong du chud par mi 'gyur snyam du mi sems te/_
[\[35b.2\]]'di ltar chos gang gis chos gang khong du chud par 'gyur ba'i chos de yang dag par rjes su mi mthong ba'i phyir ro/_/'di ltar de chos kyi dbyings stong zhes bya bar yang mi sbyor/_mi stong zhes bya bar yang mi sbyor te/_shA ri'i bu byang chub sems dpa' sems dpa' chen po shes rab kyi 
[\[35b.3\]]pha rol tu phyin pa la de ltar spyod pa ni brtson pa zhes bya'o/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni gzugs dang stong pa nyid du mi sbyor/_stong pa nyid dang gzugs su mi sbyor/_de bzhin du tshor ba dang /_'du 
[\[35b.4\]]shes dang /_'du byed rnams dang /_rnam par shes pa dang stong pa nyid du mi sbyor/_stong pa nyid dang rnam par shes par mi sbyor ro/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_mig gi khams dang stong pa nyid du mi 
[\[35b.5\]]sbyor/_stong pa nyid dang mig gi khams su mi sbyor/_gzugs kyi khams dang stong pa nyid du mi sbyor/_stong pa nyid dang gzugs kyi khams su mi sbyor/_mig gi rnam par shes pa'i khams dang stong pa nyid du mi sbyor/_stong pa nyid dang mig gi rnam par shes pa'i khams su mi sbyor 
[\[35b.6\]]ro/_/de bzhin du rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus 
[\[35b.7\]]kyi khams dang /_reg bya'i khams dang /_lus kyi rnam par shes pa'i khams dang /_yid kyi khams dang stong pa nyid du mi sbyor/_stong pa nyid dang yid kyi khams su mi sbyor/_chos kyi khams dang /_stong pa nyid du mi sbyor/_stong pa nyid dang chos kyi khams su mi sbyor/_
[\[36a\]]
[\[36a.1\]]yid kyi rnam par shes pa'i khams dang stong pa nyid du mi sbyor/_stong pa nyid dang yid kyi rnam par shes pa'i khams su mi sbyor ro/_/de ci'i phyir zhe na/_shA ri'i bu 'di lta ste/_stong pa nyid kyi rnal 'byor 'di ni byang chub sems dpa' sems dpa' chen po'i rnal 'byor dam 
[\[36a.2\]]pa yin pa'i phyir ro/_/shA ri'i bu byang chub sems dpa' sems dpa' chen po stong pa nyid la spyod pa ni nyan thos kyis 'am/_rang sangs rgyas kyi sar mi ltung la/_sangs rgyas kyi zhing yang yongs su dag par byed/_sems can rnams kyang yongs su smin par byed cing bla na med 
[\[36a.3\]]pa yang dag par rdzogs pa'i byang chub kyang myur du mngon par rdzogs par 'tshang rgya'o/_/shA ri'i bu rnal 'byor du bya ba gang dag ci yang rung ste/_de dag gi nang na shes rab kyi pha rol tu phyin pa'i rnal 'byor ni mchog ces bya'o/_/thu bo zhes bya'o/_/phul zhes bya'o/_/rab ces 
[\[36a.4\]]bya'o/_/rab mchog ces bya'o/_/ltag na med pa zhes bya'o/_/gya nom pa zhes bya'o/_/de ci'i phyir zhe na/_'di lta ste/_shes rab kyi pha rol tu phyin pa'i rnal 'byor 'di ni stong pa nyid dang /_mtshan ma med pa dang /_smon pa med pa'i rnal 'byor te/_bla na med pa'i rnal 
[\[36a.5\]]'byor yin pa'i phyir ro/_/shA ri'i bu de ltar brtson pa'i byang chub sems dpa' sems dpa' chen po ni lung bstan pa'am/_lung bstan pa dang nye bar gyur par gzung bar bya'o/_/shA ri'i bu de ltar brtson pa'i byang chub sems dpa' sems dpa' chen po ni sems can dpag 
[\[36a.6\]]tu med grangs med tshad med pa rnams kyi don kyang byed la/_de 'di snyam du bdag la ni sangs rgyas bcom ldan 'das rnams lung ston pa mdzad do/_/bdag ni lung bstan pa la nye bar gyur to/_/bdag gis sangs rgyas kyi zhing yang yongs su dag par bya'o/_/bdag gis sems 
[\[36a.7\]]can rnams yongs su smin par bya'o/_/bdag bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo bskor bar bya'o snyam du mi sems so/_/de ci'i phyir zhe na/_'di ltar de chos kyi dbyings la mtshan mar mi 'dzin cing /_chos kyi 
[\[36b\]]
[\[36b.1\]]dbyings ma gtogs par gang shes rab kyi pha rol tu phyin pa la spyod pa'am/_gang la sangs rgyas bcom ldan 'das rnams kyis lung bstan par bya ba'am/_gang bla na med pa yang dag par rdzogs pa'i byang chub mngon par rdzogs par 'tshang rgya ba'i chos gzhan gang yang yang dag 
[\[36b.2\]]par rjes su mi mthong ba'i phyir ro/_/de ci'i phyir zhe na/_'di ltar shes rab kyi pha rol tu phyin pa la spyod pa'i byang chub sems dpa' sems dpa' chen po de la sems can gyi 'du shes mi 'byung ba'i phyir ro/_/de ci'i phyir zhe na/_'di ltar sems can gtan skye ba med cing 'gag pa 
[\[36b.3\]]med de/_chos rnams kyi chos nyid skye ba dang 'gag pa med pa'i phyir ro/_/gang la skye ba dang 'gag pa med pa de shes rab kyi pha rol tu phyin pa la spyod par yang ji ltar 'gyur te/_shA ri'i bu de ltar spyod pa'i byang chub sems dpa' sems dpa' chen po ni sems can skye ba med pa dang /_
[\[36b.4\]]'gag pa med par shes rab kyi pha rol tu phyin pa la spyod pa yin/_sems can stong pa nyid du shes rab kyi pha rol tu phyin pa la spyod pa yin/_sems can dmigs su med pa dang /_sems can dben pa dang /_sems can rang bzhin med pa dang /_sems can ngo bo nyid med par shes rab kyi 
[\[36b.5\]]pha rol tu phyin pa la spyod pa yin te/_shA ri'i bu 'di lta ste/_stong pa nyid kyi rnal 'byor 'di ni byang chub sems dpa' sems dpa' chen po rnams kyi rnal 'byor dam pa yin no/_/shA ri'i bu 'di ni byang chub sems dpa' sems dpa' chen po shes rab kyi pha rol tu phyin pa la spyod 
[\[36b.6\]]pa'i rnal 'byor te/_des de las gzhan pa'i rnal 'byor gang yin pa rnams zil gyis mnan nas gnas so/_/shA ri'i bu rnal 'byor 'di la spyod pa'i byang chub sems dpa' sems dpa' chen po ni de bzhin gshegs pa'i stobs bcu mngon par sgrub bo/_/mi 'jigs 
[\[36b.7\]]pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad mngon par sgrub bo/_/shA ri'i bu rnal 'byor 'di la gnas pa'i byang chub sems dpa' sems dpa' chen po ni ser sna'i 
[\[37a\]]
[\[37a.1\]]sems mi bskyed do/_/'chal pa'i tshul khrims kyi sems dang /_gnod sems kyi sems dang /_le lo'i sems dang /_rnam par g.yeng ba'i sems dang /_'chal pa'i shes rab kyi sems mi bskyed do/_/de skad ces bka' stsal pa dang /_bcom 
[\[37a.2\]]ldan 'das la tshe dang ldan pa shA ri'i bus 'di skad ces gsol to/_/bcom ldan 'das byang chub sems dpa' sems dpa' chen po gang shes rab kyi pha rol tu phyin pa'i rnal 'byor 'dis gnas pa de gang nas shi 'phos te 'dir skyes pa lags/_'di nas shi 'phos nas ni gang du 
[\[37a.3\]]skye bar 'gyur ba lags/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu byang chub sems dpa' sems dpa' chen po gang shes rab kyi pha rol tu phyin pa'i rnal 'byor 'dis gnas pa de ni/_sangs rgyas kyi 
[\[37a.4\]]zhing gzhan dag nas shi 'phos te 'dir skyes pa'am/_dga' ldan gyi lha'i ris dag nas shi 'phos te 'dir skyes pa'am/_mi rnams kyi nang nas shi 'phos te/_'dir skyes par rig par bya'o/_/shA ri'i bu de la byang chub sems dpa' sems dpa' chen po gang sangs rgyas kyi zhing 
[\[37a.5\]]gzhan dag nas shi 'phos te/_'dir skyes pa de ni/_'di lta ste/_shes rab kyi pha rol tu phyin pa'i rnal 'byor 'di la myur bar rnal 'byor du snyoms par 'jug ste/_tshe 'di brjes nas kyang chos zab mo 'di mngon du 'gyur zhing /_phyis kyang shes rab kyi pha rol tu phyin pa'i rnal 'byor 
[\[37a.6\]]la snyoms par 'jug go/_/sangs rgyas kyi zhing gang dang /_gang dag na de bzhin gshegs pa dgra bcom pa yang dag par rdzogs pa'i sangs rgyas rnams bzhugs te/_'tsho zhing gzhes pa de dang de dag tu yang skye bar 'gyur zhing /_de bzhin gshegs pa de dag mnyes par byed 
[\[37a.7\]]par yang 'gyur ro/_/shA ri'i bu de la byang chub sems dpa' sems dpa' chen po gang dga' ldan gyi lha'i ris dag nas shi 'phos te/_'dir skyes pa de ni skye ba gcig gis thogs pa ste/_de'i pha rol tu phyin pa drug nyams pa med pas na gzungs kyi sgo dang /_ting nge 'dzin gyi sgo thams 
[\[37b\]]
[\[37b.1\]]cad kyang der 'dus shing nyams pa med pa yin no/_/shA ri'i bu de la byang chub sems dpa' sems dpa' chen po gang mi rnams kyi nang nas shi 'phos te/_mi nyid dang skal ba mnyam par skyes pa ni/_byang chub sems dpa' sems dpa' chen po phyir mi ldog pa ma gtogs 
[\[37b.2\]]par byang chub sems dpa' sems dpa' chen po de'i dbang po rnams rtul ba yin te/_shes rab kyi pha rol tu phyin pa'i rnal 'byor 'di la yang myur du snyoms par mi 'jug cing /_de la gzungs kyi sgo dang /_ting nge 'dzin gyi sgo rnams kyang mngon du mi 'gyur ro/_/shA ri'i bu 
[\[37b.3\]]khyod 'di skad du byang chub sems dpa' sems dpa' chen po gang shes rab kyi pha rol tu phyin pa'i rnal 'byor 'dis gnas pa de 'di nas shi 'phos nas gang du skye bar 'gyur ba lags zhes zer ba ni/_shA ri'i bu byang chub sems dpa' sems dpa' chen po gang shes rab kyi pha rol 
[\[37b.4\]]tu phyin pa'i rnal 'byor 'dis gnas pa de ni/_sangs rgyas kyi zhing 'di nas shi 'phos nas gang na sangs rgyas bcom ldan 'das rnams bzhugs te 'tsho zhing gzhes pa'i sangs rgyas kyi zhing nas sangs rgyas kyi zhing du 'gro bar 'gyur te/_bla na med pa yang dag par rdzogs pa'i 
[\[37b.5\]]byang chub mngon par rdzogs par sangs rgyas kyi bar du nam yang sangs rgyas bcom ldan 'das rnams dang 'bral bar mi 'gyur zhing /_sangs rgyas bcom ldan 'das de dag mnyes par byed par yang 'gyur ro/_/shA ri'i bu byang chub sems dpa' sems dpa' chen po thabs la mi 
[\[37b.6\]]mkhas pa gang la la dag bsam gtan bzhi la snyoms par 'jug cing /_pha rol tu phyin pa drug la spyod kyang /_de dag bsam gtan thob pas lha tshe rings po'i nang du skyes nas/_gal te mi'i nang du skye ba thob pa na/_sangs rgyas bcom ldan 'das rnams mnyes par byed na yang de 
[\[37b.7\]]dag dbang po rnams rtul zhing mi rno ba dag kyang yod do/_/shA ri'i bu byang chub sems dpa' sems dpa' chen po bsam gtan rnams la snyoms par 'jug cing /_shes rab kyi pha rol tu phyin pa la spyod kyang /_de dag thabs la mi mkhas pas/_bsam gtan rnams 
[\[38a\]]
[\[38a.1\]]spangs nas/_de dag kyang 'dod pa'i khams su skye ba yang yod de/_shA ri'i bu byang chub sems dpa' sems dpa' chen po de dag kyang dbang po rnams rtul ba yin te/_rno ba ma yin no/_/shA ri'i bu byang chub sems dpa' sems dpa' chen po bsam gtan bzhi 
[\[38a.2\]]dang /_tshad med pa bzhi la yang snyoms par 'jug_/gzugs med pa'i snyoms par 'jug pa bzhi dang /_dran pa nye bar gzhag pa dang /_yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams 
[\[38a.3\]]la yang snyoms par 'jug kyang snying rje chen po dang ldan zhing thabs la mkhas pas bsam gtan gyi dbang gis kyang mi skye/_tshad med pa dang /_gzugs med pa'i snyoms par 'jug pa'i dbang gis kyang mi skye ste/_gang na sangs rgyas bcom ldan 'das rnams bzhugs te 'tsho zhing 
[\[38a.4\]]gzhes pa de dang der skye zhing /_de dag shes rab kyi pha rol tu phyin pa'i rnal 'byor dang ma bral bas bskal pa bzang po 'di nyid la bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba dag kyang yod do/_/shA ri'i bu byang chub sems dpa' sems 
[\[38a.5\]]dpa' chen po bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi bskyed nas de dag thabs la mkhas pas bsam gtan dang /_ting nge 'dzin thams cad las log ste/_'dod pa'i khams rnams su skye zhing /_rgyal rigs shing sA la 
[\[38a.6\]]chen po lta bu rnams su'am/_bram ze'i rigs shing sA la chen po lta bu rnams su'am/_khyim bdag gi rigs shing sA la chen po lta bu rnams su skye bdag kyang yod de/_de yang srid pa 'dod pa'i phyir ma yin gyi/_sems can yongs su smin par bya ba'i phyir skye'o/_/shA 
[\[38a.7\]]ri'i bu gzhan yang byang chub sems dpa' sems dpa' chen po bsam gtan bzhi la yang snyoms par 'jug_/tshad med pa bzhi dang /_gzugs med pa'i snyoms par 'jug pa bzhi la yang snyoms par 'jug la/_de dag thabs la mkhas pas bsam gtan dang /_ting nge 
[\[38b\]]
[\[38b.1\]]'dzin dang /_snyoms par 'jug pa'i dbang gis kyang mi skye ste/_de dag rgyal chen bzhi'i ris kyi lha rnams dang skal ba mnyam par skye/_sum cu rtsa gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams dang skal ba 
[\[38b.2\]]mnyam par skye zhing /_de dag tu gnas nas/_sems can rnams kyang yongs su smin par byed/_sangs rgyas kyi zhing yang yongs su dag par byed cing /_sangs rgyas bcom ldan 'das rnams mnyes par byed pa dag kyang yod do/_/shA ri'i bu byang chub sems dpa' sems 
[\[38b.3\]]dpa' chen po shes rab kyi pha rol tu phyin pa la spyod cing /_thabs la mkhas pas bsam gtan bzhi la yang snyoms par 'jug_/tshad med pa bzhi dang /_gzugs med pa'i snyoms par 'jug pa bzhi la yang snyoms par 'jug cing /_de dag 'di nas shi 'phos nas/_
[\[38b.4\]]tshangs pa'i 'jig rten du skye ste/_de dag der tshangs pa'i tshangs pa chen por gyur nas/_de dag tshangs pa'i gnas de dag tu gnas te/_sangs rgyas kyi zhing gang dag na de bzhin gshegs pa dgra bcom pa yang dag par rdzogs pa'i sangs rgyas rnams bla na med pa yang 
[\[38b.5\]]dag par rdzogs pa'i byang chub mngon par rdzogs par sangs rgyas pa'i de bzhin gshegs pa de dag la chos kyi 'khor lo bskor bar gsol ba'i don du sangs rgyas kyi zhing nas sangs rgyas kyi zhing du 'gro ba dag kyang yod do/_/shA ri'i bu byang chub sems dpa' sems dpa' chen po 
[\[38b.6\]]skye ba gcig gis thogs pa/_shes rab kyi pha rol tu phyin pa la spyod pa dag thabs la mkhas pas/_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi la yang snyoms par 'jug_/dran pa nye bar gzhag pa dang /_yang dag par 
[\[38b.7\]]spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams kyang sgom/_stong pa nyid dang /_mtshan ma med pa dang /_smon pa med pa'i ting nge 'dzin la yang snyoms par 'jug la de dag de rnams kyi dbang gis kyang mi skye zhing /_
[\[39a\]]
[\[39a.1\]]sangs rgyas bcom ldan 'das mngon du gyur pa rnams mnyes par byas te/_der tshangs par spyod pa spyad nas/_yang dga' ldan gyi lha rnams dang skal ba mnyam par skye ste/_de dag der tshe'i yun ji srid par gnas nas/_dbang po ma nyams la dran pa dang shes bzhin 
[\[39a.2\]]dang ldan par lha bye ba khrag khrig phrag 'bum phrag du mas yongs su bskor cing /_mdun du bdar nas/_'dir skye ba bstan nas/_sangs rgyas kyi zhing tha dad pa dag tu bla na med pa yang dag par rdzogs pa'i byang chub mngon par rdzogs par 'tshang rgya ba dag kyang yod do/_/shA ri'i 
[\[39a.3\]]bu byang chub sems dpa' sems dpa' chen po mngon par shes pa drug thob pa de dag 'dod pa'i khams su yang mi skye/_gzugs kyi khams dang /_gzugs med pa'i khams su yang mi skye bar de dag de bzhin gshegs pa dgra bcom pa yang dag par rdzogs pa'i sangs rgyas rnams 
[\[39a.4\]]la bsti stang du byed/_bla mar byed/_ri mor byed/_mchod pa byed cing /_sangs rgyas kyi zhing nas sangs rgyas kyi zhing du 'gro ba dag kyang yod do/_/shA ri'i bu byang chub sems dpa' sems dpa' chen po mngon par shes pa drug thob pa de dag mngon par shes pa drug po de dag gis 
[\[39a.5\]]rnam par rtse zhing /_sangs rgyas kyi zhing gang dag na sangs rgyas kyi theg pa ma gtogs par nyan thos kyi theg pa dang /_rang sangs rgyas kyi theg pa'i sgra yang mi grag pa'i sangs rgyas kyi zhing nas/_sangs rgyas kyi zhing du 'gro ba dag kyang yod do/_/shA ri'i bu byang chub sems dpa' 
[\[39a.6\]]sems dpa' chen po mngon par shes pa drug thob pa de dag mngon par shes pa drug po de dag gis rnam par rtse zhing /_sangs rgyas kyi zhing gang dag na sems can rnams kyi tshe'i tshad dpag tu med pa'i sangs rgyas kyi zhing nas sangs rgyas kyi zhing du 'gro ba dag kyang yod do/_/shA ri'i bu byang 
[\[39a.7\]]chub sems dpa' sems dpa' chen po mngon par shes pa drug thob pa de dag 'jig rten gyi khams gang na sangs rgyas kyi sgra mi grag pa dang /_chos kyi sgra mi grag pa dang /_dge 'dun gyi sgra mi grag pa'i 'jig rten gyi khams nas 'jig rten gyi khams su 'gro zhing /_de dag der 
[\[39b\]]
[\[39b.1\]]song nas kyang sems can rnams la sangs rgyas kyi sgra sgrog_/chos kyi sgra sgrog_/dge 'dun gyi sgra sgrog cing /_dkon mchog gsum gyi bsngags pa brjod pa dag kyang yod do/_sems can de dag kyang sangs rgyas kyi sgra dang /_chos kyi sgra dang /_dge 'dun gyi sgra des sems rab tu dang 
[\[39b.2\]]bar gyur nas/_de dag nas shi 'phos te/_gang na sangs rgyas bcom ldan 'das dag bzhugs pa de dag tu skye'o/_/shA ri'i bu byang chub sems dpa' sems dpa' chen po sems dang po bskyed phyin chad/_bsam gtan bzhi dang /_tshad med pa bzhi dang /_gzugs med pa'i 
[\[39b.3\]]snyoms par 'jug pa bzhi thob par gyur cing /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam sgom la/_de bzhin gshegs pa'i stobs bcu dang /_mi 
[\[39b.4\]]'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad thob pa dag 'dod pa'i khams su yang mi skye/_gzugs kyi khams su yang mi skye/_gzugs med pa'i khams su yang mi skye la/_de dag tu sems can rnams kyi don 
[\[39b.5\]]byed pa dag kyang yod do/_/shA ri'i bu byang chub sems dpa' sems dpa' chen po gang dag sems dang po bskyed pa nyid kyis byang chub sems dpa'i skyon med pa la zhugs nas/_phyir mi ldog pa'i sa la gnas par byed pa dag kyang yod do/_/shA ri'i bu byang chub sems dpa' sems 
[\[39b.6\]]dpa' chen po sems dang po bskyed pa nyid kyis bla na med pa yang dag par rdzogs pa'i byang chub mngon par rdzogs par 'tshang rgya zhing /_chos kyi 'khor lo bskor te/_sems can tshad med grangs med pa rnams kyi don byas nas/_phung po lhag ma med pa'i mya ngan las 'das pa'i dbyings 
[\[39b.7\]]su yongs su mya ngan las 'da' zhing /_yongs su mya ngan las 'das nas kyang /_de dag gi dam pa'i chos bskal pa 'am/_bskal pa las lhag par gnas par byed pa dag kyang yod do/_/shA ri'i bu byang chub sems dpa' sems dpa' chen po sems dang po bskyed pa nyid 
[\[40a\]]
[\[40a.1\]]kyis shes rab kyi pha rol tu phyin pa'i rnal 'byor la snyoms par 'jug cing /_de dag sangs rgyas bcom ldan 'das rnams blta ba dang /_sems can yongs su smin par bya ba dang /_sangs rgyas kyi zhing yongs su dag par bya ba'i phyir/_byang chub sems dpa' bye ba 
[\[40a.2\]]khrag khrig phrag 'bum phrag du ma dang lhan cig tu sangs rgyas kyi zhing nas sangs rgyas kyi zhing du 'gro ba dag kyang yod do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa/_bsam gtan bzhi thob pa dang /_tshad med pa bzhi thob pa dang /_
[\[40a.3\]]gzugs med pa'i snyoms par 'jug pa bzhi thob pa dang /_bsam gtan dang /_tshad med pa dang /_gzugs med pa'i snyoms par 'jug pa de dag gis rnam pa du mar rnam par rtse zhing /_'di lta ste/_de dag bsam gtan dang po la snyoms par 'jug go/_/de las langs 
[\[40a.4\]]nas/_'gog pa'i snyoms par 'jug pa la snyoms par 'jug go/_/de las langs nas/_bsam gtan gnyis pa la snyoms par 'jug go/_/de las langs nas/_'gog pa'i snyoms par 'jug pa la snyoms par 'jug go/_/de las langs nas/_bsam 
[\[40a.5\]]gtan gsum pa la snyoms par 'jug go/_/de las langs nas/_'gog pa'i snyoms par 'jug pa la snyoms par 'jug go/_/de las langs nas/_bsam gtan bzhi pa la snyoms par 'jug go/_/de las langs nas/_'gog pa'i snyoms par 'jug pa la 
[\[40a.6\]]snyoms par 'jug go/_/de las langs nas/_nam mkha' mtha' yas skye mched la snyoms par 'jug go/_/de las langs nas/_'gog pa'i snyoms par 'jug pa la snyoms par 'jug go/_/de las langs nas/_rnam shes mtha' yas skye mched la snyoms par 'jug 
[\[40a.7\]]go/_/de las langs nas/_'gog pa'i snyoms par 'jug pa la snyoms par 'jug go/_/de las langs nas/_ci yang med pa'i skye mched la snyoms par 'jug go/_/de las langs nas/_'gog pa'i snyoms par 'jug pa la snyoms par 'jug go/_/de las langs nas/_
[\[40b\]]
[\[40b.1\]]'du shes med 'du shes med min skye mched la snyoms par 'jug go/_/de las langs nas/_'gog pa'i snyoms par 'jug pa la snyoms par 'jug ste/_shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa thabs la mkhas pa dang 
[\[40b.2\]]ldan pa dag bsam gtan dang /_tshad med pa dang /_ting nge 'dzin dang /_snyoms par 'jug pa de dag la thod rgal du snyoms par 'jug pa dag kyang yod do/_/shA ri'i bu byang chub sems dpa' sems dpa' chen po dran pa nye bar gzhag pa dang /_yang dag par spong ba dang /_rdzu 
[\[40b.3\]]'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam thob cing /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad thob pa 
[\[40b.4\]]dag_/rgyun tu zhugs pa'i 'bras bu thob par mi byed/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub thob par mi byed par/_de dag shes rab kyi pha rol tu phyin pa la spyod cing thabs la mkhas pas sems 
[\[40b.5\]]can gyi sems kyi rgyun rnams lam la zhugs par byas te/_rnam par sbyangs nas/_rgyun tu zhugs pa'i 'bras bu thob par byed/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub thob par byed pa de dag kyang 
[\[40b.6\]]yod de/_shA ri'i bu nyan thos dang /_rang sangs rgyas rnams kyi 'bras bu thob par byed pa'i shes pa gang yin pa de ni byang chub sems dpa' sems dpa' chen po'i bzod pa'o zhes bya'o/_/shA ri'i bu byang chub sems dpa' sems dpa' chen po gang dag shes rab kyi pha rol tu phyin 
[\[40b.7\]]pa 'di la gnas pa de dag ni phyir mi ldog pa yin par rig par bya'o/_/shA ri'i bu byang chub sems dpa' sems dpa' chen po pha rol tu phyin pa drug la gnas shing /_dga' ldan gyi gnas yongs su sbyong bar byed pa dag kyang yod do/_/shA ri'i bu de dag ni bskal pa bzang po pa'i 
[\[41a\]]
[\[41a.1\]]byang chub sems dpa' sems dpa' chen po yin par rig par bya'o/_/shA ri'i bu byang chub sems dpa' sems dpa' chen po gang dag bsam gtan bzhi thob cing /_sangs rgyas kyi chos ma 'dres pa'i bar dag thob pa de dag ni bden pa bzhi khong du chud par 
[\[41a.2\]]bya ba'i phyir spyod kyang /_de dag bden pa bzhi rtogs par mi byed pa dag kyang yod do/_/shA ri'i bu de dag ni skye ba gcig gis thogs pa'i byang chub sems dpa' sems dpa' chen po yin par rig par bya'o/_/shA ri'i bu byang chub sems dpa' sems dpa' chen po gang dag pha 
[\[41a.3\]]rol tu phyin pa drug la spyod cing /_'jig rten gyi khams nas 'jig rten gyi khams su 'gro ste/_de dag tu yang sems can rnams byang chub la yang dag par 'dzud cing /_sangs rgyas kyi zhing yongs su dag par byed pa dag kyang yod de/_shA ri'i bu byang chub sems dpa' sems 
[\[41a.4\]]dpa' chen po de dag ni bskal pa tshad med grangs med pa dag gis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/shA ri'i bu byang chub sems dpa' sems dpa' chen po pha rol tu phyin pa drug la gnas shing /_sems can rnams kyi 
[\[41a.5\]]ched du rtag tu brtson pa dag lan 'ga' yang don med pa dang ldan pa'i tshig mi smra zhing don med pa dang ldan pa'i lus dang ngag dang yid kyi las mi byed pa dag kyang yod do/_/shA ri'i bu byang chub sems dpa' sems dpa' chen po gang dag pha rol tu phyin pa drug la spyod cing /_sems can 
[\[41a.6\]]rnams kyi ched du rtag tu brtson pa dag sangs rgyas kyi zhing nas sangs rgyas kyi zhing du 'gro zhing /_sems can rnams kyi ngan song gsum gyi lam gcod par byed pa dag kyang yod do/_/shA ri'i bu byang chub sems dpa' sems dpa' chen po gang dag pha rol tu phyin pa drug la gnas shing /_
[\[41a.7\]]sbyin pa'i pha rol tu phyin pa lhur byas nas/_sems can rnams la bde ba'i yo byad thams cad nye bar sgrub cing /_'di ltar zas 'dod pa rnams la ni zas/_skom 'dod pa rnams la ni skom/_me tog dang /_me tog phreng dang /_spos dang /_byug pa dang /_bdug spos dang /_
[\[41b\]]
[\[41b.1\]]mal stan dang /_rgyab rten dang /_gos dang /_rgyan dang /_'tsho ba dang /_khyim dang /_nor dang /_'bru dang /_nor bu dang /_mu tig dang /_gser dang /_dngul dang /_byi ru dang /_'tsho ba'i yo byad gang yang rung ba de dag nye bar sgrub par byed pa dag kyang yod do/_/shA 
[\[41b.2\]]ri'i bu byang chub sems dpa' sems dpa' chen po gang dag pha rol tu phyin pa drug la gnas shing /_tshul khrims kyi pha rol tu phyin pa lhur byas nas sems can rnams kyi lus dang ngag dang yid sdom pa la 'god par byed pa dag kyang yod do/_/shA ri'i bu byang chub sems dpa' 
[\[41b.3\]]sems dpa' chen po gang dag pha rol tu phyin pa drug la gnas shing /_bzod pa'i pha rol tu phyin pa lhur byas nas/_sems can rnams khro ba med pa dang /_gnod sems med pa la 'god par byed pa dag kyang yod do/_/shA ri'i bu byang chub sems dpa' sems dpa' chen po gang dag 
[\[41b.4\]]pha rol tu phyin pa drug la gnas shing /_brtson 'grus kyi pha rol tu phyin pa lhur byas nas/_sems can rnams dge ba'i chos la mngon par brtson pa la 'god par byed pa dag kyang yod do/_/shA ri'i bu byang chub sems dpa' sems dpa' chen po gang dag pha rol tu phyin pa drug 
[\[41b.5\]]la gnas shing /_bsam gtan gyi pha rol tu phyin pa lhur byas nas/_sems can rnams zhi gnas rtse gcig tu bya ba dang /_'dod pa las dben pa la 'god par byed pa dag kyang yod do/_/shA ri'i bu byang chub sems dpa' sems dpa' chen po gang dag pha rol tu phyin pa drug la 
[\[41b.6\]]gnas shing /_shes rab kyi pha rol tu phyin pa lhur byas nas/_de bzhin gshegs pa'i sku ci 'dra ba de 'dra ba nyid kyi lus mngon par sprul nas/_sems can dmyal ba pa'i sems can rnams dang /_dud 'gro'i skye gnas pa rnams dang /_gshin rje'i 'jig rten pa'i sems can 
[\[41b.7\]]rnams la ngan 'gro thams cad las yang dag par bzla ba'i phyir/_chos ston par byed pa dag kyang yod do/_/shA ri'i bu byang chub sems dpa' sems dpa' chen po pha rol tu phyin pa drug la gnas shing /_sangs rgyas kyi sku ci 'dra ba de 'dra ba nyid kyi lus mngon par sprul nas/_
[\[42a\]]
[\[42a.1\]]shar phyogs kyi sangs rgyas kyi zhing gang gA'i klung gi bye ma snyed dag tu song zhing /_sems can rnams la chos ston pa dang /_de bzhin gshegs pa dgra bcom pa yang dag par rdzogs pa'i sangs rgyas rnams la bsnyen bkur byed pa dang /_chos kyang nyan pa dang /_
[\[42a.2\]]byang chub sems dpa'i dge 'dun dang /_sangs rgyas kyi zhing gi yon tan bkod pa dag kyang mthong bar byed cing /_de dag gis sangs rgyas kyi zhing de dag gi mtshan ma yongs su bzung nas de bas kyang rgya che ba dang /_khyad par du 'phags pa'i sangs rgyas kyi zhing mang po yongs su 
[\[42a.3\]]sgrub cing /_sangs rgyas kyi zhing de dag tu byang chub sems dpa' sems dpa' chen po skye ba gcig gis thogs pa sha stag sgrub par byed pa dag kyang yod do/_/de bzhin du lho dang /_nub dang /_byang dang /_byang shar dang /_shar lho dang /_lho nub dang /_nub byang dang /_'og 
[\[42a.4\]]dang /_steng gi phyogs kyi phyogs re rer yang sangs rgyas kyi zhing gang gA'i klung gi bye ma snyed dag tu song zhing /_sems can rnams la chos ston pa dang /_de bzhin gshegs pa dgra bcom pa yang dag par rdzogs pa'i sangs rgyas rnams la bsnyen bkur byed pa dang /_chos nyan pa 
[\[42a.5\]]dang /_byang chub sems dpa'i dge 'dun dang /_sangs rgyas kyi zhing gi yon tan bkod pa dag mthong bar byed cing /_de dag gis sangs rgyas kyi zhing de dag gi mtshan ma yongs su bzung nas/_de bas kyang rgya che ba dang /_khyad par du 'phags pa'i sangs rgyas kyi zhing mang po yongs 
[\[42a.6\]]su sgrub cing /_sangs rgyas kyi zhing de dag tu byang chub sems dpa' sems dpa' chen po skye ba gcig gis thogs pa sha stag sgrub par byed pa dag kyang yod do/_/shA ri'i bu byang chub sems dpa' sems dpa' chen po pha rol tu phyin pa drug la spyod cing /_skyes bu chen po'i mtshan 
[\[42a.7\]]sum cu rtsa gnyis dang ldan par byas te/_dbang po gsal zhing yongs su dag pa rnams dang ldan par gyur nas/_de dag lus yongs su dag pa de dag gis skye bo mang po dga' zhing dang bskyed par byed de/_de dag skye bo mang po'i yid du 'ong zhing dga' bar gyur nas/_sems can de 
[\[42b\]]
[\[42b.1\]]dag kyang sems rab tu dang bar gyur pa de nyid kyi dge ba'i rtsa bas theg pa gsum po dag gis rim gyis yongs su mya ngan las 'da' bar byed pa dag kyang yod do/_/shA ri'i bu de ltar na byang chub sems dpa' sems dpa' chen po shes rab kyi pha rol tu phyin pa la spyod pas lus yongs su 
[\[42b.2\]]dag pa la bslab par bya'o/_/ngag yongs su dag pa dang /_yid yongs su dag pa la bslab par bya'o/_/shA ri'i bu byang chub sems dpa' sems dpa' chen po pha rol tu phyin pa drug la spyod cing /_dbang po gsal ba dag thob par gyur nas de dag dbang po gsal ba de dag gis 
[\[42b.3\]]bdag la stod par mi byed cing /_gzhan la smod par mi byed pa dag kyang yod do/_/shA ri'i bu byang chub sems dpa' sems dpa' chen po sems dang po bskyed phyin chad sbyin pa'i pha rol tu phyin pa dang /_tshul khrims kyi pha rol tu phyin pa la gnas nas/_phyir mi ldog pa'i sa 
[\[42b.4\]]thob kyi bar du nam yang dbul por mi 'gyur zhing /_ngan song ngan 'gro log par mi ltung ba dag kyang yod do/_/shA ri'i bu byang chub sems dpa' sems dpa' chen po sems dang po bskyed phyin chad/_phyir mi ldog pa'i sa thob kyi bar du nam yang dge ba bcu'i las kyi lam mi gtong 
[\[42b.5\]]bdag kyang yod do/_/shA ri'i bu byang chub sems dpa' sems dpa' chen po sbyin pa'i pha rol tu phyin pa dang /_tshul khrims kyi pha rol tu phyin pa la gnas shing /_'khor los sgyur ba'i rgyal por gyur nas/_sems can rnams dge ba bcu'i las kyi lam rnams la 'god 
[\[42b.6\]]cing /_sbyin pa dang /_snyan par smra bas/_sems can rnams sdud pa dag kyang yod do/_/shA ri'i bu byang chub sems dpa' sems dpa' chen po sbyin pa'i pha rol tu phyin pa dang /_tshul khrims kyi pha rol tu phyin pa la gnas shing /_'khor los sgyur ba'i rgyal srid du ma 
[\[42b.7\]]yongs su bzung nas 'khor los sgyur ba'i rgyal srid brgya stong du ma byed du 'jug cing /_de la gnas nas sangs rgyas bye ba khrag khrig phrag 'bum phrag du ma mnyes par byed de/_sangs rgyas bcom ldan 'das de dag la yo byad thams cad dang /_mchod pa thams cad kyis 
[\[43a\]]
[\[43a.1\]]bsti stang du byed/_bla mar byed/_ri mo byed cing mchod pa byed pa dag kyang yod do/_/shA ri'i bu byang chub sems dpa' sems dpa' chen po pha rol tu phyin pa drug la gnas nas/_sems can log par lta ba'i mun pa can rnams la sangs rgyas kyi chos kyis snang 
[\[43a.2\]]bar byed cing /_bdag nyid kyang bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang sangs rgyas kyi chos kyi snang ba de dang mi 'bral bar byed pa dag kyang yod de/_shA ri'i bu 'di ni byang chub sems dpa' sems dpa' chen po rnams 
[\[43a.3\]]sangs rgyas kyi chos rnams la 'byung ba yin no/_/shA ri'i bu de lta bas na/_byang chub sems dpa' sems dpa' chen po shes rab kyi pha rol tu phyin pa la spyod pas kha na ma tho ba dang bcas pa'i lus dang /_ngag dang /_yid kyi las rnams kyi go mi dbye'o//_//
[\[43a.4\]]'phags pa shes rab kyi pha rol tu phyin pa khri brgyad stong pa/_bam po bzhi pa/_de skad ces bka' stsal pa dang /_bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das byang chub sems dpa' sems dpa' chen po'i lus kyi las 
[\[43a.5\]]kha na ma tho ba dang bcas pa dang ngag gi las kha na ma tho ba dang bcas pa dang /_yid kyi las kha na ma tho ba dang bcas pa gang lags/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu 'di la byang chub 
[\[43a.6\]]sems dpa' sems dpa' chen po gang gi tshe/_'di snyam du 'di ni lus yin te/_des lus kyi las rtsom pa byed/_'di ni ngag yin te/_des ngag gi las rtsom pa byed/_'di ni yid yin te/_des yid kyi las rtsom pa byed do snyam du sems na/_shA ri'i bu de ni byang chub 
[\[43a.7\]]sems dpa' sems dpa' chen po'i lus dang /_ngag dang yid kyi las rtsom pa kha na ma tho ba dang bcas pa yin te/_shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa ni lus mi dmigs/_ngag mi dmigs/_yid mi dmigs so/_
[\[43b\]]
[\[43b.1\]]shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa la gal te lus dmigs pa dang /_ngag dmigs pa dang /_yid dmigs pa yod par gyur na/_de de'i tshe lus dang ngag dang yid des ser sna'i sems bskyed par 'gyur zhing /_'chal 
[\[43b.2\]]pa'i tshul khrims kyi sems dang /_gnod sems kyi sems dang /_le lo'i sems dang /_rnam par g.yeng ba'i sems dang /_'chal pa'i shes rab kyi sems kyang bskyed par 'gyur ba zhig na/_shA ri'i bu de ltar na rig par mi bya ste/_'di ltar byang chub sems dpa' sems 
[\[43b.3\]]dpa' chen po shes rab kyi pha rol tu phyin pa la spyod pa ni lus dang /_ngag dang /_yid kyi gnas ngan len skyed pa de ni gnas med do/_/de ci'i phyir zhe na/_shA ri'i bu 'di ltar byang chub sems dpa' sems dpa' chen po gang pha rol tu phyin pa drug la spyod pa ni lus kyi gnas ngan 
[\[43b.4\]]len sbyong ba dang /_ngag gi gnas ngan len sbyong ba dang /_yid kyi gnas ngan len sbyong bar byed pa'i phyir te/_shA ri'i bu de ni byang chub sems dpa' sems dpa' chen po'i lus dang ngag dang yid kyi las kha na ma tho ba med pa yin no/_/shA ri'i bus gsol pa/_bcom 
[\[43b.5\]]ldan 'das byang chub sems dpa' sems dpa' chen po ji ltar na lus dang ngag dang yid kyi gnas ngan len sbyong bar bgyid pa lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po 'di ltar lus mi dmigs pa dang /_ngag 
[\[43b.6\]]mi dmigs pa dang /_yid mi dmigs pa ste/_shA ri'i bu de ltar na byang chub sems dpa' sems dpa' chen po lus dang /_ngag dang /_yid kyi gnas ngan len sbyong bar byed pa yin no/_/shA ri'i bu gal te byang chub sems dpa' sems dpa' chen po sems dang po bskyed 
[\[43b.7\]]phyin chad dge ba bcu'i las kyi lam yang dag par blangs nas gnas te/_nyan thos kyi sems sam/_rang sangs rgyas kyi sems mi skyed par de rtag par sems can thams cad la snying rje chen po'i sems nye bar 'jog par byed na/_de lta bu ni byang chub sems dpa' sems 
[\[44a\]]
[\[44a.1\]]dpa' chen po'i lus dang /_ngag dang /_yid kyi gnas ngan len yongs su dag pa yin no zhes nga smra'o/_/shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa byang chub kyi lam yongs su sbyong ba ni sbyin pa'i pha 
[\[44a.2\]]rol tu phyin pa la spyod pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyod pa dag kyang yod do/_/shA ri'i 
[\[44a.3\]]bus gsol pa/_bcom ldan 'das byang chub sems dpa' sems dpa' chen po rnams kyi byang chub kyi lam gang lags/_bcom ldan 'das kyis bka' stsal pa/_shA ri'i bu byang chub kyi lam gang la spyod na/_byang chub sems dpa' sems dpa' chen po 
[\[44a.4\]]rnams lus mi dmigs/_ngag mi dmigs/_yid mi dmigs/_sbyin pa'i pha rol tu phyin pa mi dmigs/_tshul khrims kyi pha rol tu phyin pa mi dmigs/_bzod pa'i pha rol tu phyin pa mi dmigs/_brtson 'grus kyi pha rol tu phyin pa mi dmigs/_bsam 
[\[44a.5\]]gtan gyi pha rol tu phyin pa mi dmigs/_shes rab kyi pha rol tu phyin pa mi dmigs/_nyan thos kyi theg pa mi dmigs/_rang sangs rgyas kyi theg pa mi dmigs/_byang chub sems dpa'i theg pa mi dmigs/_yang dag par rdzogs pa'i sangs rgyas kyi theg pa mi 
[\[44a.6\]]dmigs shing /_'di lta ste/_chos thams cad dmigs su med pa 'di ni/_shA ri'i bu byang chub sems dpa' sems dpa' chen po rnams kyi byang chub kyi lam yin te/_shA ri'i bu byang chub sems dpa' sems dpa' chen po lam 'di nas 'gro zhing /_pha rol tu phyin 
[\[44a.7\]]pa drug la spyod pa ni/_sus kyang thul bar mi nus so/_/shA ri'i bus gsol pa/_bcom ldan 'das byang chub sems dpa' sems dpa' chen po ji ltar spyod pa dag sus kyang mi thul ba lags/_bcom ldan 'das kyis bka' stsal pa/_shA ri'i bu 'di la byang chub sems 
[\[44b\]]
[\[44b.1\]]dpa' sems dpa' chen po pha rol tu phyin pa drug la spyod pa gzugs la rlom sems su mi byed pa dang /_tshor ba dang /_'du shes dang /_'du byed rnams dang /_rnam par shes pa la rlom sems su mi byed pa dang /_sa'i khams la rlom sems su mi byed pa dang /_chu'i khams 
[\[44b.2\]]dang /_me'i khams dang /_rlung gi khams dang /_nam mkha'i khams dang /_rnam par shes pa'i khams la rlom sems su mi byed pa dang /_mig dang gzugs la rlom sems su mi byed pa dang /_rna ba dang /_sgra dang /_sna dang /_dri dang /_lce dang /_ro dang /_lus dang /_
[\[44b.3\]]reg bya dang /_yid dang /_chos la rlom sems su mi byed pa dang /_mig gi khams dang /_gzugs kyi khams dang /_mig gi rnam par shes pa'i khams la rlom sems su mi byed pa dang /_de bzhin du rna ba'i khams dang /_sgra'i khams dang /_rna ba'i rnam par shes pa'i 
[\[44b.4\]]khams dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams la 
[\[44b.5\]]rlom sems su mi byed pa dang /_yid kyi khams la rlom sems su mi byed pa dang /_chos kyi khams la rlom sems su mi byed pa dang /_yid kyi rnam par shes pa'i khams la rlom sems su mi byed pa dang /_dran pa nye bar gzhag pa dang /_yang dag par spong ba dang /_rdzu 
[\[44b.6\]]'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams la rlom sems su mi byed pa dang /_sbyin pa'i pha rol tu phyin pa la rlom sems su mi byed pa dang /_tshul khrims dang /_bzod pa dang /_brtson 'grus dang /_bsam gtan 
[\[44b.7\]]dang /_shes rab kyi pha rol tu phyin pa la rlom sems su mi byed pa dang /_de bzhin gshegs pa'i stobs bcu la rlom sems su mi byed pa dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad la rlom sems su mi 
[\[45a\]]
[\[45a.1\]]byed pa dang /_rgyun tu zhugs pa'i 'bras bu la rlom sems su mi byed pa dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la rlom sems su mi byed pa dang /_rang byang chub la rlom sems su mi byed pa dang /_byang 
[\[45a.2\]]chub sems dpa' la rlom sems su mi byed pa dang /_bla na med pa yang dag par rdzogs pa'i byang chub la rlom sems su mi byed pa ste/_shA ri'i bu byang chub sems dpa' sems dpa' chen po de ltar pha rol tu phyin pa drug gis rnam par 'phel ba ni sus kyang mi thul ba yin no/_/shA 
[\[45a.3\]]ri'i bu byang chub sems dpa' sems dpa' chen po pha rol tu phyin pa drug la gnas te/_rnam pa thams cad mkhyen pa nyid kyi ye shes yongs su rdzogs par byed cing /_ye shes de dang ldan pas/_ngan song rnams kyi sgo thams cad gcod pa dang /_dbul zhing rgud pa'i mir mi 'gyur 
[\[45a.4\]]ba dang /_lus gang gis lha dang bcas pa'i 'jig rten na smad par 'gyur ba de lta bu'i lus yongs su 'dzin par mi 'gyur ba dag kyang yod do/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das byang chub sems dpa' sems 
[\[45a.5\]]dpa' chen po'i rnam pa thams cad mkhyen pa'i ye shes gang lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po ye shes de dang ldan pa ni shar phyogs kyi 'jig rten gyi khams gang gA'i klung gi bye ma snyed dag na bzhugs pa'i de 
[\[45a.6\]]bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed dag kyang mthong ngo /_/chos kyang nyan to/_/byang chub sems dpa'i dge 'dun yang mthong ngo /_/sangs rgyas kyi zhing gi yon tan bkod pa rnam par dag pa yang mthong ngo /_/de 
[\[45a.7\]]bzhin du lho dang /_nub dang /_byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs kyi phyogs re rer yang 'jig rten gyi khams gang gA'i klung gi bye ma snyed dag na bzhugs pa'i de bzhin gshegs pa dgra bcom pa yang dag 
[\[45b\]]
[\[45b.1\]]par rdzogs pa'i sangs rgyas gang gA'i klung gi bye ma snyed dag kyang mthong ngo /_/chos kyang nyan to/_/byang chub sems dpa'i dge 'dun yang mthong ngo /_/sangs rgyas kyi zhing gi yon tan bkod pa rnam par dag pa yang mthong ngo /_/ye shes de dang ldan pa'i byang chub sems dpa' 
[\[45b.2\]]sems dpa' chen po rnams ni sangs rgyas kyi 'du shes mi skyed do/_/byang chub sems dpa'i 'du shes mi skyed do/_/nyan thos kyi 'du shes dang /_rang sangs rgyas kyi 'du shes dang /_bdag gi 'du shes dang /_gzhan gyi 'du shes dang /_sangs rgyas kyi zhing gi 'du shes mi skyed 
[\[45b.3\]]do/_/ye shes de dang ldan pa'i byang chub sems dpa' ni sbyin pa'i pha rol tu phyin pa la spyod cing /_de bzhin du tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa la yang spyod de/_pha rol tu phyin pa drug dag kyang mi 
[\[45b.4\]]dmigs so/_/ye shes de dang ldan pa'i byang chub sems dpa' ni/_dran pa nye bar gzhag pa rnams kyang sgom la/_dran pa nye bar gzhag pa rnams kyang mi dmigs so/_/yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi 
[\[45b.5\]]yan lag dang /_lam yang sgom la/_yang dag pa'i spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam yang mi dmigs so/_/stobs rnams dang /_mi 'jigs pa rnams dang /_so so yang dag par rig pa 
[\[45b.6\]]rnams dang /_sangs rgyas kyi chos ma 'dres pa rnams kyang mi dmigs so/_/shA ri'i bu de ni byang chub sems dpa' sems dpa' chen po'i rnam pa thams cad mkhyen pa'i ye shes yin te/_ye shes de dang ldan pa'i byang chub sems dpa' sems dpa' chen po ni sangs rgyas kyi 
[\[45b.7\]]chos thams cad yongs su rdzogs par byed kyang /_sangs rgyas kyi chos thams cad yang dag par rjes su mi mthong ngo /_/shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa/_mig lnga 'thob pa dang /_yongs su spyod pa dag kyang yod 
[\[46a\]]
[\[46a.1\]]de/_lnga gang zhe na/_'di lta ste/_sha'i mig dang /_lha'i mig dang /_shes rab kyi mig dang /_chos kyi mig dang /_sangs rgyas kyi mig go/_/shA ri'i bus gsol pa/_bcom ldan 'das byang chub sems dpa' sems dpa' chen po'i sha'i mig yongs 
[\[46a.2\]]su dag pa gang lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po'i sha'i mig gis dpag tshad brgya mthong ba yod do/_/byang chub sems dpa'i sha'i mig gis dpag tshad nyis brgya mthong ba yod do/_/byang chub sems dpa'i 
[\[46a.3\]]sha'i mig gis 'dzam bu'i gling mthong ba yod do/_/byang chub sems dpa'i sha'i mig gis gling gnyis mthong ba yod do/_/byang chub sems dpa'i sha'i mig gis gling bzhi pa'i 'jig rten gyi khams mthong ba yod do/_/byang chub sems dpa'i sha'i mig gis stong gi 'jig rten 
[\[46a.4\]]gyi khams mthong ba yod do/_/byang chub sems dpa'i sha'i mig gis stong gnyis pa'i 'jig rten gyi khams mthong ba yod do/_/byang chub sems dpa'i sha'i mig gis stong gsum gyi stong chen po'i 'jig rten gyi khams mthong ba yod do/_/shA ri'i bu de ni byang chub sems dpa' 
[\[46a.5\]]sems dpa' chen po'i sha'i mig yongs su dag pa yin no/_/shA ri'i bus gsol pa/_bcom ldan 'das byang chub sems dpa' sems dpa' chen po'i lha'i mig yongs su dag pa gang lags/_bcom ldan 'das kyis bka' stsal pa/_shA ri'i bu rgyal chen bzhi'i ris kyi 
[\[46a.6\]]lha rnams kyi lha'i mig gang yin pa de ni byang chub sems dpas rab tu shes so/_/sum cu rtsa gsum pa'i lha rnams dang /_'thab bral dang /_dga' ldan dang /_'phrul dga' dang /_gzhan 'phrul dbang byed kyi lha rnams kyi lha'i mig gang yin pa de ni byang chub sems dpas 
[\[46a.7\]]rab tu shes so/_/tshangs pa'i mdun na 'don dang /_tshangs ris dang /_tshangs pa kun 'khor dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_sprin med dang /_bsod nams skyes dang /_'bras bu che 
[\[46b\]]
[\[46b.1\]]ba dang /_sems can 'du shes med pa dang /_gnas gtsang ma dang /_mi che ba dang /_mi gdung ba dang /_gya nom snang ba dang /_shin tu mthong dang /_'og min gyi lha rnams kyi lha'i mig gang yin pa de ni byang chub sems dpas rab tu shes so/_/shA ri'i bu byang chub sems dpa' 
[\[46b.2\]]sems dpa' chen po'i lha'i mig gang yin pa de ni rgyal chen bzhi'i ris kyi lha rnams kyis mi shes so/_/gong ma bzhin du sbyar te/_byang chub sems dpa'i lha'i mig gang yin pa de ni 'og min gyi bar gyi lha rnams kyis mi shes so/_/lha'i mig yongs su dag pa de nyid kyis shar phyogs 
[\[46b.3\]]kyi 'jig rten gyi khams gang gA'i klung gi bye ma snyed dag na 'khod pa'i sems can rnams kyi 'chi 'pho dang skye ba yang dag pa ji lta ba bzhin du rab tu shes so/_/de bzhin du lho dang /_nub dang /_byang dang /_phyogs mtshams dang /_'og dang /_steng gi phyogs kyi 'jig rten gyi khams gang gA'i 
[\[46b.4\]]klung gi bye ma snyed dag na 'khod pa'i sems can rnams kyi 'chi 'pho dang /_skye ba yang dag pa ji lta ba bzhin du rab tu shes te/_shA ri'i bu de ni byang chub sems dpa' sems dpa' chen po'i lha'i mig yongs su dag pa yin no/_/shA ri'i bus gsol pa/_bcom ldan 'das byang chub 
[\[46b.5\]]sems dpa' sems dpa' chen po'i shes rab kyi mig yongs su dag pa gang lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po'i shes rab kyi mig de dang ldan pa ni 'dus byas sam/_'dus ma byas sam/_dge ba'am/_mi dge 
[\[46b.6\]]ba 'am/_kha na ma tho ba dang bcas pa 'am/_kha na ma tho ba med pa 'am/_zag pa dang bcas pa 'am/_zag pa med pa 'am/_nyon mongs pa dang bcas pa 'am/_nyon mongs pa med pa 'am/_'jig rten pa 'am/_'jig rten las 'das pa 'am/_kun nas nyon mongs pa'am/_
[\[46b.7\]]rnam par byang ba'i chos gang yang mi shes pa med do/_/byang chub sems dpa' sems dpa' chen po shes rab kyi mig de dang ldan pa ni chos gang yang ma mthong ba'am ma thos pa'am/_mi dran pa 'am/_rnam par mi shes par gyur pa ci 'ang med de/_shA ri'i bu de ni byang chub sems dpa' 
[\[47a\]]
[\[47a.1\]]sems dpa' chen po'i shes rab kyi mig yongs su dag pa yin no/_/shA ri'i bus gsol pa/_bcom ldan 'das byang chub sems dpa' sems dpa' chen po'i chos kyi mig yongs su dag pa gang lags/_bcom ldan 'das kyis bka' stsal pa/_shA ri'i bu 
[\[47a.2\]]'di la byang chub sems dpa' sems dpa' chen po'i chos kyi mig gis gang zag 'di ni dad pas rjes su 'brang ba'o/_/'di ni chos kyi rjes su 'brang ba'o/_/'di ni stong pa nyid la gnas pa/_'di ni mtshan ma med pa la gnas pa/_'di ni smon pa med pa la gnas pa ste/_rnam 
[\[47a.3\]]par thar pa'i sgo rnams kyis gang zag de'i dbang po lnga po dag skye bar 'gyur ro/_/dbang po lngas bar chad med pa'i ting nge 'dzin la reg par 'gyur ro/_/bar chad med pa'i ting nge 'dzin gyis rnam par grol ba'i ye shes mthong ba bskyed par 'gyur ro/_/rnam par grol ba'i ye shes 
[\[47a.4\]]mthong bas 'jig tshogs la lta ba dang /_the tshom dang /_tshul khrims dang /_brtul zhugs mchog tu 'dzin pa'i kun tu sbyor ba gsum spong bar 'gyur te/_gang zag de ni rgyun tu zhugs pa zhes bya'o/_/des bsgom pa'i lam thob nas 'dod pa la 'dod chags dang /_gnod 
[\[47a.5\]]sems srab mor byed par 'gyur te/_gang zag de ni lan cig phyir 'ong ba zhes bya'o/_/des lam de nyid shas cher bsgoms pas 'dod pa la 'dod chags dang /_gnod sems spong bar 'gyur te/_gang zag de ni phyir mi 'ong ba zhes bya'o/_/des lam de nyid shas cher bsgoms 
[\[47a.6\]]pas gzugs la 'dod chags dang /_gzugs med pa la 'dod chags dang /_ma rig pa dang /_nga rgyal dang /_rgod pa spong bar 'gyur te/_gang zag de ni dgra bcom pa zhes bya'o/_/gang zag 'di ni stong pa nyid la gnas pa ste/_rnam par thar pa'i sgo stong pa nyid kyis dbang po lnga 
[\[47a.7\]]po dag thob par 'gyur zhing /_bar chad med pa'i ting nge 'dzin la reg par 'gyur ro/_/bar chad med pa'i ting nge 'dzin gyis rnam par grol ba'i ye shes mthong ba bskyed par 'gyur ro/_/zhes bya ba nas/_dgra bcom pa nyid thob par 'gyur ro zhes bya ba'i bar du snga ma bzhin du sbyar ro/_/gang 
[\[47b\]]
[\[47b.1\]]zag 'di ni mtshan ma med pa la gnas pa ste/_rnam par thar pa'i sgo mtshan ma med pas dbang po lnga po dag thob par 'gyur zhes bya ba nas/_dgra bcom pa nyid thob par 'gyur ro zhes bya ba'i bar du snga ma bzhin du sbyar ro/_/gang zag 'di ni smon pa med pa la gnas pa ste/_rnam par thar pa'i sgo 
[\[47b.2\]]smon pa med pas dbang po lnga po dag thob par 'gyur ro/_/de nas bar chad med pa'i ting nge 'dzin la reg par 'gyur te/_bar chad med pa'i ting nge 'dzin thob nas/_rnam par grol ba'i ye shes mthong ba skye bar 'gyur ro zhes bya ba nas/_dgra bcom pa nyid thob par 'gyur ro zhes bya ba'i bar 
[\[47b.3\]]du shes te/_shA ri'i bu de ni byang chub sems dpa' sems dpa' chen po'i chos kyi mig yongs su dag pa yin no/_/shA ri'i bu gzhan yang byang chub sems dpas 'di ltar kun 'byung ba'i chos gang ci yod pa de thams cad 'gog pa'i chos yin no zhes bya bar rtogs nas/_dad pa la sogs pa 
[\[47b.4\]]dbang po lnga 'thob par 'gyur te/_shA ri'i bu de yang byang chub sems dpa' sems dpa' chen po'i chos kyi mig yongs su dag pa yin no/_/shA ri'i bu gzhan yang byang chub sems dpa' sems dpa' chen pos 'di ltar byang chub sems dpa' sems dpa' chen po 'di ni sems 
[\[47b.5\]]dang po bskyed pa ste/_sbyin pa'i pha rol tu phyin pa dang /_tshul khrims kyi pha rol tu phyin pa dang /_shes rab kyi pha rol tu phyin pa'i bar la spyod cing /_de de nas dad pa'i dbang po dang /_brtson 'grus kyi dbang po thob la/_de thabs la mkhas pa dang yang ldan/_dge ba'i rtsa bas kyang brtan 
[\[47b.6\]]pas/_bsams bzhin du lus yongs su 'dzin te/_byang chub sems dpa' sems dpa' chen po 'di ni rgyal rigs shing sA la chen po lta bu rnams su skye bar 'gyur/_'di ni bram ze'i rigs shing sA la chen po lta bu rnams su skye bar 'gyur/_'di ni khyim bdag gi rigs shing sA la 
[\[47b.7\]]chen po lta bu rnams su skye bar 'gyur/_'di ni rgyal chen bzhi'i ris kyi lha rnams kyi nang du skye bar 'gyur/_'di ni sum cu rtsa gsum pa rnams su/_'di ni 'thab bral du/_'di ni dga' ldan du/_'di ni 'phrul dgar/_'di ni gzhan 'phrul dbang byed kyi lha rnams su skye bar 'gyur 
[\[48a\]]
[\[48a.1\]]ro/_/de der gnas nas/_sems can rnams yongs su smin par byed par yang 'gyur te/_bde ba'i yo byad thams cad kyis sems can de dag la nye bar gnas par yang 'gyur/_sangs rgyas kyi zhing yongs su dag par byed par yang 'gyur zhing /_de bzhin 
[\[48a.2\]]gshegs pa dgra bcom pa yang dag par rdzogs pa'i sangs rgyas rnams la mnyes par byed par 'gyur/_bsti stang du byed par 'gyur/_bla mar byed par 'gyur/_ri mor byed par 'gyur/_mchod par byed par 'gyur la/_nyan thos kyis 'am/_rang sangs rgyas kyi sar ltung 
[\[48a.3\]]bar yang mi 'gyur te/_byang chub sems dpa' sems dpa' chen po 'di ni bla na med pa yang dag par rdzogs pa'i byang chub mngon par rdzogs par sangs rgyas kyi bar du phyir ldog par mi 'gyur ro zhes bya bar rab tu shes te/_shA ri'i bu de yang byang chub sems dpa' sems dpa' chen po'i 
[\[48a.4\]]chos kyi mig yongs su dag pa yin no/_/shA ri'i bu gzhan yang byang chub sems dpa' sems dpa' chen pos byang chub sems dpa' sems dpa' chen po 'di dag ni bla na med pa yang dag par rdzogs pa'i byang chub tu lung bstan pa'o/_/byang chub sems dpa' sems dpa' chen po 
[\[48a.5\]]'di dag ni lung ma bstan pa'o/_/'di dag ni nges pa'o/_/'di dag ni ma nges pa'o/_/'di dag ni lung bstan par 'gyur ba'o/_/'di dag ni lung bstan par mi 'gyur ba'o/_/'di dag ni phyir mi ldog pa'o/_/'di dag ni phyir mi ldog pa ma yin pa'o/_/'di'i mngon par 
[\[48a.6\]]shes pa rnams ni yongs su rdzogs so/_/'di'i mngon par shes pa rnams ni yongs su ma rdzogs so/_/byang chub sems dpa' sems dpa' chen po 'di ni mngon par shes pa rnams yongs su rdzogs pas shar phyogs kyi 'jig rten gyi khams gang gA'i klung gi bye ma snyed dag tu song 
[\[48a.7\]]zhing /_de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed/_bsnyen bkur byed/_bsti stang du byed/_bla mar byed/_ri mor byed/_mchod pa byed do/_/de bzhin du lho dang /_nub dang /_byang dang /_byang shar dang /_shar lho dang /_lho 
[\[48b\]]
[\[48b.1\]]nub dang /_nub byang dang /_'og dang /_steng gi phyogs kyi phyogs re rer yang 'jig rten gyi khams gang gA'i klung gi bye ma snyed dag tu song zhing /_de bzhin gshegs pa dgra bcom pa yang dag par rdzogs pa'i sangs rgyas rnams mnyes par byed/_bsnyen bkur byed/_bsti stang du 
[\[48b.2\]]byed/_bla mar byed/_ri mor byed/_mchod pa byed do/_/'di ni mngon par shes pa rnams 'thob par 'gyur ro/_/'di ni mngon par shes pa rnams 'thob par mi 'gyur ro/_/'di ni bzod pa thob pa'o/_/'di ni bzod pa ma thob pa'o/_/byang chub sems dpa' sems dpa' chen 
[\[48b.3\]]po 'di'i sangs rgyas kyi zhing ni yongs su dag par 'gyur ro/_/'di'i sangs rgyas kyi zhing ni yongs su dag par mi 'gyur ro/_/byang chub sems dpa' sems dpa' chen po 'di ni smon lam chen po dang ldan pa'o/_/'di ni smon lam chen po dang mi ldan pa'o/_/'dis ni sems can yongs 
[\[48b.4\]]su smin par byas so/_/'dis ni sems can yongs su smin par ma byas so/_/byang chub sems dpa' sems dpa' chen po 'di la ni phyogs bcu'i 'jig rten gyi khams gang gA'i klung gi bye ma snyed dag gi sangs rgyas bcom ldan 'das rnams bsngags pa rjod pa mdzad do/_/'di la ni bsngags 
[\[48b.5\]]pa rjod par mi mdzad do/_/byang chub sems dpa' sems dpa' chen po 'di dag ni sangs rgyas bcom ldan 'das rnams dang nye bar gnas par 'gyur ro/_/'di dag ni nye bar gnas par mi 'gyur ro/_/byang chub sems dpa' 'di'i tshe ni dpag tu yod par 'gyur ro/_/'di'i tshe ni dpag tu med 
[\[48b.6\]]par 'gyur ro/_/'di'i 'od dang /_dbyangs dang /_dge slong gi dge 'dun ni dpag tu med par 'gyur ro/_/'di ni dpag tu yod par 'gyur ro/_/byang chub sems dpa' sems dpa' chen po 'di ni bla na med pa yang dag par rdzogs pa'i byang chub mngon par rdzogs par sangs rgyas nas 
[\[48b.7\]]byang chub sems dpa'i dge 'dun dang ldan par 'gyur ro/_/'di ni ldan par mi 'gyur ro/_/'di ni dka' ba spyad pa spyod par 'gyur ro/_/'di ni spyod par mi 'gyur ro/_/'di ni srid pa tha ma pa'o/_/'di ni srid pa tha ma pa ma yin no/_/'di ni byang chub kyi snying po la 'dug par 'gyur ro/_/
[\[49a\]]
[\[49a.1\]]'di ni 'dug par mi 'gyur ro/_/byang chub sems dpa' sems dpa' chen po 'di dag la ni bdud 'byung bar 'gyur ro/_/'di dag la ni 'byung bar mi 'gyur ro zhes bya bar rab tu shes te/_shA ri'i bu de yang byang chub sems dpa' sems dpa' chen po'i chos kyi mig yongs 
[\[49a.2\]]su dag pa yin no/_/shA ri'i bus gsol pa/_bcom ldan 'das byang chub sems dpa' sems dpa' chen po'i sangs rgyas kyi mig yongs su dag pa gang lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po byang chub kyi sems 
[\[49a.3\]]kyi mjug thogs su rdo rje lta bu zhes bya ba'i ting nge 'dzin la snyoms par zhugs nas rnam pa thams cad mkhyen pa nyid thob par byed de/_de ni de bzhin gshegs pa'i stobs bcu dang ldan pa yin/_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres 
[\[49a.4\]]pa [{]bcwa [,]bco [}]brgyad dang /_byams pa chen po dang /_snying rje chen po dang /_sangs rgyas kyi rnam par thar pa sgrib pa med pa dang ldan pa yin no/_/de ni de'i mig yin te/_mig de dang ldan pa'i byang chub sems dpa' sems dpa' chen pos ni rnam pa thams cad du ma mthong ba'am/_ma thos pa 
[\[49a.5\]]'am/_mi dran pa 'am/_rnam par mi shes pa ci'ang med de/_shA ri'i bu de ni byang chub sems dpa' sems dpa' chen po'i bla na med pa yang dag par rdzogs pa'i byang chub mngon par rdzogs par sangs rgyas pa'i sangs rgyas kyi mig yongs su dag pa yin no/_/shA ri'i bu de lta bas na/_
[\[49a.6\]]byang chub sems dpa' sems dpa' chen po'i mig lnga yongs su sbyong bar 'dod pa dang /_thob par 'dod pas pha rol tu phyin pa drug la brtson par bya'o/_/de ci'i phyir zhe na/_shA ri'i bu 'di ltar dge ba'i chos thams cad dang /_nyan thos kyi chos thams cad dang /_rang sangs rgyas 
[\[49a.7\]]kyi chos thams cad dang /_byang chub sems dpa'i chos thams cad dang /_sangs rgyas kyi chos thams cad pha rol tu phyin pa drug gi nang du 'dus pa'i phyir ro/_/shA ri'i bu shes rab kyi pha rol tu phyin pa der dge ba'i chos thams cad 'dus so zhes yang dag par smra bas smra na/_yang dag 
[\[49b\]]
[\[49b.1\]]par smra bas smra ba yin no/_/de ci'i phyir zhe na/_shA ri'i bu de ltar shes rab kyi pha rol tu phyin pa ni pha rol tu phyin pa thams cad dang /_mig lnga po de dag skyed pa ste/_mig lnga po de dag la bslabs pa'i byang chub sems dpa' sems dpa' chen po ni bla na med pa yang dag par rdzogs pa'i 
[\[49b.2\]]byang chub mngon par rdzogs par 'tshang rgya bar 'gyur ba'i phyir ro/_/shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa de ni mngon par shes pa'i pha rol tu phyin pa 'thob cing /_des rdzu 'phrul bya ba rnam pa du myong bar 'gyur te/_des 
[\[49b.3\]]yang g.yo bar byed do/_/gcig tu gyur nas mang por 'gyur ba dang /_mang por gyur nas kyang gcig tu 'gyur ba dang /_snang bar 'gyur zhing /_mi snang bar 'gyur ba yang myong bar byed do/_/rtsig pa la yang thad kar 'gro'o/_/ra ba la yang thad kar 'gro'o/_/ri la yang 
[\[49b.4\]]lus mi thogs par thad kar 'gro ste/_dper na nam mkha' la bya ba bzhin no/_/nam mkha' la yang skyil mo krung bcas nas 'gro ste/_dper na 'dab chags bya bzhin no/_/sa la yang steng du 'byung ba dang /_byi'u zul byed de/_dper na chu la bya ba bzhin no/_/chu la 
[\[49b.5\]]yang mi nub par 'gro ste/_dper na sa la bya ba bzhin no/_/du ba 'thul bar yang byed 'bar bar yang byed de/_dper na me'i phung po chen po bzhin no/_/zla ba dang nyi ma 'di ltar rdzu 'phrul che ba 'di ltar mthu che ba/_'di ltar gzi brjid che ba 'di dag la yang lag pas nom zhing kun tu 
[\[49b.6\]]nyug par byed do/_/tshangs pa'i 'jig rten gyi bar du yang lus kyis dbang sgyur ro/_/ngo bo nyid kyis stong pa nyid dang /_ngo bo nyid kyis dben pa nyid dang /_ngo bo nyid kyis skye ba med pa nyid kyi phyir/_des gang gis rlom sems su byed pa'i rdzu 'phrul de yang mi dmigs/_gang rlom sems 
[\[49b.7\]]su byed pa dang /_gang gis rlom sems su byed pa de yang mi dmigs te/_de rnam pa thams cad mkhyen pa nyid yid la byed pa ma gtogs par rdzu 'phrul du sems pa 'am/_rdzu 'phrul mngon par bsgrub pa'i sems pa yang mi skyed do/_/shA ri'i bu byang chub sems dpa' sems dpa' chen po 
[\[50a\]]
[\[50a.1\]]shes rab kyi pha rol tu phyin pa la de ltar spyod pa ni/_rdzu 'phrul bya ba mngon sum du bya ba'i mngon par shes pa'i shes pa mngon par sgrub bo/_/des lha'i rna ba rnam par dag pa mi'i las 'das pa/_'di lta ste/_lha dang mi'i sgra rnams thos te/_ngo bo nyid kyis stong pa nyid dang /_
[\[50a.2\]]ngo bo nyid kyis dben pa nyid dang /_ngo bo nyid kyis skye ba med pa nyid kyi phyir ro/_/'di ltar des sgra de mi dmigs pas bdag gis sgra thos so snyam du lha'i rna ba des rlom sems su mi byed do/_/de rnam pa thams cad mkhyen pa nyid yid la byed pa ma gtogs par lha'i rna bar sems pa yang mi skyed cing 
[\[50a.3\]]mi dmigs so/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni lha'i rna ba mngon sum du bya ba'i mngon par shes pa'i shes pa mngon par sgrub bo/_/des sems can gzhan rnams dang /_gang zag gzhan dag gi sems kyang sems 
[\[50a.4\]]kyis yang dag pa ji lta ba bzhin du rab tu shes te/_'dod chags dang bcas pa'i sems la yang 'dod chags dang bcas pa'i sems su yang dag pa ji lta ba bzhin du rab tu shes so/_/'dod chags bral ba'i sems la yang 'dod chags dang bral ba'i sems su yang dag pa ji lta ba bzhin 
[\[50a.5\]]du rab tu shes so/_/de bzhin du zhe sdang dang bcas pa dang /_zhe sdang dang bral ba dang /_gti mug dang bcas pa dang /_gti mug dang bral ba dang /_sred pa dang bcas pa dang /_sred pa dang bral ba dang /_len pa dang bcas pa dang /_len pa med pa dang /_bsdus pa dang /_rnam 
[\[50a.6\]]par g.yengs pa dang /_chung ngu dang /_chen por gyur pa dang /_mnyam par bzhag pa dang /_mnyam par ma bzhag pa dang /_rnam par grol ba dang /_rnam par ma grol ba dang /_zag pa dang bcas pa dang /_zag pa med pa dang /_nyon mongs pa dang bcas pa dang /_nyon mongs pa med pa dang /_
[\[50a.7\]]bla na yod pa'i sems la yang bla na yod pa'i sems su yang dag pa ji lta ba bzhin du rab tu shes so/_/bla na med pa'i sems la yang bla na med pa'i sems su yang dag pa ji lta ba bzhin du rab tu shes so/_/'di ltar sems de yang sems ma yin pa ste/_bsam gyis mi khyab pa'i phyir des rlom sems 
[\[50b\]]
[\[50b.1\]]su mi byed do/_/des gang gis rlom sems su mi byed pa'i sems de nyid kyang mi dmigs te/_ngo bo nyid kyis stong pa nyid dang /_ngo bo nyid kyis dben pa nyid dang /_ngo bo nyid kyis skye ba med pa nyid kyi phyir bdag gis shes so snyam du rlom sems su mi byed do/_/de rnam pa thams cad 
[\[50b.2\]]mkhyen pa nyid yid la byed pa ma gtogs par sems la sems pa yang mi skyed do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni sems can thams cad kyi sems kyi spyod pa mngon sum du bya ba'i mngon par shes pa'i shes 
[\[50b.3\]]pa mngon par sgrub bo/_/de sngon gyi gnas rnam pa du ma rjes su dran pa'i shes pa mngon sum du bya ba'i mngon par shes pa'i shes pa mngon par sgrub ste/_des sems gcig gam/_sems brgya'i bar du yang rjes su dran no/_/zhag gcig dang /_zhag brgya'i bar dang /_zla 
[\[50b.4\]]ba gcig dang /_zla ba brgya'i bar dang /_lo gcig dang /_lo brgya'i bar dang /_bskal pa gcig dang /_bskal pa brgya'i bar dang /_bskal pa brgya phrag du ma 'am/_bskal pa stong phrag du ma'am/_bskal pa 'bum phrag du ma'am/_bskal pa bye ba khrag khrig 
[\[50b.5\]]phrag 'bum phrag du ma'i bar du rjes su dran zhing /_sngon gyi mtha'i mur thug pa'i bar du yang rjes su dran te/_bdag ni ga ge mo zhig na 'dug 'dug ste/_ming ni 'di zhes bya/_rus ni 'di zhes bya/_rigs ni 'di zhes bya/_kha zas ni 'di lta bu zhig za za/_'tsho ba ni 'di 'dra 
[\[50b.6\]]ba zhig_/yun ni 'di srid cig tu 'dug 'dug_/tshe'i mtha' ni 'di tsam zhig tu gyur/_de nas shi 'phos nas ni ga ge mo zhig tu skyes/_de nas shi 'phos nas ni 'dir skyes so zhes de ltar rnam pa dang bcas/_yul phyogs dang bcas/_gzhi ci las gyur pa dang bcas par bdag 
[\[50b.7\]]dang gzhan dag gi sngon gyi gnas rnam pa du ma rjes su dran no/_/'di ltar shes pa de yang shes pa ma yin pa ste/_bsam gyis mi khyab pa'i phyir sngon gyi gnas rjes su dran pa'i mngon par shes pa'i shes pa des kyang rlom sems su mi byed do/_/des gang gis rlom sems su mi byed pa'i 
[\[51a\]]
[\[51a.1\]]shes pa de nyid kyang mi dmigs te/_ngo bo nyid kyis stong pa nyid dang /_ngo bo nyid kyis dben pa nyid dang /_ngo bo nyid kyis skye ba med pa nyid kyi phyir/_bdag gis shes so snyam du rlom sems su mi byed do/_/de rnam pa thams cad mkhyen pa nyid yid la byed pa ma gtogs 
[\[51a.2\]]par rjes su dran pa'i shes par sems pa yang mi skyed do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni sngon gyi gnas rjes su dran pa mngon sum du bya ba'i mngon par shes pa'i shes pa mngon par sgrub bo/_/de lha'i mig rnam par dag pa mi'i las 
[\[51a.3\]]'das pas sems can rnams mthong ste/_sems can 'chi 'pho ba dang /_skye ba dang /_kha dog sdug pa dang /_kha dog mi sdug pa dang /_bzang po dang /_ngan pa dang /_bde 'gro dang /_ngan 'gro dang /_las ci lta ba bzhin du 'gro ba dag rab tu shes so/_/sems can 'di dag ni lus 
[\[51a.4\]]kyi nyes par spyod pa dang ldan pa/_ngag gi nyes par spyod pa dang /_yid kyi nyes par spyod pa dang ldan pa/_'phags pa la skur pa 'debs pa log par lta ba can yin te/_log par lta ba'i las kyi gzhi dang rgyus lus zhig nas shi ba'i 'og tu ngan song ngan 'gro log par ltung ba rnams su skye 
[\[51a.5\]]bar 'gyur ro/_/sems can 'di dag ni lus kyi legs par spyod pa dang ldan pa/_ngag gi legs par spyod pa dang /_yid kyi legs par spyod pa dang ldan pa/_'phags pa rnams la skur pa mi 'debs pa yang dag pa'i lta ba can te/_de dag lus dang ngag dang yid kyi legs par 
[\[51a.6\]]spyod pa'i gzhi dang rgyus lus zhig nas bde 'gro mtho ris kyi 'jig rten du lha rnams kyi nang du skye bar 'gyur ro/_/zhes lha'i mig rnam par dag pa mi'i las 'das pas/_phyogs bcu'i 'jig rten gyi khams kun tu 'jig rten gyi chos kyi dbyings kyis klas pa/_nam mkha'i khams kyi 
[\[51a.7\]]mthas gtugs pa dag na/_'gro ba drug gi sems can rnams kyi 'chi 'pho dang skye ba yang dag pa ji lta ba bzhin du rab tu shes so/_/'di ltar mig de ni mig ma yin pa ste/_bsam gyis mi khyab pa'i phyir des kyang rlom sems su mi byed do/_/des gang gis rlom sems su byed pa'i mig de 
[\[51b\]]
[\[51b.1\]]nyid mi dmigs te/_de ngo bo nyid kyis stong pa nyid dang /_ngo bo nyid kyis dben pa nyid dang /_ngo bo nyid kyis skye ba med pa nyid kyi phyir/_bdag gis shes so snyam du rlom sems su mi byed do/_/de rnam pa thams cad mkhyen pa nyid yid la byed pa ma gtogs par mig tu sems pa yang mi skyed 
[\[51b.2\]]do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni lha'i mig mngon sum du bya ba'i mngon par shes pa'i shes pa mngon par sgrub bo/_/de zag pa zad pa mngon sum du bya ba'i mngon par shes pa'i shes pa yang mngon par sgrub la/_
[\[51b.3\]]nyan thos dang /_rang sangs rgyas kyi sar yang mi ltung ste/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ba ma gtogs par chos gzhan gang la yang smon pa med do/_/de mngon par shes pa des rdo rje lta bu'i ting nge 'dzin la brten nas/_bag 
[\[51b.4\]]chags dang /_mtshams sbyor ba dang /_nyon mongs pa thams cad spong bar byed do/_/'di ltar shes pa de ni shes pa ma yin pa ste/_bsam gyis mi khyab pa'i phyir/_zag pa zad pa mngon sum du bya ba'i mngon par shes pa'i shes pa mngon par bsgrubs pa'i dge ba des rlom sems su mi 
[\[51b.5\]]byed do/_/de shes pa de nyid mi dmigs te/_ngo bo nyid kyis stong pa nyid dang /_ngo bo nyid kyis dben pa nyid dang /_ngo bo nyid kyis skye ba med pa nyid kyi phyir/_bdag gis shes so snyam du rlom sems su mi byed do/_/de rnam pa thams cad mkhyen pa nyid yid la byed pa ma gtogs par shes pa 
[\[51b.6\]]de la sems pa yang mi skyed do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni zag pa zad pa mngon sum du bya ba'i mngon par shes pa'i shes pa mngon par sgrub bo/_/shA ri'i bu yang byang chub sems dpa' sems dpa' chen po 
[\[51b.7\]]shes rab kyi pha rol tu phyin pa la de ltar spyod pa ni mngon par shes pa drug yongs su rdzogs par 'gyur/_yongs su dag par 'gyur te/_mngon par shes pa rnams yongs su dag pas rnam pa thams cad mkhyen pa nyid thob par byed do/_/shA ri'i bu byang chub sems dpa' sems dpa' chen po 
[\[52a\]]
[\[52a.1\]]shes rab kyi pha rol tu phyin pa la spyod pa gang dag mtha' las 'das pa stong pa nyid kyis yongs su 'dzin pa med pa'i phyir sbyin pa'i pha rol tu phyin pa la gnas te/_rnam pa thams cad mkhyen pa nyid kyi lam sbyong ba dag kyang yod do/_/shA ri'i bu byang chub sems dpa' sems 
[\[52a.2\]]dpa' chen po shes rab kyi pha rol tu phyin pa la spyod pa/_mtha' las 'das pa stong pa nyid kyis ltung ba mi 'byung ba dang /_lhag par ltung ba mi 'byung ba'i phyir tshul khrims kyi pha rol tu phyin pa la gnas te/_rnam pa thams cad mkhyen pa nyid kyi lam sbyong bdag kyang yod do/_/
[\[52a.3\]]shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa/_mtha' las 'das pa stong pa nyid kyis 'khrug pa med pa'i phyir/_bzod pa'i pha rol tu phyin pa la gnas te/_rnam pa thams cad mkhyen pa nyid kyi lam sbyong ba dag kyang yod do/_/
[\[52a.4\]]shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa/_mtha' las 'das pa stong pa nyid kyis lus dang sems kyi brtson 'grus ma btang ba'i phyir/_brtson 'grus kyi pha rol tu phyin pa la gnas te/_rnam pa thams cad mkhyen pa nyid kyi lam 
[\[52a.5\]]sbyong ba dag kyang yod do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa mtha' las 'das pa stong pa nyid kyis rnam par g.yeng ba med pa'i phyir bsam gtan gyi pha rol tu phyin pa la gnas te/_rnam pa thams cad mkhyen pa nyid kyi lam 
[\[52a.6\]]sbyong ba dag kyang yod do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa mtha' las 'das pa stong pa nyid kyis shes rab 'chal pa'i sems mi dmigs pa'i phyir shes rab kyi pha rol tu phyin pa la gnas te/_rnam pa thams cad 
[\[52a.7\]]mkhyen pa nyid kyi lam sbyong ba dag kyang yod do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni mtha' las 'das pa stong pa nyid kyis 'gro ba dang /_'ong ba med pa dang /_'dzin pa med pa'i phyir pha rol tu phyin pa drug po dag la 
[\[52b\]]
[\[52b.1\]]gnas te/_rnam pa thams cad mkhyen pa nyid kyi lam sbyong bar byed do/_/sbyin pa ni yongs su 'dzin pa yod pa'i phyir gdags so/_/tshul khrims ni 'chal pa'i tshul khrims yod pa'i phyir gdags so/_/bzod pa ni 'khrug pa yod pa'i phyir gdags so/_/brtson 'grus 
[\[52b.2\]]ni le lo yod pa'i phyir gdags so/_/ting nge 'dzin ni mnyam par ma bzhag pa yod pa'i phyir gdags so/_/shes rab ni 'chal pa'i shes rab yod pa'i phyir gdags te/_de ni brgal to zhes bya bar rlom sems med do/_/ma brgal to zhes bya bar rlom sems med do/_/sbyin 
[\[52b.3\]]pa dang ser sna zhes bya bar rlom sems med do/_/tshul khrims dang tshul khrims ma yin pa zhes bya bar rlom sems med do/_/bzod pa dang 'khrug pa zhes bya bar rlom sems med do/_/brtson 'grus dang le lo zhes bya bar rlom sems med do/_/mnyam par bzhag pa dang /_
[\[52b.4\]]mnyam par ma bzhag pa zhes bya bar rlom sems med do/_/shes rab dang /_shes rab 'chal pa zhes bya bar rlom sems med do/_/bdag la spyos so zhes bya bar rlom sems med do/_/bdag la phyag byas so zhes bya bar rlom sems med do/_/bdag la bsti stang byas so 
[\[52b.5\]]zhes bya bar rlom sems med do/_/bdag la bsti stang ma byas so zhes bya bar rlom sems med do/_/de ci'i phyir zhe na/_shA ri'i bu 'di ltar skye ba med pa ni bdag la spyos so zhes bya bar rlom sems su mi byed/_phyag byas so zhes rlom sems su mi byed/_bdag la bsti stang byas 
[\[52b.6\]]so zhes rlom sems su mi byed/_bdag la bsti stang ma byas so zhes rlom sems su mi byed pa'i phyir ro/_/de ci'i phyir zhe na/_'di ltar shes rab kyi pha rol tu phyin pa ni rlom sems thams cad gcod pa'i phyir ro/_/shA ri'i bu 'di la byang chub sems dpa' sems dpa' chen 
[\[52b.7\]]po shes rab kyi pha rol tu phyin pa la spyod pa'i yon tan gang yin pa de dag ni nyan thos dang rang sangs rgyas thams cad la med de/_de ni yon tan de dag yongs su rdzogs par byed cing /_sems can rnams kyang yongs su smin par byed/_sangs rgyas kyi zhing yang yongs su dag par 
[\[53a\]]
[\[53a.1\]]byed de/_rnam pa thams cad mkhyen pa nyid kyang thob par byed do/_/shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni sems can thams cad la mnyam pa nyid kyi sems skyed par byed de/_des sems can 
[\[53a.2\]]thams cad la mnyam pa nyid kyi sems bskyed pas chos thams cad mnyam pa nyid thob par 'gyur ro/_/des chos thams cad mnyam pa nyid thob pas sems can thams cad chos thams cad mnyam pa nyid la 'god par byed do/_/de tshe 'di nyid la yang sangs rgyas bcom ldan 'das rnams 
[\[53a.3\]]la sdug cing thugs su byon par 'gyur ro/_/byang chub sems dpa' thams cad dang /_nyan thos thams cad dang /_rang sangs rgyas thams cad la yang sdug cing yid du 'ong bar 'gyur ro/_/de gang dang gang du skyes pa de dang der nams kyang mig gis gzugs yid du mi 'ong ba rnams 
[\[53a.4\]]mthong bar mi 'gyur ro/_/rna bas sgra yid du mi 'ong ba rnams thos par mi 'gyur ro/_/snas dri yid du mi 'ong ba rnams tshor bar mi 'gyur ro/_/lces ro yid du mi 'ong ba rnams myong bar mi 'gyur ro/_/lus kyis reg bya yid du mi 'ong ba rnams reg par mi 'gyur ro/_/yid kyis 
[\[53a.5\]]chos yid du mi 'ong ba rnams shes par mi 'gyur ro/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni bla na med pa yang dag par rdzogs pa'i byang chub las yongs su nyams par mi 'gyur ro/_/shes rab kyi pha rol tu phyin pa 
[\[53a.6\]]bstan pa 'di bshad pa na/_dge slong sum brgyas gos ci gyon pa rnams bcom ldan 'das kyi sku la gsol te/_bla na med pa yang dag par rdzogs pa'i byang chub tu sems kyang bskyed do/_/de nas de'i tshe/_bcom ldan 'das kyis 'dzum pa mdzad do/_/de nas tshe dang ldan pa kun 
[\[53a.7\]]dga' bo stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la bde logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das de bzhin gshegs pa dgra 
[\[53b\]]
[\[53b.1\]]bcom pa yang dag par rdzogs pa'i sangs rgyas rnams ni rgyu ma mchis/_rkyen ma mchis par 'dzum pa mi mdzad na/_'dzum pa mdzad pa'i rgyu gang lags rkyen gang lags de skad ces gsol pa dang /_bcom ldan 'das kyis tshe dang ldan pa kun dga' bo la 'di skad ces bka' stsal 
[\[53b.2\]]to/_/kun dga' bo dge slong sum brgya po 'di dag ni 'di nas shi 'phos nas de bzhin gshegs pa dgra bcom pa yang dag par rdzogs pa'i sangs rgyas mi 'khrugs pa bzhugs pa'i sangs rgyas kyi zhing du skye bar 'gyur te/_de dag bskal pa drug cu rtsa gcig na bskal pa skar ma 
[\[53b.3\]]lta bu la de bzhin gshegs pa dgra bcom pa yang dag par rdzogs pa'i sangs rgyas me tog chen po zhes bya ba dag tu 'jig rten du 'byung bar 'gyur ro/_/'dod pa na spyod pa'i lha'i bu drug khris kyang bla na med pa yang dag par rdzogs pa'i byang chub tu sems bskyed do/_/de dag ni de 
[\[53b.4\]]bzhin gshegs pa dgra bcom pa yang dag par rdzogs pa'i sangs rgyas byams pa yang mnyes par byed par 'gyur te/_de nyid du rab tu byung nas/_tshangs par spyad pa spyod par 'gyur zhing /_de bzhin gshegs pa byams pa des kyang de dag bla na med pa yang dag par rdzogs pa'i byang chub tu 
[\[53b.5\]]lung ston par 'gyur ro/_/de nas de'i tshe sangs rgyas kyi mthus 'khor bzhi po dag gis 'di nas shar phyogs na sangs rgyas khri bzhugs pa mthong ngo /_/phyogs bcu khor yug gi bar du yang sangs rgyas khri khri mthong ngo /_/sangs rgyas bcom ldan 'das de dag gi 'jig rten gyi khams 
[\[53b.6\]]de dag na sangs rgyas kyi zhing gi yon tan bkod pa gang dag snang ba'i sangs rgyas kyi zhing gi yon tan bkod pa de dag ni 'jig rten gyi khams mi mjed 'di na mi snang ngo /_/de nas 'khor de las srog chags khris bdag cag kyang las 'di lta bu byas te/_las de byas pas/_sangs rgyas kyi 
[\[53b.7\]]zhing de dag tu skye bar gyur cig ces smon lam btab bo/_/de nas bcom ldan 'das kyis rigs kyi bu de dag gi bsam pa thugs su chud nas 'dzum pa mdzad do/_/de nas bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das sangs rgyas 
[\[54a\]]
[\[54a.1\]]bcom ldan 'das rnams ni rgyu ma mchis/_rkyen ma mchis par 'dzum pa mi mdzad na/_'dzum pa mdzad pa'i rgyu gang lags/_rkyen gang lags/_bcom ldan 'das kyis bka' stsal pa/_kun dga' bo srog chags khri po 'di dag khyod kyis mthong ngam/_gsol 
[\[54a.2\]]pa/_bcom ldan 'das mthong lags so/_/bcom ldan 'das kyis bka' stsal pa/_kun dga' bo srog chags khri po 'di dag ni 'di nas shi 'phos nas/_sangs rgyas kyi zhing de dag tu skye bar 'gyur te/_nams kyang de bzhin gshegs pa dgra bcom pa yang dag par 
[\[54a.3\]]rdzogs pa'i sangs rgyas rnams dang 'bral bar mi 'gyur la/_phyis de bzhin gshegs pa dgra bcom pa yang dag par rdzogs pa'i sangs rgyas bkod pa'i rgyal po zhes bya bar 'gyur ro/_/shes rab kyi pha rol tu phyin pa khri brgyad stong pa las/_nye bar brtag pa'i le'u ste gsum 
[\[54a.4\]]pa'o//_//de nas bcom ldan 'das la tshe dang ldan pa shA ri'i bu dang /_tshe dang ldan pa maud gal gyi bu chen po dang /_tshe dang ldan pa rab 'byor dang /_tshe dang ldan pa byams ma'i bu gang po dang /_tshe dang ldan pa 'od srung chen po dang /_de dag dang gzhan 
[\[54a.5\]]yang dge slong dang /_dge slong ma dang /_dge bsnyen dang /_dge bsnyen ma mngon par shes pa mngon par shes pa dag dang /_byang chub sems dpa' sems dpa' chen po rab tu mang po dag gis 'di skad ces gsol to/_/bcom ldan 'das 'di lta ste/_shes rab kyi pha 
[\[54a.6\]]rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa chen po lags so/_/bcom ldan 'das shes rab kyi pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa yangs pa lags so/_/bcom 
[\[54a.7\]]ldan 'das shes rab kyi pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa mchog lags so/_/'di ni pha rol tu phyin pa khyad par du 'phags pa lags so/_/'di ni pha rol tu phyin pa rab dang /_rab mchog dang /_gya nom pa 
[\[54b\]]
[\[54b.1\]]lags so/_/'di ni pha rol tu phyin pa bla na ma mchis pa lags so/_/'di ni pha rol tu phyin pa gong nam mchis pa lags so/_/'di ni pha rol tu phyin pa mnyam pa ma mchis pa lags so/_/'di ni pha rol tu phyin pa mi mnyam pa dang mnyam pa lags so/_/'di ni pha rol 
[\[54b.2\]]tu phyin pa zhi ba dang dul ba lags so/_/'di ni pha rol tu phyin pa mtshungs pa ma mchis pa lags so/_/'di ni pha rol tu phyin pa dpe ma mchis pa lags so/_/'di ni pha rol tu phyin pa nam mkha' lta bu lags so/_/'di ni rang gi mtshan nyid stong pa nyid kyi pha rol tu phyin pa 
[\[54b.3\]]lags so/_/'di ni yon tan thams cad dang ldan pa'i pha rol tu phyin pa lags so/_/bcom ldan 'das 'di lta ste shes rab kyi pha rol tu phyin pa 'di ni byang chub sems dpa' sems dpa' chen po rnams kyi thub pa ma mchis pa'i pha rol tu phyin pa lags so/_/bcom ldan 
[\[54b.4\]]'das byang chub sems dpa' sems dpa' chen po shes rab kyi pha rol tu phyin pa 'di la spyod pa rnams kyis ni mi mnyam pa dang mnyam pa'i sbyin pa stsal lags so/_/de dag gis ni mi mnyam pa dang mnyam pa'i sbyin pa'i pha rol tu phyin pa yongs su rdzogs par bgyis lags so/_/de 
[\[54b.5\]]dag gis ni mi mnyam pa dang mnyam pa'i lus thob lags so/_/de dag gis ni 'di lta ste/_bla na med pa yang dag par rdzogs pa'i byang chub kyi chos mi mnyam pa dang mnyam pa thob par 'gyur lags so/_/de bzhin du mi mnyam pa dang mnyam pa'i tshul khrims dang /_bzod pa dang /_
[\[54b.6\]]brtson 'grus dang /_bsam gtan dang /_shes rab bsgoms lags so/_/de dag gis ni mi mnyam pa dang mnyam pa'i lus thob lags so/_/de dag gis ni 'di lta ste/_bla na med pa yang dag par rdzogs pa'i byang chub kyi chos mi mnyam pa dang mnyam pa thob par 'gyur lags 
[\[54b.7\]]so/_/bcom ldan 'das kyis kyang shes rab kyi pha rol tu phyin pa 'di nyid la spyod pas mi mnyam pa dang mnyam pa'i gzugs brnyes par gyur lags so/_/mi mnyam pa dang mnyam pa'i tshor ba dang /_'du shes dang /_'du byed rnams dang /_mi mnyam pa dang mnyam pa'i rnam par 
[\[55a\]]
[\[55a.1\]]shes pa brnyes par gyur lags so/_/mi mnyam pa dang mnyam pa'i byang chub mngon par rdzogs par sangs rgyas lags so/_/mi mnyam pa dang mnyam pa'i chos kyi 'khor lo bskor lags so/_/de bzhin du 'das pa dang /_ma byon pa dang /_da ltar byung 
[\[55a.2\]]ba'i sangs rgyas bcom ldan 'das rnams kyis kyang shes rab kyi pha rol tu phyin pa 'di nyid la spyad pas bla na med pa yang dag par rdzogs pa'i byang chub mngon par rdzogs par sangs rgyas par gyur lags so/_/mngon par rdzogs par sangs rgyas lags so/_/mngon par rdzogs par 
[\[55a.3\]]'tshang rgya bar 'gyur lags so/_/bcom ldan 'das de lta lags bas/_byang chub sems dpa' sems dpa' chen po chos thams cad kyi pha rol tu phyin par 'tshal ba rnams kyis shes rab kyi pha rol tu phyin pa la brtson par bgyi'o/_/bcom ldan 'das byang chub sems dpa' sems dpa' 
[\[55a.4\]]chen po shes rab kyi pha rol tu phyin pa 'di la spyod pa gang lags pa de dag ni lha dang mi dang lha ma yin du bcas pa'i 'jig rten gyis phyag bgyi ba'i gnas lags so/_/de skad ces gsol pa dang /_bcom ldan 'das kyis nyan thos chen po de dag dang /_byang chub sems dpa' sems dpa' 
[\[55a.5\]]chen po rab tu mang po de dag la 'di skad ces bka' stsal to/_/rigs kyi bu dag de de bzhin te/_de de bzhin no/_/rigs kyi bu dag khyed ji skad zer ba bzhin te/_byang chub sems dpa' sems dpa' chen po shes rab kyi pha rol tu phyin pa la spyod pa gang yin pa de dag ni lha dang mi dang lha ma 
[\[55a.6\]]yin du bcas pa'i 'jig rten gyis phyag bya ba'i gnas yin no/_/shA ri'i bu byang chub sems dpa' sems dpa' chen po la brten nas/_'jig rten du mi'i 'jig rten 'byung ngo /_/'jig rten du lha'i 'jig rten 'byung ngo /_/de bzhin du rgyal rigs shing sA la chen po lta bu dag dang 
[\[55a.7\]]bram ze'i rigs shing sA la chen po lta bu dag dang /_khyim bdag gi rigs shing sA la chen po lta bu dag dang /_'khor los sgyur ba'i rgyal po dag dang /_rgyal chen bzhi'i ris kyi lha rnams dang /_sum cu rtsa gsum pa dang /_'thab bral dang /_dga' ldan dang /_'phrul dga' dang /_
[\[55b\]]
[\[55b.1\]]gzhan 'phrul dbang byed dang /_tshangs pa'i mdun na 'don dang /_tshangs ris dang /_tshangs 'khor dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_'bras bu che dang /_sems can 'du shes med 
[\[55b.2\]]pa dang /_gnas gtsang ma mi che ba dang /_shin tu mthong dang /_gya nom snang dang /_mi gdung dang /_'og min dang /_nam mkha' mtha' yas skye mched du nye bar 'gro ba dang /_rnam shes mtha' yas skye mched du nye bar 'gro ba dang /_ci yang med pa'i skye mched du nye bar 'gro ba dang /_'du shes 
[\[55b.3\]]med 'du shes med min skye mched du nye bar 'gro ba'i lha rnams 'jig rten du 'byung ngo /_/rgyun du zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams dang /_byang chub sems dpa' rnams dang /_
[\[55b.4\]]de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung ngo /_/shA ri'i bu byang chub sems dpa' la brten nas/_dkon mchog gsum 'jig rten du 'byung ngo /_/'jig rten pa'i 'tsho ba'i yo byad zas dang /_skom dang /_mal cha dang /_
[\[55b.5\]]stan dang /_na ba'i gso sman dang /_'tshog chas dang /_nor bu dang /_mu tig dang /_bai dUr+ya dang /_dung dang /_man shel dang /_byi ru dang /_dngul dang /_gser 'jig rten du 'byung ngo /_/shA ri'i bu lha rnams dang /_mi rnams kyi bde ba'i yo byad ji snyed pa rnams dang /_
[\[55b.6\]]srid pa'i bde ba rnams dang /_mya ngan las 'das pa'i bde ba de dag thams cad kyang /_shA ri'i bu byang chub sems dpa' sems dpa' chen po la brten te 'jig rten du 'byung ba yin no/_/de ci'i phyir zhe na/_shA ri'i bu byang chub sems dpa' ni/_byang chub sems dpa'i spyad pa spyod pa 
[\[55b.7\]]na pha rol tu phyin pa drug po dag la gnas te/_bdag nyid kyang sbyin pa sbyin par byed la/_gzhan dag kyang sbyin pa la sbyor bar byed/_bdag nyid kyang tshul khrims srung la/_gzhan dag kyang tshul khrims la sbyor bar byed/_bdag nyid kyang bzod pa sgom la/_gzhan dag kyang bzod pa la 
[\[56a\]]
[\[56a.1\]]sbyor bar byed/_bdag nyid kyang brtson 'grus rtsom la/_gzhan dag kyang brtson 'grus la sbyor bar byed/_bdag nyid kyang bsam gtan rnams skyed la/_gzhan dag kyang bsam gtan rnams la sbyor bar byed/_bdag nyid kyang shes rab sgom la/_gzhan 
[\[56a.2\]]dag kyang shes rab sgom pa la sbyor bar byed pa'i phyir ro/_/shA ri'i bu de bas na byang chub sems dpa' sems dpa' chen po ni sems can thams cad la phan pa dang bde ba bya ba'i phyir zhugs pa yin no/_/shes rab kyi pha rol tu phyin pa khri brgyad stong pa las mi mnyam pa dang 
[\[56a.3\]]mnyam pa'i le'u zhes bya ste/_bzhi pa'o//_//shes rab kyi pha rol tu phyin pa khri brgyad stong pa/_bam po lnga pa/_de nas de'i tshe/_bcom ldan 'das kyi zhal gyi sgo nas ljags kyi dbang po phyung nas stong gsum gyi stong chen po'i 'jig rten gyi khams 
[\[56a.4\]]'di khyab par mdzad do/_/de nas ljags kyi dbang po de las 'od 'phro ba kha dog du ma kha dog sna tshogs byung ngo /_/de byung nas shar phyogs su 'jig rten gyi khams gang gA'i klung gi bye ma snyed dag snang ba chen pos khyab par gyur to/_/de bzhin du lho dang /_nub dang /_byang dang /_
[\[56a.5\]]byang shar dang /_shar lho dang /_lho nub dang /_nub byang dang /_'og dang /_steng gi phyogs kyi 'jig rten gyi khams gang gA'i klung gi bye ma snyed dag snang ba chen pos khyab par gyur to/_/de nas shar phyogs kyi 'jig rten gyi khams gang gA'i klung gi bye ma snyed po de dag gi byang chub 
[\[56a.6\]]sems dpa' sems dpa' chen po dpag tu med grangs med pa dag gis 'od kyi bkod pa de mthong nas/_rang rang gi sangs rgyas kyi zhing gi sangs rgyas bcom ldan 'das rnams la zhus pa/_bcom ldan 'das 'di ltar 'jig rten gyi khams 'di dag snang ba chen pos khyab par gda' ba 'di su'i mthu 
[\[56a.7\]]lags/_sangs rgyas bcom ldan 'das de dag gis byang chub sems dpa' sems dpa' chen po de dag la bka' stsal pa/_rigs kyi bu dag 'di ni nub phyogs logs na/_'jig rten gyi khams mi mjed ces bya ba zhig yod de/_de na de bzhin gshegs pa dgra bcom pa yang dag par 
[\[56b\]]
[\[56b.1\]]rdzogs pa'i sangs rgyas shAkya thub pa zhes bya ba bzhugs te/_des 'di lta ste/_byang chub sems dpa' sems dpa' chen po rnams la shes rab kyi pha rol tu phyin pa bstan pa'i phyir/_ljags kyi dbang po phyung ste/_phyogs bcu dag tu phyogs re rer yang 'jig rten gyi khams gang 
[\[56b.2\]]gA'i klung gi bye ma snyed po 'di dag snang ba chen pos khyab par mdzad do/_/de bzhin du lho dang /_nub dang /_byang dang /_'og dang /_steng dang /_phyogs bcu kun gyi bar gyi 'jig rten gyi khams gang gA'i klung gi bye ma snyed dag tu yang de bzhin du sbyar bar bya'o/_/de nas byang chub 
[\[56b.3\]]sems dpa' sems dpa' chen po de dag gis sangs rgyas bcom ldan 'das de dag la 'di skad ces gsol to/_/bcom ldan 'das bdag cag kyang /_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la blta ba dang /_
[\[56b.4\]]phyag bgyi ba dang /_bsnyen bkur bgyi ba dang /_byang chub sems dpa' sems dpa' chen po phyogs bcu nas 'dus pa de dag kyang blta ba dang /_shes rab kyi pha rol tu phyin pa de yang mnyan pa'i slad du 'jig rten gyi khams mi mjed der mchi bar 'tshal lo/_/sangs rgyas bcom ldan 
[\[56b.5\]]'das de dag gis bka' stsal pa/_rigs kyi bu dag de'i dus la dbab par shes na deng shig_/de nas byang chub sems dpa' sems dpa' chen po de dag de bzhin gshegs pa dgra bcom pa yang dag par rdzogs pa'i sangs rgyas de dag gi zhabs la mgo bos phyag 'tshal nas/_
[\[56b.6\]]lan bdun bskor ba byas te/_phyogs bcu nas gdugs dang /_rgyal mtshan dang /_ba dan dang /_me tog dang /_me tog phreng dang /_spos dang /_byug pa dang /_phye ma dang /_na bza' dang /_gser gyi me tog dang /_dngul gyi me tog rnam pa du ma dag khyer nas/_sil 
[\[56b.7\]]snyan dang /_pheg rdob pa dang /_rol mo'i sgra dang chas te/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der dong ngo /_/de nas rgyal chen bzhi'i ris kyi lha rnams dang /_'og min gyi bar gyi lha rnams kyis lha'i me tog 
[\[57a\]]
[\[57a.1\]]dang /_me tog phreng dang /_spos dang /_byug pa dang /_phye ma dang /_lha'i me tog ud pa la dang /_pad ma dang /_ku mu da dang /_pad ma dkar po dang /_man dA ra ba dang /_man dA ra ba chen po dang /_klu shing gi me tog dang /_ta ma la'i lo ma rnams khyer 
[\[57a.2\]]te/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa ga la ba der dong ngo /_/de nas byang chub sems dpa' sems dpa' chen po de dag dang /_lha de dag gis me tog dang /_me tog phreng dang /_spos dang /_byug pa dang /_
[\[57a.3\]]phye ma dang /_na bza' dang /_gdugs dang /_rgyal mtshan dang /_ba dan de dag gis/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa la gtor/_mngon par gtor/_mngon par rab tu gtor to/_/
[\[57a.4\]]de nas me tog la sogs pa de dag ni steng gi nam mkha' la mngon par 'phags nas stong gsum gyi stong chen po'i 'jig rten gyi khams 'dir me tog gi khang pa brtsegs pa/_gru bzhi lham pa/_ka ba bzhi zug pa/_cha mnyam pa/_shin tu rnam par phye ba/_nyams dga' ba yid du 
[\[57a.5\]]'ong ba zhig tu red de 'dug par gyur to/_/de nas 'khor de las srog chags bye ba khrag khrig phrag 'bum stan las langs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das de bzhin gshegs 
[\[57a.6\]]pa dgra bcom pa yang dag par rdzogs pa'i sangs rgyas kyis chos ci lta bu dag brnyes pa'i chos de lta bu dag bdag cag gis kyang ma 'ongs pa'i dus na thob par gyur cig_/da ltar de bzhin gshegs pa ji ltar chos ston pa de bzhin du nyan thos kyi dge 'dun la lung 'bogs shing /_'khor 'di 
[\[57a.7\]]lta bu dag la chos ston par yang gyur cig_/de nas bcom ldan 'das kyis rigs kyi bu de dag gi bsam pa thugs su chud de/_chos thams cad skye ba med pa dang /_mngon par 'du byed pa med pa dang /_chos thams cad 'byung ba med par bzod par gyur par mkhyen nas 'dzum pa mdzad 
[\[57b\]]
[\[57b.1\]]do/_/de nas bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das 'dzum pa mdzad pa'i rgyu gang lags/_rkyen gang lags/_bcom ldan 'das kyis bka' stsal pa/_kun dga' bo 'khor 'di las srog chags bye ba khrag khrig 
[\[57b.2\]]phrag 'bum gyis mi skye ba'i chos la bzod pa thob ste/_'di dag ni ma 'ongs pa'i dus na bskal pa bye ba phrag drug cu rtsa bzhi na/_bskal pa me tog 'byung gnas zhes bya ba la/_de bzhin gshegs pa dgra bcom pa yang dag par rdzogs pa'i sangs rgyas byang chub kyi yan lag gi 
[\[57b.3\]]me tog ces bya ba dag 'jig rten du 'byung bar 'gyur ro/_/shes rab kyi pha rol tu phyin pa khri brgyad stong pa las/_ljags kyi dbang po'i le'u zhes bya ste lnga pa'o//_//de nas bcom ldan 'das kyis tshe dang ldan pa rab 'byor la bka' stsal pa/_rab 'byor ci 
[\[57b.4\]]nas byang chub sems dpa' sems dpa' chen po rnams shes rab kyi pha rol tu phyin pa la nges par 'byung bar 'gyur bar shes rab kyi pha rol tu phyin pa las brtsams te/_byang chub sems dpa' sems dpa' chen po rnams la chos kyi gtam bya bar khyod spobs par gyis shig_/de nas 
[\[57b.5\]]byang chub sems dpa' sems dpa' chen po de dag dang /_nyan thos chen po de dag dang /_lha'i bu de dag 'di snyam du sems te/_ci tshe dang ldan pa rab 'byor 'di rang gi shes rab dang /_spobs pa'i stobs bskyed pa'i go chas/_byang chub sems dpa' sems dpa' chen po rnams la 
[\[57b.6\]]shes rab kyi pha rol tu phyin pa ston par byed dam/_'on te sangs rgyas kyi mthus ston par byed snyam mo/_/de nas sangs rgyas kyi mthus/_tshe dang ldan pa rab 'byor gyis/_byang chub sems dpa' sems dpa' chen po de dag dang /_nyan thos chen po de dag dang /_lha'i bu de dag gi 
[\[57b.7\]]sems kyi yongs su rtog pa sems kyis shes nas/_tshe dang ldan pa shA ri'i bu la smras pa/_tshe dang ldan pa shA ri'i bu bcom ldan 'das kyi nyan thos rnams smra ba dang /_ston pa dang /_rjod pa gang ci yang rung ste/_de dag thams cad ni de bzhin gshegs pa'i mthu yin no/_/de bzhin 
[\[58a\]]
[\[58a.1\]]gshegs pas chos bstan pa gang yin pa de dag thams cad ni chos nyid dang mi 'gal lo/_/rigs kyi bu de dag chos bstan pa de la slob na yang chos nyid de mngon sum du byed do/_/shA ri'i bu de bzhin gshegs pa 'di nyid thabs la mkhas pa'i tshul gyis 
[\[58a.2\]]byang chub sems dpa' sems dpa' chen po rnams la shes rab kyi pha rol tu phyin pa ston gyi/_tshe dang ldan pa shA ri'i bu 'di la nyan thos dang /_rang sangs rgyas dang /_byang chub sems dpa' sems dpa' chen po thams cad ni shes rab kyi pha rol tu phyin pa ston par mi nus te/_
[\[58a.3\]]yul ma yin no/_/de nas bcom ldan 'das la tshe dang ldan pa rab 'byor gyis/_'di skad ces gsol to/_/bcom ldan 'das 'di lta ste/_byang chub sems dpa' sems dpa' chen po zhes bgyi na/_byang chub sems dpa' sems dpa' chen po zhes bgyi ba de chos gang 
[\[58a.4\]]gi tshig [{]bla dgas [,]bla dwags [}]lags/_bcom ldan 'das bdag gis ni 'di lta ste/_byang chub sems dpa' zhes bgyi ba'i ming gi chos de yang dag par rjes su ma mthong ste/_bcom ldan 'das byang chub sems dpa' sems dpa' chen po de dag dang /_shes rab kyi pha rol tu phyin pa de dang 
[\[58a.5\]]byang chub sems dpa'i ming de yang bdag gis yang dag par rjes su ma mthong lags na/_byang chub sems dpa' sems dpa' chen po gang zhig shes rab kyi pha rol tu phyin pa gang la gdams par bgyi/_rjes su bstan par bgyi/_bcom ldan 'das kyis bka' stsal pa/_
[\[58a.6\]]rab 'byor 'di lta ste/_shes rab kyi pha rol tu phyin pa dang /_byang chub sems dpa' dang /_byang chub sems dpa'i ming de ni ming tsam du zad de/_ming de yang nang na yang med/_phyi rol na yang med gnyi ga med par yang mi dmigs so/_/rab 'byor 'di lta ste dper na/_sems 
[\[58a.7\]]can sems can zhes bya bar ming du brjod kyang /_sems can gang yang mi dmigs te/_de ni ming du btags pa tsam du zad la/_btags pa'i chos gang yin pa de la ni ming dang brda tsam gyis tha snyad gdags pa ma gtogs par skye ba med 'gag pa med do/_/de bzhin du bdag dang /_
[\[58b\]]
[\[58b.1\]]srog dang /_skye ba po dang /_gso ba po dang /_skyes bu dang /_gang zag dang /_shed las skyes pa dang /_shed bu dang /_byed pa po dang /_byed du 'jug pa po dang /_slong ba po dang /_kun nas slong ba po dang /_tshor ba po dang /_tshor bar byed du 'jug pa po dang /_shes pa 
[\[58b.2\]]po dang /_mthong ba po de dag thams cad kyang btags pa'i chos yin la/_btags pa'i chos gang yin pa de la ni skye ba med 'gag pa med de/_'di ltar ming dang brda tsam gyis tha snyad du gdags par zad do/_/ming de yang nang na yang med/_phyi rol na yang med/_gnyi ga 
[\[58b.3\]]med par yang mi dmigs so/_/rab 'byor de bzhin du shes rab kyi pha rol tu phyin pa gang yin pa dang /_byang chub sems dpa' gang yin pa dang /_byang chub sems dpa'i ming gang yin pa de dag thams cad ni btags pa'i chos yin la/_btags pa'i chos de la ni ming dang 
[\[58b.4\]]brdas tha snyad du gdags pa ma gtogs par skye ba med 'gag pa med de/_rab 'byor 'di lta ste dper na/_nang gi lus gang yin pa de la/_gzugs zhes bya ba 'di ni chos su btags pa tsam du zad la/_chos su btags pa de la ni ming dang brda tsam gyis tha snyad du gdags 
[\[58b.5\]]pa ma gtogs par skye ba med/_'gag pa med de/_ming de yang nang na yang med phyi rol na yang med gnyi ga med par yang mi dmigs so/_/de bzhin du tshor ba dang /_'du shes dang /_'du byed rnams dang /_rnam par shes pa zhes bya ba 'di ni chos su btags pa tsam du zad 
[\[58b.6\]]la/_chos su btags pa de la ni ming dang brda tsam gyis tha snyad du gdags pa ma gtogs par skye ba med 'gag pa med de/_ming de yang nang na yang med/_phyi rol na yang med/_gnyi ga med par yang mi dmigs so/_/rab 'byor de bzhin du shes rab kyi pha rol tu phyin pa 
[\[58b.7\]]dang /_byang chub sems dpa' dang /_byang chub sems dpa'i ming zhes bya ba gang yin pa de dag thams cad ni btags pa'i chos yin la/_btags pa'i chos gang yin pa de la ni ming dang brda tsam gyis tha snyad du gdags pa ma gtogs par skye ba med 'gag pa med do/_/rab 'byor 'di lta 
[\[59a\]]
[\[59a.1\]]ste mig ces bya ba de ni chos su btags pa tsam du zad la/_chos su btags pa de la ni ming dang brda tsam gyis tha snyad du gdags pa ma gtogs par skye ba med/_'gag pa med de/_/'di lta ste mig ces bya ba'i ming de yang nang na yang med phyi rol na yang med/_gnyi 
[\[59a.2\]]ga med par yang mi dmigs so/_/rab 'byor de bzhin du rna ba dang /_sna dang /_lce dang /_lus dang /_yid ces bya ba de ni/_'di lta ste/_chos su btags pa tsam du zad la/_chos su btags pa de la ni ming dang brda tsam gyis tha snyad du gdags pa ma gtogs par 
[\[59a.3\]]skye ba med 'gag pa med do/_/'di lta ste yid ces bya ba'i ming de yang nang na yang med phyi rol na yang med gnyi ga med par yang mi dmigs so/_/rab 'byor gzugs zhes bya ba de ni chos su btags pa tsam du zad la/_chos su btags pa de la ni ming dang brda tsam gyis tha snyad du 
[\[59a.4\]]gdags pa ma gtogs par skye ba med 'gag pa med de/_ming de yang nang na yang med/_phyi rol na yang med/_gnyi ga med par yang mi dmigs so/_/rab 'byor de bzhin du sgra dang /_dri dang /_ro dang /_reg bya dang /_chos zhes bya ba de ni chos su btags pa tsam du zad la 
[\[59a.5\]]chos su btags pa de la ni ming dang brda tsam gyis tha snyad du gdags pa ma gtogs par skye ba med/_'gag pa med de/_chos zhes bya ba'i ming de yang nang na yang med/_phyi rol na yang med/_gnyi ga med par yang mi dmigs so/_/rab 'byor mig gi khams zhes bya ba de ni chos 
[\[59a.6\]]su btags pa tsam du zad la/_chos su btags pa de la ni ming dang brda tsam gyis tha snyad du gdags pa ma gtogs par skye ba med 'gag pa med de/_mig gi khams zhes bya ba'i ming de yang nang na yang med/_phyi rol na yang med/_gnyi ga med par yang mi dmigs so/_/rab 'byor 
[\[59a.7\]]gzugs kyi khams zhes bya ba de ni chos su btags pa tsam du zad la/_chos su btags pa de la ni ming dang brda tsam gyis tha snyad du gdags pa ma gtogs par skye ba med 'gag pa med do/_/gzugs kyi khams zhes bya ba'i ming de yang nang na yang med/_phyi rol na yang med/_gnyi ga 
[\[59b\]]
[\[59b.1\]]med par yang mi dmigs so/_/rab 'byor mig gi rnam par shes pa'i khams zhes bya ba de ni chos su btags pa tsam du zad la/_chos su btags pa de la ni ming dang brda tsam gyis tha snyad du gdags pa ma gtogs par skye ba med/_'gag pa med de/_mig gi rnam par shes pa'i 
[\[59b.2\]]khams zhes bya ba'i ming de yang nang na yang med/_phyi rol na yang med/_gnyi ga med par yang mi dmigs so/_/rab 'byor de bzhin du rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_dri'i khams dang /_sna'i 
[\[59b.3\]]rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams dang /_reg bya'i khams dang /_lus kyi rnam par shes pa'i khams dang /_yid kyi khams dang /_chos kyi khams dang /_yid kyi 
[\[59b.4\]]rnam par shes pa'i khams zhes bya ba de ni chos su btags pa tsam du zad la/_chos su btags pa de la ni ming dang brda tsam gyis tha snyad du gdags pa ma gtogs par skye ba med/_'gag pa med de/_yid kyi rnam par shes pa'i khams zhes bya ba'i ming de yang nang na yang med/_
[\[59b.5\]]phyi rol na yang med/_gnyi ga med par yang mi dmigs so/_/rab 'byor de bzhin du 'di lta ste/_shes rab kyi pha rol tu phyin pa zhes bya ba dang /_byang chub sems dpa' zhes bya ba dang /_byang chub sems dpa'i ming zhes bya ba de ni 'di ltar btags pa'i chos yin la/_
[\[59b.6\]]btags pa'i chos de la ni ming dang brda tsam gyis tha snyad du gdags pa ma gtogs par skye ba med/_'gag pa med de/_shes rab kyi pha rol tu phyin pa zhes bya ba dang /_byang chub sems dpa' zhes bya ba dang /_byang chub sems dpa'i ming zhes bya ba de yang nang na yang med/_phyi 
[\[59b.7\]]rol na yang med/_gnyi ga med par yang mi dmigs so/_/rab 'byor 'di lta ste dper na/_nang gi lus zhes bya ba 'di ni ming tsam gyis tha snyad gdags pa ste/_mgo bo dang /_mjing ba dang /_phrag pa dang /_lag pa dang /_rgal tshigs dang /_rtsib ma dang /_dpyi dang /_brla dang /_
[\[60a\]]
[\[60a.1\]]rje ngar dang /_rkang pa'i rus pa zhes bya bar ming gis tha snyad du 'dogs pa de dag ni chos su btags pa tsam du zad la/_chos su btags pa de dag ni ming dang brda tsam gyis tha snyad du gdags pa ma gtogs par skye ba med 'gag pa med de/_ming de yang 
[\[60a.2\]]nang na yang med phyi rol na yang med/_gnyi ga med par yang mi dmigs so/_/rab 'byor de bzhin du 'di lta ste/_shes rab kyi pha rol tu phyin pa zhes bya ba dang /_byang chub sems dpa' zhes bya ba dang /_byang chub sems dpa'i ming zhes bya ba de dag thams cad ni btags pa'i 
[\[60a.3\]]chos yin la/_btags pa'i chos de dag la ni ming dang brda tsam gyis tha snyad du gdags pa ma gtogs par skye ba med/_'gag pa med de/_ming de yang nang na yang med/_phyi rol na yang med/_gnyi ga med par yang mi dmigs so/_/rab 'byor 'di lta ste dper na/_phyi rol gyi 
[\[60a.4\]]rtswa dang /_shing dang /_yal ga dang /_lo ma dang /_'dab ma zhes bya ba gang yin pa de dag thams cad ni ming sna tshogs kyis tha snyad du gdags par zad la/_ming de dag kyang ming dang brda tsam gyis tha snyad du gdags pa ma gtogs par skye ba med/_'gag pa med de/_ming de dag 
[\[60a.5\]]kyang nang na yang med/_phyi rol na yang med/_gnyi ga med par yang mi dmigs so/_/rab 'byor de bzhin du 'di lta ste/_shes rab kyi pha rol tu phyin pa zhes bya ba dang /_byang chub sems dpa' zhes bya ba dang /_byang chub sems dpa'i ming zhes bya ba de dag thams cad ni btags 
[\[60a.6\]]pa'i chos yin la/_btags pa'i chos de dag la ni ming dang brda tsam gyis tha snyad du gdags pa ma gtogs par skye ba med/_'gag pa med de/_ming de yang nang na yang med/_phyi rol na yang med/_gnyi ga med par yang mi dmigs so/_/rab 'byor 'di lta ste dper na 'das 
[\[60a.7\]]pa'i sangs rgyas bcom ldan 'das rnams kyi mtshan ni ming dang brda tsam gyis tha snyad du gdags pa ma gtogs par skye ba med/_'gag pa med de/_mtshan de dag kyang nang na yang med/_phyi rol na yang med/_gnyi ga med par yang mi dmigs so/_/rab 'byor 'di lta ste dper na/_
[\[60b\]]
[\[60b.1\]]rmi lam dang /_brag ca dang /_mig yor dang /_sgyu ma dang /_smig rgyu dang /_chu zla dang /_de bzhin gshegs pa'i sprul pa zhes bya ba'i chos de dag thams cad ni btags pa tsam du zad la/_btags pa de dag la ni ming dang brda tsam gyis tha snyad du gdags pa ma gtogs par 
[\[60b.2\]]skye ba med/_'gag pa med de/_ming de yang nang na yang med/_phyi rol na yang med/_gnyi ga med par yang mi dmigs so/_/rab 'byor de bzhin du 'di lta ste/_shes rab kyi pha rol tu phyin pa zhes bya ba dang /_byang chub sems dpa' zhes bya ba dang /_byang chub sems dpa'i ming 
[\[60b.3\]]zhes bya ba'i chos 'di dag thams cad ni btags pa tsam du zad la/_btags pa'i chos de la ni ming dang brda tsam gyis tha snyad du gdags pa ma gtogs par skye ba med 'gag pa med de/_ming de yang nang na yang med/_phyi rol na yang med/_gnyi ga med par yang mi dmigs so/_/
[\[60b.4\]]rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pas ming gi brdar btags pa dang /_gdams ngag tu btags pa dang /_chos su btags pa la bslab par bya'o/_/rab 'byor byang chub sems dpa' sems dpa' chen po shes rab kyi 
[\[60b.5\]]pha rol tu phyin pa la de ltar spyod pa ni gzugs rtag ces bya bar yang dag par rjes su mi mthong ngo /_/gzugs mi rtag ces bya bar yang dag par rjes su mi mthong ngo /_/gzugs bde zhes bya ba dang /_sdug bsngal zhes bya ba dang /_bdag yod ces bya ba dang /_bdag med ces bya ba dang /_
[\[60b.6\]]zhi zhes bya ba dang /_ma zhi zhes bya ba dang /_stong zhes bya ba dang /_mi stong zhes bya ba dang /_mtshan ma yod ces bya ba dang /_mtshan ma med ces bya ba dang /_smon pa yod ces bya ba dang /_smon pa med ces bya ba dang /_'dus byas zhes bya ba dang /_'dus ma byas zhes bya ba dang /_
[\[60b.7\]]skye ba zhes bya ba dang /_'gag pa ces bya ba dang /_dben pa zhes bya ba dang /_mi dben pa zhes bya ba dang /_dge ba dang /_mi dge ba dang /_kha na ma tho ba dang bcas pa dang /_kha na ma tho ba med pa dang /_zag pa dang bcas pa dang /_zag pa med pa dang /_
[\[61a\]]
[\[61a.1\]]nyon mongs pa dang bcas pa dang /_nyon mongs pa med pa dang /_'jig rten pa dang /_'jig rten las 'das pa dang /_kun nas nyon mongs pa dang /_rnam par byang ba dang /_gzugs 'khor ba zhes bya bar yang dag par rjes su mi mthong ngo /_/gzugs 
[\[61a.2\]]mya ngan las 'das pa zhes bya bar yang dag par rjes su mi mthong ngo /_/de bzhin du tshor ba dang /_'du shes dang /_'du byed rnams dang /_rnam par shes pa rtag ces bya bar yang dag par rjes su mi mthong ngo /_/mi rtag ces bya bar yang dag par rjes su mi mthong ngo /_/
[\[61a.3\]]de bzhin du bde ba dang /_sdug bsngal ba dang /_bdag yod pa dang /_bdag med pa dang /_zhi ba dang /_ma zhi ba dang /_stong pa dang /_mi stong pa dang /_mtshan ma yod pa dang /_mtshan ma med pa dang /_smon pa yod pa dang /_smon pa med pa dang /_'dus byas dang /_'dus 
[\[61a.4\]]ma byas dang /_skye ba dang /_'gag pa dang /_dben pa dang /_mi dben pa dang /_dge ba dang /_mi dge ba dang /_kha na ma tho ba dang bcas pa dang /_kha na ma tho ba med pa dang /_zag pa dang bcas pa dang /_zag pa med pa dang /_nyon mongs pa dang bcas pa dang /_nyon mongs pa 
[\[61a.5\]]med pa dang /_'jig rten pa dang /_'jig rten las 'das pa dang /_kun nas nyon mongs pa dang /_rnam par byang ba dang /_'khor ba dang /_mya ngan las 'das pa zhes bya bar yang dag par rjes su mi mthong ngo /_/de bzhin du mig gi khams rtag ces bya ba dang /_mi rtag ces bya ba dang /_
[\[61a.6\]]gzugs kyi khams rtag ces bya ba dang /_mi rtag ces bya ba dang /_mig gi rnam par shes pa'i khams rtag ces bya ba dang /_mi rtag ces bya bar yang dag par rjes su mi mthong ste/_'khor ba zhes bya ba dang /_mya ngan las 'das pa zhes bya ba'i bar du yang dag par rjes su mi mthong ngo /_/
[\[61a.7\]]de bzhin du rna ba'i khams dang /_sgra'i khams dang /_rna ba'i rnam par shes pa'i khams dang /_sna'i khams dang /_dri'i khams dang /_sna'i rnam par shes pa'i khams dang /_lce'i khams dang /_ro'i khams dang /_lce'i rnam par shes pa'i khams dang /_lus kyi khams 
[\[61b\]]
[\[61b.1\]]dang /_reg bya'i khams dang /_lus kyi rnam par shes pa'i khams dang /_yid kyi khams dang /_chos kyi khams dang /_yid kyi rnam par shes pa'i khams rtag ces bya ba dang /_mi rtag ces bya bar yang dag par rjes su mi mthong ste/_'khor ba zhes bya ba dang /_mya ngan las 'das 
[\[61b.2\]]pa zhes bya ba'i bar du yang dag par rjes su mi mthong ngo /_/mig dang /_gzugs dang /_mig gi rnam par shes pa 'dus te reg pa'i rkyen gyis byung ba'i tshor ba bde ba'am/_sdug bsngal ba'am/_bde ba yang ma yin/_sdug bsngal ba yang ma yin pa gang yin pa de yang rtag ces bya ba 
[\[61b.3\]]dang /_mi rtag ces bya bar yang dag par rjes su mi mthong ste/_'khor ba dang /_mya ngan las 'das pa zhes bya ba'i bar du yang dag par rjes su mi mthong ngo /_/de bzhin du rna ba dang /_sgra dang /_rna ba'i rnam par shes pa dang /_sna dang /_dri dang /_sna'i rnam par shes pa dang /_
[\[61b.4\]]lce dang /_ro dang /_lce'i rnam par shes pa dang /_lus dang /_reg bya dang /_lus kyi rnam par shes pa dang /_yid dang /_chos dang /_yid kyi rnam par shes pa 'dus te reg pa'i rkyen gyis byung ba'i tshor ba bde ba'am/_sdug bsngal ba'am/_bde ba yang ma yin sdug bsngal 
[\[61b.5\]]ba yang ma yin pa de yang rtag ces bya ba dang mi rtag ces bya bar yang dag par rjes su mi mthong ste/_'khor ba zhes bya ba dang /_mya ngan las 'das pa zhes bya ba'i bar du yang dag par rjes su mi mthong ngo /_/de ci'i phyir zhe na/_'di ltar byang chub sems dpa' de shes rab kyi pha rol tu phyin 
[\[61b.6\]]pa la spyod pas shes rab kyi pha rol tu phyin pa de dang /_byang chub sems dpa' de dang /_byang chub sems dpa'i ming de 'dus byas kyi khams sam/_'dus ma byas kyi khams na yang dag par rjes su mi mthong ba'i phyir ro/_/de ci'i phyir zhe na/_rab 'byor 'di ltar byang chub sems 
[\[61b.7\]]dpa' sems dpa' chen po shes rab kyi pha rol tu phyin pa la spyod pa chos de dag thams cad la mi rtog cing rnam par mi rtog pa'i phyir ro/_/rnam par mi rtog pa'i chos la gnas te/_dran pa nye bar gzhag pa rnams sgom zhing /_shes rab kyi pha rol tu phyin pa la spyod pa de/_shes rab kyi 
[\[62a\]]
[\[62a.1\]]pha rol tu phyin pa dang /_shes rab kyi pha rol tu phyin pa'i ming yang /_yang dag par rjes su mi mthong ngo /_/byang chub sems dpa' dang /_byang chub sems dpa'i ming yang yang dag par rjes su mi mthong ngo /_/de bzhin du yang dag par spong ba dang /_rdzu 'phrul gyi rkang pa dang /_
[\[62a.2\]]dbang po dang /_stobs dang /_byang chub kyi yan lag dang /_lam dang /_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi 
[\[62a.3\]]pha rol tu phyin pa dang /_stobs dang /_mi 'jigs pa dang /_sangs rgyas kyi chos ma 'dres pa'i bar du sgom zhing /_shes rab kyi pha rol tu phyin pa la spyod pa'i tshe/_rnam pa thams cad mkhyen pa nyid yid la byed pa ma gtogs par shes rab kyi pha rol tu phyin pa dang /_shes rab kyi pha 
[\[62a.4\]]rol tu phyin pa'i ming dang /_byang chub sems dpa' dang /_byang chub sems dpa'i ming yang yang dag par rjes su mi mthong ngo /_/byang chub sems dpa' sems dpa' chen po shes rab kyi pha rol tu phyin pa la spyod pa des chos rnams kyi mtshan nyid shin tu rtogs par 'gyur te/_chos rnams 
[\[62a.5\]]kyi chos kyi mtshan nyid gang yin pa de yang kun nas nyon mongs par mi 'gyur/_rnam par byang bar mi 'gyur ro/_/rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pas chos su btags pa'i ming dang brda tsam yin par khong du chud par bya'o/_/
[\[62a.6\]]des chos su btags pa'i ming dang brda tsam yin par khong du chud na gzugs la mngon par zhen par mi 'gyur ro/_/tshor ba dang /_'du shes dang /_'du byed rnams dang /_rnam par shes pa la mngon par zhen par mi 'gyur ro/_/mig la mngon par zhen par mi 'gyur ro/_/
[\[62a.7\]]gzugs dang /_mig gi rnam par shes pa dang /_mig gi 'dus te reg pa la mngon par zhen par mi 'gyur ro/_/mig gi 'dus te reg pa'i rkyen gyis byung ba'i tshor ba bde ba 'am sdug bsngal ba 'am/_sdug bsngal ba yang ma yin/_bde ba yang ma yin pa de la yang mngon par zhen par mi 'gyur 
[\[62b\]]
[\[62b.1\]]ro/_/de bzhin du rna ba dang /_sna dang /_lce dang /_lus dang /_yid dang /_chos dang /_yid kyi rnam par shes pa dang /_yid kyi 'dus te reg pa la mngon par zhen par mi 'gyur ro/_/yid kyi 'dus te reg pa'i rkyen gyis byung ba'i tshor ba bde ba 'am/_sdug bsngal ba 'am/_
[\[62b.2\]]sdug bsngal ba yang ma yin/_bde ba yang ma yin pa gang yin pa de la yang mngon par zhen par mi 'gyur ro/_/'dus byas kyi khams dang /_'dus ma byas kyi khams la yang mngon par zhen par mi 'gyur ro/_/sbyin pa'i pha rol tu phyin pa la yang mngon par zhen par mi 'gyur ro/_/
[\[62b.3\]]tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa la yang mngon par zhen par mi 'gyur ro/_/de dag gi ming dang /_mtshan nyid la yang mngon par zhen par mi 'gyur ro/_/byang chub sems dpa'i lus la yang mngon 
[\[62b.4\]]par zhen par mi 'gyur ro/_/sha'i mig dang /_lha'i mig dang /_shes rab kyi mig dang /_chos kyi mig dang /_sangs rgyas kyi mig la yang mngon par zhen par mi 'gyur ro/_/de bzhin du mngon par shes pa'i pha rol tu phyin pa dang /_nang stong pa nyid dang /_phyi stong 
[\[62b.5\]]pa nyid dang /_phyi nang stong pa nyid la yang mngon par zhen par mi 'gyur ro/_/dngos po med pa'i ngo bo nyid stong pa nyid kyi bar la yang mngon par zhen par mi 'gyur ro/_/de bzhin nyid la yang mngon par zhen par mi 'gyur ro/_/yang dag pa'i mtha' la yang mngon par zhen par mi 
[\[62b.6\]]'gyur ro/_/chos kyi dbyings la yang mngon par zhen par mi 'gyur ro/_/sems can yongs su smin par bya ba dang /_sangs rgyas kyi zhing yongs su dag par bya ba dang /_thabs la mkhas pa la yang mngon par zhen par mi 'gyur ro/_/de ci'i phyir zhe na/_'di ltar gang mngon par 
[\[62b.7\]]zhen par 'gyur ba dang /_gang gis mngon par zhen par 'gyur ba dang /_gang la mngon par zhen par 'gyur ba'i chos de dag thams cad med pa'i phyir ro/_/rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pa ni chos thams cad la mngon 
[\[63a\]]
[\[63a.1\]]par zhen pa med pas/_sbyin pa'i pha rol tu phyin pas rnam par 'phel lo/_/tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pas rnam par 'phel te/_byang chub sems dpa'i skyon med pa la 'jug 
[\[63a.2\]]cing /_phyir mi ldog pa'i sa gnon te/_mngon par shes pa yongs su rdzogs par byed do/_/de mngon par shes pa yongs su rdzogs par byas nas sangs rgyas kyi zhing yongs su dag par bya ba dang /_sangs rgyas bcom ldan 'das rnams la blta ba'i phyir sems can rnams ni yongs 
[\[63a.3\]]su smin par byed/_sangs rgyas bcom ldan 'das rnams la ni bsti stang du byed/_bla mar byed/_ri mor byed/_mchod pa byed cing sangs rgyas kyi zhing nas sangs rgyas kyi zhing du 'gro bar 'gyur te/_sangs rgyas bcom ldan 'das de dag mthong nas kyang /_dge ba'i rtsa ba gang dag 
[\[63a.4\]]gis sangs rgyas bcom ldan 'das de dag la bsti stang du bya ba dang /_bla mar bya ba dang /_ri mor bya ba dang /_mchod pa bya bar 'dod pa'i dge ba'i rtsa ba de dag kyang de la 'byung bar 'gyur te/_dge ba'i rtsa ba de nyid kyis sangs rgyas bcom ldan 'das de dag gi thad du skye bar 'gyur ro/_/
[\[63a.5\]]sangs rgyas bcom ldan 'das de dag las chos kyang thos par 'gyur ro/_/des chos thos pa de dag kyang byang chub kyi snying po la thug gi bar du nams kyang rgyun chad par mi 'gyur ro/_/gzungs kyi sgo rnams kyang 'thob par 'gyur ro/_/ting nge 'dzin gyi sgo rnams kyang 'thob par 'gyur ro/_/
[\[63a.6\]]rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pas chos su btags pa ming dang brda can yin par khong du chud par bya'o/_/rab 'byor 'di ji snyam du sems/_gang byang chub sems dpa' zhes bya ba gzugs byang chub sems dpa' 
[\[63a.7\]]yin snyam 'am/_gzugs las gzhan zhig byang chub sems dpa' yin snyam 'am/_gzugs la byang chub sems dpa' yod snyam 'am/_byang chub sems dpa' la gzugs yod snyam 'am/_gzugs can ma yin pa zhig byang chub sems dpa' yin snyam 'am/_gsol pa/_
[\[63b\]]
[\[63b.1\]]bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_tshor ba dang /_'du shes dang /_'du byed rnams dang /_rnam par shes pa byang chub sems dpa' yin snyam 'am/_rnam par shes pa las gzhan zhig byang chub 
[\[63b.2\]]sems dpa' yin snyam 'am/_rnam par shes pa la byang chub sems dpa' yod snyam 'am/_byang chub sems dpa' la rnam par shes pa yod snyam 'am/_rnam par shes pa med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/
[\[63b.3\]]bcom ldan 'das kyis bka' stsal pa/_rab 'byor 'di ji snyam du sems/_mig byang chub sems dpa' yin snyam 'am/_mig las gzhan zhig byang chub sems dpa' yin snyam 'am/_mig la byang chub sems dpa' yod snyam 'am/_byang chub sems dpa' la mig yod 
[\[63b.4\]]snyam 'am/_mig med pa zhig byang chub sems dpa' yin snyam 'am/_gsol pa bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_rna ba dang /_sna dang /_lce dang /_lus dang /_yid byang chub sems 
[\[63b.5\]]dpa' yin snyam 'am/_yid las gzhan zhig byang chub sems dpa' yin snyam 'am/_yid la byang chub sems dpa' yod snyam 'am/_byang chub sems dpa' la yid yod snyam 'am/_yid med pa zhig byang chub sems dpa' yin snyam 'am/_gsol pa/_bcom ldan 
[\[63b.6\]]'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_gzugs byang chub sems dpa' yin snyam 'am/_gzugs las gzhan zhig byang chub sems dpa' yin snyam 'am/_gzugs la byang chub sems dpa' yod snyam 'am/_
[\[63b.7\]]byang chub sems dpa' la gzugs yod snyam 'am/_gzugs med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_sgra dang /_dri dang /_ro dang /_
[\[64a\]]
[\[64a.1\]]reg bya dang /_chos rnams byang chub sems dpa' yin snyam 'am/_chos rnams las gzhan zhig byang chub sems dpa' yin snyam 'am/_chos rnams la byang chub sems dpa' yod snyam 'am/_byang chub sems dpa' la chos rnams yod snyam 'am/_chos 
[\[64a.2\]]rnams med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_mig dang /_gzugs dang /_mig gi rnam par shes pa rnams byang chub sems dpa' 
[\[64a.3\]]yin snyam 'am/_de dag las gzhan zhig yin snyam 'am/_de dag la de yod snyam 'am/_de la de dag yod snyam 'am/_mig dang /_gzugs dang /_mig gi rnam par shes pa rnams med pa zhig byang chub sems dpa' yin snyam 'am/_gsol pa/_bcom ldan 'das de ni 
[\[64a.4\]]ma lags so/_/bcom ldan 'das kyis bka' stsal pa/_rab 'byor 'di ji snyam du sems/_rna ba dang /_sgra dang /_rna ba'i rnam par shes pa dang /_sna dang /_dri dang /_sna'i rnam par shes pa dang /_lce dang /_ro dang /_lce'i rnam par shes pa dang /_lus dang /_reg bya dang /_
[\[64a.5\]]lus kyi rnam par shes pa dang /_yid dang /_chos dang /_yid kyi rnam par shes pa rnams byang chub sems dpa' yin snyam 'am/_de dag las gzhan zhig yin snyam 'am/_de dag la de yod snyam 'am/_de la de dag yod snyam 'am/_yid dang /_chos dang /_yid kyi rnam par 
[\[64a.6\]]shes pa rnams med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_sa'i khams byang chub sems dpa' yin snyam 'am/_sa'i khams las gzhan 
[\[64a.7\]]zhig byang chub sems dpa' yin snyam 'am/_sa'i khams la byang chub sems dpa' yod snyam 'am/_byang chub sems dpa' la sa'i khams yod snyam 'am/_sa'i khams med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/
[\[64b\]]
[\[64b.1\]]bcom ldan 'das kyis bka' stsal pa/_rab 'byor 'di ji snyam du sems/_chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams byang chub sems dpa' yin snyam 'am/_rnam par shes pa'i khams 
[\[64b.2\]]las gzhan zhig byang chub sems dpa' yin snyam 'am/_rnam par shes pa'i khams la byang chub sems dpa' yod snyam 'am/_byang chub sems dpa' la rnam par shes pa'i khams yod snyam 'am/_rnam par shes pa'i khams med pa zhig byang chub sems dpa' yin 
[\[64b.3\]]snyam 'am/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_ma rig pa byang chub sems dpa' yin snyam 'am/_ma rig pa las gzhan zhig byang chub sems dpa' yin snyam 'am/_ma 
[\[64b.4\]]rig pa la byang chub sems dpa' yod snyam 'am/_byang chub sems dpa' la ma rig pa yod snyam 'am/_ma rig pa med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_
[\[64b.5\]]rab 'byor 'di ji snyam du sems/_'du byed dang /_rnam par shes pa dang /_ming dang gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi byang chub sems dpa' yin snyam 'am/_rga shi las 
[\[64b.6\]]gzhan zhig byang chub sems dpa' yin snyam 'am/_rga shi la byang chub sems dpa' yod snyam 'am/_byang chub sems dpa' la rga shi yod snyam 'am/_rga shi med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/bcom 
[\[64b.7\]]ldan 'das kyis bka' stsal pa/_rab 'byor 'di ji snyam du sems/_gzugs kyi de bzhin nyid gang yin pa de byang chub sems dpa' yin snyam 'am/_gzugs kyi de bzhin nyid las gzhan zhig byang chub sems dpa' yin snyam 'am/_gzugs kyi de bzhin nyid la byang chub sems dpa' 
[\[65a\]]
[\[65a.1\]]yod snyam 'am/_byang chub sems dpa' la gzugs kyi de bzhin nyid yod snyam 'am/_gzugs kyi de bzhin nyid med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/bcom ldan 'das kyis bka' 
[\[65a.2\]]stsal pa/_de bzhin du tshor ba dang /_'du shes dang /_'du byed rnams dang /_rnam par shes pa'i de bzhin nyid byang chub sems dpa' yin snyam 'am/_rnam par shes pa'i de bzhin nyid las gzhan zhig byang chub sems dpa' yin snyam 'am/_rnam par shes pa'i de bzhin nyid 
[\[65a.3\]]la byang chub sems dpa' yod snyam 'am/_byang chub sems dpa' la rnam par shes pa'i de bzhin nyid yod snyam 'am/_rnam par shes pa'i de bzhin nyid med pa zhig byang chub sems dpa' yin snyam 'am/_gsol pa/_bcom ldan 'das de ni ma lags so/_/bcom 
[\[65a.4\]]ldan 'das kyis bka' stsal pa/_de bzhin du khams dang /_skye mched dang /_rten cing 'brel par 'byung ba rga shi'i bar gyi de bzhin nyid byang chub sems dpa' yin snyam 'am/_rga shi'i de bzhin nyid las gzhan zhig byang chub sems dpa' yin snyam 'am/_rga shi'i de bzhin 
[\[65a.5\]]nyid la byang chub sems dpa' yod snyam 'am/_byang chub sems dpa' la rga shi'i de bzhin nyid yod snyam 'am/_rga shi'i de bzhin nyid med pa zhig byang chub sems dpa' yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das 
[\[65a.6\]]kyis bka' stsal pa/_rab 'byor khyod don gyi dbang gang nye bar bzung nas gzugs byang chub sems dpa' ma yin/_phung po dang /_khams dang /_skye mched dang /_rten cing 'brel bar 'byung ba rga shi'i bar gyi de bzhin nyid byang chub sems dpa' ma yin zhes zer/_rab 
[\[65a.7\]]'byor gyis gsol pa/_bcom ldan 'das sems can gtan ma mchis shing mi dmigs na/_gzugs de byang chub sems dpar 'gyur ba lta ga la mchis/_gzugs las gzhan zhig byang chub sems dpar 'gyur ba lta ga la mchis/_gzugs la byang chub sems dpa' 
[\[65b\]]
[\[65b.1\]]mchis par 'gyur ba lta ga la mchis/_byang chub sems dpa' la gzugs mchis par 'gyur ba lta ga la mchis/_gzugs ma mchis pa zhig byang chub sems dpar 'gyur ba lta ga la mchis/_tshor ba dang /_'du shes dang /_'du byed rnams dang /_rnam par shes pa 
[\[65b.2\]]byang chub sems dpar 'gyur ba lta ga la mchis/_rnam par shes pa las gzhan zhig byang chub sems dpar 'gyur ba lta ga la mchis/_rnam par shes pa la byang chub sems dpa' mchis par 'gyur ba lta ga la mchis/_byang chub sems dpa' la rnam par shes pa 
[\[65b.3\]]mchis par 'gyur ba lta ga la mchis/_rnam par shes pa ma mchis pa zhig byang chub sems dpar 'gyur ba lta ga la mchis/_khams dang /_skye mched dang /_rten cing 'brel par 'byung ba rnams la yang de bzhin du sbyar te/_bcom ldan 'das sems can gtan ma 
[\[65b.4\]]mchis shing mi dmigs na/_rga shi byang chub sems dpar 'gyur ba lta ga la mchis/_rga shi las gzhan zhig byang chub sems dpar 'gyur ba lta ga la mchis/_rga shi la byang chub sems dpa' mchis par 'gyur ba lta ga la mchis/_byang chub sems dpa' la rga shi mchis 
[\[65b.5\]]par 'gyur ba lta ga la mchis/_rga shi ma mchis pa zhig byang chub sems dpar 'gyur ba lta ga la mchis/_bcom ldan 'das sems can gtan ma mchis shing mi dmigs na/_'di la gzugs kyi de bzhin nyid dmigs par 'gyur ba lta ga la mchis/_phung po dang /_
[\[65b.6\]]khams dang /_skye mched dang /_rten cing 'brel par 'byung ba rnams la yang de bzhin du sbyar te/_bcom ldan 'das sems can gtan ma mchis shing mi dmigs na/_de la rga shi'i de bzhin nyid dmigs par 'gyur ba lta ga la mchis te/_de ni gnas ma mchis so/_/
[\[65b.7\]]bcom ldan 'das kyis bka' stsal pa/_rab 'byor legs so legs so/_/rab 'byor byang chub sems dpa' sems dpa' chen pos sems can mi dmigs pas/_shes rab kyi pha rol tu phyin pa la de ltar bslab par bya'o/_/rab 'byor khyod gang yang 'di skad du/_bcom ldan 'das 
[\[66a\]]
[\[66a.1\]]'di lta ste/_byang chub sems dpa' sems dpa' chen po zhes bgyi na/_byang chub sems dpa' sems dpa' chen po zhes bgyi ba de chos gang gi tshig [{]bla dgas [,]bla dwags [}]lags zhes zer ba la/_rab 'byor 'di ji snyam du sems/_byang chub sems dpa' zhes bya ba de gzugs kyi 
[\[66a.2\]]tshig [{]bla dgas [,]bla dwags [}]yin snyam 'am/_byang chub sems dpa' zhes bya ba de tshor ba dang /_'du shes dang /_'du byed rnams dang /_rnam par shes pa'i tshig [{]bla dgas [,]bla dwags [}]yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis 
[\[66a.3\]]bka' stsal pa/_rab 'byor 'di ji snyam du sems/_byang chub sems dpa' zhes bya ba de gzugs rtag pa nyid kyi tshig [{]bla dgas [,]bla dwags [}]yin snyam 'am/_byang chub sems dpa' zhes bya ba de gzugs mi rtag pa nyid kyi tshig [{]bla dgas [,]bla dwags [}]yin snyam 'am/_de bzhin du byang chub sems dpa' zhes bya ba de 
[\[66a.4\]]gzugs bde ba nyid dang /_gzugs sdug bsngal ba nyid dang /_gzugs bdag yod pa nyid dang /_gzugs bdag med pa nyid dang /_gzugs zhi ba nyid dang /_gzugs ma zhi ba nyid kyi tshig [{]bla dgas [,]bla dwags [}]yin snyam 'am/_de bzhin du byang chub sems dpa' zhes bya ba de tshor ba dang /_
[\[66a.5\]]'du shes dang /_'du byed rnams dang /_rnam par shes pa rtag pa nyid dang /_rnam par shes pa mi rtag pa nyid dang /_rnam par shes pa bde ba nyid dang /_rnam par shes pa sdug bsngal ba nyid dang /_rnam par shes pa bdag yod pa nyid dang /_rnam par shes pa bdag med pa nyid dang /_
[\[66a.6\]]rnam par shes pa zhi ba nyid dang /_rnam par shes pa ma zhi ba nyid kyi tshig [{]bla dgas [,]bla dwags [}]yin snyam 'am/_rab 'byor 'di ji snyam du sems/_byang chub sems dpa' zhes bya ba de gzugs stong pa nyid dang /_gzugs mi stong pa nyid dang /_gzugs mtshan ma yod pa nyid dang /_gzugs 
[\[66a.7\]]mtshan ma med pa nyid dang /_gzugs smon pa yod pa nyid dang /_gzugs smon pa med pa nyid kyi tshig [{]bla dgas [,]bla dwags [}]yin snyam 'am/_rab 'byor 'di ji snyam du sems/_byang chub sems dpa' zhes bya ba de tshor ba dang /_'du shes dang /_'du byed rnams dang /_rnam par shes pa stong 
[\[66b\]]
[\[66b.1\]]pa nyid dang /_rnam par shes pa mi stong pa nyid dang /_rnam par shes pa mtshan ma yod pa nyid dang /_rnam par shes pa mtshan ma med pa nyid dang /_rnam par shes pa smon pa yod pa nyid dang /_rnam par shes pa smon pa med pa nyid kyi tshig [{]bla dgas [,]bla dwags [}]yin snyam 'am/_rab 'byor gyis gsol 
[\[66b.2\]]pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor khyod don gyi dbang gang nye bar bzung nas/_'di skad du byang chub sems dpa' zhes bya ba de gzugs rtag pa'i tshig [{]bla dgas [,]bla dwags [}]ma yin/_mi rtag pa'i tshig [{]bla dgas [,]bla dwags [}]ma yin/_
[\[66b.3\]]de bzhin du byang chub sems dpa' zhes bya ba de gzugs bde ba dang /_sdug bsngal ba'i tshig [{]bla dgas [,]bla dwags [}]ma yin/_bdag yod pa'i tshig [{]bla dgas [,]bla dwags [}]ma yin/_bdag med pa'i tshig [{]bla dgas [,]bla dwags [}]ma yin/_zhi ba'i tshig [{]bla dgas [,]bla dwags [}]ma yin/_ma zhi ba'i tshig [{]bla dgas [,]bla dwags [}]ma yin/_stong pa 
[\[66b.4\]]nyid kyi tshig [{]bla dgas [,]bla dwags [}]ma yin/_mi stong pa'i tshig [{]bla dgas [,]bla dwags [}]ma yin/_mtshan ma yod pa'i tshig [{]bla dgas [,]bla dwags [}]ma yin/_mtshan ma med pa'i tshig [{]bla dgas [,]bla dwags [}]ma yin/_smon pa yod pa'i tshig [{]bla dgas [,]bla dwags [}]ma yin/_smon pa med pa'i tshig [{]bla dgas [,]bla dwags [}]ma yin/_de bzhin du byang chub sems 
[\[66b.5\]]dpa' tshor ba dang /_'du shes dang /_'du byed rnams dang /_rnam par shes pa rtag pa'i tshig [{]bla dgas [,]bla dwags [}]ma yin/_mi rtag pa'i tshig [{]bla dgas [,]bla dwags [}]ma yin/_bde ba dang /_sdug bsngal ba dang /_bdag yod pa dang /_bdag med pa dang /_zhi ba dang /_ma zhi ba dang /_stong pa dang /_
[\[66b.6\]]mi stong pa dang /_mtshan ma yod pa dang /_mtshan ma med pa dang /_smon pa yod pa dang /_smon pa med pa'i tshig [{]bla dgas [,]bla dwags [}]ma yin zhes zer/_rab 'byor gyis gsol pa/_bcom ldan 'das gzugs gtan ma mchis shing mi dmigs na/_byang chub sems dpa' gzugs 
[\[66b.7\]]kyi tshig [{]bla dgas [,]bla dwags [}]su 'gyur ba lta ga la mchis/_bcom ldan 'das tshor ba dang /_'du shes dang /_'du byed rnams dang /_rnam par shes pa gtan ma mchis shing mi dmigs na/_byang chub sems dpa' rnam par shes pa'i tshig [{]bla dgas [,]bla dwags [}]su 'gyur ba lta ga la mchis/_bcom 
[\[67a\]]
[\[67a.1\]]ldan 'das rtag pa dang /_mi rtag pa gtan ma mchis shing mi dmigs na/_byang chub sems dpa' gzugs rtag pa'i tshig [{]bla dgas [,]bla dwags [}]su 'gyur ba dang /_mi rtag pa'i tshig [{]bla dgas [,]bla dwags [}]su 'gyur ba lta ga la mchis/_de bzhin du bde ba dang /_sdug bsngal ba 
[\[67a.2\]]dang /_bdag mchis pa dang /_bdag ma mchis pa dang /_zhi ba dang /_ma zhi ba dang /_stong pa dang /_mi stong pa dang /_mtshan ma mchis pa dang /_mtshan ma ma mchis pa dang /_smon pa mchis pa dang /_smon pa ma mchis pa gtan ma mchis shing mi dmigs 
[\[67a.3\]]na/_byang chub sems dpa' gzugs smon pa ma mchis pa'i tshig [{]bla dgas [,]bla dwags [}]su 'gyur ba lta ga la mchis/_bcom ldan 'das de bzhin du rtag pa dang /_mi rtag pa gtan ma mchis shing mi dmigs na/_byang chub sems dpa' rnam par shes pa rtag pa dang mi rtag pa'i tshig 
[\[67a.4\]{]bla dgas [,]bla dwags [}]su 'gyur ba lta ga la mchis/_de bzhin du bde ba dang /_sdug bsngal ba dang /_bdag mchis pa dang /_bdag ma mchis pa dang /_zhi ba dang /_ma zhi ba dang /_stong pa dang /_mi stong pa dang /_mtshan ma mchis pa dang /_mtshan ma ma mchis pa dang /_
[\[67a.5\]]smon pa mchis pa dang /_smon pa ma mchis pa gtan ma mchis shing mi dmigs na/_byang chub sems dpa' smon pa ma mchis pa'i tshig [{]bla dgas [,]bla dwags [}]su 'gyur ba lta ga la mchis/_bcom ldan 'das kyis bka' stsal pa/_rab 'byor legs so legs so/_/byang chub 
[\[67a.6\]]sems dpa' sems dpa' chen po shes rab kyi pha rol tu phyin pa la de ltar spyod pas gzugs kyi tshig [{]bla dgas [,]bla dwags [}]mi dmigs/_tshor ba dang /_'du shes dang /_'du byed rnams dang /_rnam par shes pa mi rtag pa'i tshig [{]bla dgas [,]bla dwags [}]mi dmigs/_gzugs rtag pa dang /_mi rtag 
[\[67a.7\]]pa dang /_bde ba dang /_sdug bsngal ba dang /_bdag yod pa dang /_bdag med pa dang /_zhi ba dang /_ma zhi ba dang /_stong pa dang /_mi stong pa dang /_mtshan ma yod pa dang /_mtshan ma med pa dang /_smon pa yod pa dang /_smon pa med pa'i tshig [{]bla dgas [,]bla dwags [}]mi dmigs/_tshor 
[\[67b\]]
[\[67b.1\]]ba dang /_'du shes dang /_'du byed rnams dang /_rnam par shes pa rtag pa'i tshig [{]bla dgas [,]bla dwags [}]mi dmigs/_rnam par shes pa mi rtag pa dang /_bde ba dang /_sdug bsngal ba dang /_bdag yod pa dang /_bdag med pa dang /_zhi ba dang /_ma zhi ba dang /_stong pa dang /_mi 
[\[67b.2\]]stong pa dang /_mtshan ma yod pa dang /_mtshan ma med pa dang /_smon pa yod pa dang /_smon pa med pa'i bar gyi tshig [{]bla dgas [,]bla dwags [}]mi dmigs par shes rab kyi pha rol tu phyin pa la bslab par bya'o/_/rab 'byor khyod kyis 'di lta ste/_byang chub sems dpa' zhes bgyi ba'i chos de bdag 
[\[67b.3\]]gis yang dag par rjes su ma mthong ngo zhes de skad ces zer ba yang rab 'byor chos kyis chos kyi dbyings yang dag par rjes su mi mthong ngo /_/chos kyi dbyings kyis chos yang dag par rjes su mi mthong ngo /_/rab 'byor gzugs kyi khams kyis chos kyi dbyings yang dag par rjes su mi mthong ngo /_/chos 
[\[67b.4\]]kyi dbyings kyis kyang gzugs kyi khams yang dag par rjes su mi mthong ngo /_/rab 'byor de bzhin du tshor ba'i khams dang /_'du shes kyi khams dang /_'du byed kyi khams dang /_rnam par shes pa'i khams kyis chos kyi dbyings yang dag par rjes su mi mthong ngo /_/chos kyi dbyings kyis 
[\[67b.5\]]kyang rnam par shes pa'i khams yang dag par rjes su mi mthong ngo /_/mig gi khams kyis chos kyi dbyings yang dag par rjes su mi mthong ngo /_/de bzhin du rna ba'i khams dang /_sna'i khams dang /_lce'i khams dang /_lus kyi khams dang /_yid kyi khams kyis chos kyi dbyings yang 
[\[67b.6\]]dag par rjes su mi mthong ngo /_/chos kyi dbyings kyis kyang yid kyi khams yang dag par rjes su mi mthong ngo /_/rab 'byor 'dus byas kyi khams kyis 'dus ma byas kyi khams yang dag par rjes su mi mthong ngo /_/'dus ma byas kyi khams kyis kyang 'dus byas kyi khams yang dag par 
[\[67b.7\]]rjes su mi mthong ngo /_/de ci'i phyir zhe na/_'dus byas la ma gtogs par yang 'dus ma byas gdags par mi nus la/_'dus ma byas la ma gtogs par yang 'dus byas gdags par mi nus pa'i phyir ro/_/rab 'byor byang chub sems dpa' sems dpa' chen po shes rab kyi pha rol tu phyin 
[\[68a\]]
[\[68a.1\]]pa la de ltar spyod pas chos gang yang yang dag par rjes su mi mthong ste/_yang dag par rjes su ma mthong bas/_mi skrag mi dngang zhing dngang bar mi 'gyur te/_chos gang la yang de'i sems mi zhum mi 'gong zhing /_de'i yid 'gyod par yang mi 'gyur ro/_/de ci'i 
[\[68a.2\]]phyir zhe na/_rab 'byor 'di ltar byang chub sems dpa' sems dpa' chen pos shes rab kyi pha rol tu phyin pa la spyod pas gzugs yang dag par rjes su mi mthong /_tshor ba dang /_'du shes dang /_'du byed rnams dang /_rnam par shes pa yang dag par rjes su mi mthong /_
[\[68a.3\]]mig yang dag par rjes su mi mthong /_rna ba dang /_sna dang /_lce dang /_lus dang /_yid yang dag par rjes su mi mthong /_gzugs yang dag par rjes su mi mthong /_sgra dang /_dri dang /_ro dang /_reg bya dang /_chos yang dag par rjes su mi mthong /_ma rig pa 
[\[68a.4\]]yang dag par rjes su mi mthong /_'du byed dang /_rnam par shes pa dang /_ming dang gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi yang dag par rjes su mi mthong /_'dod chags yang 
[\[68a.5\]]dag par rjes su mi mthong /_zhe sdang dang /_gti mug yang dag par rjes su mi mthong /_bdag yang dag par rjes su mi mthong /_sems can dang /_srog dang /_gso ba dang /_skyes bu dang /_gang zag dang /_skye ba po dang /_shed las skyes dang /_shed bu dang /_
[\[68a.6\]]byed pa po dang /_tshor ba po dang /_shes pa po dang /_mthong ba po yang dag par rjes su mi mthong /_'dod pa'i khams yang dag par rjes su mi mthong /_gzugs kyi khams dang /_gzugs med pa'i khams yang dag par rjes su mi mthong /_nyan thos dang /_nyan thos 
[\[68a.7\]]kyi chos rnams yang dag par rjes su mi mthong /_rang sangs rgyas dang /_rang sangs rgyas kyi chos rnams yang dag par rjes su mi mthong /_byang chub sems dpa' yang dag par rjes su mi mthong /_byang chub sems dpa'i chos rnams yang dag par rjes su mi mthong /_sangs rgyas yang 
[\[68b\]]
[\[68b.1\]]dag par rjes su mi mthong /_sangs rgyas kyi chos rnams yang dag par rjes su mi mthong /_byang chub yang dag par rjes su mi mthong /_chos thams cad kyi bar du yang dag par rjes su mi mthong ba'i phyir ro/_/de chos thams cad yang dag par rjes su ma mthong bas/_mi skrag 
[\[68b.2\]]mi dngang zhing dngang bar mi 'gyur ro/_/rab 'byor gyis gsol pa/_bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa ci'i slad du chos thams cad la sems mi zhum mi 'gong ba lags/_bcom ldan 'das kyis bka' stsal pa/_
[\[68b.3\]]rab 'byor 'di ltar byang chub sems dpa' sems dpa' chen pos sems dang sems las byung ba'i chos rnams mi dmigs shing yang dag par rjes su mi mthong ste/_rab 'byor de'i phyir byang chub sems dpa' sems dpa' chen po shes rab kyi pha rol tu phyin pa la spyod pa/_chos 
[\[68b.4\]]thams cad la sems zhum par mi 'gyur zhing 'gong bar mi 'gyur ro/_/rab 'byor gyis gsol pa/_bcom ldan 'das ji ltar na/_byang chub sems dpa' sems dpa' chen po'i yid skrag par mi 'gyur ba lags/_bcom ldan 'das kyis bka' stsal pa/_rab 'byor 'di 
[\[68b.5\]]ltar byang chub sems dpa' sems dpa' chen pos sems dang sems kyi chos rnams dang /_yid dang yid kyi chos rnams mi dmigs shing yang dag par rjes su mi mthong ste/_rab 'byor de ltar na byang chub sems dpa' sems dpa' chen po'i yid skrag par mi 'gyur ro/_/rab 
[\[68b.6\]]'byor byang chub sems dpa' sems dpa' chen pos de ltar chos thams cad mi dmigs pas shes rab kyi pha rol tu phyin pa la spyad par bya'o/_/rab 'byor byang chub sems dpa' sems dpa' chen pos shes rab kyi pha rol tu phyin pa la spyod pa gal te shes rab kyi pha rol tu phyin pa mi dmigs 
[\[68b.7\]]shing /_byang chub sems dpa' de dang /_byang chub sems dpa'i ming de dang /_byang chub kyi sems de yang mi dmigs na/_'di nyid byang chub sems dpa' sems dpa' chen po'i shes rab kyi pha rol tu phyin pa la gdams pa yin te/_'di nyid rjes su bstan pa yin no/_/
[\[69a\]]
[\[69a.1\]]shes rab kyi pha rol tu phyin pa khri brgyad stong pa las/_rab 'byor gyi le'u zhes bya ste/_drug pa'o//_//de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' 
[\[69a.2\]]chen po gzugs yongs su rtogs par 'tshal bas shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po tshor ba dang /_'du shes dang /_'du byed rnams dang /_rnam par shes pa yongs su rtogs par 'tshal bas shes rab kyi pha rol tu phyin 
[\[69a.3\]]pa la bslab par bgyi'o/_/byang chub sems dpa' sems dpa' chen po mig yongs su rtogs par 'tshal bas shes rab kyi pha rol tu phyin pa la bslab par bgyi'o/_/de bzhin du byang chub sems dpa' sems dpa' chen po/_rna ba dang /_sna dang /_lce dang /_lus dang /_yid yongs su 
[\[69a.4\]]rtogs par 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po gzugs yongs su rtogs par 'tshal bas/_shes rab kyi pha rol tu phyin pa la bslab par bgyi'o/_/de bzhin du byang chub sems dpa' sems dpa' chen 
[\[69a.5\]]po sgra dang /_dri dang /_ro dang /_reg bya dang /_chos yongs su rtogs par 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po mig gi rnam par shes pa yongs su rtogs par 'tshal bas shes rab kyi pha rol tu phyin pa la 
[\[69a.6\]]bslab par bgyi'o/_/byang chub sems dpa' sems dpa' chen po yid kyi rnam par shes pa'i bar du yongs su rtogs par 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po mig gi 'dus te reg pa yongs su rtogs par 
[\[69a.7\]]'tshal ba dang /_yid kyi 'dus te reg pa'i bar du yongs su rtogs par 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po mig gi 'dus te reg pa las byung ba'i tshor ba yongs su rtogs par 'tshal ba dang /_yid kyi 
[\[69b\]]
[\[69b.1\]]'dus te reg pa las byung ba'i tshor ba'i bar du yongs su rtogs par 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po ma rig pa yongs su rtogs par 'tshal bas/_shes rab kyi pha rol tu phyin pa la bslab par bgyi'o/_/
[\[69b.2\]]de bzhin du byang chub sems dpa' sems dpa' chen po 'du byed dang /_rnam par shes pa dang /_ming dang gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi yongs su rtogs par 'tshal 
[\[69b.3\]]bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po 'dod chags dang /_zhe sdang dang /_gti mug spang bar 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen 
[\[69b.4\]]po 'jig tshogs la lta ba spang bar 'tshal ba dang /_the tshom dang /_tshul khrims dang /_brtul zhugs mchog tu 'dzin pa dang /_'dod pa'i 'dod chags dang /_gnod sems spang bar 'tshal ba dang /_'dod pa'i 'dod chags dang /_gzugs kyi 'dod chags dang /_
[\[69b.5\]]gzugs med pa'i 'dod chags yongs su rtogs par 'tshal ba dang /_kun tu sbyor ba dang /_bag la nyal dang /_kun nas ldang ba rnams spang bar 'tshal bas/_shes rab kyi pha rol tu phyin pa la bslab par bgyi'o/_/gzhan yang byang chub sems dpa' sems dpa' chen po sbyor 
[\[69b.6\]]ba bzhi dang /_chu bo bzhi dang /_mdud pa bzhi dang /_len pa bzhi dang /_phyin ci log bzhi'i bar du spang bar 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po mi dge ba'i las kyi lam bcu spang bar 'tshal bas/_
[\[69b.7\]]shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po dge ba bcu'i las kyi lam yongs su rdzogs par bgyi bar 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po sbyin pa'i 
[\[70a\]]
[\[70a.1\]]pha rol tu phyin pa yongs su rdzogs par bgyi bar 'tshal bas/_shes rab kyi pha rol tu phyin pa la bslab par bgyi'o/_/de bzhin du byang chub sems dpa' sems dpa' chen po tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 
[\[70a.2\]]'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su rdzogs par bgyi bar 'tshal bas shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po bsam gtan bzhi dang /_tshad 
[\[70a.3\]]med pa bzhi dang /_gzugs med pa'i snyoms par 'jug pa bzhi dang /_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_so so yang 
[\[70a.4\]]dag par rig pa bzhi dang /_mi 'jigs pa bzhi dang /_mngon par shes pa drug dang /_de bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs par bgyi bar 'tshal bas/_shes rab kyi pha rol tu phyin pa la bslab par bgyi'o/_/byang chub 
[\[70a.5\]]sems dpa' sems dpa' chen po byang chub kyi yan lag yod pa'i ting nge 'dzin la snyoms par 'jug par 'tshal bas shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po seng ge rnam par rtse ba'i ting nge 'dzin la snyoms par 'jug par 'tshal ba dang /_
[\[70a.6\]]seng ge rnam par bsgyings pa'i ting nge 'dzin la snyoms par 'jug par 'tshal ba dang /_gzungs kyi sgo dang /_ting nge 'dzin gyi sgo thams cad thob par 'tshal ba dang /_dpa' bar 'gro ba'i ting nge 'dzin la snyoms par 'jug par 'tshal ba dang /_rin chen phyag rgya'i ting nge 'dzin dang /_zla 
[\[70a.7\]]ba'i 'od kyi ting nge 'dzin dang /_zla ba'i rgyal mtshan tog gi ting nge 'dzin dang /_chos thams cad kyi phyag rgyar gyur pa'i ting nge 'dzin dang /_kun tu lta ba'i phyag rgya'i ting nge 'dzin dang /_chos kyi dbyings su nges pa'i ting nge 'dzin dang /_nges pa'i rgyal mtshan tog gi ting nge 'dzin dang /_
[\[70b\]]
[\[70b.1\]]rdo rje lta bu'i ting nge 'dzin dang /_chos thams cad la 'jug pa'i sgo'i ting nge 'dzin dang /_ting nge 'dzin gyi rgyal po'i ting nge 'dzin dang /_rgyal po'i phyag rgya'i ting nge 'dzin dang /_dpung bkod pa'i ting nge 'dzin dang /_yang dag par 'phags pa'i ting nge 'dzin dang /_chos thams cad kyi nges pa'i 
[\[70b.2\]]tshig la gdon mi za bar 'jug pa'i ting nge 'dzin dang /_chos thams cad shes pa'i bzod pa la 'jug pa'i ting nge 'dzin dang /_phyogs bcur rnam par lta ba'i ting nge 'dzin dang /_chos thams cad kyi gzungs kyi sgo'i phyag rgya'i ting nge 'dzin dang /_chos thams cad brjed pa med pa'i ting nge 'dzin 
[\[70b.3\]]dang /_chos thams cad yang dag par 'du ba'i rnam pa'i phyag rgya'i ting nge 'dzin dang /_nam mkha'i gnas la gnas pa'i ting nge 'dzin dang /_'khor gsum yongs su dag pa'i ting nge 'dzin dang /_mngon par shes pa mi nyams pa'i ting nge 'dzin dang /_snod du gyur pa'i ting nge 'dzin dang /_
[\[70b.4\]]rgyal mtshan gyi rtse mo'i dpung rgyan gyi ting nge 'dzin dang /_nyon mongs pa thams cad nges par sreg pa'i ting nge 'dzin dang /_bdud bzhi'i dpung stobs med par byed pa'i ting nge 'dzin dang /_ye shes sgron ma'i ting nge 'dzin dang /_stobs bcu'i stobs kyis 'phags pa'i ting nge 'dzin dang /_
[\[70b.5\]]nam mkha' ltar chags pa med pas rnam par grol zhing gos pa med pa'i ting nge 'dzin la snyoms par 'jug par 'tshal bas/_shes rab kyi pha rol tu phyin pa la bslab par bgyi'o/_/byang chub sems dpa' sems dpa' chen po ting nge 'dzin gyi sgo de dag dang /_gzhan dag kyang thob 
[\[70b.6\]]par 'tshal bas/_shes rab kyi pha rol tu phyin pa la bslab par bgyi'o//_//shes rab kyi pha rol tu phyin pa khri brgyad stong pa/_bam po drug pa/_bcom ldan 'das gzhan yang byang chub sems dpa' sems dpa' chen po sems can thams cad kyi bsam 
[\[70b.7\]]pa yongs su rdzogs par bgyi bar 'tshal bas/_shes rab kyi pha rol tu phyin pa la bslab par bgyi'o/_/bcom ldan 'das gzhan yang byang chub sems dpa' sems dpa' chen po dge ba'i rtsa ba gang dag yongs su rdzogs pas ngan song rnams su mi ltung ba dang /_rigs dma' ba 
[\[71a\]]
[\[71a.1\]]rnams su mi skye ba dang /_nyan thos dang /_rang sangs rgyas kyi sar mi ltung ba dang /_byang chub sems dpa'i skyon gyi spyi gtsug tu mi ltung ba'i dge ba'i rtsa ba thams cad yongs su rdzogs par bgyi bar 'tshal bas/_shes rab kyi pha rol tu phyin pa la bslab par bgyi'o/_/de 
[\[71a.2\]]nas tshe dang ldan pa shA ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ji ltar na byang chub sems dpa'i skyon gyi spyi gtsug tu ltung ba yin/_rab 'byor gyis smras pa/_tshe dang ldan pa shA ri'i bu byang chub sems dpa' sems dpa' chen po 
[\[71a.3\]]thabs la mi mkhas pas pha rol tu phyin pa drug la spyod cing /_thabs la mi mkhas pas stong pa nyid dang /_mtshan ma med pa dang /_smon pa med pa'i ting nge 'dzin la brten te nyan thos kyis dang /_rang sangs rgyas kyi sar yang mi ltung la/_byang chub sems dpa'i skyon med par yang 
[\[71a.4\]]mi 'jug pa 'di ni byang chub sems dpa'i skyon zhes bya'o/_/shA ri'i bus smras pa/_tshe dang ldan pa rab 'byor ci'i phyir/_'di byang chub sems dpa' sems dpa' chen po'i skyon du 'gyur/_rab 'byor gyis smras pa/_tshe dang ldan pa shA ri'i bu byang chub sems dpa' sems dpa' 
[\[71a.5\]]chen po'i skyon zhes bya ba ni 'di lta ste/_chos la sred pa'o/_/shA ri'i bus smras pa/_tshe dang ldan pa rab 'byor chos la sred pa gang yin/_rab 'byor gyis smras pa/_tshe dang ldan pa shA ri'i bu 'di la byang chub sems dpa' sems dpa' chen po shes rab kyi pha rol tu phyin pa 
[\[71a.6\]]la spyod pa na gzugs la stong zhes bya bar mngon par zhen cing gnas te/_kun tu shes pa dang /_de bzhin du tshor ba dang /_'du shes dang /_'du byed rnams dang /_rnam par shes pa la stong zhes bya bar mngon par zhen cing gnas te/_kun tu shes pa de ni tshe dang ldan pa shA ri'i bu byang 
[\[71a.7\]]chub sems dpa' sems dpa' chen po'i 'thun pa'i chos la sred pa ste/_skyon zhes bya'o/_/tshe dang ldan pa shA ri'i bu gzhan yang byang chub sems dpa' gzugs la mi rtag ces bya bar mngon par zhen cing gnas te kun tu shes pa dang /_gzugs sdug bsngal ba dang /_bdag 
[\[71b\]]
[\[71b.1\]]med pa dang mi sdug pa dang /_zhi ba dang /_stong pa dang /_mtshan ma med pa dang /_smon pa med pa zhes bya bar mngon par zhen cing gnas te kun tu shes pa de ni tshe dang ldan pa shA ri'i bu byang chub sems dpa'i 'thun pa'i chos la sred pa ste skyon no/_/de bzhin du tshor ba dang /_'du shes 
[\[71b.2\]]dang /_'du byed rnams dang /_rnam par shes pa la mi rtag ces bya bar mngon par zhen cing gnas te kun tu shes pa dang /_sdug bsngal ba dang /_bdag med pa dang /_mi sdug pa dang /_zhi ba dang /_stong pa dang /_mtshan ma med pa dang /_smon pa med pa zhes bya bar mngon par zhen cing 
[\[71b.3\]]gnas te kun tu shes pa de ni tshe dang ldan pa shA ri'i bu byang chub sems dpa'i sems dpa' chen po'i rjes su 'thun pa'i chos la sred pa ste skyon no/_/gal te 'di ltar gzugs spang bar bya'o/_/'dis gzugs spang bar bya'o/_/'di ltar tshor ba dang /_'du shes dang /_'du byed rnams dang /_
[\[71b.4\]]rnam par shes pa spang bar bya'o/_/'dis spang bar bya'o/_/'di ltar sdug bsngal yongs su shes par bya'o/_/'dis sdug bsngal ba yongs su shes par bya'o/_/'di ltar kun 'byung ba spang bar bya'o/_/'dis kun 'byung ba spang bar bya'o/_/'di ltar 'gog pa mngon sum du 
[\[71b.5\]]bya'o/_/'dis 'gog pa mngon sum du bya'o/_/'di ltar lam bsgom par bya'o/_/'dis lam bsgom par bya'o/_/'di ni kun nas nyon mongs pa'o/_/'di ni rnam par byang ba'o/_/chos 'di dag ni bsten par bya ba'o/_/chos 'di dag ni bsten par mi bya ba'o/_/'di la ni byang chub 
[\[71b.6\]]sems dpas spyad par bya'o/_/'di la ni spyad par mi bya'o/_/'di ni byang chub sems dpa'i lam mo/_/'di ni lam ma yin no/_/'di ni byang chub sems dpa'i bslab pa'o/_/'di ni bslab pa ma yin no/_/'di ni byang chub sems dpa'i sbyin pa'i pha rol tu phyin pa'o/_/'di ni tshul 
[\[71b.7\]]khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa'o/_/'di ni byang chub sems dpa'i sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa ma yin no/_/
[\[72a\]]
[\[72a.1\]]'di ni byang chub sems dpa'i thabs la mkhas pa'o/_/'di ni thabs la mkhas pa ma yin no/_/'di ni byang chub sems dpa'i skyon med pa'o/_/'di ni skyon no zhes bya bar chos de dag la mngon par zhen cing gnas te kun tu shes na/_de ni byang chub sems dpa' sems dpa' 
[\[72a.2\]]chen po'i 'thun pa'i chos la sred pa ste skyon no/_/shA ri'i bus smras pa/_tshe dang ldan pa rab 'byor byang chub sems dpa' sems dpa' chen po'i skyon med pa gang yin/_rab 'byor gyis smras pa/_tshe dang ldan pa shA ri'i bu 'di la byang chub sems dpa' sems dpa' chen po shes rab 
[\[72a.3\]]kyi pha rol tu phyin pa la spyod pa nang stong pa nyid la phyi stong pa nyid yang dag par rjes su mi mthong /_phyi stong pa nyid la nang stong pa nyid yang dag par rjes su mi mthong /_phyi nang stong pa nyid la stong pa nyid stong pa nyid yang dag par rjes su mi mthong /_stong pa nyid stong pa nyid la phyi nang stong pa nyid 
[\[72a.4\]]yang dag par rjes su mi mthong /_stong pa nyid stong pa nyid la chen po stong pa nyid yang dag par rjes su mi mthong /_chen po stong pa nyid la stong pa nyid stong pa nyid yang dag par rjes su mi mthong /_chen po stong pa nyid la don dam pa stong pa nyid yang dag par rjes su mi mthong /_don dam pa stong pa nyid 
[\[72a.5\]]la chen po stong pa nyid yang dag par rjes su mi mthong /_don dam pa stong pa nyid la 'dus byas stong pa nyid yang dag par rjes su mi mthong /_'dus byas stong pa nyid la don dam pa stong pa nyid yang dag par rjes su mi mthong /_'dus byas stong pa nyid la 'dus ma byas stong pa nyid yang dag par rjes 
[\[72a.6\]]su mi mthong /_'dus ma byas stong pa nyid la 'dus byas stong pa nyid yang dag par rjes su mi mthong /_'dus ma byas stong pa nyid la thog ma dang tha ma med pa stong pa nyid yang dag par rjes su mi mthong /_thog ma dang tha ma med pa stong pa nyid la 'dus ma byas stong pa nyid yang dag par rjes su mi 
[\[72a.7\]]mthong /_thog ma dang tha ma med pa stong pa nyid la dor ba med pa stong pa nyid yang dag par rjes su mi mthong /_dor ba med pa stong pa nyid la thog ma dang tha ma med pa stong pa nyid yang dag par rjes su mi mthong /_dor ba med pa stong pa nyid la rang bzhin gyis stong pa nyid yang dag par rjes su mi mthong /_
[\[72b\]]
[\[72b.1\]]rang bzhin gyis stong pa nyid la dor ba med pa stong pa nyid yang dag par rjes su mi mthong /_rang bzhin gyis stong pa nyid la rang gi mtshan nyid stong pa nyid yang dag par rjes su mi mthong /_rang gi mtshan nyid stong pa nyid la rang bzhin gyis stong pa nyid yang dag par rjes su mi mthong /_rang gi 
[\[72b.2\]]mtshan nyid stong pa nyid la chos thams cad stong pa nyid yang dag par rjes su mi mthong /_chos thams cad stong pa nyid la rang gi mtshan nyid stong pa nyid yang dag par rjes su mi mthong /_chos thams cad stong pa nyid la dngos po med pa stong pa nyid yang dag par rjes su mi mthong /_
[\[72b.3\]]dngos po med pa stong pa nyid la chos thams cad stong pa nyid yang dag par rjes su mi mthong /_dngos po med pa stong pa nyid la ngo bo nyid stong pa nyid yang dag par rjes su mi mthong /_ngo bo nyid stong pa nyid la dngos po med pa stong pa nyid yang dag par rjes su mi mthong /_ngo bo nyid stong 
[\[72b.4\]]pa nyid la dngos po med pa'i ngo bo nyid stong pa nyid yang dag par rjes su mi mthong /_dngos po med pa'i ngo bo nyid stong pa nyid la ngo bo nyid stong pa nyid yang dag par rjes su mi mthong ste/_tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la 
[\[72b.5\]]de ltar spyod na/_byang chub sems dpa'i skyon med pa la 'jug pa yin no/_/tshe dang ldan pa shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la de ltar slob pas gzugs shes par bya ste/_des rlom sems su yang mi bya'o/_/
[\[72b.6\]]tshor ba dang /_'du shes dang /_'du byed rnams dang /_rnam par shes pa shes par bya ste/_des rlom sems su yang mi bya'o/_/mig dang /_rna ba dang /_sna dang /_lce dang /_lus dang /_yid shes par bya ste/_des rlom sems su yang mi bya'o/_/gzugs 
[\[72b.7\]]dang /_sgra dang /_dri dang /_ro dang /_reg bya dang /_chos rnams shes par bya ste/_des rlom sems su yang mi bya'o/_/sbyin pa'i pha rol tu phyin pa shes par bya ste/_des rlom sems su yang mi bya'o/_/tshul khrims dang /_bzod pa dang /_brtson 'grus dang /_bsam 
[\[73a\]]
[\[73a.1\]]gtan dang /_shes rab kyi pha rol tu phyin pa shes par bya ste/_de dag gis rlom sems su yang mi bya'o/_/bsam gtan dang /_tshad med pa dang /_gzugs med pa'i snyoms par 'jug pa rnams shes par bya ste/_de dag gis rlom sems su yang mi bya'o/_/de bzhin 
[\[73a.2\]]du mngon par shes pa lnga dang /_mig lnga dang /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_mi 'jigs pa bzhi dang /_so so yang dag par rig pa bzhi dang /_sangs 
[\[73a.3\]]rgyas kyi chos ma 'dres pa [{]bcwa [,]bco [}]brgyad po dag shes par bya ste/_de dag gis rlom sems su yang mi bya'o/_/tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pas byang chub kyi sems kyis kyang rlom sems su mi bya'o/_/mi mnyam pa 
[\[73a.4\]]dang mnyam pa'i sems dang /_rlabs po che'i sems kyis kyang rlom sems su mi bya'o/_/de ci'i phyir zhe na/_'di ltar sems de sems ma yin te/_sems kyi rang bzhin 'od gsal ba'i phyir ro/_/shA ri'i bus smras pa/_tshe dang ldan pa rab 'byor sems kyi rang bzhin 'od gsal ba gang 
[\[73a.5\]]yin/_rab 'byor gyis smras pa/_tshe dang ldan pa shA ri'i bu sems gang 'dod chags dang ldan pa yang ma yin/_bral ba yang ma yin/_zhe sdang dang /_gti mug dang ldan pa yang ma yin/_bral ba yang ma yin/_kun nas ldang ba rnams dang /_sgrib pa rnams dang /_bag la nyal ba 
[\[73a.6\]]rnams dang /_kun tu sbyor ba rnams dang lta bar gyur pa rnams dang /_nyan thos dang /_rang sangs rgyas kyi sems rnams dang ldan pa yang ma yin/_bral ba yang ma yin pa ste/_tshe dang ldan pa shA ri'i bu de ni byang chub sems dpa' sems dpa' chen po'i sems kyi rang bzhin 'od gsal ba'o/_/
[\[73a.7\]]shA ri'i bus smras pa/_tshe dang ldan pa rab 'byor sems gang la sems ma yin no zhes bya ba'i sems de yod dam/_rab 'byor gyis smras pa/_tshe dang ldan pa shA ri'i bu ci gang sems ma yin pa de la yod pa'am med pa dmigs pa yod par 'gyur ram/_shA ri'i bus smras pa/_tshe dang ldan 
[\[73b\]]
[\[73b.1\]]pa rab 'byor de ni med do/_/rab 'byor gyis smras pa/_tshe dang ldan pa shA ri'i bu gal te sems ma yin pa de la yod pa'am med pa med cing mi dmigs na/_tshe dang ldan pa shA ri'i bu khyod kyis 'di skad smras te/_sems gang la sems ma yin pa zhes bya ba'i sems de yod dam zhes brgal 
[\[73b.2\]]zhing brtag pa 'di ji ga rigs sam/_shA ri'i bus smras pa/_tshe dang ldan pa rab 'byor sems ma yin pa de gang yin/_rab 'byor gyis smras pa/_tshe dang ldan pa shA ri'i bu sems ma yin pa ni 'gyur ba med cing rnam par mi rtog pa ste/_de ni chos thams cad kyi de bzhin nyid de/_
[\[73b.3\]]'di ni sems ma yin pa bsam gyis mi khyab pa zhes bya'o/_/shA ri'i bus smras pa/_tshe dang ldan pa rab 'byor ji ltar sems 'gyur ba med cing rnam par rtog pa med pa de bzhin du gzugs kyang 'gyur ba med cing rnam par rtog pa med pa yin nam/_de bzhin du tshor ba dang /_'du shes 
[\[73b.4\]]dang /_'du byed rnams dang /_rnam par shes pa yang 'gyur ba med cing rnam par rtog pa med pa yin nam/_ji ltar sems la 'gyur ba med cing rnam par rtog pa med pa de bzhin du mig gi khams dang /_gzugs kyi khams dang /_mig gi rnam par shes pa'i khams kyang 'gyur 
[\[73b.5\]]ba med cing rnam par rtog pa med dam/_de bzhin du rna ba'i khams dang /_sna'i khams dang /_lce'i khams dang /_lus kyi khams dang /_yid kyi khams dang /_chos kyi khams dang /_yid kyi rnam par shes pa'i khams kyang 'gyur ba med cing rnam par rtog pa med dam/_de bzhin du skye mched 
[\[73b.6\]]rnams dang /_rten cing 'brel par 'byung ba dang /_pha rol tu phyin pa rnams dang /_mngon par shes pa rnams dang /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_mi 'jigs 
[\[73b.7\]]pa dang /_so so yang dag par rig pa dang /_stobs dang /_sangs rgyas kyi chos ma 'dres pa dang /_bla na med pa yang dag par rdzogs pa'i byang chub kyang 'gyur ba med cing rnam par rtog pa med pa yin nam/_rab 'byor gyis smras pa/_tshe dang ldan pa shA ri'i bu de de bzhin te/_
[\[74a\]]
[\[74a.1\]]ji ltar sems 'gyur ba med cing rnam par rtog pa med pa de bzhin du phung po dang /_khams dang /_skye mched dang /_rten cing 'brel par 'byung ba dang /_pha rol tu phyin pa dang /_mngon par shes pa dang /_byang chub kyi phyogs kyi chos rnams dang /_stobs dang /_
[\[74a.2\]]mi 'jigs pa dang /_sangs rgyas kyi chos ma 'dres pa dang /_bla na med pa yang dag par rdzogs pa'i byang chub kyi bar yang 'gyur ba med cing rnam par rtog pa med do/_/shA ri'i bus smras pa/_tshe dang ldan pa rab 'byor legs so legs so/_/'di lta ste khyod ni bcom ldan 
[\[74a.3\]]'das kyi sras thugs las skyes pa/_zhal nas skyes pa/_chos las skyes pa/_chos kyis sprul pa/_chos kyi bgo skal la spyod pa/_zang zing gi bgo skal la spyod pa ma yin pa/_chos rnams la mngon sum gyi mig dang ldan pa lus mngon sum du gyur pa ste nyan thos 
[\[74a.4\]]nyon mongs pa med par gnas pa rnams kyi mchog tu bcom ldan 'das kyis gsungs te/_bstan pa 'di'ang de'i tshul dang 'dra'o/_/tshe dang ldan pa rab 'byor byang chub sems dpa' sems dpa' chen pos kyang shes rab kyi pha rol tu phyin pa la de ltar bslab par bya'o/_/
[\[74a.5\]]byang chub sems dpa' sems dpa' chen po phyir mi ldog pa yang 'di las yongs su shes par bya'o/_/de ltar na byang chub sems dpa' sems dpa' chen po shes rab kyi pha rol tu phyin pa dang ma bral bar shes par bya'o/_/tshe dang ldan pa rab 'byor byang chub sems dpa' sems dpa' chen 
[\[74a.6\]]po nyan thos kyi sa la slob par 'dod pas kyang bsgrims te/_shes rab kyi pha rol tu phyin pa 'di nyid mnyan par bya/_gzung bar bya/_bcang bar bya/_bklag par bya/_kun chub par bya/_tshul bzhin du yid la bya'o/_/byang chub sems dpa' sems dpa' chen po rang sangs rgyas kyi 
[\[74a.7\]]sa dang /_byang chub sems dpa'i sa dang /_sangs rgyas kyi sa la slob par 'dod pas kyang bsgrims te/_shes rab kyi pha rol tu phyin pa 'di nyid mnyan par bya/_gzung bar bya/_bcang bar bya/_bklag par bya/_kun chub par bya/_tshul bzhin du yid la bya'o/_/de ci'i phyir 
[\[74b\]]
[\[74b.1\]]zhe na/_'di ltar byang chub sems dpa' sems dpa' chen po rnams kyis nyan thos dang rang sangs rgyas dang /_byang chub sems dpa' dang /_sangs rgyas kyis gang dag la bslab par bya ba'i theg pa gsum po dag shes rab kyi pha rol tu phyin pa 'di las rgya cher bstan pa'i phyir ro/_/
[\[74b.2\]]shes rab kyi pha rol tu phyin pa khri brgyad stong pa las/_skyon med pa la 'jug pa'i le'u zhes bya ste/_bdun pa'o//_//de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das bdag gis byang chub sems dpa' 
[\[74b.3\]]dang /_shes rab kyi pha rol tu phyin pa ma 'tshal ma dmigs yang dag par rjes su ma mthong na/_byang chub sems dpa' gang zhig shes rab kyi pha rol tu phyin pa gang la gdams shing rjes su bstan par bgyi/_bcom ldan 'das bdag gis dngos po ma 'tshal ma dmigs yang 
[\[74b.4\]]dag par rjes su ma mthong ste/_bcom ldan 'das bdag gis dngos po ma 'tshal ma dmigs yang dag par rjes su ma mthong bzhin du chos gang gis chos gang la gdams shing rjes su bstan par bgyi ste/_'di nyid bdag gi 'gyod par 'gyur lags so/_/bcom ldan 'das 
[\[74b.5\]]'di ltar bdag gis chos thams cad ma 'tshal ma dmigs yang dag par rjes su ma mthong na/_byang chub sems dpa' zhes bgyi ba'am/_shes rab kyi pha rol tu phyin pa zhes bgyi ba'i ming tsam gyis ji ltar 'phel ba dang 'grib par bgyi ste/_'di nyid bdag gi 'gyod par 
[\[74b.6\]]'gyur lags so/_/bcom ldan 'das ming de yang gnas pa ma mchis thug pa ma mchis pa lags so/_/de ci'i slad du zhe na/_ming de ma mchis pas/_de ltar na ming de gnas pa ma mchis/_thug pa ma mchis pa lags so/_/bcom ldan 'das bdag gis gzugs kyi 'phel 
[\[74b.7\]]ba dang 'grib pa ma dmigs yang dag par rjes su ma mthong /_bcom ldan 'das bdag gis tshor ba dang /_'du shes dang /_'du byed rnams dang /_rnam par shes pa'i 'phel ba dang 'grib pa ma dmigs yang dag par rjes su ma mthong na/_byang chub sems dpa' zhes gang la ming du 
[\[75a\]]
[\[75a.1\]]gdags par bgyi/_bcom ldan 'das rnam grangs des na ming de yang gnas pa ma mchis thug pa ma mchis pa lags so/_/de ci'i slad du zhe na/_ming de ma mchis pas/_de ltar na ming de gnas pa ma mchis thug pa ma mchis pa lags so/_/bcom ldan 'das 
[\[75a.2\]]bdag gis mig gi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis rna ba dang /_sna dang /_lce dang /_lus dang /_yid kyi 'phel ba dang 'grib pa ma dmigs yang dag par rjes su ma mthong /_de bzhin du khams dang /_skye mched 
[\[75a.3\]]dang /_rten cing 'brel par 'byung ba rnams kyi 'phel ba dang 'grib pa ma dmigs yang dag par rjes su ma mthong na/_byang chub sems dpa' zhes ji ltar ming du gdags par bgyi/_bcom ldan 'das gzugs kyi ming dang /_tshor ba dang /_'du shes dang /_'du byed rnams dang /_
[\[75a.4\]]rnam par shes pa dang /_mig dang /_rna ba dang /_sna dang /_lce dang /_lus dang /_yid kyi ming de dag ni gnas pa ma mchis thug pa ma mchis pa lags so/_/de ci'i slad du zhe na/_ming de dag ma mchis pas de ltar na ming de gnas pa ma mchis/_thug pa ma mchis pa lags 
[\[75a.5\]]so/_/bcom ldan 'das bdag gis mig gi rnam par shes pa'i 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis rna ba dang /_sna dang /_lce dang /_lus dang /_yid kyi rnam par shes pa'i 'phel ba dang 'grib pa ma dmigs 
[\[75a.6\]]yang dag par rjes su ma mthong ste/_bcom ldan 'das bdag gis mig gi rnam par shes pa dang /_rna ba dang /_sna dang /_lce dang /_lus dang /_yid kyi rnam par shes pa ma dmigs yang dag par rjes su ma mthong bzhin du/_ji ltar byang chub sems dpa' zhes ming du 
[\[75a.7\]]gdags par bgyi/_bcom ldan 'das ming gang lags pa de yang gnas pa ma mchis thug pa ma mchis pa lags so/_/de ci'i slad du zhe na/_ming de ma mchis pas/_de ltar na ming de gnas pa ma mchis/_thug pa ma mchis pa lags so/_/bcom ldan 'das bdag gis 
[\[75b\]]
[\[75b.1\]]mig gi 'dus te reg pa dang /_rna ba dang /_sna dang /_lce dang /_lus dang /_yid kyi 'dus te reg pa dang /_mig gi 'dus te reg pa'i rkyen gyis tshor ba'i 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis rna ba dang /_
[\[75b.2\]]sna dang /_lce dang /_lus dang /_yid kyi 'dus te reg pa'i rkyen gyis tshor ba'i 'phel ba dang /_'grib pa ma dmigs yang dag par rjes su ma mthong /_bcom ldan 'das bdag gis sa'i khams kyi 'phel ba dang 'grib pa ma dmigs yang dag par rjes su ma mthong /_
[\[75b.3\]]bcom ldan 'das bdag gis chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams kyi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis ma rig pa'i 'phel ba dang /_
[\[75b.4\]]'grib pa ma dmigs yang dag par rjes su ma mthong /_bcom ldan 'das bdag gis 'du byed rnams dang /_rnam par shes pa dang /_ming dang gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi'i 
[\[75b.5\]]'phel ba dang 'grib pa ma dmigs yang dag par rjes su ma mthong /_bcom ldan 'das bdag gis 'dod chags dang /_zhe sdang dang /_gti mug gi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis kun nas ldang ba rnams dang /_sgrib 
[\[75b.6\]]pa rnams dang /_bag la nyal ba rnams dang /_kun tu sbyor ba rnams kyi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis lta ba'i rnam pa drug cu rtsa gnyis kyi 'phel ba dang 'grib pa ma dmigs yang dag par rjes su ma mthong /_bcom ldan 
[\[75b.7\]]'das bdag gis bdag gi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis sems can dang /_srog dang /_gso ba dang /_skyes bu dang /_gang zag dang /_skye ba po dang /_shed las skyes dang /_shed bu dang /_byed pa po dang /_
[\[76a\]]
[\[76a.1\]]tshor ba po dang /_shes pa po dang /_mthong ba po rnams kyi 'phel ba dang /_'grib pa ma dmigs yang dag par rjes su ma mthong /_bcom ldan 'das bdag gis sbyin pa'i pha rol tu phyin pa'i 'phel ba dang 'grib pa ma dmigs yang dag par rjes su ma mthong /_bcom ldan 
[\[76a.2\]]'das bdag gis tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa'i 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis stong pa nyid thams cad kyi 'phel ba dang 'grib pa ma 
[\[76a.3\]]dmigs yang dag par rjes su ma mthong /_bcom ldan 'das bdag gis dran pa nye bar gzhag pa rnams kyi 'phel ba dang 'grib pa ma dmigs yang dag par rjes su ma mthong /_bcom ldan 'das de bzhin du bdag gis yang dag par spong ba dang /_rdzu 'phrul gyi rkang pa dang /_dbang po 
[\[76a.4\]]dang /_stobs dang /_byang chub kyi yan lag dang /_lam rnams kyi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis rnam par thar pa'i sgo stong pa nyid dang /_mtshan ma med pa dang /_smon pa med pa'i 'phel ba dang /_'grib pa ma 
[\[76a.5\]]dmigs yang dag par rjes su ma mthong /_bcom ldan 'das bdag gis bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi po dag gi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis 
[\[76a.6\]]sangs rgyas rjes su dran pa dang /_chos rjes su dran pa dang /_dge 'dun rjes su dran pa dang /_tshul khrims rjes su dran pa dang /_gtong ba rjes su dran pa dang /_lha rjes su dran pa dang /_lus su gtogs pa rjes su dran pa dang /_skyo ba rjes su dran pa dang /_dbugs rngub pa dang /_
[\[76a.7\]]'byung ba rjes su dran pa dang /_'chi ba rjes su dran pa'i 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis mig lnga dang /_mngon par shes pa drug dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_
[\[76b\]]
[\[76b.1\]]sangs rgyas kyi chos ma 'dres pa [{]bcwa [,]bco [}]brgyad kyi 'phel ba dang 'grib pa ma dmigs yang dag par rjes su ma mthong na/_byang chub sems dpa' zhes gang la ming du gdags par bgyi/_bcom ldan 'das ming de yang gnas pa ma mchis thug pa ma mchis pa lags so/_/de ci'i slad du zhe na/_
[\[76b.2\]]ming de ma mchis pas/_de ltar na ming de gnas pa ma mchis/_thug pa ma mchis pa lags so/_/bcom ldan 'das bdag gis rmi lam lta bu'i nye bar len pa'i phung po lnga po dag gi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis sgyu 
[\[76b.3\]]ma lta bu dang /_smig rgyu lta bu dang /_dri za'i grong khyer lta bu dang /_brag ca lta bu dang /_mig yor lta bu dang /_gzugs brnyan lta bu dang /_sprul pa lta bu'i phung po lnga po dag gi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis 
[\[76b.4\]]dben pa dang /_zhi ba dang /_skye ba ma mchis pa dang /_'gag pa ma mchis pa dang /_'byung ba ma mchis pa dang /_mngon par 'du bgyi ba ma mchis pa dang /_kun nas nyon mongs pa ma mchis pa dang /_rnam par byang ba ma mchis pa'i 'phel ba dang 'grib pa ma dmigs yang dag 
[\[76b.5\]]par rjes su ma mthong /_bcom ldan 'das bdag gis de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' dang /_bsam 
[\[76b.6\]]gyis mi khyab pa'i dbyings kyi 'phel ba dang 'grib pa ma dmigs yang dag par rjes su ma mthong /_bcom ldan 'das de bzhin du bdag gis dge ba dang /_mi dge ba rnams dang /_kha na ma tho ba dang bcas pa dang /_kha na ma tho ba ma mchis pa rnams dang /_zag pa dang bcas pa dang /_
[\[76b.7\]]zag pa ma mchis pa rnams dang /_nyon mongs pa dang bcas pa dang /_nyon mongs pa ma mchis pa rnams dang /_'jig rten pa dang /_'jig rten las 'das pa rnams dang /_'dus byas dang /_'dus ma byas rnams dang /_kun nas nyon mongs pa dang /_rnam par byang ba 
[\[77a\]]
[\[77a.1\]]rnams dang /_'khor ba pa rnams dang /_mya ngan las 'das pa'i chos rnams kyi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis 'das pa dang ma 'ongs pa dang /_da ltar byung ba'i chos rnams kyi 'phel ba dang 'grib pa 
[\[77a.2\]]ma dmigs yang dag par rjes su ma mthong /_bcom ldan 'das bdag gis bcom ldan 'das kyi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis shar phyogs kyi 'jig rten gyi khams gang gA'i klung gi bye ma snyed dag na de bzhin 
[\[77a.3\]]gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa/_byang chub sems dpa'i tshogs dang bcas pa bzhugs pa rnams kyi 'phel ba dang 'grib pa ma dmigs yang dag par rjes su ma mthong /_bcom ldan 'das bdag gis lho dang /_nub 
[\[77a.4\]]dang /_byang dang /_byang shar dang /_shar lho dang /_lho nub dang /_nub byang dang /_'og dang steng gi phyogs kyi 'jig rten gyi khams gang gA'i klung gi bye ma snyed dag na/_de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa/_byang 
[\[77a.5\]]chub sems dpa'i tshogs dang bcas pa bzhugs pa rnams kyi 'phel ba dang 'grib pa ma dmigs yang dag par rjes su ma mthong na/_byang chub sems dpa' gang zhig shes rab kyi pha rol tu phyin pa gang la gdams shing rjes su bstan par bgyi/_bcom ldan 'das ming de yang gnas pa ma 
[\[77a.6\]]mchis/_thug pa ma mchis pa lags so/_/de ci'i slad du zhe na/_ming de ma mchis pas/_de ltar na ming de gnas pa ma mchis thug pa ma mchis pa lags so/_/bcom ldan 'das 'di ltar bdag gis chos thams cad kyi de bzhin nyid kyi 'phel ba dang 'grib pa ma dmigs yang dag par 
[\[77a.7\]]rjes su ma mthong /_chos thams cad kyi de bzhin nyid kyi ming yang ma dmigs yang dag par rjes su ma mthong na/_byang chub sems dpa' gang zhig shes rab kyi pha rol tu phyin pa gang la gdams shing rjes su bstan par bgyi/_bcom ldan 'das de bzhin nyid kyi ming de yang gnas pa ma 
[\[77b\]]
[\[77b.1\]]mchis thug pa ma mchis pa lags so/_/de ci'i slad du zhe na/_ming de ma mchis pas/_de ltar na ming de gnas pa ma mchis/_thug pa ma mchis pa lags so/_/bcom ldan 'das 'di lta ste/_gang yang byang chub sems dpa' zhes chos nyid kyi brdar gdags pa de yang phung po rnams 
[\[77b.2\]]sam/_khams rnams sam/_skye mched rnams sam/_sangs rgyas kyi chos ma 'dres pa rnams kyi bar du gang du yang brjod du ma mchis te/_chos su gdags pa tsam du bas lags so/_/bcom ldan 'das 'di lta ste/_rmi lam zhes bgyi ba'i ming ni gang gis kyang brjod du ma mchis 
[\[77b.3\]]pa lags so/_/sgyu ma dang /_brag ca dang /_mig yor dang /_smig rgyu dang /_chu zla dang /_sprul pa zhes bgyi ba'i ming ni gang gis kyang brjod du ma mchis pa lags so/_/nam mkha' zhes bgyi ba'i ming ni gang gis kyang brjod du ma mchis pa lags so/_/de bzhin du sa dang /_chu 
[\[77b.4\]]dang /_me dang /_rlung zhes bgyi ba'i ming ni gang gis kyang brjod du ma mchis pa lags so/_/'di lta ste/_de bzhin nyid ces bgyi ba'i ming ni gang gis kyang brjod du ma mchis pa lags so/_/ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos 
[\[77b.5\]]kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' zhes bgyi ba'i ming ni gang gis kyang brjod du ma mchis pa lags so/_/sbyin pa'i pha rol tu phyin pa dang /_tshul khrims dang /_bzod pa dang /_brtson 'grus dang /_bsam gtan 
[\[77b.6\]]dang /_shes rab kyi pha rol tu phyin pa'i ming ni gang gis kyang brjod du ma mchis pa lags so/_/tshul khrims zhes bgyi ba dang /_ting nge 'dzin ces bgyi ba dang /_shes rab ces bgyi ba dang /_rnam par grol ba zhes bgyi ba dang /_rnam par grol ba'i ye shes mthong ba zhes bgyi ba'i 
[\[77b.7\]]ming ni gang gis kyang brjod du ma mchis pa lags so/_/rgyun du zhugs pa zhes bgyi ba'i ming ni gang gis kyang brjod du ma mchis pa lags so/_/rgyun du zhugs pa'i chos rnams zhes bgyi ba'i ming dang /_lan cig phyir 'ong ba zhes bgyi ba dang /_phyir mi 'ong ba zhes bgyi ba dang /_
[\[78a\]]
[\[78a.1\]]dgra bcom pa zhes bgyi ba dang /_rang sangs rgyas zhes bgyi ba dang byang chub sems dpa' zhes bgyi ba dang /_byang chub sems dpa'i chos rnams zhes bgyi ba'i ming dang /_sangs rgyas zhes bgyi ba'i ming dang /_sangs rgyas kyi chos rnams zhes bgyi ba'i 
[\[78a.2\]]ming ni dge ba'am/_mi dge ba'am/_lung bstan du mchis pa'am/_lung du ma bstan pa'am/_kha na ma tho ba dang bcas pa'am/_kha na ma tho ba ma mchis pa'am/_rtag pa'am/_mi rtag pa'am/_bde ba'am/_sdug bsngal ba'am/_bdag gam/_bdag 
[\[78a.3\]]ma mchis pa'am/_zhi ba'am/_ma zhi ba'am/_dben pa'am/_mi dben pa'am/_dngos po'am/_dngos po ma mchis pa gang gis kyang brjod du ma mchis te/_bcom ldan 'das bdag gis don gyi dbang 'di mthong bas 'di skad du bdag gis chos thams cad kyi 
[\[78a.4\]]'phel ba dang 'grib pa ma dmigs yang dag par rjes su ma mthong bzhin du/_'di lta ste/_byang chub sems dpa' zhes bgyi ba'am/_shes rab kyi pha rol tu phyin pa zhes bgyi bar ming du gdags pa ni bdag gis 'gyod par 'gyur ba lags so zhes gsol to/_/bcom 
[\[78a.5\]]ldan 'das ming de yang gnas pa ma mchis thug pa ma mchis pa lags so/_/de ci'i slad du zhe na/_ming de ma mchis pas/_de ltar na ming de gnas pa ma mchis/_thug pa ma mchis pa lags so/_/bcom ldan 'das gal te byang chub sems dpa' la shes rab kyi pha rol tu phyin 
[\[78a.6\]]pa brjod pa'i tshe/_sems zhum par mi 'gyur/_kun tu zhum par mi 'gyur la 'gyod par mi 'gyur zhing /_mi skrag_/mi dngang la/_dngang bar mi 'gyur na/_byang chub sems dpa' sems dpa' chen po de ni phyir mi ldog pa'i sa la mi gnas pa'i tshul gyis gnas nas rnam pa 
[\[78a.7\]]thams cad mkhyen pa nyid du nges par 'byung bar rig par bgyi'o/_/bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas gzugs la gnas par mi bgyi'o/_/tshor ba dang /_'du shes dang /_'du byed rnams dang /_
[\[78b\]]
[\[78b.1\]]rnam par shes pa la gnas par mi bgyi'o/_/des mig la gnas par mi bgyi'o/_/rna ba dang /_sna dang /_lce dang /_lus dang /_yid la gnas par mi bgyi'o/_/des gzugs la gnas par mi bgyi'o/_/sgra dang /_dri dang /_ro dang /_reg bya dang /_chos la gnas par 
[\[78b.2\]]mi bgyi'o/_/des mig gi rnam par shes pa la gnas par mi bgyi'o/_/rna ba dang /_sna dang /_lce dang /_lus dang /_yid kyi rnam par shes pa la gnas par mi bgyi'o/_/des mig gi 'dus te reg pa la gnas par mi bgyi'o/_/mig gi 'dus te reg pa'i rkyen gyis tshor ba 
[\[78b.3\]]la gnas par mi bgyi'o/_/rna ba dang /_sna dang /_lce dang /_lus dang /_yid kyi 'dus te reg pa la gnas par mi bgyi'o/_/yid kyi 'dus te reg pa'i rkyen gyis tshor ba la gnas par mi bgyi'o/_/des sa'i khams la gnas par mi bgyi'o/_/chu'i khams dang /_me'i 
[\[78b.4\]]khams dang /_rlung gi khams dang /_nam mkha'i khams dang /_rnam par shes pa'i khams la gnas par mi bgyi'o/_/des ma rig pa la gnas par mi bgyi'o/_/'du byed dang /_rnam par shes pa dang /_ming dang gzugs dang /_skye mched drug dang /_reg pa dang /_
[\[78b.5\]]tshor dang /_sred pa dang /_len pa dang /_srid pa dang /_skye ba dang /_rga shi la gnas par mi bgyi'o/_/de ci'i slad du zhe na/_bcom ldan 'das 'di ltar gzugs ni gzugs kyis stong zhing /_tshor ba dang /_'du shes dang /_'du byed rnams dang /_rnam par shes pa ni rnam par 
[\[78b.6\]]shes pas stong pa'i slad du'o/_/bcom ldan 'das gzugs kyi stong pa nyid gang lags pa de gzugs ma lags la/_gzugs las gud na yang stong pa nyid ma mchis te/_gzugs nyid kyang stong pa nyid lags/_stong pa nyid kyang gzugs lags so/_/bcom ldan 'das tshor ba'i stong 
[\[78b.7\]]pa nyid gang lags pa de tshor ba ma lags la/_tshor ba las gud na yang stong pa nyid ma mchis te/_tshor ba nyid kyang stong pa nyid lags/_stong pa nyid kyang tshor ba lags so/_/bcom ldan 'das 'du shes kyi stong pa nyid gang lags pa de 'du shes ma lags la/_'du shes las gud 
[\[79a\]]
[\[79a.1\]]na yang stong pa nyid ma mchis te/_'du shes nyid kyang stong pa nyid lags/_stong pa nyid kyang 'du shes lags so/_/bcom ldan 'das 'du byed rnams kyi stong pa nyid gang lags pa de 'du byed rnams ma lags la/_'du byed rnams las gud na yang stong pa nyid ma mchis 
[\[79a.2\]]te/_'du byed rnams nyid kyang stong pa nyid lags/_stong pa nyid kyang 'du byed rnams lags so/_/bcom ldan 'das rnam par shes pa'i stong pa nyid gang lags pa de rnam par shes pa ma lags la/_rnam par shes pa las gud na yang stong pa nyid ma mchis te/_rnam par shes 
[\[79a.3\]]pa nyid kyang stong pa nyid lags/_stong pa nyid kyang rnam par shes pa lags so/_/bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas gzugs la gnas par mi bgyi'o/_/tshor ba dang /_'du shes dang /_'du 
[\[79a.4\]]byed rnams dang /_rnam par shes pa la gnas par mi bgyi'o/_/khams dang /_skye mched rnams la yang de bzhin du sbyar ro/_/sa'i khams ni sa'i khams kyis stong ste/_sa'i khams kyi stong pa nyid gang lags pa de sa'i khams ma lags la/_sa'i khams las gud 
[\[79a.5\]]na yang stong pa nyid ma mchis te/_sa'i khams nyid kyang stong pa nyid lags/_stong pa nyid kyang sa'i khams lags so/_/chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams ni rnam par shes pa'i khams kyis 
[\[79a.6\]]stong ste/_rnam par shes pa'i khams kyi stong pa nyid gang lags pa de rnam par shes pa'i khams ma lags la/_rnam par shes pa'i khams las gud na yang stong pa nyid ma mchis te/_rnam par shes pa'i khams nyid kyang stong pa nyid lags/_stong pa nyid kyang rnam par shes pa'i khams 
[\[79a.7\]]lags so/_/ma rig pa ni ma rig pas stong ste/_ma rig pa'i stong pa nyid gang lags pa de ma rig pa ma lags la/_ma rig pa las gud na yang stong pa nyid ma mchis te/_ma rig pa nyid kyang stong pa nyid lags/_stong pa nyid kyang ma rig pa lags so/_/'du byed dang /_rnam par 
[\[79b\]]
[\[79b.1\]]shes pa dang /_ming dang gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi ni rga shis stong ste/_rga shi'i stong pa nyid gang lags pa de rga shi ma lags la/_rga shi las gud na yang stong pa nyid 
[\[79b.2\]]ma mchis te/_rga shi nyid kyang stong pa nyid lags/_stong pa nyid kyang rga shi lags so/_/bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/_ma rig pa dang rga shi'i bar la gnas par mi bgyi'o/_/
[\[79b.3\]]bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_dran pa nye bar gzhag pa rnams la gnas par mi bgyi'o/_/de ci'i slad du zhe na/_bcom ldan 'das 'di ltar dran pa nye bar gzhag pa rnams ni dran pa nye 
[\[79b.4\]]bar gzhag pas stong ste/_bcom ldan 'das dran pa nye bar gzhag pa rnams kyi stong pa nyid gang lags pa de dran pa nye bar gzhag pa rnams ma lags la/_dran pa nye bar gzhag pa rnams las gud na yang stong pa nyid ma mchis te/_dran pa nye bar gzhag pa rnams nyid kyang stong pa 
[\[79b.5\]]nyid lags/_stong pa nyid kyang dran pa nye bar gzhag pa rnams lags pa'i slad du'o/_/bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas dran pa nye bar gzhag pa rnams la gnas par mi bgyi'o/_/de bzhin 
[\[79b.6\]]du yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_'phags pa'i bden pa dang /_bsam gtan dang /_tshad med pa dang /_gzugs med pa'i snyoms par 'jug pa dang /_rnam par thar pa brgyad 
[\[79b.7\]]dang /_mthar gyis gnas pa'i snyoms par 'jug pa dgu dang /_stong pa nyid dang /_mtshan ma ma mchis pa dang /_smon pa ma mchis pa dang /_mngon par shes pa dang /_stobs bcu dang /_mi 'jigs pa dang /_so so yang dag par rig pa dang /_byams pa chen po dang /_snying rje 
[\[80a\]]
[\[80a.1\]]chen po dang /_sangs rgyas kyi chos ma 'dres pa rnams la gnas par mi bgyi'o/_/de ci'i slad du zhe na/_'di ltar sangs rgyas kyi chos ma 'dres pa ni sangs rgyas kyi chos ma 'dres pas stong ste/_sangs rgyas kyi chos ma 'dres pa rnams kyi stong pa nyid gang lags pa de sangs 
[\[80a.2\]]rgyas kyi chos ma 'dres pa rnams ma lags la/_sangs rgyas kyi chos ma 'dres pa rnams las gud na yang stong pa nyid ma mchis te/_sangs rgyas kyi chos ma 'dres pa rnams nyid kyang stong pa nyid lags/_stong pa nyid kyang sangs rgyas kyi chos ma 'dres pa rnams lags pa'i slad du'o/_/bcom 
[\[80a.3\]]ldan 'das rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pas/_sangs rgyas kyi chos ma 'dres pa rnams la gnas par mi bgyi'o/_/bcom ldan 'das gzhan yang byang chub sems dpa' sems dpa' chen po shes rab kyi pha 
[\[80a.4\]]rol tu phyin pa la spyod pas/_sbyin pa'i pha rol tu phyin pa la gnas par mi bgyi'o/_/de ci'i slad du zhe na/_bcom ldan 'das 'di ltar sbyin pa'i pha rol tu phyin pa ni/_sbyin pa'i pha rol tu phyin pas stong ste/_bcom ldan 'das sbyin pa'i pha rol tu phyin pa'i stong pa nyid gang lags 
[\[80a.5\]]pa de sbyin pa'i pha rol tu phyin pa ma lags la/_sbyin pa'i pha rol tu phyin pa las gud na yang stong pa nyid ma mchis te/_sbyin pa'i pha rol tu phyin pa nyid kyang stong pa nyid lags/_stong pa nyid kyang sbyin pa'i pha rol tu phyin pa lags pa'i slad du'o/_/de bzhin du tshul khrims kyi pha rol tu phyin 
[\[80a.6\]]pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la gnas par mi bgyi'o/_/de ci'i slad du zhe na/_bcom ldan 'das 'di ltar shes rab kyi pha rol tu phyin pa ni shes rab kyi pha 
[\[80a.7\]]rol tu phyin pas stong ste/_bcom ldan 'das shes rab kyi pha rol tu phyin pa'i stong pa nyid gang lags pa de shes rab kyi pha rol tu phyin pa ma lags la/_shes rab kyi pha rol tu phyin pa las gud na yang stong pa nyid ma mchis te/_shes rab kyi pha rol tu phyin pa nyid kyang stong pa nyid lags/_stong 
[\[80b\]]
[\[80b.1\]]pa nyid kyang shes rab kyi pha rol tu phyin pa lags pa'i slad du'o/_/bcom ldan 'das rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pas/_shes rab kyi pha rol tu phyin pa la gnas par mi bgyi'o/_/bcom ldan 'das 
[\[80b.2\]]gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_yi ge rnams la gnas par mi bgyi'o/_/yi ge mngon par bsgrub pa rnams la gnas par mi bgyi'o/_/gcig brjod pa dang /_gnyis brjod pa dang /_tha dad pa brjod pa 
[\[80b.3\]]la gnas par mi bgyi'o/_/de ci'i slad du zhe na/_bcom ldan 'das 'di ltar yi ge rnams ni yi ge rnams kyis stong ste/_bcom ldan 'das yi ge rnams kyi stong pa nyid gang lags pa de yi ge rnams ma lags la/_yi ge rnams las gud na yang stong pa nyid ma mchis te/_yi ge rnams 
[\[80b.4\]]nyid kyang stong pa nyid lags/_stong pa nyid kyang yi ge rnams lags pa'i slad du'o/_/bcom ldan 'das rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pas/_yi ge rnams la gnas par mi bgyi'o/_/bcom ldan 'das gzhan 
[\[80b.5\]]yang byang chub sems dpa' sems dpa' chen po shes rab kyi pha rol tu phyin pa la spyod pas/_gzugs mi rtag go zhes bgyi bar gnas par mi bgyi'o/_/tshor ba dang /_'du shes dang /_'du byed rnams dang /_rnam par shes pa mi rtag go zhes bgyi bar gnas par mi bgyi'o/_/
[\[80b.6\]]de ci'i slad du zhe na/_bcom ldan 'das de ltar gzugs mi rtag pa ni gzugs mi rtag pa'i ngo bo nyid kyis stong ste/_mi rtag pa nyid kyi stong pa nyid gang lags pa de mi rtag pa nyid ma lags la/_stong pa nyid las gud na yang mi rtag pa nyid ma mchis te/_mi rtag pa nyid kyang stong pa nyid lags/_
[\[80b.7\]]stong pa nyid kyang mi rtag pa nyid lags pa'i slad du'o/_/bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod pas/_gzugs mi rtag ces bgyi bar gnas par mi bgyi'o/_/de bzhin du tshor ba dang /_'du shes dang /_
[\[81a\]]
[\[81a.1\]]'du byed rnams dang /_rnam par shes pa mi rtag ces bgyi bar gnas par mi bgyi'o/_/de ci'i slad du zhe na/_bcom ldan 'das rnam par shes pa mi rtag pa ni rnam par shes pa mi rtag pa'i ngo bo nyid kyis stong ste/_mi rtag pa nyid kyi stong pa nyid gang lags pa de mi rtag pa nyid ma 
[\[81a.2\]]lags la/_stong pa nyid las gud na yang mi rtag pa nyid ma mchis te/_mi rtag pa nyid kyang stong pa nyid lags/_stong pa nyid kyang mi rtag pa nyid lags pa'i slad du'o/_/bcom ldan 'das rnam grangs des na byang chub sems dpa' sems dpa' chen po shes rab kyi pha rol tu phyin pa la spyod 
[\[81a.3\]]pas rnam par shes pa la gnas par mi bgyi'o/_/de bzhin du gzugs sdug bsngal ba dang /_bdag med pa dang /_zhi ba dang /_stong pa dang /_mtshan ma med pa dang /_smon pa med pa dang /_dben pa zhes bgyi bar gnas par mi bgyi'o/_/de bzhin du tshor ba dang /_'du shes dang /_
[\[81a.4\]]'du byed rnams dang /_rnam par shes pa sdug bsngal ba dang /_bdag med pa dang /_zhi ba dang /_stong pa dang /_mtshan ma med pa dang /_smon pa med pa dang /_dben pa zhes bgyi bar gnas par mi bgyi'o/_/de ci'i slad du zhe na/_bcom ldan 'das 'di ltar rnam par shes pa'i 
[\[81a.5\]]dben pa ni rnam par shes pa'i dben pas stong ste/_rnam par shes pa'i dben pa nyid gang lags pa de rnam par shes pa ma lags la/_rnam par shes pa las gud na yang dben pa nyid ma mchis te/_rnam par shes pa nyid kyang dben pa nyid lags dben pa nyid kyang rnam par shes pa lags 
[\[81a.6\]]pa'i slad du'o/_/bcom ldan 'das rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pas/_rnam par shes pa dben pa zhes bgyi bar gnas par mi bgyi'o/_/bcom ldan 'das gzhan yang byang chub sems dpa' sems dpa' 
[\[81a.7\]]chen po shes rab kyi pha rol tu phyin pa la spyod pas/_de bzhin nyid la gnas par mi bgyi'o/_/de ci'i slad du zhe na/_bcom ldan 'das 'di ltar de bzhin nyid ni de bzhin nyid kyis stong ste/_bcom ldan 'das de bzhin nyid kyi stong pa nyid gang lags pa de de bzhin nyid ma lags la/_stong 
[\[81b\]]
[\[81b.1\]]pa nyid las gud na yang de bzhin nyid ma mchis te/_de bzhin nyid kyang stong pa nyid lags/_stong pa nyid kyang de bzhin nyid lags pa'i slad du'o/_/bcom ldan 'das rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pas de bzhin 
[\[81b.2\]]nyid la gnas par mi bgyi'o/_/de bzhin du chos nyid dang /_chos kyi dbyings dang /_chos skyon med pa nyid dang /_yang dag pa'i mtha' la gnas par mi bgyi'o/_/bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la 
[\[81b.3\]]spyod pas gzungs kyi sgo thams cad la gnas par mi bgyi'o/_/de ci'i slad du zhe na/_'di ltar gzungs kyi sgo ni gzungs kyi sgos stong ste/_bcom ldan 'das gzungs kyi sgo'i stong pa nyid gang lags pa de gzungs kyi sgo ma lags la/_stong pa nyid las gud na yang gzungs kyi 
[\[81b.4\]]sgo ma mchis te/_gzungs kyi sgo nyid kyang stong pa nyid lags/_stong pa nyid kyang gzungs kyi sgo lags pa'i slad du'o/_/bcom ldan 'das rnam grangs des na/_byang chub sems dpa' sems dpa' chen po shes rab kyi pha rol tu phyin pa la spyod pas/_gzungs kyi sgo thams 
[\[81b.5\]]cad la gnas par mi bgyi'o/_/bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pa thabs la mi mkhas pas gal te ngar 'dzin pa dang /_nga yir 'dzin par lhung ba'i yid kyis gzugs la gnas na/_de gzugs mngon 
[\[81b.6\]]par 'du bgyi ba la spyod pa lags kyi/_shes rab kyi pha rol tu phyin pa la spyod pa ma lags so/_/gal te tshor ba dang /_'du shes dang /_'du byed rnams dang /_rnam par shes pa la gnas na/_de rnam par shes pa mngon par 'du bgyi ba la spyod pa lags kyi shes rab kyi pha rol tu 
[\[81b.7\]]phyin pa la spyod pa ma lags so/_/de ci'i slad du zhe na/_mngon par 'du bgyi ba la spyod pa'i byang chub sems dpa' sems dpa' chen po ni shes rab kyi pha rol tu phyin pa la sgom pa ma lags/_shes rab kyi pha rol tu phyin pa yongs su 'dzin pa ma lags/_shes rab kyi pha 
[\[82a\]]
[\[82a.1\]]rol tu phyin pa'i rnal 'byor la snyoms par 'jug pa ma lags te/_shes rab kyi pha rol tu phyin pa yongs su rdzogs par ma gyur par rnam pa thams cad mkhyen pa nyid du nges par 'byung bar mi 'gyur ba'i slad du'o/_/bcom ldan 'das byang chub sems dpa' sems 
[\[82a.2\]]dpa' chen po shes rab kyi pha rol tu phyin pa la spyod pa thabs la mi mkhas pas/_gal te ngar 'dzin pa dang /_nga yir 'dzin par lhung ba'i yid kyis gzungs kyi sgo rnams la gnas na/_de mngon par 'du bgyi ba la spyod pa lags kyi shes rab kyi pha rol tu phyin pa la spyod pa ma lags so/_/
[\[82a.3\]]de ci'i slad du zhe na/_mngon par 'du bgyi ba la spyod pa'i byang chub sems dpa' sems dpa' chen po ni shes rab kyi pha rol tu phyin pa la sgom pa ma lags/_shes rab kyi pha rol tu phyin pa yongs su 'dzin pa ma lags/_shes rab kyi pha rol tu phyin pa'i rnal 'byor la snyoms par 'jug pa 
[\[82a.4\]]ma lags te/_shes rab kyi pha rol tu phyin pa yongs su rdzogs par ma gyur par rnam pa thams cad mkhyen pa nyid du nges par 'byung bar mi 'gyur ba'i slad du'o/_/bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa thabs la mi mkhas pas 
[\[82a.5\]]gal te ngar 'dzin pa dang /_nga yir 'dzin par lhung ba'i yid kyis de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' la 
[\[82a.6\]]gnas na/_de mngon par 'du bgyi ba la spyod pa lags kyi/_shes rab kyi pha rol tu phyin pa la spyod pa ma lags so/_/de ci'i slad du zhe na/_mngon par 'du bgyi ba la spyod pa'i byang chub sems dpa' sems dpa' chen po ni shes rab kyi pha rol tu phyin pa la sgom pa ma lags/_shes 
[\[82a.7\]]rab kyi pha rol tu phyin pa yongs su 'dzin pa ma lags/_shes rab kyi pha rol tu phyin pa'i rnal 'byor la snyoms par 'jug pa ma lags te/_shes rab kyi pha rol tu phyin pa yongs su rdzogs par ma gyur par rnam pa thams cad mkhyen pa nyid du nges par 'byung bar mi 'gyur ba'i slad du'o/_/
[\[82b\]]
[\[82b.1\]]de ci'i slad du zhe na/_bcom ldan 'das 'di ltar gzugs ni yongs su bzung ba ma mchis/_tshor ba dang /_'du shes dang /_'du byed rnams dang /_rnam par shes pa ni yongs su bzung ba ma mchis pa'i slad du'o/_/de ci'i slad du zhe na/_gzugs kyi yongs su bzung ba ma mchis pa gang lags pa de rang 
[\[82b.2\]]bzhin gyis stong pa nyid lags pas/_gzugs ma lags shing /_tshor ba dang /_'du shes dang /_'du byed rnams dang /_rnam par shes pa'i yongs su bzung ba ma mchis pa gang lags pa de/_rang bzhin gyis stong pa nyid lags pas rnam par shes pa ma lags pa'i slad du'o/_/
[\[82b.3\]]yang dag pa'i mtha'i bar ni yongs su bzung ba ma mchis pa lags so/_/de ci'i slad du zhe na/_yang dag pa'i mtha'i yongs su bzung ba ma mchis pa gang lags pa de'i rang bzhin gyis stong pa nyid lags pas yang dag pa'i mtha' ma lags pa'i slad du'o/_/shes rab kyi pha rol tu phyin pa 
[\[82b.4\]]de yang rang bzhin gyis stong pa'i slad du yongs su bzung ba ma mchis pa lags so/_/bcom ldan 'das byang chub sems dpa' sems dpa' chen po shes rab kyi pha rol tu phyin pa la de ltar spyod pas chos thams cad rang bzhin gyis stong par brtag par bgyi ste/_ci nas chos gang la yang 
[\[82b.5\]]yid rnam par rgyu bar mi 'gyur ba de ltar yongs su brtag par bgyi'o/_/bcom ldan 'das 'di ni byang chub sems dpa' sems dpa' chen po'i ting nge 'dzin gyi dkyil 'khor chos thams cad yongs su ma bzung ba zhes bgyi ste/_rgya che ba phul du bgyi ba/_tshad ma mchis pa/_des pa 
[\[82b.6\]]mi 'phrogs pa/_nyan thos dang rang sangs rgyas thams cad dang thun mong ma lags pa ste/_ting nge 'dzin gyi dkyil 'khor de la gnas pa'i byang chub sems dpa' sems dpa' chen po ni rnam pa thams cad mkhyen pa nyid du nges par 'byung bar 'gyur lags so/_/rnam pa thams cad 
[\[82b.7\]]mkhyen pa nyid de yang nang stong pa nyid dang /_phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_
[\[83a\]]
[\[83a.1\]]thog ma dang tha ma med pa stong pa nyid dang /_dor ba med pa stong pa nyid dang /_rang bzhin gyis stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa 
[\[83a.2\]]nyid dang /_dngos po med pa'i ngo bo nyid stong pa nyid kyi slad du yongs su bzung ba ma mchis pa lags so/_/de ci'i slad du zhe na/_de ni mtshan mar brjod pa ma lags te/_'di ltar mtshan ma ni nyon mongs pa lags pa'i slad du'o/_/mtshan ma gang lags zhe na/_gzugs ni mtshan 
[\[83a.3\]]ma lags so/_/tshor ba dang /_'du shes dang /_'du byed rnams dang /_rnam par shes pa ni mtshan ma lags so/_/mig ni mtshan ma lags so/_/rna ba dang /_sna dang /_lce dang /_lus dang /_yid ni mtshan ma lags so/_/gzugs ni mtshan ma lags so/_/sgra 
[\[83a.4\]]dang /_dri dang /_ro dang /_reg bya dang /_chos rnams ni mtshan ma lags so/_/mig gi rnam par shes pa ni mtshan ma lags so/_/rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par 
[\[83a.5\]]shes pa ni mtshan ma lags so/_/mig gi 'dus te reg pa ni mtshan ma lags so/_/rna ba'i 'dus te reg pa dang /_sna'i 'dus te reg pa dang /_lce'i 'dus te reg pa dang /_lus kyi 'dus te reg pa dang /_yid kyi 'dus te reg pa ni mtshan ma lags so/_/mig gi 
[\[83a.6\]]'dus te reg pa las byung ba'i tshor ba ni mtshan ma lags so/_/rna ba'i 'dus te reg pa las byung ba'i tshor ba dang /_sna'i 'dus te reg pa las byung ba'i tshor ba dang /_lce'i 'dus te reg pa las byung ba'i tshor ba dang /_lus kyi 'dus te reg pa las byung ba'i tshor ba dang /_yid 
[\[83a.7\]]kyi 'dus te reg pa las byung ba'i tshor ba ni mtshan ma lags so/_/sa'i khams ni mtshan ma lags so/_/chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams ni mtshan ma lags so/_/ma rig pa ni mtshan ma 
[\[83b\]]
[\[83b.1\]]lags so/_/'du byed dang /_rnam par shes pa dang /_ming dang gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi ni mtshan ma lags so/_/dran pa nye bar gzhag pa dang /_yang dag par spong 
[\[83b.2\]]ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_pha rol tu phyin pa rnams dang /_stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams dang /_stong pa 
[\[83b.3\]]nyid dang /_mtshan ma ma mchis pa dang /_smon pa ma mchis pa dang /_mngon par 'du bgyi ba ma mchis pa dang /_chos kyi dbyings dang /_chos nyid dang /_chos skyon med pa nyid dang /_ting nge 'dzin gyi sgo dang /_gzungs kyi sgo rnams ni mtshan ma lags so/_/yi ge rnams ni mtshan ma 
[\[83b.4\]]lags so/_/gcig brjod pa ni mtshan ma lags so/_/gnyis brjod pa ni mtshan ma lags so/_/tha dad pa brjod pa ni mtshan ma lags so/_/mngon par shes pa ni mtshan ma lags so/_/gzungs kyi sgo dang /_ting nge 'dzin gyi sgo thams cad ni mtshan ma lags te/_de ni nyon mongs 
[\[83b.5\]]pa zhes bgyi'o/_/gal te shes rab kyi pha rol tu phyin pa de mtshan mar gzung bar bgyi ba zhig lags na ni kun tu rgyu bzo sbyangs de bstan pa 'dir thams cad mkhyen pa'i ye shes de la dad pa thob par mi 'gyur lags so/_/dad pa gang zhe na/_'di lta ste shes rab kyi pha rol tu phyin pa la yid 
[\[83b.6\]]ches pa dang /_rtog pa dang /_mos pa dang /_rten pa dang /_sems pa dang /_'jal ba dang /_dpyod pa ste/_de yang mtshan ma'i tshul du ma lags/_mtshan ma ma mchis pa'i tshul du yang ma lags so/_/de ltar de ni mtshan ma dang /_mtshan ma ma mchis pa dang /_gzung ba ma 
[\[83b.7\]]mchis par bzung bar bgyi ba lags te/_kun tu rgyu bzo sbyangs kyang thams cad mkhyen pa'i ye shes 'di la mos nas/_dad pas rjes su 'brang bas nyi tshe ba'i shes pas zhugs te/_de zhugs nas gzugs yongs su ma bzung /_de bzhin du tshor ba dang /_'du shes dang /_'du byed rnams 
[\[84a\]]
[\[84a.1\]]dang /_rnam par shes pa yongs su ma bzung lags so/_/de ci'i slad du zhe na/_'di ltar des rang gi mtshan nyid kyis stong pa'i chos thams cad la yongs su 'dzin pa po ma dmigs pa'i slad du'o/_/de yang ci'i slad du zhe na/_'di ltar des shes pa de thob pa dang /_mngon 
[\[84a.2\]]par rtogs pa lags par nang du yang dag par rjes su ma mthong /_phyi rol tu yang dag par rjes su ma mthong /_shes pa de thob pa dang /_mngon par rtogs pa lags par phyi nang du yang dag par rjes su ma mthong /_shes pa de thob pa dang mngon par rtogs pa lags par gzhan du yang 
[\[84a.3\]]yang dag par rjes su ma mthong ba'i slad du'o/_/de ci'i slad du zhe na/_'di ltar des gang gis rtogs par bgyid pa dang /_gang rtogs par bgyid pa dang /_gang rtogs par bgyi ba'i chos de ma dmigs yang dag par rjes su ma mthong ste/_shes pa de gzugs kyi nang du yang dag par 
[\[84a.4\]]rjes su ma mthong /_shes pa de tshor ba dang /_'du shes dang /_'du byed rnams dang /_rnam par shes pa'i nang du yang dag par rjes su ma mthong /_shes pa de gzugs kyi phyi rol tu yang dag par rjes su ma mthong /_shes pa de tshor ba dang /_'du shes dang /_'du byed rnams dang /_
[\[84a.5\]]rnam par shes pa'i phyi rol tu yang dag par rjes su ma mthong /_shes pa de gzugs kyi nang dang phyi rol tu yang dag par rjes su ma mthong /_shes pa de tshor ba dang /_'du shes dang /_'du byed rnams dang /_rnam par shes pa'i nang dang phyi rol tu yang dag par rjes su ma mthong /_phyi nang 
[\[84a.6\]]stong pa nyid kyi slad du shes pa de gzugs las gzhan du yang dag par rjes su ma mthong /_shes pa de tshor ba dang /_'du shes dang /_'du byed rnams dang /_rnam par shes pa las gzhan du yang yang dag par rjes su ma mthong ba'i slad du'o/_/de bzhin du shes pa de yang 
[\[84a.7\]]dag pa'i mtha'i bar gyi nang du yang dag par rjes su ma mthong /_shes pa de yang dag pa'i mtha'i phyi rol tu yang dag par rjes su ma mthong /_shes pa de yang dag pa'i mtha'i phyi nang du yang dag par rjes su ma mthong /_phyi nang stong pa nyid kyi slad du shes pa de yang dag pa'i mtha' 
[\[84b\]]
[\[84b.1\]]las gzhan du yang dag par rjes su ma mthong ba'i slad du'o/_/rnam grangs 'di la kun tu rgyu bzo sbyangs mos par gyur te/_de 'dir mos nas dad pas rjes su 'brang bas chos nyid tshad mar bgyi ste/_chos thams cad mi dmigs pa'i slad du/_rnam pa thams cad mkhyen pa nyid kyi ye 
[\[84b.2\]]shes la zhugs par gyur te/_de de ltar mos nas/_des chos gang yang mtshan ma ma mchis par yid la bgyid pa'i slad du chos gang yang yongs su gzung ba ma mchis lags so/_/chos thams cad gzung du ma mchis pa dang /_gtang du ma mchis pa'i slad du/_des gang yongs su 
[\[84b.3\]]gzung bar bgyi ba'am gtang bar bgyi ba'i chos gang yang ma dmigs te/_chos thams cad la rlom sems ma mchis pa'i slad du de ni mya ngan las 'das pas kyang rlom sems su 'gyur ba ma mchis lags so/_/bcom ldan 'das chos thams cad yongs su gzung ba ma mchis pa'i 
[\[84b.4\]]slad du gang gzugs yongs su mi 'dzin pa dang /_tshor ba dang /_'du shes dang /_'du byed rnams dang /_rnam par shes pa yongs su mi 'dzin pa dang /_chos thams cad yongs su gzung ba ma mchis pa'i slad du yang dag pa'i mtha'i bar du yongs su mi 'dzin pa de ni gzhan 
[\[84b.5\]]gyi pha rol tu mchi bas byang chub sems dpa' sems dpa' chen po'i shes rab kyi pha rol tu phyin pa lags so/_/de ni smon lam dag yongs su ma rdzogs shing /_sangs rgyas kyi chos ma 'dres pa [{]bcwa [,]bco [}]brgyad kyi bar dag yongs su ma rdzogs kyi bar du bar ma dor yongs su mya ngan las 
[\[84b.6\]]mi 'da' lags so/_/de ci'i slad du zhe na/_smon lam de dag smon lam ma lags/_stobs de dag stobs ma lags/_mi 'jigs pa de dag mi 'jigs pa ma lags/_so so yang dag par rig pa de dag so so yang dag par rig pa ma lags shing /_sangs rgyas kyi chos ma 'dres pa 
[\[84b.7\]]rnams kyi bar du sangs rgyas kyi chos rnams ma lags te/_de dag ni chos kyang ma lags/_chos ma lags pa yang ma lags pa'i slad du'o/_/bcom ldan 'das chos thams cad yongs su gzung ba ma mchis pa'i slad du gang gzugs yongs su mi 'dzin pa dang /_yang dag pa'i mtha'i 
[\[85a\]]
[\[85a.1\]]bar du yongs su mi 'dzin pa de ni gzhan gyi pha rol tu mchi bas/_byang chub sems dpa' sems dpa' chen po'i shes rab kyi pha rol tu phyin pa lags so//_//shes rab kyi pha rol tu phyin pa khri brgyad stong pa/_bam po bdun pa/_bcom 
[\[85a.2\]]ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_'di ltar yongs su brtag par bgyi ste/_shes rab kyi pha rol tu phyin pa 'di ni gang /_shes rab kyi pha rol tu phyin pa 'di ni gang gi_/shes rab kyi pha rol tu phyin pa 'di ni 
[\[85a.3\]]ci'i phyir shes rab kyi pha rol tu phyin pa 'di ni ci zhig na zhes yongs su brtag par bgyi'o/_/de de ltar yongs su rtog cing /_de ltar nges par sems pa'i tshe/_gal te chos ma mchis shing mi dmigs pa gang lags pa de shes rab kyi pha rol tu phyin pa lags par yang dag par rjes su 
[\[85a.4\]]mthong na/_de legs par mthong ba lags te/_bcom ldan 'das 'di ltar chos thams cad ni ma mchis shing mi dmigs pa'i slad du'o/_/de nas tshe dang ldan pa shA ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor chos gang dag med cing 
[\[85a.5\]]mi dmigs pa yin/_rab 'byor gyis smras pa/_tshe dang ldan pa shA ri'i bu nang stong pa nyid dang /_phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong 
[\[85a.6\]]pa nyid dang /_mtha' las 'das pa stong pa nyid dang /_thog ma dang tha ma med pa stong pa nyid dang /_dor ba med pa stong pa nyid dang /_rang bzhin gyis stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa 
[\[85a.7\]]stong pa nyid dang /_ngo bo nyid stong pa nyid dang /_dngos po med pa'i ngo bo nyid stong pa nyid kyi phyir/_tshe dang ldan pa shA ri'i bu shes rab kyi pha rol tu phyin pa med cing mi dmigs so/_/bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin 
[\[85b\]]
[\[85b.1\]]pa dang /_tshul khrims kyi pha rol tu phyin pa dang /_sbyin pa'i pha rol tu phyin pa med cing mi dmigs so/_/tshe dang ldan pa shA ri'i bu nang stong pa nyid kyang med cing mi dmigs so/_/tshe dang ldan pa shA ri'i bu dngos po med pa'i ngo bo nyid stong pa nyid kyi bar yang med cing mi dmigs so/_/tshe dang 
[\[85b.2\]]ldan pa shA ri'i bu nang stong pa nyid dang /_dngos po med pa'i ngo bo nyid stong pa nyid kyi bar gyi phyir gzugs med cing mi dmigs so/_/tshe dang ldan pa shA ri'i bu tshor ba dang /_'du shes dang /_'du byed rnams dang /_rnam par shes pa med cing mi dmigs so/_/byang chub kyi phyogs kyi 
[\[85b.3\]]chos sum cu rtsa bdun gyi bar du med cing mi dmigs so/_/mngon par shes pa med cing mi dmigs so/_/sangs rgyas kyi chos ma 'dres pa [{]bcwa [,]bco [}]brgyad kyi bar du med cing mi dmigs so/_/tshe dang ldan pa shA ri'i bu de bzhin nyid med cing mi dmigs so/_/tshe dang ldan pa shA ri'i bu chos nyid 
[\[85b.4\]]dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha'i bar du med cing mi dmigs so/_/tshe dang ldan pa shA ri'i bu rgyun du zhugs pa yang med cing mi dmigs so/_/tshe dang ldan pa shA ri'i bu dgra bcom pa dang rang sangs rgyas dang byang 
[\[85b.5\]]chub sems dpa' dang /_sangs rgyas kyi bar du yang med cing mi dmigs so/_/nang stong pa nyid dang /_dngos po med pa'i ngo bo nyid stong pa nyid kyi bar gyi phyir/_thams cad shes pa nyid kyang med cing mi dmigs so/_/lam gyi rnam pa shes pa nyid med cing mi dmigs so/_/tshe dang ldan 
[\[85b.6\]]pa shA ri'i bu rnam pa thams cad mkhyen pa nyid kyang med cing mi dmigs so/_/tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa gal te sems mi zhum mi 'gong la mi skrag mi dngang zhing dngang bar mi 'gyur na/_byang chub sems 
[\[85b.7\]]dpa' sems dpa' chen po de ni rnam pa thams cad mkhyen pa nyid dang ma bral bar rig par bya'o/_/de nas tshe dang ldan pa shA ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci'i phyir/_byang chub sems dpa' sems dpa' chen po rnam pa thams 
[\[86a\]]
[\[86a.1\]]cad mkhyen pa nyid dang ma bral bar rig par bya'o/_/rab 'byor gyis smras pa/_tshe dang ldan pa shA ri'i bu gzugs ni gzugs kyi rang bzhin dang bral ba ste/_byang chub sems dpa' sems dpa' chen po shes rab kyi pha rol tu phyin pa la spyod pas de yang dag pa ji lta ba 
[\[86a.2\]]bzhin du rab tu shes so/_/tshe dang ldan pa shA ri'i bu tshor ba dang /_'du shes dang /_'du byed rnams dang /_rnam par shes pa ni rnam par shes pa'i rang bzhin dang bral ba'o/_/tshe dang ldan pa shA ri'i bu sbyin pa'i pha rol tu phyin pa ni sbyin pa'i pha rol tu phyin pa'i rang bzhin dang bral 
[\[86a.3\]]ba'o/_/tshe dang ldan pa shA ri'i bu tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni shes rab kyi pha rol tu phyin pa'i rang bzhin dang bral 
[\[86a.4\]]ba'o/_/de bzhin du sbyar te/_tshe dang ldan pa shA ri'i bu sangs rgyas kyi chos ma 'dres pa [{]bcwa [,]bco [}]brgyad ni sangs rgyas kyi chos kyi rang bzhin dang bral ba'o/_/yang dag pa'i mtha' ni yang dag pa'i mtha'i rang bzhin dang bral ba'o/_/shA ri'i bus smras pa/_tshe dang ldan pa rab 'byor 
[\[86a.5\]]gzugs kyi rang bzhin ji lta bu yin/_tshor ba dang /_'du shes dang /_'du byed rnams dang /_rnam par shes pa'i rang bzhin ji lta bu yin/_tshe dang ldan pa rab 'byor yang dag pa'i mtha'i bar gyi rang bzhin ji lta bu yin/_rab 'byor gyis smras pa/_tshe dang ldan pa shA ri'i bu gzugs 
[\[86a.6\]]kyi rang bzhin ni dngos po med pa'o/_/tshor ba dang /_'du shes dang /_'du byed rnams dang /_rnam par shes pa'i rang bzhin ni dngos po med pa'o/_/tshe dang ldan pa shA ri'i bu yang dag pa'i mtha'i bar gyi rang bzhin ni dngos po med pa ste/_tshe dang ldan pa shA ri'i bu rnam grangs des na/_'di 
[\[86a.7\]]ltar gzugs ni gzugs kyi rang bzhin dang bral ba'o/_/tshor ba dang /_'du shes dang /_'du byed rnams dang /_rnam par shes pa ni rnam par shes pa'i rang bzhin dang bral ba'o/_/de bzhin du yang dag pa'i mtha'i bar ni yang dag pa'i mtha'i rang bzhin dang bral bar rig par bya'o/_/tshe 
[\[86b\]]
[\[86b.1\]]dang ldan pa shA ri'i bu gzhan yang gzugs ni gzugs kyi mtshan nyid dang bral ba'o/_/tshor ba dang /_'du shes dang /_'du byed rnams dang /_rnam par shes pa ni rnam par shes pa'i mtshan nyid dang bral ba'o/_/de bzhin du yang dag pa'i mtha'i bar ni yang dag pa'i mtha'i mtshan nyid dang bral 
[\[86b.2\]]ba'o/_/mtshan nyid kyang mtshan nyid kyi rang bzhin dang bral ba'o/_/mtshan nyid kyi rang bzhin yang mtshan nyid kyi rang bzhin dang bral ba'o/_/shA ri'i bus smras pa tshe dang ldan pa rab 'byor byang chub sems dpa' sems dpa' chen po gang bslab pa 'di la slob pa de rnam pa thams cad mkhyen 
[\[86b.3\]]pa nyid du nges par 'byung bar 'gyur ram/_rab 'byor gyis smras pa/_tshe dang ldan pa shA ri'i bu de de bzhin no/_/de de bzhin te/_byang chub sems dpa' sems dpa' chen po gang bslab pa 'di la slob pa de ni rnam pa thams cad mkhyen pa nyid du nges par 'byung bar 'gyur ro/_/de ci'i phyir 
[\[86b.4\]]zhe na/_tshe dang ldan pa shA ri'i bu 'di ltar chos thams cad ma skyes shing byung ba med pa'i phyir ro/_/shA ri'i bus smras pa/_tshe dang ldan pa rab 'byor ci'i phyir chos thams cad ma skyes shing nges par byung ba med pa yin/_rab 'byor gyis smras pa/_tshe dang ldan pa shA ri'i bu gzugs ni 
[\[86b.5\]]gzugs kyis stong ste/_de la skye ba dang nges par 'byung ba mi dmigs so/_/de bzhin du tshor ba dang /_'du shes dang /_'du byed rnams dang /_rnam par shes pa ni rnam par shes pas stong ste/_de la skye ba dang 'byung ba mi dmigs so/_/de bzhin du yang dag pa'i mtha'i bar ni yang 
[\[86b.6\]]dag pa'i mthas stong ste/_de la skye ba dang /_nges par 'byung ba mi dmigs so/_/tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni bla na med pa yang dag par rdzogs pa'i byang chub dang nye ba yin no/_/de ji lta ji ltar bla na 
[\[86b.7\]]med pa yang dag par rdzogs pa'i byang chub dang nye bar gyur pa de lta de ltar lus yongs su dag pa dang /_ngag yongs su dag pa dang /_sems yongs su dag pa dang /_mtshan yongs su dag pa thob par 'gyur ro/_/byang chub sems dpa' sems dpa' chen po ji lta ji ltar lus yongs 
[\[87a\]]
[\[87a.1\]]su dag pa dang /_ngag yongs su dag pa dang /_sems yongs su dag pa dang /_mtshan yongs su dag pa thob par 'gyur ba de lta de ltar 'dod chags dang ldan pa'i sems mi bskyed do/_/zhe sdang dang ldan pa dang /_gti mug dang ldan pa dang /_nga rgyal dang ldan pa 
[\[87a.2\]]dang /_sgyu dang g.yo dang ldan pa dang /_phrag dog dang /_ser sna dang ldan pa dang /_chags pa dang ldan pa dang /_lta ba dang ldan pa'i sems mi bskyed do/_/de 'dod chags dang ldan pa'i sems mi bskyed cing /_zhe sdang dang /_gti mug dang /_nga rgyal dang /_sgyu dang /_g.yo 
[\[87a.3\]]dang /_phrag dog dang /_ser sna dang /_chags pa dang /_lta ba dang ldan pa'i sems ma bskyed pas nam yang ma'i mngal du mi skye zhing /_rtag par rgyun du rdzus te skye bar 'gyur ro/_/sems can yongs su smin par bya ba'i ched ma gtogs par nam yang ngan song rnams su 
[\[87a.4\]]mi skye'o/_/de sems can rnams yongs su smin par byed la/_sangs rgyas kyi zhing yongs su dag par byed cing /_sangs rgyas kyi zhing nas sangs rgyas kyi zhing du 'gro ste/_bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang 
[\[87a.5\]]sangs rgyas bcom ldan 'das rnams dang bral bar mi 'gyur ro/_/tshe dang ldan pa shA ri'i bu de lta bas na/_byang chub sems dpa' sems dpa' chen po yon tan dang phan yon de dag thob par 'dod pas/_shes rab kyi pha rol tu phyin pa 'di la brtson pa mi gtang bar spyad par bya 
[\[87a.6\]]ste/_tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni bla na med pa yang dag par rdzogs pa'i byang chub dang nye ba yin no/_/shes rab kyi pha rol tu phyin pa khri brgyad stong pa las/_kun tu rgyu bzo sbyangs kyi le'u zhes 
[\[87a.7\]]bya ste/_brgyad pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa gal te thabs la mi mkhas pas 
[\[87b\]]
[\[87b.1\]]gzugs la spyod na mtshan ma la spyod pa lags te/_shes rab kyi pha rol tu phyin pa la spyod pa ma lags so/_/tshor ba dang /_'du shes dang /_'du byed rnams dang /_rnam par shes pa la spyod na/_mtshan ma la spyod pa lags te/_shes rab kyi pha rol tu phyin pa la spyod pa ma lags 
[\[87b.2\]]so/_/gal te gzugs la rtag ces bgyi ba'am mi rtag ces bgyi bar spyod na mtshan ma la spyod pa lags te/_shes rab kyi pha rol tu phyin pa la spyod pa ma lags so/_/tshor ba dang /_'du shes dang /_'du byed rnams dang /_rnam par shes pa la rtag ces bgyi ba'am mi rtag ces bgyi bar spyod 
[\[87b.3\]]na mtshan ma la spyod pa lags te/_shes rab kyi pha rol tu phyin pa la spyod pa ma lags so/_/gal te gzugs la bde zhes bgyi ba'am sdug bsngal zhes bgyi bar spyod na mtshan ma la spyod pa lags/_gal te tshor ba dang /_'du shes dang /_'du byed rnams dang /_rnam par 
[\[87b.4\]]shes pa la bde zhes bgyi ba 'am sdug bsngal zhes bgyi bar spyod na/_mtshan ma la spyod pa lags/_gal te gzugs la bdag ces bgyi ba'am bdag ma mchis zhes bgyi bar spyod na mtshan ma la spyod pa lags/_gal te tshor ba dang /_'du shes dang /_'du byed rnams dang /_
[\[87b.5\]]rnam par shes pa la bdag ces bgyi ba'am/_bdag ma mchis zhes bgyi bar spyod na/_mtshan ma la spyod pa lags/_gal te gzugs la zhi zhes bgyi ba'am/_ma zhi zhes bgyi bar spyod na mtshan ma la spyod pa lags/_gal te tshor ba dang /_'du shes dang /_'du byed rnams dang /_
[\[87b.6\]]rnam par shes pa la zhi zhes bgyi ba'am ma zhi zhes bgyi bar spyod na/_mtshan ma la spyod pa lags/_gal te gzugs la dben zhes bgyi ba'am mi dben zhes bgyi bar spyod na mtshan ma la spyod pa lags/_gal te tshor ba dang /_'du shes dang /_'du byed rnams 
[\[87b.7\]]dang /_rnam par shes pa la dben zhes bgyi ba'am mi dben zhes bgyi bar spyod na mtshan ma la spyod pa lags te/_shes rab kyi pha rol tu phyin pa la spyod pa ma lags so/_/bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa 
[\[88a\]]
[\[88a.1\]]thabs la mi mkhas pas/_gal te byang chub kyi phyogs kyi chos sum cu rtsa bdun la spyod na mtshan ma la spyod pa lags/_de bzhin du mngon par shes pa rnams dang /_pha rol tu phyin pa rnams dang /_mig lnga dang /_stobs rnams dang /_mi 'jigs pa rnams 
[\[88a.2\]]dang /_sangs rgyas kyi chos ma 'dres pa rnams kyi bar dag la spyod na mtshan ma la spyod pa lags te/_shes rab kyi pha rol tu phyin pa la spyod pa ma lags so/_/bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa gal te 'di snyam du 
[\[88a.3\]]bdag ni/_shes rab kyi pha rol tu phyin pa la spyod do snyam du sems na/_dmigs pa la spyod pa lags te/_byang chub sems dpa' sems dpa' chen po de ni mtshan ma nyid la spyod pa lags so/_/bcom ldan 'das byang chub sems dpa' sems dpa' chen po gal te 'di snyam du gang 
[\[88a.4\]]de ltar spyod pa de ni shes rab kyi pha rol tu phyin pa la spyod pa yin/_de ni shes rab kyi pha rol tu phyin pa la sgom pa yin no snyam du sems na/_de mtshan ma nyid la spyod pa lags te/_de ni byang chub sems dpa' sems dpa' chen po'i thabs la mi mkhas par rig par bgyi ba lags so/_/
[\[88a.5\]]shA ri'i bus smras pa/_tshe dang ldan pa rab 'byor ci'i phyir 'di byang chub sems dpa' sems dpa' chen po'i thabs la mi mkhas par rig par bya ba yin/_rab 'byor gyis smras pa/_tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa 
[\[88a.6\]]la spyod pa 'di ltar gzugs la gnas shing kun tu shes te mos/_tshor ba dang /_'du shes dang /_'du byed rnams dang /_rnam par shes pa la gnas shing kun tu shes te mos na/_de gzugs mngon par 'du byed pa la spyod pa yin/_tshor ba dang /_'du shes dang /_'du byed 
[\[88a.7\]]rnams dang /_rnam par shes pa mngon par 'du byed pa la spyod pa yin te/_de ni de'i skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa byed pa yin no/_/zhes kho bo smra'o/_/
[\[88b\]]
[\[88b.1\]]gzhan yang byang chub sems dpa' sems dpa' chen po shes rab kyi pha rol tu phyin pa la spyod pa thabs la mi mkhas pas/_gal te mig la gnas shing kun tu shes te mos/_rna ba dang /_sna dang /_lce dang /_lus dang /_yid la gnas shing kun tu shes te mos/_gzugs 
[\[88b.2\]]la gnas shing kun tu shes te mos/_sgra dang /_dri dang /_ro dang /_reg bya dang /_chos la gnas shing kun tu shes te mos/_mig gi rnam par shes pa la gnas shing kun tu shes te mos/_rna ba'i rnam par shes pa dang /_sna'i rnam par shes pa dang /_lce'i rnam par shes pa 
[\[88b.3\]]dang /_lus kyi rnam par shes pa dang /_yid kyi rnam par shes pa la gnas shing kun tu shes te mos/_gal te mig gi 'dus te reg pa la gnas shing kun tu shes te mos/_gal te rna ba dang /_sna dang /_lce dang /_lus dang /_yid kyi 'dus te reg pa la gnas shing 
[\[88b.4\]]kun tu shes te mos/_gal te mig gi 'dus te reg pa'i rkyen gyis byung ba'i tshor ba bde ba'am/_sdug bsngal ba'am/_sdug bsngal ba yang ma yin/_bde ba yang ma yin pa la gnas shing kun tu shes te mos/_gal te rna ba dang /_sna dang /_lce dang /_lus dang /_yid 
[\[88b.5\]]kyi 'dus te reg pa'i rkyen gyis byung ba'i tshor ba bde ba'am/_sdug bsngal ba'am/_sdug bsngal ba yang ma yin/_bde ba yang ma yin pa la gnas shing kun tu shes te mos/_gal te byang chub kyi phyogs kyi chos sum cu rtsa bdun la gnas shing kun tu shes te mos/_mig lnga 
[\[88b.6\]]dang /_mngon par shes pa drug dang /_pha rol tu phyin pa drug dang /_mi 'jigs pa bzhi dang /_tshad med pa bzhi dang /_bsam gtan bzhi dang /_gzugs med pa'i snyoms par 'jug pa bzhi dang /_de bzhin gshegs pa'i stobs bcu la gnas shing kun tu shes te 
[\[88b.7\]]mos/_sangs rgyas kyi chos ma 'dres pa [{]bcwa [,]bco [}]brgyad la gnas shing kun tu shes te mos/_dgra bcom pa nyid dang /_rang sangs rgyas dang /_byang chub sems dpa' dang /_sangs rgyas kyi chos rnams la gnas shing kun tu shes te mos na/_mngon par 'du byed pa la spyod pa 
[\[89a\]]
[\[89a.1\]]yin te/_mngon par 'du byed pa la spyod pa ni skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa dag las yongs su mi thar zhing /_sdug bsngal la sogs pa 
[\[89a.2\]]las yongs su mi 'grol lo/_/zhes kho bo smra'o/_/tshe dang ldan pa shA ri'i bu byang chub sems dpa' de ni nyan thos kyi sa'am/_rang sangs rgyas kyis mngon sum du bya ba'i skal ba yang med na/_de bla na med pa yang dag par rdzogs pa'i byang chub mngon par rdzogs par 'tshang rgya 
[\[89a.3\]]bar lta ga la 'gyur te/_de ni gnas med do/_/tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni thabs la mi mkhas par rig par bya'o/_/shA ri'i bus smras pa/_tshe dang ldan pa rab 'byor byang chub sems dpa' sems 
[\[89a.4\]]dpa' chen po shes rab kyi pha rol tu phyin pa la ji ltar spyod na/_thabs mkhas par rig par bya/_rab 'byor gyis smras pa/_tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa gang gi tshe/_gzugs la mi spyod/_tshor ba dang /_
[\[89a.5\]]'du shes dang /_'du byed rnams dang /_rnam par shes pa la mi spyod/_gzugs kyi mtshan ma la mi spyod/_tshor ba dang /_'du shes dang /_'du byed rnams dang /_rnam par shes pa'i mtshan ma la mi spyod/_gzugs rtag ces bya bar mi spyod/_de bzhin du gzugs mi rtag ces 
[\[89a.6\]]bya ba dang /_bde zhes bya ba dang /_sdug bsngal zhes bya ba dang /_bdag ces bya ba dang /_bdag med ces bya ba dang /_zhi zhes bya ba dang /_ma zhi zhes bya bar mi spyod/_tshor ba dang /_'du shes dang /_'du byed rnams dang /_rnam par shes pa rtag ces bya ba dang /_mi rtag ces 
[\[89a.7\]]bya ba dang /_bde zhes bya ba dang /_sdug bsngal zhes bya ba dang /_bdag ces bya ba dang /_bdag med ces bya ba dang /_zhi zhes bya ba dang /_ma zhi zhes bya bar mi spyod/_gzugs stong zhes bya bar mi spyod/_mi stong zhes bya ba dang /_mtshan ma yod ces bya ba dang /_mtshan ma med 
[\[89b\]]
[\[89b.1\]]ces bya ba dang /_smon pa yod ces bya ba dang /_smon pa med ces bya bar mi spyod/_tshor ba dang /_'du shes dang /_'du byed rnams dang /_rnam par shes pa stong zhes bya bar mi spyod/_mi stong zhes bya ba dang /_mtshan ma yod ces bya ba dang /_mtshan ma med ces bya ba dang /_
[\[89b.2\]]smon pa yod ces bya ba dang /_smon pa med ces bya bar mi spyod/_gzugs dben zhes bya bar mi spyod/_mi dben zhes bya bar mi spyod/_tshor ba dang /_'du shes dang /_'du byed rnams dang /_rnam par shes pa dben zhes bya bar mi spyod/_mi dben zhes bya bar mi spyod na/_tshe dang 
[\[89b.3\]]ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni thabs la mkhas par rig par bya'o/_/de ci'i phyir zhe na/_tshe dang ldan pa shA ri'i bu 'di ltar gzugs kyi stong pa nyid gang yin pa de ni gzugs ma yin/_stong pa nyid las gud 
[\[89b.4\]]na yang gzugs med/_gzugs las gud na yang stong pa nyid med de/_gzugs nyid kyang stong pa nyid yin la stong pa nyid kyang gzugs yin pa dang /_tshor ba dang /_'du shes dang /_'du byed rnams dang /_rnam par shes pa'i stong pa nyid gang yin pa de yang rnam par shes pa ma yin/_
[\[89b.5\]]stong pa nyid las gud na yang rnam par shes pa med/_rnam par shes pa las gud na yang stong pa nyid med de/_rnam par shes pa nyid kyang stong pa nyid yin la stong pa nyid kyang rnam par shes pa yin pa'i phyir ro/_/tshe dang ldan pa shA ri'i bu de bzhin du/_khams rnams dang /_skye mched rnams 
[\[89b.6\]]dang /_rten cing 'brel par 'byung ba rnams dang /_byang chub kyi phyogs kyi chos sum cu rtsa bdun dang /_pha rol tu phyin pa rnams dang /_mngon par shes pa rnams dang /_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams 
[\[89b.7\]]dang /_sangs rgyas kyi chos ma 'dres pa rnams kyi bar gyi stong pa nyid gang yin pa de dag ni sangs rgyas kyi chos rnams ma yin/_stong pa nyid las gud na yang sangs rgyas kyi chos rnams med/_sangs rgyas kyi chos rnams las gud na yang stong pa nyid med de/_stong pa nyid kyang sangs 
[\[90a\]]
[\[90a.1\]]rgyas kyi chos rnams yin la/_sangs rgyas kyi chos rnams kyang stong pa nyid yin pa'i phyir te/_tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni thabs la mkhas par rig par bya'o/_/tshe dang 
[\[90a.2\]]ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni/_bla na med pa yang dag par rdzogs pa'i byang chub mngon par rdzogs par 'tshang rgya ba'i skal ba yod pa yin no/_/shes rab kyi pha rol tu phyin pa la spyod pa de gal te 
[\[90a.3\]]chos 'ga' zhig khas len na/_shes rab kyi pha rol tu phyin pa la spyod pa ma yin no/_/khas mi len na yang shes rab kyi pha rol tu phyin pa la spyod pa ma yin no/_/khas len kyang len la/_khas mi len kyang mi len na yang shes rab kyi pha rol tu phyin pa la spyod pa ma yin no/_/khas 
[\[90a.4\]]len pa yang ma yin/_khas mi len pa yang ma yin na yang shes rab kyi pha rol tu phyin pa la spyod pa ma yin no/_/shA ri'i bus smras pa/_tshe dang ldan pa rab 'byor byang chub sems dpa' sems dpa' chen po shes rab kyi pha rol tu phyin pa la spyod pas ci'i phyir khas mi len/_rab 'byor 
[\[90a.5\]]gyis smras pa/_tshe dang ldan pa shA ri'i bu 'di ltar shes rab kyi pha rol tu phyin pa ngo bo nyid med cing mi dmigs pa'i phyir ro/_/de ci'i phyir zhe na/_tshe dang ldan pa shA ri'i bu 'di ltar shes rab kyi pha rol tu phyin pa dngos po med pa'i phyir te/_rnam grangs des na/_byang chub sems dpa' 
[\[90a.6\]]sems dpa' chen po shes rab kyi pha rol tu phyin pa la spyod pa ni/_spyod do zhes bya bar khas mi len/_mi spyod do zhes bya bar khas mi len/_spyod kyang spyod la/_mi spyod kyang mi spyod do zhes bya bar khas mi len/_spyod pa yang ma yin/_mi spyod pa yang ma yin no zhes bya bar khas mi len 
[\[90a.7\]]to/_/de ci'i phyir zhe na/_'di ltar des chos thams cad dngos po med pa'i rang bzhin du khong du chud cing ma blangs pa'i phyir te/_de ltar slob pa'i byang chub sems dpa' sems dpa' chen po de ni rnam pa thams cad mkhyen pa nyid dang nye ba yin no/_/rnam pa thams cad mkhyen pa nyid de 
[\[90b\]]
[\[90b.1\]]yang chos thams cad dngos po med pa'i ngo bo nyid du mnyam pa nyid kyi phyir gnyis su med cing gnyis su dbyer med de/_de ni byang chub sems dpa' sems dpa' chen po rnams kyi ting nge 'dzin chos thams cad skye ba med pa zhes bya ste/_rgya che ba phul du bya ba/_tshad med pa/_nges pa/_mi 
[\[90b.2\]]'phrogs pa/_nyan thos dang /_rang sangs rgyas thams cad dang thun mong ma yin pa ste/_ting nge 'dzin 'dis gnas pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya'o/_/shA ri'i bus smras pa/_
[\[90b.3\]]tshe dang ldan pa rab 'byor ting nge 'dzin 'di kho nas gnas pa'i byang chub sems dpa' sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya 'am/_'on te ting nge 'dzin gzhan dag gis kyang 'gyur/_rab 'byor gyis smras pa/_tshe dang 
[\[90b.4\]]ldan pa shA ri'i bu ting nge 'dzin gzhan dag gis gnas pas kyang /_byang chub sems dpa' sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya'o/_/shA ri'i bus smras pa/_tshe dang ldan pa rab 'byor ting nge 'dzin gzhan dag gis 
[\[90b.5\]]gnas pas/_byang chub sems dpa' sems dpa' chen po myur du bla na med pa yang dag par rdzogs pa'i byang chub mngon par rdzogs par 'tshang rgya ba de dag gang yin/_rab 'byor gyis smras pa/_tshe dang ldan pa shA ri'i bu byang chub sems dpa' sems dpa' chen po rnams kyi ting nge 
[\[90b.6\]]'dzin dpa' bar 'gro ba zhes bya ba yod de/_ting nge 'dzin des gnas pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya'o/_/de bzhin du rin chen phyag rgya zhes bya ba'i ting nge 'dzin dang /_seng ge rnam 
[\[90b.7\]]par rtse ba zhes bya ba'i ting nge 'dzin dang /_zla ba bzang po zhes bya ba'i ting nge 'dzin dang /_zla ba'i rgyal mtshan tog ces bya ba'i ting nge 'dzin dang /_chos thams cad las shin tu 'phags pa zhes bya ba'i ting nge 'dzin dang /_chos thams cad kyi phyag rgya zhes bya ba'i ting nge 'dzin dang /_spyi 
[\[91a\]]
[\[91a.1\]]gtsug rnam par lta ba zhes bya ba'i ting nge 'dzin dang /_chos kyi dbyings su nges pa zhes bya ba'i ting nge 'dzin dang /_nges pa'i rgyal mtshan tog ces bya ba'i ting nge 'dzin dang /_rdo rje rin po che zhes bya ba'i ting nge 'dzin dang /_chos thams cad la 'jug pa'i phyag rgya zhes bya 
[\[91a.2\]]ba'i ting nge 'dzin dang /_ting nge 'dzin gyi rgyal po la shin tu gnas pa zhes bya ba'i ting nge 'dzin dang /_'od zer rab tu 'gyed pa zhes bya ba'i ting nge 'dzin dang /_dpung bkod pa zhes bya ba'i ting nge 'dzin dang /_mnyam par gzhag pa'i gnas la gnas pa zhes bya ba'i ting nge 'dzin dang /_
[\[91a.3\]]rgyal po'i phyag rgya zhes bya ba'i ting nge 'dzin dang /_brtson 'grus kyi stobs zhes bya ba'i ting nge 'dzin dang /_yang dag par 'phags pa zhes bya ba'i ting nge 'dzin dang /_nges pa'i tshig la gdon mi za bar 'jug pa zhes bya ba'i ting nge 'dzin dang /_tshig [{]bla dgas [,]bla dwags [}]la 'jug pa zhes bya ba'i ting nge 
[\[91a.4\]]'dzin dang /_phyogs la rnam par lta ba zhes bya ba'i ting nge 'dzin dang /_phyag rgya yongs su 'dzin pa zhes bya ba'i ting nge 'dzin dang /_brjed pa med pa zhes bya ba'i ting nge 'dzin dang /_chos thams cad yang dag par 'du ba rgya mtsho zhes bya ba'i ting nge 'dzin dang /_nam mkha' khyab par byed 
[\[91a.5\]]pa zhes bya ba'i ting nge 'dzin dang /_rdo rje'i dkyil 'khor zhes bya ba'i ting nge 'dzin dang /_rgyal mtshan gyi rtse mo'i dpung rgyan zhes bya ba'i ting nge 'dzin dang /_dbang po tog ces bya ba'i ting nge 'dzin dang /_rgyun gyi rjes su song ba zhes bya ba'i ting nge 'dzin dang /_seng ge rnam par bsgyings pa 
[\[91a.6\]]zhes bya ba'i ting nge 'dzin dang /_snrel zhi zhes bya ba'i ting nge 'dzin dang /_rin po che spong ba zhes bya ba'i ting nge 'dzin dang /_rnam par snang ba zhes bya ba'i ting nge 'dzin dang /_tshol ba med pa zhes bya ba'i ting nge 'dzin dang /_gnas la rten pa med pa zhes bya ba'i ting nge 'dzin dang /_
[\[91a.7\]]sems med pa zhes bya ba'i ting nge 'dzin dang /_dri ma med pa'i sgron ma zhes bya ba'i ting nge 'dzin dang /_'od mtha' yas pa zhes bya ba'i ting nge 'dzin dang /_'od byed pa zhes bya ba'i ting nge 'dzin dang /_kun tu snang ba zhes bya ba'i ting nge 'dzin dang /_dag pa dam pa zhes bya ba'i ting nge 
[\[91b\]]
[\[91b.1\]]'dzin dang /_'od dri ma med pa zhes bya ba'i ting nge 'dzin dang /_dga' ba byed pa zhes bya ba'i ting nge 'dzin dang /_glog gi sgron ma zhes bya ba'i ting nge 'dzin dang /_zad mi shes pa zhes bya ba'i ting nge 'dzin dang /_mi pham pa zhes bya ba'i ting nge 'dzin dang /_gzi brjid yod pa zhes bya ba'i ting 
[\[91b.2\]]nge 'dzin dang /_zad pa dang bral ba zhes bya ba'i ting nge 'dzin dang /_mi g.yo ba zhes bya ba'i ting nge 'dzin dang /_'gyur ba med pa zhes bya ba'i ting nge 'dzin dang /_nyi ma'i sgron ma zhes bya ba'i ting nge 'dzin dang /_zla ba dri ma med pa zhes bya ba'i ting nge 'dzin dang /_shes rab sgron ma zhes bya 
[\[91b.3\]]ba'i ting nge 'dzin dang /_snang ba dag pa zhes bya ba'i ting nge 'dzin dang /_snang ba byed pa zhes bya ba'i ting nge 'dzin dang /_bya ba byed pa zhes bya ba'i ting nge 'dzin dang /_ye shes tog ces bya ba'i ting nge 'dzin dang /_rdo rje lta bu zhes bya ba'i ting nge 'dzin dang /_sems gnas pa zhes bya 
[\[91b.4\]]ba'i ting nge 'dzin dang /_kun tu snang ba zhes bya ba'i ting nge 'dzin dang /_rab tu gnas pa zhes bya ba'i ting nge 'dzin dang /_rin chen mtha' zhes bya ba'i ting nge 'dzin dang /_chos dam pa'i phyag rgya zhes bya ba'i ting nge 'dzin dang /_chos thams cad mnyam pa nyid ces bya ba'i ting nge 'dzin 
[\[91b.5\]]dang /_dga' ba spong ba zhes bya ba'i ting nge 'dzin dang /_chos kyis 'phags zhing rdzogs pa zhes bya ba'i ting nge 'dzin dang /_rnam par 'thor ba zhes bya ba'i ting nge 'dzin dang /_chos thams cad kyi tshig rab tu 'byed pa zhes bya ba'i ting nge 'dzin dang /_yi ge mnyam par 'god pa zhes bya ba'i ting 
[\[91b.6\]]nge 'dzin dang /_yi ge dang bral ba zhes bya ba'i ting nge 'dzin dang /_dmigs pa gcod pa zhes bya ba'i ting nge 'dzin dang /_'gyur ba med pa zhes bya ba'i ting nge 'dzin dang /_rnam pa med pa zhes bya ba'i ting nge 'dzin dang /_ming nges par 'jug pa zhes bya ba'i ting nge 'dzin dang /_gnas med par 
[\[91b.7\]]spyod pa zhes bya ba'i ting nge 'dzin dang /_rab rib med pa zhes bya ba'i ting nge 'dzin dang /_spyod pa dang ldan pa zhes bya ba'i ting nge 'dzin dang /_g.yo ba med pa zhes bya ba'i ting nge 'dzin dang /_yul las rgal ba zhes bya ba'i ting nge 'dzin dang /_yon tan thams cad kyi tshogs su gyur pa zhes bya ba'i 
[\[92a\]]
[\[92a.1\]]ting nge 'dzin dang /_sems med par gnas pa zhes bya ba'i ting nge 'dzin dang /_dge ba'i me tog rgyas shing dag pa zhes bya ba'i ting nge 'dzin dang /_byang chub kyi yan lag yod pa zhes bya ba'i ting nge 'dzin dang /_spobs pa mtha' yas pa zhes bya ba'i ting nge 'dzin dang /_
[\[92a.2\]]mi mnyam pa dang mnyam pa zhes bya ba'i ting nge 'dzin dang /_chos thams cad las 'da' ba zhes bya ba'i ting nge 'dzin dang /_yongs su gcod pa zhes bya ba'i ting nge 'dzin dang /_nem nur rnam par sel ba zhes bya ba'i ting nge 'dzin dang /_gnas su bya ba med pa zhes bya ba'i ting nge 'dzin dang /_
[\[92a.3\]]bkod pa gcig pa zhes bya ba'i ting nge 'dzin dang /_rnam pa mngon par sgrub pa zhes bya ba'i ting nge 'dzin dang /_rnam pa gcig tu gyur pa zhes bya ba'i ting nge 'dzin dang /_rnam pa dor ba med pa zhes bya ba'i ting nge 'dzin dang /_rtogs pas srid pa'i mun pa thams cad dang bral ba zhes bya ba'i ting nge 
[\[92a.4\]]'dzin dang /_brda dang sgra thams cad la 'jug pa zhes bya ba'i ting nge 'dzin dang /_sgra dbyangs kyi yi ge thams cad dang bral ba zhes bya ba'i ting nge 'dzin dang /_me sgron zhes bya ba'i ting nge 'dzin dang /_mtshan nyid yongs su sbyong ba zhes bya ba'i ting nge 'dzin dang /_bzod pa rnyog pa med pa zhes 
[\[92a.5\]]bya ba'i ting nge 'dzin dang /_rnam pa thams cad kyi mchog dang ldan pa zhes bya ba'i ting nge 'dzin dang /_bde ba dang sdug bsngal thams cad la mngon par dga' ba med pa zhes bya ba'i ting nge 'dzin dang /_zad mi shes pa'i za ma tog ces bya ba'i ting nge 'dzin dang /_gzungs kyi blo gros zhes bya ba'i 
[\[92a.6\]]ting nge 'dzin dang /_yang dag pa dang log pa thams cad yang dag par sel ba zhes bya ba'i ting nge 'dzin dang /_'gal ba dang 'gog pa thams cad yang dag par zhi ba zhes bya ba'i ting nge 'dzin dang /_'thun pa dang 'gal ba med pa zhes bya ba'i ting nge 'dzin dang /_'od dri ma med pa zhes bya ba'i ting 
[\[92a.7\]]nge 'dzin dang /_snying po dang ldan pa zhes bya ba'i ting nge 'dzin dang /_zla ba nya ba'i 'od dri ma med pa zhes bya ba'i ting nge 'dzin dang /_glog gi 'od ces bya ba'i ting nge 'dzin dang /_bkod pa chen po zhes bya ba'i ting nge 'dzin dang /_'jig rten thams cad du 'od byed pa zhes bya ba'i ting nge 'dzin dang /_
[\[92b\]]
[\[92b.1\]]ting nge 'dzin mnyam pa nyid ces bya ba'i ting nge 'dzin dang /_rdul med cing rdul dang bral ba'i tshul dang ldan pa zhes bya ba'i ting nge 'dzin dang /_sgra med pa dang sgra dang bcas pa thams cad yang dag par 'du ba zhes bya ba'i ting nge 'dzin dang /_nyon mongs pa med par yang dag par 'du ba zhes bya ba'i 
[\[92b.2\]]ting nge 'dzin dang /_gnas la brten pa med pa la brtson pa zhes bya ba'i ting nge 'dzin dang /_de bzhin nyid la gnas shing sems med pa zhes bya ba'i ting nge 'dzin dang /_lus kyi skyon yang dag par sel ba zhes bya ba'i ting nge 'dzin dang /_ngag gi skyon rnam par 'jig pas nam mkha' ltar gyur 
[\[92b.3\]]pa zhes bya ba'i ting nge 'dzin dang /_nam mkha' ltar chags pa med pas rnam par grol zhing gos pa med pa zhes bya ba'i ting nge 'dzin dag yod de/_ting nge 'dzin de dag gis gnas pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par 
[\[92b.4\]]rdzogs par 'tshang rgya'o/_/tshe dang ldan pa shA ri'i bu de dag ni byang chub sems dpa' sems dpa' chen po'i ting nge 'dzin te/_ting nge 'dzin de dag gis gnas pa'i byang chub sems dpa' sems dpa' chen po ni myur du bla na med pa yang dag par rdzogs pa'i byang chub mngon par rdzogs par 'tshang rgya 
[\[92b.5\]]ste/_gang la bslabs pas byang chub sems dpa' sems dpa' chen po rnams myur du bla na med pa yang dag par rdzogs pa'i byang chub mngon par rdzogs par 'tshang rgya ba'i ting nge 'dzin gyi sgo dang /_gzungs kyi sgo tshad med grangs med pa gzhan dag kyang yod do/_/de nas sangs rgyas kyi mthus 
[\[92b.6\]]tshe dang ldan pa rab 'byor gyis yang 'di skad ces smras so/_/tshe dang ldan pa shA ri'i bu a la la byang chub sems dpa' sems dpa' chen po gang ting nge 'dzin de dag gis gnas pa de ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis kyang bla na 
[\[92b.7\]]med pa yang dag par rdzogs pa'i byang chub tu lung bstan cing /_da ltar phyogs bcu'i 'jig rten gyi khams gang gA'i klung gi bye ma snyed dag na/_de bzhin gshegs pa dgra bcom pa yang dag par rdzogs pa'i sangs rgyas gang dag bzhugs te/_'tsho zhing gzhes pa'i de bzhin gshegs 
[\[93a\]]
[\[93a.1\]]pa dgra bcom pa yang dag par rdzogs pa'i sangs rgyas de dag gis kyang /_byang chub sems dpa' sems dpa' chen po de lung ston par rig par bya ste/_ting nge 'dzin de dag gis gnas pa des ni ting nge 'dzin kyang yang dag par rjes su mi mthong ngo /_/bdag ni 
[\[93a.2\]]snyoms par zhugs so/_/bdag ni snyoms par 'jug go/_/bdag ni snyoms par 'jug par 'gyur ro zhes bya bar ting nge 'dzin des rlom sems su 'gyur ba yang med de/_byang chub sems dpa' sems dpa' chen po de la rnam par rtog pa de dag thams cad med cing mi 'byung ngo /_/
[\[93a.3\]]shA ri'i bus smras pa/_tshe dang ldan pa rab 'byor ci ting nge 'dzin de dag la gnas pa'i byang chub sems dpa' sems dpa' chen po la de bzhin gshegs pa dgra bcom pa yang dag par rdzogs pa'i sangs rgyas rnams kyis lung bstan du yod dam/_rab 'byor gyis smras pa/_tshe dang 
[\[93a.4\]]ldan pa shA ri'i bu de ni med do/_/de ci'i phyir zhe na/_tshe dang ldan pa shA ri'i bu shes rab kyi pha rol tu phyin pa yang gzhan la/_ting nge 'dzin kyang gzhan zhing /_byang chub sems dpa' yang gzhan zhes bya ba med kyi/_byang chub sems dpa' nyid kyang ting nge 'dzin yin la ting nge 
[\[93a.5\]]'dzin nyid kyang byang chub sems dpa' yin pa'i phyir ro/_/shA ri'i bus smras pa/_tshe dang ldan pa rab 'byor gal te chos thams cad mnyam pa nyid kyi phyir ting nge 'dzin kyang gzhan ma yin la/_byang chub sems dpa' yang gzhan ma yin/_byang chub sems dpa' yang gzhan 
[\[93a.6\]]ma yin la/_ting nge 'dzin kyang gzhan ma yin te/_ting nge 'dzin nyid kyang byang chub sems dpa' yin byang chub sems dpa' nyid kyang ting nge 'dzin yin na/_ting nge 'dzin bstan par nus sam/_rab 'byor gyis smras pa/_tshe dang ldan pa shA ri'i bu de ni ma yin no/_/shA ri'i bus smras pa/_
[\[93a.7\]]tshe dang ldan pa rab 'byor rigs kyi bu des ci ting nge 'dzin de dag kun tu shes sam/_rab 'byor gyis smras pa/_tshe dang ldan pa shA ri'i bu kun tu shes pa med do/_/shA ri'i bus smras pa/_tshe dang ldan pa rab 'byor ci ltar kun tu shes pa med/_rab 'byor gyis smras pa/_tshe dang ldan pa shA 
[\[93b\]]
[\[93b.1\]]ri'i bu ji ltar rnam par rtog par mi byed pa ltar ro/_/shA ri'i bus smras pa/_ji ltar rnam par rtog par mi byed/_rab 'byor gyis smras pa/_chos thams cad med pa'i phyir de ltar ting nge 'dzin de dag la rnam par rtog par mi byed de/_tshe dang ldan pa shA ri'i bu rnam grangs des na/_rigs kyi 
[\[93b.2\]]bu des ting nge 'dzin de dag rnam par mi shes shing /_kun tu mi shes so/_/shA ri'i bus smras pa/_tshe dang ldan pa rab 'byor ci'i phyir na/_des rnam par mi shes shing kun tu mi shes/_rab 'byor gyis smras pa/_tshe dang ldan pa shA ri'i bu ting nge 'dzin de dang /_byang chub sems dpa' sems 
[\[93b.3\]]dpa' chen po de med pa nyid kyi phyir/_rnam par mi shes shing kun tu mi shes so/_/de nas bcom ldan 'das kyis tshe dang ldan pa rab 'byor la legs so zhes bya ba byin te/_rab 'byor ji ltar ngas nyan thos nyon mongs pa med par gnas pa rnams kyi mchog tu bstan pa khyod kyis bshad pa ni de 
[\[93b.4\]]yin te/_tshig de dag legs par smras pa ni legs so/_/legs so/_/rab 'byor byang chub sems dpa' sems dpa' chen pos kyang shes rab kyi pha rol tu phyin pa la de ltar bslab par bya'o/_/bsam gtan gyi pha rol tu phyin pa dang /_brtson 'grus kyi pha rol tu phyin pa dang /_
[\[93b.5\]]bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la de ltar bslab par bya'o/_/de bzhin du byang chub kyi phyogs kyi chos sum cu rtsa bdun po dag la bslab par bya'o/_/sangs rgyas kyi chos ma 'dres pa [{]bcwa [,]bco [}]brgyad kyi bar dag la yang de ltar 
[\[93b.6\]]bslab par bya'o/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das byang chub sems dpa' sems dpa' chen po de ltar slob pa shes rab kyi pha rol tu phyin pa la slob pa lags sam/_bcom ldan 'das kyis bka' stsal pa/_shA ri'i 
[\[93b.7\]]bu byang chub sems dpa' sems dpa' chen po de ltar slob pa ni shes rab kyi pha rol tu phyin pa la slob pa yin te/_de yang mi dmigs pa'i tshul gyis slob bo/_/de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin 
[\[94a\]]
[\[94a.1\]]pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la slob ste/_de yang mi dmigs pa'i tshul gyis slob bo/_/de bzhin du byang chub kyi phyogs kyi chos sum cu rtsa bdun po dag la slob ste/_de yang mi dmigs pa'i tshul gyis slob bo/_/
[\[94a.2\]]de bzhin du sangs rgyas kyi chos ma 'dres pa rnams kyi bar la slob ste/_de yang mi dmigs pa'i tshul gyis slob bo/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das de ltar slob pa'i byang chub sems dpa' sems dpa' chen po shes 
[\[94a.3\]]rab kyi pha rol tu phyin pa la mi dmigs pa'i tshul gyis slob pa lags sam/_bcom ldan 'das kyis bka' stsal pa/_shA ri'i bu de ltar slob pa'i byang chub sems dpa' sems dpa' chen po ni shes rab kyi pha rol tu phyin pa la mi dmigs pa'i tshul gyis slob pa yin no/_/shA ri'i bus 
[\[94a.4\]]gsol pa/_bcom ldan 'das ci zhig mi dmigs pa lags/_bcom ldan 'das kyis bka' stsal pa/_shA ri'i bu shin tu rnam par dag pa'i phyir bdag mi dmigs so/_/shes pa po dang /_mthong ba po'i bar dag mi dmigs so/_/shin tu rnam par dag pa'i phyir/_phung po 
[\[94a.5\]]dang /_khams dang /_skye mched dang /_rten cing 'brel par 'byung ba mi dmigs so/_/shin tu rnam par dag pa'i phyir sdug bsngal mi dmigs so/_/shin tu rnam par dag pa'i phyir kun 'byung ba dang /_'gog pa dang /_lam mi dmigs so/_/shin tu rnam par dag pa'i 
[\[94a.6\]]phyir/_'dod pa'i khams dang /_gzugs kyi khams dang /_gzugs med pa'i khams mi dmigs so/_/shin tu rnam par dag pa'i phyir byang chub kyi phyogs kyi chos sum cu rtsa bdun po dag mi dmigs so/_/shin tu rnam par dag pa'i phyir sangs rgyas kyi chos ma 'dres pa [{]bcwa [,]bco [}]
[\[94a.7\]]brgyad kyi bar dag mi dmigs so/_/shin tu rnam par dag pa'i phyir rgyun du zhugs pa mi dmigs so/_/shin tu rnam par dag pa'i phyir lan cig phyir 'ong ba dang /_phyir mi 'ong ba dang /_dgra bcom pa nyid dang /_rang sangs rgyas mi dmigs so/_/shin tu rnam par dag pa'i 
[\[94b\]]
[\[94b.1\]]phyir byang chub sems dpa' dang /_byang chub dang /_sangs rgyas kyi bar du mi dmigs so/_/shA ri'i bus gsol pa/_bcom ldan 'das rnam par dag pa gang lags/_bcom ldan 'das kyis bka' stsal pa/_shA ri'i bu chos thams cad kyi skye ba med pa dang /_'gag pa 
[\[94b.2\]]med pa dang /_kun nas nyon mongs pa med pa dang /_rnam par byang ba med pa dang /_'byung ba med pa dang /_dmigs su med pa dang /_mngon par 'du bya ba med pa ni rnam par dag pa zhes bya'o/_/shA ri'i bus gsol pa/_bcom ldan 'das de ltar slob pa'i byang chub sems dpa' 
[\[94b.3\]]sems dpa' chen po chos gang dag la slob pa lags/_bcom ldan 'das kyis bka' stsal pa/_shA ri'i bu de ltar slob pa'i byang chub sems dpa' sems dpa' chen po ni chos gang la yang mi slob bo/_/de ci'i phyir zhe na/_shA ri'i bu chos 'di dag ni ji ltar byis pa so so'i skye bo 
[\[94b.4\]]rnams mngon par zhen pa de lta bur yod pa ma yin pa'i phyir ro/_/shA ri'i bus gsol pa/_bcom ldan 'das chos 'di dag ji lta bur mchis pa lags/_bcom ldan 'das kyis bka' stsal pa/_shA ri'i bu ji ltar med pa de ltar yod la/_de ltar yod pa ma yin pas/_de'i 
[\[94b.5\]]phyir ma rig pa zhes bya'o/_/shA ri'i bus gsol pa/_bcom ldan 'das ci'i slad du mchis pa ma lags pa la ma rig pa zhes bgyi/_bcom ldan 'das kyis bka' stsal pa/_shA ri'i bu nang stong pa nyid dang /_dngos po med pa'i ngo bo nyid stong pa nyid kyi bar gyi phyir gzugs 
[\[94b.6\]]yod pa ma yin/_nang stong pa nyid dang /_dngos po med pa'i ngo bo nyid stong pa nyid kyi bar gyi phyir/_tshor ba dang /_'du shes dang /_'du byed rnams dang /_rnam par shes pa yod pa ma yin/_nang stong pa nyid dang /_dngos po med pa'i ngo bo nyid stong pa nyid kyi bar gyi phyir/_
[\[94b.7\]]khams dang /_skye mched dang /_rten cing 'brel par 'byung ba dang /_pha rol tu phyin pa rnams yod pa ma yin/_nang stong pa nyid dang /_dngos po med pa'i ngo bo nyid stong pa nyid kyi bar gyi phyir byang chub kyi phyogs kyi chos sum cu rtsa bdun yod pa ma yin/_nang stong pa nyid dang /_
[\[95a\]]
[\[95a.1\]]dngos po med pa'i ngo bo nyid stong pa nyid kyi bar gyi phyir/_sangs rgyas kyi chos ma 'dres pa [{]bcwa [,]bco [}]brgyad kyi bar dag yod pa ma yin na/_de la byis pa gang dag ma rig pa dang /_sred pa dag gis mngon par zhen pa de dag gis yod pa ma yin pa la brtags te/_yod pa ma 
[\[95a.2\]]yin pa la mngon par zhen nas/_'di lta ste rtag pa dang /_chad pa'i mtha' gnyis la chags pas na/_de dag ni mi shes mi mthong ba ste/_de dag gis chos gang dag yod pa ma yin pa'i chos de dag yongs su brtags pas/_ming dang gzugs la mngon par zhen cing /_dran pa 
[\[95a.3\]]nye bar gzhag pa rnams la mngon par zhen pa nas/_sangs rgyas kyi chos ma 'dres pa [{]bcwa [,]bco [}]brgyad kyi bar dag la yang mngon par zhen to/_/de dag de ltar mngon par zhen pas na/_yod pa ma yin pa'i chos rnams la rtog par byed pa'i phyir te/_de dag ni mi shes mi mthong ba yin no/_/
[\[95a.4\]]ci zhig mi shes mi mthong zhe na/_gzugs mi shes mi mthong ngo /_/tshor ba dang /_'du shes dang /_'du byed rnams dang /_rnam par shes pa mi shes mi mthong ngo /_/khams dang /_skye mched dang /_rten cing 'brel par 'byung ba dang /_byang chub kyi phyogs kyi chos rnams mi 
[\[95a.5\]]shes mi mthong ngo /_/sangs rgyas kyi chos ma 'dres pa [{]bcwa [,]bco [}]brgyad kyi bar dag mi shes mi mthong bas de'i phyir byis pa zhes bya ba'i grangs su 'gro ba yin no/_/de dag ni nges par 'byung ba ma yin te/_gang nas nges par 'byung ba ma yin zhe na/_'dod pa'i khams nas nges par 'byung ba 
[\[95a.6\]]ma yin no/_/gzugs kyi khams nas nges par 'byung ba ma yin no/_/gzugs med pa'i khams nas nges par 'byung ba ma yin no/_/nyan thos dang /_rang sangs rgyas kyi chos rnams las nges par 'byung ba ma yin no/_/de dag ni ma dad pa yin te ci zhig la ma dad ce 
[\[95a.7\]]na/_gzugs ni gzugs kyis stong zhes bya bar ma dad pa nas/_byang chub ni byang chub kyis stong zhes bya ba'i bar dag la ma dad pa yin no/_/de dag ni mi gnas pa yin te/_ci zhig la mi gnas zhe na/_sbyin pa'i pha rol tu phyin pa la mi gnas so/_/tshul khrims kyi pha rol tu 
[\[95b\]]
[\[95b.1\]]phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la mi gnas so/_/phyir mi ldog pa'i sa la mi gnas so/_/sangs rgyas kyi chos rnams kyi bar dag la mi gnas pa 
[\[95b.2\]]yin te/_de'i phyir byis pa rnams zhes bya'o/_/de dag ni mngon par zhen pa yin te/_ci zhig la mngon par zhen pa yin zhe na/_gzugs la mngon par zhen pa yin no/_/tshor ba dang /_'du shes dang /_'du byed rnams dang /_rnam par shes pa rnams la mngon par zhen pa 
[\[95b.3\]]yin no/_/mig la mngon par zhen pa yin no/_/rna ba dang /_sna dang /_lce dang /_lus dang /_yid la mngon par zhen pa yin no/_/gzugs la mngon par zhen pa yin no/_/sgra dang /_dri dang /_ro dang /_reg bya dang /_chos rnams la mngon par zhen pa yin no/_/
[\[95b.4\]]phung po dang /_khams dang /_skye mched rnams la mngon par zhen pa yin no/_/'dod chags dang /_zhe sdang dang /_gti mug rnams la mngon par zhen pa yin no/_/lta bar gyur pa rnams la mngon par zhen pa yin no/_/byang chub kyi bar dag la mngon par zhen pa yin te/_
[\[95b.5\]]de'i phyir de dag ni byis pa zhes bya ba'i grangs su 'gro ba yin no/_/shA ri'i bus gsol pa/_bcom ldan 'das de ltar slob pa'i byang chub sems dpa' sems dpa' chen po shes rab kyi pha rol tu phyin pa la slob pa ma lags shing /_rnam pa thams cad mkhyen pa nyid du nges par 
[\[95b.6\]]mi 'byung ba lags sam/_bcom ldan 'das kyis bka' stsal pa/_shA ri'i bu de ltar slob pa'i byang chub sems dpa' sems dpa' chen po ni shes rab kyi pha rol tu phyin pa la slob pa ma yin zhing /_rnam pa thams cad mkhyen pa nyid du nges par 'byung ba ma yin no/_/shA ri'i bus 
[\[95b.7\]]gsol pa/_bcom ldan 'das ci'i slad du byang chub sems dpa' sems dpa' chen po de shes rab kyi pha rol tu phyin pa la slob pa ma lags shing /_rnam pa thams cad mkhyen pa nyid du nges par 'byung ba ma lags/_bcom ldan 'das kyis bka' stsal pa/_shA ri'i bu 'di la byang 
[\[96a\]]
[\[96a.1\]]chub sems dpa' sems dpa' chen po thabs la mi mkhas pas/_shes rab kyi pha rol tu phyin pa la brtags nas/_mngon par zhen par byed/_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin 
[\[96a.2\]]pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la brtags nas mngon par zhen par byed/_sangs rgyas kyi chos thams cad dang /_thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid kyi bar dag la brtags 
[\[96a.3\]]nas mngon par zhen par byed de/_shA ri'i bu rnam grangs des na/_byang chub sems dpa' sems dpa' chen po de ni shes rab kyi pha rol tu phyin pa la slob pa ma yin zhing /_rnam pa thams cad mkhyen pa nyid du nges par 'byung ba ma yin no/_/shA ri'i bus gsol pa/_bcom ldan 'das de ltar 
[\[96a.4\]]slob pa'i byang chub sems dpa' sems dpa' chen po shes rab kyi pha rol tu phyin pa la slob pa ma lags shing /_rnam pa thams cad mkhyen pa nyid du nges par mi 'byung ba lags mod/_bcom ldan 'das kyis bka' stsal pa/_shA ri'i bu de ltar slob pa'i byang chub sems dpa' sems 
[\[96a.5\]]dpa' chen po ni shes rab kyi pha rol tu phyin pa la slob pa ma yin zhing /_rnam pa thams cad mkhyen pa nyid du nges par mi 'byung ba yin no/_/shA ri'i bus gsol pa/_bcom ldan 'das byang chub sems dpa' sems dpa' chen po ji ltar na shes rab kyi pha rol tu phyin pa la slob pa lags 
[\[96a.6\]]shing /_ji ltar bskabs na rnam pa thams cad mkhyen pa nyid du nges par 'byung ba lags/_bcom ldan 'das kyis bka' stsal pa/_shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa gang gi tshe/_shes rab kyi pha rol tu phyin pa mi dmigs 
[\[96a.7\]]yang dag par rjes su mi mthong na/_shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar slob pa ni mi dmigs pa'i tshul gyis rnam pa thams cad mkhyen pa nyid du nges par 'byung ngo /_/de bzhin du bsam gtan gyi pha rol tu phyin pa dang /_brtson 'grus 
[\[96b\]]
[\[96b.1\]]kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la spyod pa/_sbyin pa'i pha rol tu phyin pa mi dmigs yang dag par rjes su mi mthong /_byang chub kyi bar dag mi dmigs yang dag par rjes su mi mthong /_
[\[96b.2\]]thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid kyi bar dag kyang mi dmigs yang dag par rjes su mi mthong na/_shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni shes rab kyi pha rol tu 
[\[96b.3\]]phyin pa la slob pa yin te/_mi dmigs pa'i tshul gyis rnam pa thams cad mkhyen pa nyid du nges par 'byung ngo /_/shA ri'i bus gsol pa/_bcom ldan 'das ci zhig mi dmigs pa'i tshul gyis nges par 'byung ba lags/_bcom ldan 'das kyis bka' stsal pa/_shA ri'i bu 
[\[96b.4\]]rnam pa thams cad mkhyen pa nyid kyi stong pa nyid mi dmigs pa'i tshul gyis nges par 'byung ngo /_/shes rab kyi pha rol tu phyin pa khri brgyad stong pa las mtshan ma'i le'u zhes bya ste dgu pa'o//_//de nas bcom ldan 'das la tshe dang ldan pa rab 'byor gyis 'di skad 
[\[96b.5\]]ces gsol to/_/bcom ldan 'das la la zhig 'di skad du 'dri ste/_ci sgyu ma'i skyes bu 'di shes rab kyi pha rol tu phyin pa la bslabs nas/_rnam pa thams cad mkhyen pa nyid du nges par 'byung bar 'gyur ram/_rnam pa thams cad mkhyen pa nyid thob par 'gyur ram zhes mchi na/_bcom 
[\[96b.6\]]ldan 'das de skad 'dri ba de la ji skad bstan par bgyi/_de bzhin du ci sgyu ma'i skyes bu 'di bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa la 
[\[96b.7\]]bslabs nas/_rnam pa thams cad mkhyen pa nyid du nges par 'byung bar 'gyur ram/_rnam pa thams cad mkhyen pa nyid thob par 'gyur ram zhes mchi na/_bcom ldan 'das de skad 'dri ba de la ji skad bstan par bgyi/_byang chub kyi phyogs kyi chos sum cu rtsa bdun gyi bar dang /_rnam 
[\[97a\]]
[\[97a.1\]]pa thams cad mkhyen pa nyid kyi bar dag la bslabs nas/_rnam pa thams cad mkhyen pa nyid du nges par 'byung bar 'gyur ram/_rnam pa thams cad mkhyen pa nyid thob par 'gyur ram zhes mchi na/_bcom ldan 'das de skad 'dri ba de la ji skad bstan par bgyi/_
[\[97a.2\]]bcom ldan 'das kyis bka' stsal pa/_rab 'byor de khyod nyid la dris/_khyod kyis ji ltar bzod pa de ltar lan thob shig_/rab 'byor 'di ji snyam du sems/_sgyu ma yang gzhan la/_gzugs kyang gzhan zhig yin snyam 'am/_sgyu ma yang gzhan la/_tshor ba dang /_'du 
[\[97a.3\]]shes dang /_'du byed rnams dang /_rnam par shes pa yang gzhan zhig yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_sgyu ma yang gzhan la/_mig 
[\[97a.4\]]kyang gzhan zhig yin snyam 'am/_sgyu ma yang gzhan la/_rna ba dang /_sna dang /_lce dang /_lus dang /_yid kyang gzhan zhig yin snyam 'am/_sgyu ma yang gzhan la/_gzugs kyang gzhan zhig yin snyam 'am/_sgyu ma yang gzhan la/_sgra dang /_dri dang /_ro dang /_reg bya dang /_
[\[97a.5\]]chos rnams kyang gzhan zhig yin snyam 'am/_sgyu ma yang gzhan la/_mig gi rnam par shes pa yang gzhan zhig yin snyama'am/_sgyu ma yang gzhan la/_rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi 
[\[97a.6\]]rnam par shes pa yang gzhan zhig yin snyam 'am/_sgyu ma yang gzhan la/_mig gi 'dus te reg pa yang gzhan zhig yin snyam 'am/_sgyu ma yang gzhan la rna ba'i 'dus te reg pa dang /_sna'i 'dus te reg pa dang /_lce'i 'dus te reg pa dang /_lus kyi 'dus te reg pa dang /_yid kyi 
[\[97a.7\]]'dus te reg pa yang gzhan zhig yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_sgyu ma yang gzhan la/_mig gi 'dus te reg pa'i rkyen gyis tshor ba bde ba'am/_sdug 
[\[97b\]]
[\[97b.1\]]bsngal ba'am/_sdug bsngal ba yang ma yin/_bde ba yang ma yin pa yang gzhan zhig yin snyam 'am/_sgyu ma yang gzhan la/_rna ba'i 'dus te reg pa'i rkyen gyis tshor ba dang /_sna'i 'dus te reg pa'i rkyen gyis tshor ba dang /_lce'i 'dus te reg pa'i rkyen gyis tshor ba dang /_lus 
[\[97b.2\]]kyi 'dus te reg pa'i rkyen gyis tshor ba dang /_yid kyi 'dus te reg pa'i rkyen gyis tshor ba bde ba'am/_sdug bsngal ba'am/_sdug bsngal ba yang ma yin/_bde ba yang ma yin pa yang gzhan zhig yin snyam 'am/_rab 'byor gyis gsol pa/_bcom ldan 'das de ni ma lags so/_/
[\[97b.3\]]bcom ldan 'das kyis bka' stsal pa/_rab 'byor 'di ji snyam du sems/_sgyu ma yang gzhan la/_byang chub kyi phyogs kyi chos sum cu rtsa bdun po dag kyang gzhan zhig yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal 
[\[97b.4\]]pa/_rab 'byor 'di ji snyam du sems/_sgyu ma yang gzhan la/_stong pa nyid kyang gzhan zhig yin snyam 'am/_sgyu ma yang gzhan la/_mtshan ma med pa yang gzhan zhig yin snyam 'am/_sgyu ma yang gzhan la/_smon pa med pa yang gzhan zhig yin snyam 'am/_rab 'byor gyis gsol pa/_
[\[97b.5\]]bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_sgyu ma yang gzhan la/_de bzhin gshegs pa'i stobs bcu yang gzhan zhig yin snyam 'am/_sgyu ma yang gzhan la/_sangs rgyas kyi chos ma 'dres pa [{]bcwa [,]bco [}]brgyad kyi bar 
[\[97b.6\]]dag kyang gzhan zhig yin snyam 'am/_rab 'byor gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_rab 'byor 'di ji snyam du sems/_sgyu ma yang gzhan la/_rnam pa thams cad mkhyen pa nyid kyang gzhan zhig yin snyam 'am/_rab 'byor 
[\[97b.7\]]gyis gsol pa/_bcom ldan 'das de ni ma lags so/_/bcom ldan 'das sgyu ma yang gzhan ma lags/_gzugs kyang gzhan ma lags te/_bcom ldan 'das gzugs nyid kyang sgyu ma lags la/_sgyu ma nyid kyang gzugs lags so/_/bcom ldan 'das sgyu ma yang gzhan ma 
[\[98a\]]
[\[98a.1\]]lags/_tshor ba dang /_'du shes dang /_'du byed rnams dang /_rnam par shes pa yang gzhan ma lags te/_bcom ldan 'das rnam par shes pa nyid kyang sgyu ma lags la/_sgyu ma nyid kyang rnam par shes pa lags so/_/bcom ldan 'das sgyu ma yang 
[\[98a.2\]]gzhan ma lags/_mig kyang gzhan ma lags te/_bcom ldan 'das mig nyid kyang sgyu ma lags la/_sgyu ma nyid kyang mig lags so/_/bcom ldan 'das sgyu ma yang gzhan ma lags/_rna ba dang /_sna dang /_lce dang /_lus dang /_yid kyang gzhan ma lags te/_
[\[98a.3\]]bcom ldan 'das yid nyid kyang sgyu ma lags la/_sgyu ma nyid kyang yid lags so/_/bcom ldan 'das sgyu ma yang gzhan ma lags/_gzugs kyang gzhan ma lags te/_bcom ldan 'das gzugs nyid kyang sgyu ma lags la/_sgyu ma nyid kyang gzugs lags so/_/
[\[98a.4\]]bcom ldan 'das sgyu ma yang gzhan ma lags/_sgra dang /_dri dang /_ro dang /_reg bya dang /_chos rnams kyang gzhan ma lags te/_bcom ldan 'das chos rnams nyid kyang sgyu ma lags la/_sgyu ma nyid kyang chos rnams lags so/_/bcom ldan 'das sgyu ma yang gzhan ma 
[\[98a.5\]]lags/_mig gi rnam par shes pa yang gzhan ma lags te/_bcom ldan 'das mig gi rnam par shes pa nyid kyang sgyu ma lags la/_sgyu ma nyid kyang mig gi rnam par shes pa lags so/_/bcom ldan 'das sgyu ma yang gzhan ma lags/_rna ba'i rnam par shes pa dang /_sna'i 
[\[98a.6\]]rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa yang gzhan ma lags te/_bcom ldan 'das yid kyi rnam par shes pa nyid kyang sgyu ma lags la/_sgyu ma nyid kyang yid kyi rnam par shes pa lags so/_/bcom 
[\[98a.7\]]ldan 'das sgyu ma yang gzhan ma lags/_mig gi 'dus te reg pa yang gzhan ma lags te/_bcom ldan 'das mig gi 'dus te reg pa nyid kyang sgyu ma lags la/_sgyu ma nyid kyang mig gi 'dus te reg pa lags so/_/bcom ldan 'das sgyu ma yang gzhan ma lags/_rna ba'i 'dus te 
[\[98b\]]
[\[98b.1\]]reg pa dang /_sna'i 'dus te reg pa dang /_lce'i 'dus te reg pa dang /_lus kyi 'dus te reg pa dang /_yid kyi 'dus te reg pa yang gzhan ma lags te/_bcom ldan 'das yid kyi 'dus te reg pa nyid kyang sgyu ma lags la/_sgyu ma nyid kyang yid kyi 'dus te reg pa lags so/_/
[\[98b.2\]]bcom ldan 'das sgyu ma yang gzhan ma lags/_mig gi 'dus te reg pa'i rkyen gyis tshor ba bde ba'am/_sdug bsngal ba'am/_sdug bsngal yang ma lags/_bde ba yang ma lags pa yang gzhan ma lags te/_bcom ldan 'das mig gi 'dus te reg pa'i rkyen gyis tshor 
[\[98b.3\]]ba bde ba'am/_sdug bsngal ba'am/_sdug bsngal yang ma lags/_bde ba yang ma lags pa nyid kyang sgyu ma lags la/_sgyu ma nyid kyang mig gi 'dus te reg pa'i rkyen gyis tshor ba bde ba'am/_sdug bsngal ba'am/_sdug bsngal yang ma lags/_bde ba yang ma lags pa 
[\[98b.4\]]lags so/_/bcom ldan 'das sgyu ma yang gzhan ma lags/_rna ba'i 'dus te reg pa'i rkyen gyis tshor ba dang /_sna'i 'dus te reg pa'i rkyen gyis tshor ba dang /_lce'i 'dus te reg pa'i rkyen gyis tshor ba dang /_lus kyi 'dus te reg pa'i rkyen gyis tshor ba dang /_yid kyi 'dus te reg pa'i 
[\[98b.5\]]rkyen gyis tshor ba bde ba'am/_sdug bsngal ba'am/_sdug bsngal yang ma lags/_bde ba yang ma lags pa yang gzhan ma lags te/_bcom ldan 'das yid kyi 'dus te reg pa'i rkyen gyis tshor ba bde ba'am/_sdug bsngal ba'am/_sdug bsngal yang ma lags/_bde ba yang 
[\[98b.6\]]ma lags pa nyid kyang sgyu ma lags la/_sgyu ma nyid kyang yid kyi 'dus te reg pa'i rkyen gyis tshor ba bde ba'am/_sdug bsngal ba'am/_sdug bsngal yang ma lags/_bde ba yang ma lags pa lags so/_/bcom ldan 'das sgyu ma yang gzhan ma lags/_byang chub kyi phyogs kyi chos 
[\[98b.7\]]sum cu rtsa bdun yang gzhan ma lags te/_bcom ldan 'das byang chub kyi phyogs kyi chos sum cu rtsa bdun nyid kyang sgyu ma lags la/_sgyu ma nyid kyang byang chub kyi phyogs kyi chos sum cu rtsa bdun lags so/_/bcom ldan 'das sgyu ma yang gzhan ma lags/_stong pa nyid kyang gzhan ma 
[\[99a\]]
[\[99a.1\]]lags te/_bcom ldan 'das stong pa nyid kyang sgyu ma lags la/_sgyu ma nyid kyang stong pa nyid lags so/_/bcom ldan 'das sgyu ma yang gzhan ma lags/_mtshan ma ma mchis pa yang gzhan ma lags te/_bcom ldan 'das mtshan ma ma mchis pa nyid kyang sgyu ma 
[\[99a.2\]]lags la/_sgyu ma nyid kyang mtshan ma ma mchis pa lags so/_/bcom ldan 'das sgyu ma yang gzhan ma lags/_smon pa ma mchis pa yang gzhan ma lags te/_bcom ldan 'das smon pa ma mchis pa nyid kyang sgyu ma lags la/_sgyu ma nyid kyang smon pa ma mchis pa lags so/_/
[\[99a.3\]]bcom ldan 'das sgyu ma yang gzhan ma lags/_de bzhin gshegs pa'i stobs bcu yang gzhan ma lags te/_bcom ldan 'das de bzhin gshegs pa'i stobs rnams nyid kyang sgyu ma lags la/_sgyu ma nyid kyang de bzhin gshegs pa'i stobs rnams lags so/_/bcom ldan 
[\[99a.4\]]'das sgyu ma yang gzhan ma lags/_sangs rgyas kyi chos ma 'dres pa [{]bcwa [,]bco [}]brgyad kyi bar dag kyang gzhan ma lags te/_bcom ldan 'das sangs rgyas kyi chos rnams kyi bar dag nyid kyang sgyu ma lags la/_sgyu ma nyid kyang sangs rgyas kyi chos rnams kyi bar dag lags so/_/bcom 
[\[99a.5\]]ldan 'das sgyu ma yang gzhan ma lags/_rnam pa thams cad mkhyen pa nyid kyang gzhan ma lags te/_bcom ldan 'das rnam pa thams cad mkhyen pa nyid kyang sgyu ma lags la/_sgyu ma nyid kyang rnam pa thams cad mkhyen pa nyid lags so/_/bcom ldan 'das kyis bka' stsal pa/_
[\[99a.6\]]rab 'byor 'di ji snyam du sems/_sgyu ma la kun nas nyon mongs pa'am/_rnam par byang ba yod snyam 'am/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor 'di ji snyam du sems/_sgyu ma la skye 
[\[99a.7\]]ba'am 'gag pa yod snyam 'am/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor 'di ji snyam du sems/_gang la skye ba med pa dang /_'gag pa med pa dang /_kun nas nyon mongs pa med pa 
[\[99b\]]
[\[99b.1\]]dang /_rnam par byang ba med pa de shes rab kyi pha rol tu phyin pa la slob par 'gyur snyam 'am/_rnam pa thams cad mkhyen pa nyid du nges par 'byung bar 'gyur snyam 'am/_rnam pa thams cad mkhyen pa nyid kyi bar du thob par 'gyur snyam 'am/_rab 'byor gyis gsol pa/_bcom 
[\[99b.2\]]ldan 'das de ni ma lags so//_//shes rab kyi pha rol tu phyin pa khri brgyad stong pa/_bam po brgyad pa/_/bcom ldan 'das kyis bka' stsal pa/_rab 'byor 'di ji snyam du sems/_nye bar len pa'i phung po lnga po 'di dag la 'di lta ste/_byang chub 
[\[99b.3\]]sems dpa' zhes bya bar ming dang brdas tha snyad du gdags su yod dam/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor 'di ji snyam du sems/_ming dang brdas tha snyad du gdags pa tsam gyis nye 
[\[99b.4\]]bar len pa'i phung po lnga po dag gi skye ba'am/_'gag pa'am/_kun nas nyon mongs pa'am/_rnam par byang ba dag dmigs su yod dam/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor 'di 
[\[99b.5\]]ji snyam du sems/_gang la ming dang mtshan ma med pa dang /_brda med pa dang gdags pa med pa dang tha snyad med pa dang /_ming med pa dang /_ming du gdags pa med pa dang /_lus med pa dang /_lus kyi las med pa dang /_ngag med pa dang /_ngag gi las med pa dang /_yid med 
[\[99b.6\]]pa dang /_yid kyi las med pa dang /_skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa de shes rab kyi pha rol tu phyin pa la bslabs shing rnam pa thams cad mkhyen pa nyid du nges par 'byung bar 'gyur snyam 'am/_rnam pa thams cad 
[\[99b.7\]]mkhyen pa nyid thob par 'gyur snyam 'am/_rab 'byor gyis gsol pa/_bcom ldan 'das de ni mi 'gyur lags so/_/bcom ldan 'das kyis bka' stsal pa/_rab 'byor byang chub sems dpa' sems dpa' chen pos mi dmigs pa'i tshul gyis/_shes rab kyi pha rol tu phyin 
[\[100a\]]
[\[100a.1\]]pa la de ltar bslabs na/_rnam pa thams cad mkhyen pa nyid du nges par 'byung bar 'gyur zhing /_rnam pa thams cad mkhyen pa nyid thob par 'gyur ro/_/rab 'byor gyis gsol pa/_bcom ldan 'das byang chub sems dpa' sems dpa' chen po shes rab kyi pha rol tu phyin 
[\[100a.2\]]pa la de ltar slob cing /_bla na med pa yang dag par rdzogs pa'i byang chub tu nges par 'byung bar 'tshal bas ni sgyu ma'i skyes bus bslab pa ltar/_bla na med pa yang dag par rdzogs pa'i byang chub la bslab par bgyi'o/_/de ci'i slad du zhe na/_bcom ldan 'das 'di ltar phung po lnga po gang dag 
[\[100a.3\]]lags pa de nyid sgyu ma'i skyes bur rig par bgyi ba lags pa'i slad du'o/_/bcom ldan 'das kyis bka' stsal pa/_rab 'byor 'di ji snyam du sems/_phung po lnga po 'di dag shes rab kyi pha rol tu phyin pa la bslabs shing /_rnam pa thams cad mkhyen pa nyid du nges par 'byung bar 
[\[100a.4\]]'gyur snyam 'am/_rnam pa thams cad mkhyen pa nyid thob par 'gyur snyam 'am/_rab 'byor gyis gsol pa/_bcom ldan 'das de ni mi 'gyur lags so/_/de ci'i slad du zhe na/_bcom ldan 'das 'di ltar phung po lnga po dag ni dngos po ma mchis pa'i rang bzhin lags la/_
[\[100a.5\]]dngos po ma mchis pa'i rang bzhin de yang dmigs su ma mchis pa'i slad du'o/_/bcom ldan 'das kyis bka' stsal pa/_rab 'byor 'di ji snyam du sems/_rmi lam lta bu'i phung po lnga po dag shes rab kyi pha rol tu phyin pa la bslabs shing /_rnam pa thams cad mkhyen pa nyid du nges par 'byung 
[\[100a.6\]]bar 'gyur snyam 'am/_rab 'byor gyis gsol pa/_bcom ldan 'das de ni mi 'byung lags so/_/de ci'i slad du zhe na/_bcom ldan 'das 'di ltar rmi lam ni dngos po ma mchis pa'i rang bzhin lags la/_dngos po ma mchis pa'i rang bzhin de yang dmigs su ma mchis pa'i slad du'o/_/
[\[100a.7\]]bcom ldan 'das kyis bka' stsal pa/_rab 'byor 'di ji snyam du sems/_brag ca lta bu'i phung po lnga po dag dang /_mig yor lta bu dang /_chu zla lta bu dang /_sgyu ma lta bu dang /_smig rgyu lta bu dang /_sprul pa lta bu dang /_gzugs brnyan lta bu'i phung po lnga po dag shes rab kyi pha rol 
[\[100b\]]
[\[100b.1\]]tu phyin pa la bslabs shing /_rnam pa thams cad mkhyen pa nyid du nges par 'byung bar 'gyur snyam 'am/_rab 'byor gyis gsol pa/_bcom ldan 'das de ni mi 'gyur lags so/_/de ci'i slad du zhe na/_bcom ldan 'das 'di ltar brag ca ni dngos po ma mchis pa'i rang bzhin/_mig 
[\[100b.2\]]yor yang dngos po ma mchis pa'i rang bzhin/_chu zla yang dngos po ma mchis pa'i rang bzhin/_sgyu ma yang dngos po ma mchis pa'i rang bzhin/_smig rgyu yang dngos po ma mchis pa'i rang bzhin/_sprul pa yang dngos po ma mchis pa'i rang bzhin/_gzugs brnyan yang dngos po ma 
[\[100b.3\]]mchis pa'i rang bzhin lags la/_dngos po ma mchis pa'i rang bzhin de yang dmigs su ma mchis pa'i slad du'o/_/de ci'i slad du zhe na/_bcom ldan 'das 'di ltar gzugs ni sgyu ma lta bu/_tshor ba dang /_'du shes dang /_'du byed rnams dang /_rnam par shes pa ni sgyu ma 
[\[100b.4\]]lta bu lags te/_rnam par shes pa gang lags pa de ni dbang po drug lags shing /_de dag ni phung po lnga po dag lags la/_de dag ni nang stong pa nyid kyis dmigs su ma mchis shing /_dngos po med pa'i ngo bo nyid stong pa nyid kyi bar gyis dmigs su ma mchis pa'i slad du'o/_/de 
[\[100b.5\]]nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das theg pa la gsar du zhugs pa'i byang chub sems dpa' sems dpa' chen pos bstan pa 'di thos na skrag ste dngang zhing dngang bar mi 'gyur lags grang /_bcom ldan 'das kyis 
[\[100b.6\]]bka' stsal pa/_rab 'byor gal te byang chub sems dpa' sems dpa' chen po theg pa la gsar du yang dag par zhugs pa yang yin la/_thabs la yang mi mkhas par rig ste/_dge ba'i bshes gnyen gyi lag tu yang ma song na/_skrag cing dngang la/_dngang bar yang 'gyur ro/_/
[\[100b.7\]]rab 'byor gyis gsol pa/_bcom ldan 'das byang chub sems dpa' sems dpa' chen po thabs la mkhas pa gang dang ldan pas bstan pa 'di thos na mi skrag mi dngang zhing dngang bar mi 'gyur ba'i thabs la mkhas pa gang lags/_bcom ldan 'das kyis bka' stsal pa/_rab 'byor 'di la byang 
[\[101a\]]
[\[101a.1\]]chub sems dpa' sems dpa' chen po shes rab kyi pha rol tu phyin pa la spyod pa ni/_rnam pa thams cad mkhyen pa nyid dang ldan pa'i yid la bya ba dag gis gzugs la mi rtag pa'i rnam par so sor rtog ste de yang mi dmigs so/_/rnam pa thams cad mkhyen pa nyid dang ldan 
[\[101a.2\]]pa'i yid la bya ba dag gis tshor ba dang /_'du shes dang /_'du byed rnams dang /_rnam par shes pa la mi rtag pa'i rnam par so sor rtog ste/_de yang mi dmigs so/_/rab 'byor 'di ni byang chub sems dpa' sems dpa' chen po'i shes rab kyi pha rol tu phyin pa la spyod 
[\[101a.3\]]pa'i thabs la mkhas par rig par bya'o/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_rnam pa thams cad mkhyen pa nyid dang ldan pa'i yid la bya bdag gis gzugs la sdug bsngal ba'i rnam pa dang /_bdag 
[\[101a.4\]]med pa'i rnam pa dang /_zhi ba'i rnam pa dang /_stong pa'i rnam pa dang /_mtshan ma med pa'i rnam pa dang /_smon pa med pa'i rnam pa dang /_mngon par 'du bya ba med pa'i rnam pa dang /_dben pa'i rnam par so sor rtog ste/_de yang mi dmigs so/_/rnam pa thams cad mkhyen 
[\[101a.5\]]pa nyid dang ldan pa'i yid la bya ba dag gis tshor ba dang /_'du shes dang /_'du byed rnams dang /_rnam par shes pa la sdug bsngal ba'i rnam pa dang /_bdag med pa'i rnam pa dang /_zhi ba'i rnam pa dang /_stong pa'i rnam pa dang /_mtshan ma med pa'i rnam pa dang /_smon pa 
[\[101a.6\]]med pa'i rnam pa dang /_mngon par 'du bya ba med pa'i rnam pa dang /_dben pa'i rnam par so sor rtog ste de yang mi dmigs so/_/rab 'byor de ni byang chub sems dpa' sems dpa' chen po shes rab kyi pha rol tu phyin pa la spyod pa'i thabs la mkhas par rig par bya'o/_/rab 'byor 
[\[101a.7\]]gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_rnam pa thams cad mkhyen pa nyid dang ldan pa'i yid la bya ba dag gis gzugs la mi rtag ces bya bar so sor rtog ste/_de yang mi dmigs so/_/rnam pa thams cad mkhyen pa nyid dang ldan pa'i yid la 
[\[101b\]]
[\[101b.1\]]bya ba dag gis tshor ba dang /_'du shes dang /_'du byed rnams dang /_rnam par shes pa la mi rtag ces bya bar so sor rtog ste/_de yang mi dmigs so/_/rab 'byor de ni byang chub sems dpa' sems dpa' chen po shes rab kyi pha rol tu phyin pa la spyod pa'i thabs la mkhas pa yin no/_/
[\[101b.2\]]rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_rnam pa thams cad mkhyen pa nyid dang ldan pa'i yid la bya ba dag gis gzugs la sdug bsngal zhes bya bar so sor rtog ste/_de yang mi dmigs so/_/tshor ba dang /_'du shes 
[\[101b.3\]]dang /_'du byed rnams dang /_rnam par shes pa la sdug bsngal zhes bya bar so sor rtog ste/_de yang mi dmigs so/_/rab 'byor gzhan yang byang chub sems dpa' sems dpa' chen po rnam pa thams cad mkhyen pa nyid dang ldan pa'i yid la bya ba dag gis gzugs la bdag med ces 
[\[101b.4\]]bya bar so sor rtog ste/_de yang mi dmigs so/_/tshor ba dang /_'du shes dang /_'du byed rnams dang /_rnam par shes pa la bdag med ces bya bar so sor rtog ste/_de yang mi dmigs so/_/rab 'byor gzhan yang byang chub sems dpa' sems dpa' chen po rnam pa thams cad 
[\[101b.5\]]mkhyen pa nyid dang ldan pa'i yid la bya ba dag gis gzugs la zhi zhes bya bar so sor rtog ste/_de yang mi dmigs so/_/tshor ba dang /_'du shes dang /_'du byed rnams dang /_rnam par shes pa la zhi zhes bya bar so sor rtog ste/_de yang mi dmigs so/_/rab 'byor gzhan yang byang 
[\[101b.6\]]chub sems dpa' sems dpa' chen po shes rab kyi pha rol tu phyin pa la spyod pa ni/_rnam pa thams cad mkhyen pa nyid dang ldan pa'i yid la bya ba dag gis gzugs la stong zhes bya bar so sor rtog ste/_de yang mi dmigs so/_/tshor ba dang /_'du shes dang /_'du byed rnams dang /_
[\[101b.7\]]rnam par shes pa la stong zhes bya bar so sor rtog ste/_de yang mi dmigs so/_/gzugs la mtshan ma med ces bya bar so sor rtog ste/_de yang mi dmigs so/_/tshor ba dang /_'du shes dang /_'du byed rnams dang /_rnam par shes pa la mtshan ma med ces bya bar so sor 
[\[102a\]]
[\[102a.1\]]rtog ste/_de yang mi dmigs so/_/gzugs la smon pa med ces bya bar so sor rtog ste/_de yang mi dmigs so/_/tshor ba dang /_'du shes dang /_'du byed rnams dang /_rnam par shes pa la smon pa med ces bya bar so sor rtog ste/_de yang mi dmigs 
[\[102a.2\]]so/_/gzugs la mngon par 'du bya ba med ces bya bar so sor rtog ste/_de yang mi dmigs so/_/tshor ba dang /_'du shes dang /_'du byed rnams dang /_rnam par shes pa la mngon par 'du bya ba med ces bya bar so sor rtog ste/_de yang mi dmigs so/_/gzugs 
[\[102a.3\]]la dben zhes bya bar so sor rtog ste/_de yang mi dmigs so/_/tshor ba dang /_'du shes dang /_'du byed rnams dang /_rnam par shes pa la dben zhes bya bar so sor rtog ste/_de yang mi dmigs so/_/rab 'byor de ni byang chub sems dpa' sems dpa' chen po shes rab kyi 
[\[102a.4\]]pha rol tu phyin pa la spyod pa'i thabs la mkhas pa yin no/_/rab 'byor byang chub sems dpa' sems dpa' chen po de de ltar so sor rtog pa na 'di snyam du sems te/_bdag gis sems can thams cad la gzugs mi rtag ces bya bar chos bstan par bya ste/_de yang mi dmigs pa'i tshul 
[\[102a.5\]]gyis bya'o/_/tshor ba dang /_'du shes dang /_'du byed rnams dang /_rnam par shes pa mi rtag ces bya bar chos bstan par bya ste/_de yang mi dmigs pa'i tshul gyis bya'o/_/gzugs sdug bsngal zhes bya ba dang bdag med ces bya ba dang /_zhi zhes bya ba dang /_stong zhes bya ba 
[\[102a.6\]]dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar chos bstan par bya ste/_de yang mi dmigs pa'i tshul gyis bya'o/_/tshor ba dang /_'du shes dang /_'du byed rnams dang /_rnam par shes pa sdug 
[\[102a.7\]]bsngal zhes bya ba dang /_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar chos bstan par bya ste/_de yang mi dmigs pa'i tshul gyis bya'o snyam 
[\[102b\]]
[\[102b.1\]]du sems so/_/rab 'byor de ni byang chub sems dpa' sems dpa' chen po'i sbyin pa'i pha rol tu phyin pa ste/_des na byang chub sems dpa' sems dpa' chen po mi skrag mi dngang zhing dngang bar mi 'gyur ro/_/rab 'byor gzhan yang byang chub sems dpa' sems dpa' chen po 
[\[102b.2\]]nyan thos dang /_rang sangs rgyas dang ldan pa ma yin pa'i yid la bya ba dag gis gzugs mi rtag ces bya bar yid la byed de/_de yang mi dmigs pa'i tshul gyis byed do/_/nyan thos dang /_rang sangs rgyas dang ldan pa ma yin pa'i yid la bya ba dag gis tshor ba dang /_'du shes 
[\[102b.3\]]dang /_'du byed rnams dang /_rnam par shes pa mi rtag ces bya bar yid la byed de/_de yang mi dmigs pa'i tshul gyis byed do/_/nyan thos dang /_rang sangs rgyas dang ldan pa ma yin pa'i yid la bya ba dag gis gzugs sdug bsngal zhes bya bar yid la byed de/_de yang mi 
[\[102b.4\]]dmigs pa'i tshul gyis byed do/_/rnam par shes pa'i bar du sdug bsngal zhes bya bar yid la byed de/_de yang mi dmigs pa'i tshul gyis byed do/_/gzugs bdag med ces bya ba dang /_gzugs zhi zhes bya ba dang /_gzugs stong zhes bya ba dang /_gzugs mtshan ma med ces 
[\[102b.5\]]bya ba dang /_gzugs smon pa med ces bya ba dang /_gzugs mngon par 'du bya ba med ces bya ba dang /_gzugs dben zhes bya bar yid la byed de/_de yang mi dmigs pa'i tshul gyis byed do/_/tshor ba dang /_'du shes dang /_'du byed rnams dang /_rnam par shes pa bdag med ces 
[\[102b.6\]]bya ba dang /_rnam par shes pa zhi zhes bya ba dang /_rnam par shes pa stong zhes bya ba dang /_rnam par shes pa mtshan ma med ces bya ba dang /_rnam par shes pa smon pa med ces bya ba dang /_rnam par shes pa mngon par 'du bya ba med ces bya ba dang /_rnam par shes pa dben zhes bya bar yid la byed 
[\[102b.7\]]de/_de yang mi dmigs pa'i tshul gyis byed do/_/rab 'byor de ni byang chub sems dpa' sems dpa' chen po'i tshul khrims kyi pha rol tu phyin pa nag nog med pa ste/_des na byang chub sems dpa' sems dpa' chen po mi skrag mi dngang zhing dngang bar mi 'gyur ro/_/rab 'byor gzhan yang byang chub sems 
[\[103a\]]
[\[103a.1\]]dpa' sems dpa' chen po shes rab kyi pha rol tu phyin pa la spyod pa na/_chos gang dag la mi rtag pa'i rnam pa dang /_sdug bsngal ba'i rnam pa dang /_bdag med pa'i rnam pa dang /_zhi ba'i rnam pa dang /_stong pa'i rnam pa dang /_mtshan ma med pa'i rnam pa dang /_smon pa 
[\[103a.2\]]med pa'i rnam pa dang /_mngon par 'du bya ba med pa'i rnam pa dang /_dben pa'i rnam par so sor rtog cing bzod la 'dod pa de ni byang chub sems dpa' sems dpa' chen po'i bzod pa'i pha rol tu phyin pa ste/_des na byang chub sems dpa' sems dpa' chen po mi skrag mi dngang zhing dngang bar mi 
[\[103a.3\]]'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa/_rnam pa thams cad mkhyen pa nyid dang ldan pa'i yid la bya ba dag gis gzugs mi rtag ces bya bar so sor rtog ste/_de yang mi dmigs pa'i tshul gyis byed do/_/
[\[103a.4\]]gzugs sdug bsngal zhes bya ba dang /_gzugs bdag med ces bya ba dang /_gzugs zhi zhes bya ba dang /_gzugs stong zhes bya ba dang /_gzugs mtshan ma med ces bya ba dang /_gzugs smon pa med ces bya ba dang /_gzugs mngon par 'du bya ba med ces bya ba dang /_
[\[103a.5\]]gzugs dben zhes bya bar so sor rtog ste/_de yang mi dmigs pa'i tshul gyis byed do/_/tshor ba dang /_'du shes dang /_'du byed rnams dang /_rnam par shes pa mi rtag ces bya ba dang /_sdug bsngal zhes bya ba dang /_bdag med ces bya ba dang /_zhi zhes bya ba dang /_stong zhes bya 
[\[103a.6\]]ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar so sor rtog cing /_de yang mi dmigs pa'i tshul gyis byed de/_de'i rnam pa thams cad mkhyen pa nyid dang ldan pa'i yid la bya ba rnams mi gtong zhing /_
[\[103a.7\]]brtson pa mi 'dor ba gang yin pa de ni byang chub sems dpa' sems dpa' chen po'i brtson 'grus kyi pha rol tu phyin pa ste/_des na byang chub sems dpa' sems dpa' chen po mi skrag mi dngang zhing dngang bar mi 'gyur ro/_/rab 'byor gzhan yang byang chub sems dpa' sems dpa' chen 
[\[103b\]]
[\[103b.1\]]po shes rab kyi pha rol tu phyin pa la spyod pa gang gi tshe/_nyan thos dang /_rang sangs rgyas kyi yid la byed pa dang ldan pa dang /_de las gzhan pa mi dge ba'i chos gang byang chub kyi bar du gcod par byed pa dag gi skabs mi 'byed pa de ni byang chub sems dpa' sems dpa' chen po'i bsam 
[\[103b.2\]]gtan gyi pha rol tu phyin pa ste/_rab 'byor byang chub sems dpa' sems dpa' chen po bsam gtan gyi pha rol tu phyin pa la de ltar spyod pa ni mi skrag mi dngang zhing dngang bar mi 'gyur ro/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa 
[\[103b.3\]]la spyod pa ni/_'di ltar so sor rtog ste/_gzugs kyi stong pa nyid kyis gzugs stong pa ma yin gyi/_gzugs nyid kyang stong pa nyid do/_/stong pa nyid kyang gzugs so/_/tshor ba dang /_'du shes dang /_'du byed rnams dang /_rnam par shes pa'i stong pa nyid kyis rnam 
[\[103b.4\]]par shes pa stong pa ma yin gyi/_rnam par shes pa nyid kyang stong pa nyid do/_/stong pa nyid kyang rnam par shes pa'o/_/mig gi stong pa nyid kyis mig stong pa ma yin gyi/_mig nyid kyang stong pa nyid do/_/stong pa nyid kyang mig go/_/rna ba dang /_sna dang /_lce dang /_lus 
[\[103b.5\]]dang /_yid kyi stong pa nyid kyis/_yid stong pa ma yin gyi/_yid nyid kyang stong pa nyid do/_/stong pa nyid kyang yid do/_/gzugs kyi stong pa nyid kyis gzugs stong pa ma yin gyi/_gzugs nyid kyang stong pa nyid do/_/stong pa nyid kyang gzugs so/_/sgra dang /_dri dang /_ro 
[\[103b.6\]]dang /_reg bya dang /_chos kyi stong pa nyid kyis chos rnams stong pa ma yin gyi/_chos rnams nyid kyang stong pa nyid do/_/stong pa nyid kyang chos rnams so/_/mig gi rnam par shes pa'i stong pa nyid kyis mig gi rnam par shes pa stong pa ma yin gyi/_mig gi rnam par shes pa nyid kyang stong 
[\[103b.7\]]pa nyid do/_/stong pa nyid kyang mig gi rnam par shes pa'o/_/rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa'i stong pa nyid kyis/_yid kyi rnam par shes pa stong pa ma yin gyi/_yid kyi 
[\[104a\]]
[\[104a.1\]]rnam par shes pa nyid kyang stong pa nyid do/_/stong pa nyid kyang yid kyi rnam par shes pa'o/_/mig gi 'dus te reg pa'i stong pa nyid kyis mig gi 'dus te reg pa stong pa ma yin gyi/_mig gi 'dus te reg pa nyid kyang stong pa nyid do/_/stong pa nyid kyang mig gi 'dus te reg pa'o/_/
[\[104a.2\]]rna ba'i 'dus te reg pa dang /_sna'i 'dus te reg pa dang /_lce'i 'dus te reg pa dang /_lus kyi 'dus te reg pa dang /_yid kyi 'dus te reg pa'i stong pa nyid kyis yid kyi 'dus te reg pa stong pa ma yin gyi/_yid kyi 'dus te reg pa nyid kyang stong pa nyid do/_/stong pa nyid kyang yid kyi 'dus 
[\[104a.3\]]te reg pa'o/_/mig gi 'dus te reg pa'i rkyen gyis tshor ba'i stong pa nyid kyis/_mig gi 'dus te reg pa'i rkyen gyis tshor ba stong pa ma yin gyi/_mig gi 'dus te reg pa'i rkyen gyis tshor ba nyid kyang stong pa nyid do/_/stong pa nyid kyang mig gi 'dus te reg pa'i rkyen gyis tshor ba'o/_/
[\[104a.4\]]rna ba'i 'dus te reg pa'i rkyen gyis tshor ba dang /_sna'i 'dus te reg pa'i rkyen gyis tshor ba dang /_lce'i 'dus te reg pa'i rkyen gyis tshor ba dang /_lus kyi 'dus te reg pa'i rkyen gyis tshor ba dang /_yid kyi 'dus te reg pa'i rkyen gyis tshor ba'i stong pa nyid kyis/_yid kyi 'dus te reg pa'i 
[\[104a.5\]]rkyen gyis tshor ba stong pa ma yin gyi/_yid kyi 'dus te reg pa'i rkyen gyis tshor ba nyid kyang stong pa nyid do/_/stong pa nyid kyang yid kyi 'dus te reg pa'i rkyen gyis tshor ba'o/_/dran pa nye bar gzhag pa rnams kyi stong pa nyid kyis/_dran pa nye bar gzhag pa rnams stong pa ma yin gyi/_dran pa nye bar 
[\[104a.6\]]gzhag pa rnams nyid kyang stong pa nyid do/_/stong pa nyid kyang dran pa nye bar gzhag pa rnams so/_/yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam gyi stong pa nyid kyis lam stong pa ma yin 
[\[104a.7\]]gyi lam nyid kyang stong pa nyid do/_/stong pa nyid kyang lam mo/_/stobs dang /_mi 'jigs pa dang /_sangs rgyas kyi chos ma 'dres pa rnams kyi bar gyi stong pa nyid kyis/_sangs rgyas kyi chos rnams stong pa ma yin gyi/_sangs rgyas kyi chos rnams nyid kyang stong pa nyid do/_/stong pa nyid kyang sangs 
[\[104b\]]
[\[104b.1\]]rgyas kyi chos rnams te/_rab 'byor de ni byang chub sems dpa' sems dpa' chen po'i shes rab kyi pha rol tu phyin pa'o/_/rab 'byor de ni byang chub sems dpa' sems dpa' chen po shes rab kyi pha rol tu phyin pa la spyod pa'i thabs la mkhas pa yin te/_thabs de dang ldan na byang chub 
[\[104b.2\]]sems dpa' sems dpa' chen po bstan pa 'di thos na/_mi skrag mi dngang zhing dngang bar mi 'gyur ro/_/rab 'byor gyis gsol pa/_bcom ldan 'das dge ba'i bshes gnyen gang dag gis yongs su zin na/_shes rab kyi pha rol tu phyin pa bstan pa 'di thos na mi skrag mi dngang 
[\[104b.3\]]zhing dngang bar mi 'gyur ba'i byang chub sems dpa' sems dpa' chen po'i dge ba'i bshes gnyen dag gang lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po'i dge ba'i bshes gnyen dag ni gang dag de la gzugs mi 
[\[104b.4\]]rtag ces bya bar chos ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa'am/_rang sangs rgyas kyi sar yongs su mi bsngo ba dang /_de bzhin du tshor ba dang /_'du shes dang /_'du 
[\[104b.5\]]byed rnams dang /_rnam par shes pa mi rtag ces bya bar chos ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/_rang sangs rgyas kyi sar yongs su mi bsngo ba ste/_rab 'byor de dag ni byang 
[\[104b.6\]]chub sems dpa' sems dpa' chen po'i dge ba'i bshes gnyen du rig par bya'o/_/rab 'byor gzhan yang byang chub sems dpa' sems dpa' chen po'i dge ba'i bshes gnyen ni gang de la gzugs sdug bsngal zhes bya bar ston/_bdag med ces bya ba dang /_zhi zhes bya ba dang /_
[\[104b.7\]]stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/_
[\[105a\]]
[\[105a.1\]]rang sangs rgyas kyi sar yongs su mi bsngo ba dang /_de bzhin du tshor ba dang /_'du shes dang /_'du byed rnams dang /_rnam par shes pa sdug bsngal zhes bya bar ston/_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba 
[\[105a.2\]]dang /_smon pa med ces bya ba dang /_mngon par 'du bya ba med ces bya ba dang /_/dben zhes bya bar ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/_rang sangs rgyas kyi sar 
[\[105a.3\]]yongs su mi bsngo ba ste/_rab 'byor de dag ni byang chub sems dpa' sems dpa' chen po'i dge ba'i bshes gnyen du rig par bya'o/_/rab 'byor gzhan yang byang chub sems dpa' sems dpa' chen po'i dge ba'i bshes gnyen ni gang dag de la mig mi rtag ces bya bar ston/_sdug bsngal 
[\[105a.4\]]zhes bya ba dang /_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar ston te/_de yang mi dmigs pa'i tshul gyis ston cing /_dge ba'i rtsa 
[\[105a.5\]]ba de dag kyang rnam pa thams cad mkhyen pa nyid ma gtogs pa'i nyan thos kyi sa 'am/_rang sangs rgyas kyi sar yongs su mi bsngo ba dang /_de bzhin du rna ba dang /_sna dang /_lce dang /_lus dang /_yid mi rtag ces bya bar ston/_sdug bsngal zhes bya ba dang /_bdag med ces bya ba dang /_
[\[105a.6\]]zhi zhes bya ba dang /_stong zhes bya ba dang /_/mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs 
[\[105a.7\]]par nyan thos kyi sa 'am/_rang sangs rgyas kyi sar yongs su mi bsngo ba ste/_rab 'byor de dag ni byang chub sems dpa' sems dpa' chen po'i dge ba'i bshes gnyen du rig par bya'o/_/rab 'byor gzhan yang byang chub sems dpa' sems dpa' chen po'i dge ba'i bshes gnyen ni gang dag de la 
[\[105b\]]
[\[105b.1\]]gzugs mi rtag ces bya ba dang /_sdug bsngal zhes bya ba dang /_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar ston te/_de yang 
[\[105b.2\]]mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa'am/_rang sangs rgyas kyi sar yongs su mi bsngo ba dang /_de bzhin du sgra dang /_dri dang /_ro dang /_reg bya dang /_chos mi rtag ces bya ba dang /_sdug 
[\[105b.3\]]bsngal zhes bya ba dang /_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar ston te/_de yang mi dmigs pa'i tshul gyis ston cing /_
[\[105b.4\]]dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/_rang sangs rgyas kyi sar yongs su mi bsngo ba ste/_rab 'byor de dag ni byang chub sems dpa' sems dpa' chen po'i dge ba'i bshes gnyen du rig par bya'o/_/rab 'byor gzhan yang byang 
[\[105b.5\]]chub sems dpa' sems dpa' chen po'i dge ba'i bshes gnyen ni gang dag de la mig gi rnam par shes pa dang /_mig gi 'dus te reg pa dang /_mig gi 'dus te reg pa'i rkyen gyis tshor ba mi rtag ces bya bar chos ston/_sdug bsngal zhes bya ba dang /_bdag med ces bya ba dang /_zhi 
[\[105b.6\]]zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar chos ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa 
[\[105b.7\]]nyid ma gtogs par nyan thos kyi sa 'am/_rang sangs rgyas kyi sar yongs su mi bsngo ba dang /_de bzhin du rna ba'i rnam par shes pa dang /_rna ba'i 'dus te reg pa dang /_rna ba'i 'dus te reg pa'i rkyen gyis tshor ba dang /_de bzhin du sna dang /_lce dang /_lus dang /_yid kyi rnam par 
[\[106a\]]
[\[106a.1\]]shes pa dang /_yid kyi 'dus te reg pa dang /_yid kyi 'dus te reg pa'i rkyen gyis tshor ba mi rtag ces bya bar chos ston/_sdug bsngal zhes bya ba dang /_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa 
[\[106a.2\]]med ces bya ba dang /_mngon par 'du bya ba med ces bya ba dang /_dben zhes bya bar chos ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/_rang sangs rgyas kyi sar yongs su mi 
[\[106a.3\]]bsngo ba ste/_rab 'byor de dag ni byang chub sems dpa' sems dpa' chen po'i dge ba'i bshes gnyen du rig par bya'o/_/rab 'byor gzhan yang byang chub sems dpa' sems dpa' chen po'i dge ba'i bshes gnyen ni gang dag de la dran pa nye bar gzhag pa rnams mi rtag ces bya bar chos 
[\[106a.4\]]ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/_rang sangs rgyas kyi sar yongs su mi bsngo ba dang /_de bzhin du yang dag pa'i spong ba dang /_rdzu 'phrul gyi rkang pa dang /_dbang 
[\[106a.5\]]po dang /_stobs dang /_byang chub kyi yan lag dang /_lam rnams mi rtag ces bya bar chos ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/_rang sangs rgyas kyi sar yongs 
[\[106a.6\]]su mi bsngo ba dang /_de bzhin du mi 'jigs pa rnams dang /_so so yang dag par rig pa rnams dang /_stobs rnams dang /_sangs rgyas kyi chos ma 'dres pa rnams mi rtag ces bya bar chos ston cing /_rnam pa thams cad mkhyen pa nyid sgom du gzhug pa'i phyir chos ston te/_de yang mi 
[\[106a.7\]]dmigs pa'i tshul gyis ston pa dang /_byang chub sgom du gzhug pa'i phyir chos ston te/_de yang mi dmigs pa'i tshul gyis ston cing /_dge ba'i rtsa ba de dag kyang rnam pa thams cad mkhyen pa nyid ma gtogs par nyan thos kyi sa 'am/_rang sangs rgyas kyi sar yongs su mi bsngo ba ste/_rab 
[\[106b\]]
[\[106b.1\]]'byor de dag ni byang chub sems dpa' sems dpa' chen po'i dge ba'i bshes gnyen rnams te/_de dag gis yongs su zin pa ni bstan pa 'di thos na mi skrag mi dngang zhing dngang bar mi 'gyur ro/_/rab 'byor gyis gsol pa/_bcom ldan 'das ji ltar na byang chub sems dpa' sems 
[\[106b.2\]]dpa' chen po shes rab kyi pha rol tu phyin pa la spyod pa thabs la mi mkhas pas/_sdig pa'i grogs po'i sug par mchis shing /_dge ba'i bshes gnyen gyis yongs su spangs nas/_shes rab kyi pha rol tu phyin pa bstan pa 'di thos na skrag ste/_dngang zhing dngang bar 'gyur ba 
[\[106b.3\]]lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa rnam pa thams cad mkhyen pa nyid dang ldan pa'i yid la bya ba dag dang bral bas shes rab kyi pha rol tu phyin pa sgom zhing dmigs te/_shes 
[\[106b.4\]]rab kyi pha rol tu phyin pa des kyang rlom sems su byed pa dang /_de bzhin du bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa sgom zhing dmigs 
[\[106b.5\]]te/_sbyin pa'i pha rol tu phyin pa des kyang rlom sems su byed pa dang /_rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa/_rnam pa thams cad mkhyen pa nyid dang ldan pa'i yid la bya ba dag dang bral bas gzugs nang stong pa zhes bya 
[\[106b.6\]]bar yid la byed/_gzugs phyi stong pa zhes bya bar yid la byed/_gzugs phyi nang stong pa zhes bya bar yid la byed/_gzugs dngos po med pa'i ngo bo nyid stong pa zhes bya ba'i bar du yid la byed/_tshor ba dang /_'du shes dang /_'du byed rnams dang /_rnam par shes pa nang stong 
[\[106b.7\]]pa zhes bya bar yid la byed/_rnam par shes pa phyi stong pa zhes bya bar yid la byed/_rnam par shes pa phyi nang stong pa zhes bya bar yid la byed/_rnam par shes pa dngos po med pa'i ngo bo nyid stong pa zhes bya ba'i bar du yid la byed cing /_nang stong pa nyid de yang dmigs/_phyi stong pa 
[\[107a\]]
[\[107a.1\]]nyid de yang dmigs/_phyi nang stong pa nyid de yang dmigs/_dngos po med pa'i ngo bo nyid stong pa nyid kyi bar de yang dmigs te/_dmigs pa'i tshul gyis rlom sems su byed pa dang /_mig nang stong pa zhes bya bar yid la byed/_mig phyi stong pa zhes bya bar yid la byed/_
[\[107a.2\]]mig phyi nang stong pa zhes bya bar yid la byed/_mig dngos po med pa'i ngo bo nyid stong pa zhes bya ba'i bar du yid la byed cing /_stong pa nyid de dag kyang dmigs te/_dmigs pa'i tshul gyis rlom sems su byed pa dang /_rna ba dang /_sna dang /_lce dang /_lus dang /_yid nang stong pa zhes bya bar 
[\[107a.3\]]yid la byed/_yid phyi stong pa zhes bya bar yid la byed/_yid phyi nang stong pa zhes bya bar yid la byed/_yid dngos po med pa'i ngo bo nyid stong pa zhes bya ba'i bar du yid la byed cing /_stong pa nyid de dag kyang dmigs te/_dmigs pa'i tshul gyis rlom sems su byed pa dang /_de bzhin 
[\[107a.4\]]du gzugs dang /_sgra dang /_dri dang /_ro dang /_reg bya dang /_chos rnams la yang bya'o/_/de bzhin du mig gi rnam par shes pa dang /_rna ba dang /_sna dang /_lce dang /_lus dang /_yid kyi rnam par shes pa dang /_mig gi 'dus te reg pa dang /_rna ba dang /_sna dang /_
[\[107a.5\]]lce dang /_lus dang /_yid kyi 'dus te reg pa dang /_mig gi 'dus te reg pa'i rkyen gyis tshor ba dang /_rna ba dang /_sna dang /_lce dang /_lus dang /_yid kyi 'dus te reg pa'i rkyen gyis tshor ba nang stong pa zhes bya bar yid la byed/_phyi stong pa zhes bya bar yid la byed/_phyi nang 
[\[107a.6\]]stong pa zhes bya bar yid la byed/_dngos po med pa'i ngo bo nyid stong pa zhes bya ba'i bar du yid la byed cing /_stong pa nyid de dag kyang dmigs te/_dmigs pa'i tshul gyis rlom sems su byed pa dang /_de bzhin du sbyar te/_ma rig pa dang /_rga shi'i bar du nang stong pa zhes bya bar yid la 
[\[107a.7\]]byed/_phyi stong pa zhes bya bar yid la byed/_phyi nang stong pa zhes bya bar yid la byed/_dngos po med pa'i ngo bo nyid stong pa zhes bya ba'i bar du yid la byed cing /_stong pa nyid de dag kyang dmigs te/_dmigs pa'i tshul gyis de dag gis kyang rlom sems su byed pa dang /_rab 'byor gzhan 
[\[107b\]]
[\[107b.1\]]yang byang chub sems dpa' sems dpa' chen po shes rab kyi pha rol tu phyin pa la spyod pa/_rnam pa thams cad mkhyen pa nyid dang ldan pa'i yid la bya ba dag dang bral bas/_dran pa nye bar gzhag pa rnams sgom zhing /_dran pa nye bar gzhag pa de dag kyang dmigs te/_dmigs pa'i 
[\[107b.2\]]tshul gyis de dag gis kyang rlom sems su byed pa dang /_de bzhin du yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_de bzhin 
[\[107b.3\]]gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag sgom zhing /_de dag kyang dmigs te/_dmigs pa'i tshul gyis de dag gis kyang rlom sems su byed pa ste/_rab 'byor byang 
[\[107b.4\]]chub sems dpa' sems dpa' chen po shes rab kyi pha rol tu phyin pa la de ltar spyod pa thabs la mi mkhas pa ni/_shes rab kyi pha rol tu phyin pa bstan pa 'di thos na skrag ste/_dngang zhing dngang bar 'gyur ro/_/rab 'byor gyis gsol pa/_bcom ldan 'das ji ltar na byang chub sems 
[\[107b.5\]]dpa' sems dpa' chen po'i sdig pa'i grogs po'i sug par mchis te/_sdig pa'i grogs po des yongs su zin pas shes rab kyi pha rol tu phyin pa bstan pa 'di thos na skrag ste/_dngang zhing dngang bar 'gyur ba lags/_bcom ldan 'das kyis bka' stsal pa/_rab 'byor 'di la byang chub 
[\[107b.6\]]sems dpa' sems dpa' chen po'i sdig pa'i grogs po ni gang 'di skad du 'di ni de bzhin gshegs pa dgra bcom pa yang dag par rdzogs pa'i sangs rgyas kyis gsungs pa ma yin gyis 'di la bslab par mi bya'o/_/'di dag ni snyan dngags mkhan gyi rang bzo yin pas 'di dag ni mnyan par mi bya'o/_/
[\[107b.7\]]gzung bar mi bya'o/_/kun chub par mi bya'o/_/bcang bar mi bya'o/_/klag par mi bya'o/_/bsgom par mi bya'o/_/tshul bzhin du yid la mi bya'o/_/gzhan dag la'ang bstan par mi bya'o zhes shes rab kyi pha rol tu phyin pa dang 'bral bar byed/_bsam gtan gyi pha rol tu phyin pa dang /_
[\[108a\]]
[\[108a.1\]]brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu phyin pa dang 'bral bar byed pa ste/_rab 'byor de ni byang chub sems dpa' sems dpa' chen po'i sdig pa'i grogs por rig par 
[\[108a.2\]]bya'o/_/rab 'byor gzhan yang byang chub sems dpa' sems dpa' chen po'i sdig pa'i grogs po ni 'di ltar bdud sdig can sangs rgyas kyi cha byad du bsgyur cing /_byang chub sems dpa' sems dpa' chen po'i drung du 'ongs nas/_'di skad du rigs kyi bu shes rab kyi pha rol tu phyin pa bsgoms 
[\[108a.3\]]pas khyod la ci zhig bya/_bsam gtan gyi pha rol tu phyin pas khyod la ci zhig bya/_brtson 'grus kyi pha rol tu phyin pas khyod la ci zhig bya/_bzod pa'i pha rol tu phyin pas khyod la ci zhig bya/_tshul khrims kyi pha rol tu phyin pas khyod la ci zhig bya/_sbyin pa'i pha rol tu phyin pa bsgoms pas 
[\[108a.4\]]khyod la ci zhig bya zhes zer zhing 'bral bar byed do zhes de la bdud kyi las rnams mi ston cing bdud kyi nyes pa dag mi rjod pa gang yin pa ste/_rab 'byor de ni byang chub sems dpa' sems dpa' chen po'i sdig pa'i grogs por rig par bya'o/_/rab 'byor gzhan yang byang chub sems dpa' sems 
[\[108a.5\]]dpa' chen po'i sdig pa'i grogs po ni 'di ltar bdud sdig can sangs rgyas kyi cha byad du bsgyur cing /_byang chub sems dpa' sems dpa' chen po'i drung du 'ongs nas/_nyan thos dang ldan pa'i mdo'i sde dang /_dbyangs kyis bsnyad pa'i sde dang /_lung du bstan pa'i sde dang /_de lta bu byung ba'i 
[\[108a.6\]]sde dang /_skyes pa'i rabs kyi sde dang /_gleng gzhi'i sde dang /_rtogs pa brjod pa'i sde dag ston par byed/_rab tu ston par byed/_rnam par 'byed par byed/_gsal bar byed/_yang dag par rab tu ston par byed cing /_bdud kyi las 'di lta bu de dag skyed par 'gyur ro zhes de la bdud kyi las 
[\[108a.7\]]rnams mi ston pa gang yin pa ste/_rab 'byor de ni byang chub sems dpa' sems dpa' chen po'i sdig pa'i grogs por rig par bya'o/_/rab 'byor gzhan yang byang chub sems dpa' sems dpa' chen po'i sdig pa'i grogs po ni/_bdud sdig can sangs rgyas kyi cha byad du bsgyur cing /_byang chub 
[\[108b\]]
[\[108b.1\]]sems dpa' sems dpa' chen po'i drung du 'ongs nas/_'di skad du rigs kyi bu khyod la ni byang chub kyi sems cung zad kyang med do/_/khyod ni phyir mi ldog pa yang ma yin no/_/khyod kyis ni bla na med pa yang dag par rdzogs pa'i byang chub mngon par rdzogs par 'tshang rgya bar yang mi nus so 
[\[108b.2\]]zhes zer ro zhes bdud kyi las de lta bu de dag de la mi rjod mi ston pa gang yin pa ste/_rab 'byor de ni byang chub sems dpa' sems dpa' chen po'i sdig pa'i grogs por rig par bya'o/_/rab 'byor gzhan yang bdud sdig can sangs rgyas kyi cha byad du bsgyur cing /_byang chub sems dpa' sems 
[\[108b.3\]]dpa' chen po'i drung du 'ongs nas/_'di skad du rigs kyi bu mig ni bdag dang bdag gis stong ngo /_/rna ba dang /_sna dang /_lce dang /_lus dang /_yid ni bdag dang bdag gis stong ngo /_/gzugs ni bdag dang bdag gis stong ngo /_/sgra dang /_dri dang /_ro dang /_reg bya 
[\[108b.4\]]dang /_chos rnams ni bdag dang bdag gis stong ngo /_/mig gi rnam par shes pa ni bdag dang bdag gis stong ngo /_/rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa ni bdag 
[\[108b.5\]]dang bdag gis stong ngo /_/mig gi 'dus te reg pa ni bdag dang bdag gis stong ngo /_/rna ba'i 'dus te reg pa dang /_sna'i 'dus te reg pa dang /_lce'i 'dus te reg pa dang /_lus kyi 'dus te reg pa dang /_yid kyi 'dus te reg pa ni bdag dang bdag gis stong ngo /_/mig gi 
[\[108b.6\]]'dus te reg pa'i rkyen gyis tshor ba ni bdag dang bdag gis stong ngo /_/rna ba'i 'dus te reg pa'i rkyen gyis tshor ba dang /_sna'i 'dus te reg pa'i rkyen gyis tshor ba dang /_lce'i 'dus te reg pa'i rkyen gyis tshor ba dang /_lus kyi 'dus te reg pa'i rkyen gyis tshor ba dang /_yid kyi 'dus 
[\[108b.7\]]te reg pa'i rkyen gyis tshor ba ni bdag dang bdag gis stong ngo /_/de bzhin du sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha 
[\[109a\]]
[\[109a.1\]]rol tu phyin pa ni bdag dang bdag gis stong ngo /_/dran pa nye bar gzhag pa rnams ni bdag dang bdag gis stong ngo /_/yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams 
[\[109a.2\]]dang lam dang /_sangs rgyas kyi chos ma 'dres pa rnams kyi bar ni bdag dang bdag gis stong na/_bla na med pa yang dag par rdzogs pa'i byang chub mngon par rdzogs par sangs rgyas pas ci zhig bya zhes zer ro zhes bdud kyi las de lta bu de dag mi rjod mi ston pa gang yin pa ste/_rab 'byor de ni byang 
[\[109a.3\]]chub sems dpa' sems dpa' chen po'i sdig pa'i grogs por rig par bya'o/_/rab 'byor gzhan yang bdud sdig can sangs rgyas kyi cha byad du bsgyur cing /_byang chub sems dpa' sems dpa' chen po'i drung du 'ongs nas/_'di skad du rigs kyi bu shar phyogs ni/_sangs rgyas bcom 
[\[109a.4\]]ldan 'das rnams dang /_byang chub sems dpa' rnams dang /_nyan thos rnams kyis stong ste/_'di la sangs rgyas kyang med/_byang chub sems dpa' yang med/_nyan thos kyang med do/_/de bzhin du phyogs bcu kun kyang sangs rgyas bcom ldan 'das rnams dang /_byang chub sems 
[\[109a.5\]]dpa' rnams dang /_nyan thos rnams kyis stong ste/_'di la sangs rgyas kyang med/_byang chub sems dpa' yang med/_nyan thos kyang med do zhes zer ro zhes bdud kyi las de lta bu de dag mi rjod mi ston pa gang yin pa de dag ni byang chub sems dpa' sems dpa' chen po'i sdig pa'i grogs por 
[\[109a.6\]]rig par bya'o/_/rab 'byor gzhan yang bdud sdig can nyan thos kyi cha byad du bsgyur cing /_byang chub sems dpa' sems dpa' chen po'i drung du 'ongs nas/_rnam pa thams cad mkhyen pa nyid dang ldan pa'i yid la byed pa dag zlog cing /_nyan thos dang /_rang sangs rgyas dang ldan pa'i 
[\[109a.7\]]yid la byed pa dag la 'doms te/_rjes su ston par byed do zhes bdud kyi las de lta bu de dag mi rjod mi ston pa gang yin pa de ni/_rab 'byor byang chub sems dpa' sems dpa' chen po'i sdig pa'i grogs por rig par bya'o/_/rab 'byor gzhan yang bdud sdig can mkhan po dang /_slob 
[\[109b\]]
[\[109b.1\]]dpon gyi cha byad du bsgyur cing byang chub sems dpa' sems dpa' chen po'i drung du 'ongs nas byang chub sems dpa'i spyod pa dang 'bral bar byed la/_rnam pa thams cad mkhyen pa nyid dang ldan pa'i yid la byed pa dag dang 'bral bar byed cing /_dran pa nye bar gzhag pa rnams la sbyor bar byed/_
[\[109b.2\]]'phags pa'i lam yan lag brgyad pa'i bar dag la yang sbyor bar byed/_stong pa nyid dang /_mtshan ma med pa dang /_smon pa med pa'i chos rnams la yang sbyor bar byed cing /_'di skad du rigs kyi bu khyod kyis chos 'di dag bsgoms la nyan thos kyis mngon sum du gyis shig_/
[\[109b.3\]]bla na med pa yang dag par rdzogs pa'i byang chub kyis ci zhig bya zhes zer ba'i bdud kyi las de lta bu de dag mi rjod mi ston pa gang yin pa de ni/_rab 'byor byang chub sems dpa' sems dpa' chen po'i sdig pa'i grogs por rig par bya'o/_/rab 'byor gzhan yang bdud sdig can pha 
[\[109b.4\]]dang ma'i cha byad du bsgyur cing /_byang chub sems dpa' sems dpa' chen po'i drung du 'ongs nas/_'di skad du rigs kyi bu gang gi don du bskal pa tshad med grangs med par 'khor ba na 'khor zhing lag pa gcad pa dang /_rkang pa gcad pa dang /_mgo gcad pa dpag tu med pa dag 
[\[109b.5\]]nyams su myong bar 'gyur zhing /_bla na med pa yang dag par rdzogs pa'i byang chub mngon par rdzogs par sangs rgyas pas khyod la ci zhig bya/_gang la rgyun du zhugs pa'i 'bras bu mngon sum du byar yod pa de la brtson par gyis shig gang la dgra bcom pa nyid kyi 'bras bu mngon sum du byar yod 
[\[109b.6\]]pa de la brtson par gyis shig ces zer ba'i bdud kyi las de lta bu de dag mi rjod mi ston pa gang yin pa de ni/_rab 'byor byang chub sems dpa' sems dpa' chen po'i sdig pa'i grogs por rig par bya'o/_/rab 'byor gzhan yang bdud sdig can dge slong gi cha byad du bsgyur cing /_byang chub sems 
[\[109b.7\]]dpa' sems dpa' chen po'i drung du 'ongs nas/_mig mi rtag ces bya bar dmigs pa'i tshul gyis ston/_de bzhin du mig sdug bsngal zhes bya ba dang /_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_
[\[110a\]]
[\[110a.1\]]mngon par 'du bya ba med ces bya ba dang /_dben zhes bya bar dmigs pa'i tshul gyis ston pa dang /_rna ba dang /_sna dang /_lce dang /_lus dang /_yid mi rtag ces bya ba dang /_sdug bsngal zhes bya ba dang /_bdag med ces bya ba dang /_zhi zhes bya ba dang /_stong zhes 
[\[110a.2\]]bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar dmigs pa'i tshul gyis ston pa dang /_de bzhin du dran pa nye bar gzhag pa rnams mi rtag ces bya ba dang /_sdug bsngal zhes bya ba dang /_bdag med ces 
[\[110a.3\]]bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya ba dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs 
[\[110a.4\]]rnams dang /_byang chub kyi yan lag rnams dang /_lam mi rtag ces bya ba dang /_sdug bsngal zhes bya ba dang /_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_dben zhes bya bar 
[\[110a.5\]]dmigs pa'i tshul gyis ston pa dang /_sangs rgyas kyi chos ma 'dres pa'i bar du mi rtag ces bya ba dang /_sdug bsngal zhes bya ba dang /_bdag med ces bya ba dang /_zhi zhes bya ba dang /_stong zhes bya ba dang /_mtshan ma med ces bya ba dang /_smon pa med ces bya ba dang /_mngon par 'du bya ba med ces bya ba dang /_
[\[110a.6\]]dben zhes bya bar dmigs pa'i tshul gyis ston pa'i bdud kyi las de lta bu de dag mi rjod mi ston pa gang yin pa de ni/_byang chub sems dpa' sems dpa' chen po'i sdig pa'i grogs por rig par bya ste/_rig nas kyang yongs su spang bar bya'o/_/shes rab kyi pha rol tu phyin pa khri brgyad stong pa las/_
[\[110a.7\]]sgyu ma lta bu'i le'u zhes bya ste bcu pa'o//_//de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' zhes bgyi ba'i gzhi'i don gang lags de skad ces gsol pa dang /_bcom ldan 
[\[110b\]]
[\[110b.1\]]'das kyis tshe dang ldan pa rab 'byor la 'di skad ces bka' stsal to/_/rab 'byor byang chub sems dpa'i gzhi'i don ni gzhi med pa'i don to/_/de ci'i phyir zhe na/_rab 'byor byang chub kyang skye ba med sems dpa' yang skye ba med de/_rab 'byor byang chub dang /_sems dpa' la skye ba dang 
[\[110b.2\]]yod pa nyid med cing mi dmigs so/_/rab 'byor byang chub la yang gzhi med/_sems dpa' la yang gzhi med de/_de lta bas na byang chub sems dpa'i gzhi'i don ni gzhi med pa'i don to/_/rab 'byor 'di lta ste dper na/_nam mkha' la bya'i rjes med cing mi dmigs so/_/rab 'byor 
[\[110b.3\]]de bzhin du byang chub sems dpa'i gzhi'i don kyang med cing mi dmigs so/_/rab 'byor 'di lta ste dper na/_rmi lam la gzhi med cing mi dmigs so/_/rab 'byor de bzhin du byang chub sems dpa'i gzhi'i don kyang med cing mi dmigs so/_/rab 'byor 'di lta ste dper na/_sgyu ma la 
[\[110b.4\]]gzhi med cing mi dmigs so/_/smig rgyu dang /_chu zla dang /_brag ca dang /_mig yor dang /_gzugs brnyan dang /_de bzhin gshegs pas sprul pa la gzhi med cing mi dmigs so/_/rab 'byor de bzhin du byang chub sems dpa'i gzhi'i don kyang med cing mi dmigs so/_/rab 'byor 
[\[110b.5\]]'di lta ste dper na/_de bzhin nyid la gzhi med cing mi dmigs so/_/rab 'byor de bzhin du byang chub sems dpa'i gzhi'i don kyang med cing mi dmigs so/_/rab 'byor 'di lta ste dper na/_ma nor ba de bzhin nyid la gzhi med cing mi dmigs so/_/gzhan ma yin pa de bzhin nyid dang /_chos nyid 
[\[110b.6\]]dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' la gzhi med cing mi dmigs so/_/rab 'byor de bzhin du byang chub sems dpa'i gzhi'i don kyang med cing mi dmigs so/_/rab 'byor 'di lta ste dper na/_sgyu ma'i skyes bu la gzugs 
[\[110b.7\]]dang /_tshor ba dang /_'du shes dang /_'du byed rnams dang /_rnam par shes pa'i gzhi med cing mi dmigs so/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med cing mi dmigs so/_/rab 'byor 
[\[111a\]]
[\[111a.1\]]'di lta ste dper na/_sgyu ma'i skyes bu la mig gi gzhi med cing mi dmigs so/_/rna ba dang /_sna dang /_lce dang /_lus dang /_yid kyi gzhi med cing mi dmigs so/_/gzugs dang /_sgra dang /_dri dang /_ro dang /_reg bya dang /_chos kyi gzhi med cing mi dmigs so/_/
[\[111a.2\]]rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med cing mi dmigs so/_/rab 'byor 'di lta ste dper na/_sgyu ma'i skyes bu'i mig gi rnam par shes pa la gzhi med cing mi dmigs so/_/rna ba'i rnam 
[\[111a.3\]]par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa la gzhi med cing mi dmigs so/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems 
[\[111a.4\]]dpa'i gzhi'i don kyang med cing mi dmigs so/_/rab 'byor 'di lta ste dper na/_sgyu ma'i skyes bu nang stong pa nyid la spyod pa'i gzhi'i don kyang med cing mi dmigs so/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems 
[\[111a.5\]]dpa'i gzhi'i don kyang med cing mi dmigs so/_/rab 'byor 'di lta ste dper na/_sgyu ma'i skyes bu dngos po med pa'i ngo bo nyid stong pa nyid kyi bar la spyod pa'i gzhi'i don kyang med cing mi dmigs so/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la 
[\[111a.6\]]spyod pa'i byang chub sems dpa'i gzhi'i don kyang med cing mi dmigs so/_/rab 'byor 'di lta ste dper na/_sgyu ma'i skyes bu dran pa nye bar gzhag pa rnams la spyod pa'i gzhi'i don kyang med cing mi dmigs so/_/rab 'byor 'di lta ste dper na/_sgyu ma'i skyes bu 'phags pa'i lam yan lag 
[\[111a.7\]]brgyad pa'i bar dang /_de bzhin gshegs pa'i stobs bcu dang /_mi 'jigs pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar la spyod pa'i gzhi'i don kyang med cing mi dmigs so/_/rab 'byor de bzhin du byang chub sems dpa' sems dpa' chen po shes rab kyi pha rol tu 
[\[111b\]]
[\[111b.1\]]phyin pa la spyod pa'i byang chub sems dpa' gzhi'i don kyang med cing mi dmigs so/_/rab 'byor 'di lta ste dper na/_de bzhin gshegs pa dgra bcom pa yang dag par rdzogs pa'i sangs rgyas la gzugs kyi gzhi med cing mi dmigs so/_/rab 'byor de bzhin du byang chub sems 
[\[111b.2\]]dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med cing mi dmigs so/_/rab 'byor 'di lta ste dper na/_de bzhin gshegs pa dgra bcom pa yang dag par rdzogs pa'i sangs rgyas la tshor ba dang /_'du shes dang /_'du byed 
[\[111b.3\]]rnams dang /_rnam par shes pa'i gzhi med cing mi dmigs so/_/de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med cing mi dmigs so/_/rab 'byor 'di lta ste dper na/_de bzhin gshegs pa dgra bcom 
[\[111b.4\]]pa yang dag par rdzogs pa'i sangs rgyas la mig gi gzhi med do/_/rna ba dang /_sna dang /_lce dang /_lus dang /_yid kyi gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don kyang med do/_/
[\[111b.5\]]rab 'byor 'di lta ste dper na/_de bzhin gshegs pa dgra bcom pa yang dag par rdzogs pa'i sangs rgyas la nang stong pa nyid kyi gzhi med do/_/dngos po med pa'i ngo bo nyid stong pa nyid kyi bar gyi gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol 
[\[111b.6\]]tu phyin pa la spyod pa'i byang chub sems dpa'i gzhi'i don kyang med do/_/rab 'byor 'di lta ste dper na/_de bzhin gshegs pa dgra bcom pa yang dag par rdzogs pa'i sangs rgyas la dran pa nye bar gzhag pa rnams kyi gzhi med do/_/sangs rgyas kyi chos ma 'dres pa [{]bcwa [,]bco [}]brgyad kyi bar dag gi gzhi med 
[\[111b.7\]]do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_'dus ma byas kyi khams la 'dus byas kyi khams kyi gzhi med do/_/'dus byas kyi khams 
[\[112a\]]
[\[112a.1\]]la yang 'dus ma byas kyi khams kyi gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_skye ba med pa la gzhi med do/_/rab 
[\[112a.2\]]'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_'gag pa med pa dang /_mngon par 'du bya ba med pa dang /_'byung ba med pa dang /_dmigs su med 
[\[112a.3\]]pa dang /_kun nas nyon mongs pa med pa dang /_rnam par byang ba med pa la gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor gyis gsol pa/_bcom 
[\[112a.4\]]ldan 'das skye ba ma mchis pa la gang gi gzhi ma mchis pa lags kun nas nyon mongs pa ma mchis pa dang /_rnam par byang ba ma mchis pa'i bar la gang gi gzhi ma mchis pa lags/_bcom ldan 'das kyis bka' stsal pa/_rab 'byor skye ba med pa la gzugs kyi gzhi med do/_/skye ba 
[\[112a.5\]]med pa la tshor ba dang /_'du shes dang /_'du byed rnams dang /_rnam par shes pa'i gzhi med do/_/rab 'byor kun nas nyon mongs pa med pa dang /_rnam par byang ba med pa'i bar la gzugs kyi gzhi med do/_/kun nas nyon mongs pa med pa dang /_rnam par byang ba med pa'i bar la 
[\[112a.6\]]tshor ba dang /_'du shes dang /_'du byed rnams dang /_rnam par shes pa'i gzhi med do/_/de bzhin du skye ba med pa la khams rnams dang /_skye mched rnams kyi gzhi med do/_/kun nas nyon mongs pa med pa dang /_rnam par byang ba med pa'i bar la khams dang skye mched rnams kyi gzhi 
[\[112a.7\]]med do/_/skye ba med pa la byang chub kyi phyogs kyi chos sum cu rtsa bdun dang /_stobs dang /_mi 'jigs pa dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag gi gzhi med do/_/kun nas nyon mongs pa med pa dang /_rnam par byang ba med pa la sangs rgyas kyi chos ma 
[\[112b\]]
[\[112b.1\]]'dres pa [{]bcwa [,]bco [}]brgyad kyi bar dag gi gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_gzugs la skye ba med pa dang /_'gag pa med 
[\[112b.2\]]pa dang /_mngon par 'du bya ba med pa dang /_'byung ba med pa dang /_dmigs su med pa dang /_kun nas nyon mongs pa med pa dang /_rnam par byang ba med pa'i gzhi'i don med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i 
[\[112b.3\]]byang chub sems dpa'i gzhi'i don med do/_/rab 'byor 'di lta ste dper na/_tshor ba dang /_'du shes dang /_'du byed rnams dang /_rnam par shes pa la skye ba med pa dang /_'gag pa med pa dang /_kun nas nyon mongs pa med pa dang /_rnam par byang ba med pa'i bar gyi gzhi med do/_/
[\[112b.4\]]rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_gzugs shin tu rnam par dag pa la mtshan ma'i gzhi med do/_/rab 'byor de bzhin du byang chub sems 
[\[112b.5\]]dpa' sems dpa' chen po'i shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_tshor ba dang /_'du shes dang /_'du byed rnams dang /_rnam par shes pa shin tu rnam par dag pa la mtshan ma'i gzhi med do/_/rab 
[\[112b.6\]]'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa' gzhi'i don med do/_/de bzhin du khams dang /_skye mched dang /_rten cing 'brel par 'byung ba shin tu rnam par dag pa la mtshan ma'i gzhi med do/_/rab 
[\[112b.7\]]'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_dran pa nye bar gzhag pa rnams shin tu rnam par dag pa la mtshan ma'i gzhi med do/_/rab 'byor de bzhin 
[\[113a\]]
[\[113a.1\]]du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi 
[\[113a.2\]]yan lag dang /_lam dang /_stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag shin tu rnam par dag pa la mtshan ma'i gzhi med do/_/rab 'byor de bzhin du byang chub sems dpa' sems dpa' chen po 
[\[113a.3\]]shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_bdag med pa'i phyir/_bdag shin tu rnam par dag pa la gzhi med do/_/shes pa po dang mthong ba po med pa'i phyir/_shes pa po dang /_mthong ba po'i bar du shin tu 
[\[113a.4\]]rnam par dag pa la gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_nyi ma'i dkyil 'khor shar ba la mun pa'i gzhi med do/_/rab 'byor 
[\[113a.5\]]de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_sreg pa'i bskal pa la 'du byed thams cad kyi gzhi med do/_/rab 'byor de bzhin du byang chub sems dpa' sems 
[\[113a.6\]]dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_de bzhin gshegs pa dgra bcom pa yang dag par rdzogs pa'i sangs rgyas kyi tshul khrims la 'chal pa'i tshul khrims kyi gzhi med do/_/rab 'byor de bzhin du 
[\[113a.7\]]byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_de bzhin gshegs pa'i ting nge 'dzin la rnam par g.yeng ba'i gzhi med do/_/de bzhin gshegs pa'i shes rab la 'chal 
[\[113b\]]
[\[113b.1\]]pa'i shes rab kyi gzhi med do/_/de bzhin gshegs pa'i rnam par grol ba la rnam par ma grol ba'i gzhi med do/_/de bzhin gshegs pa'i rnam par grol ba'i ye shes mthong ba la rnam par grol ba'i ye shes mthong ba ma yin pa'i gzhi med do/_/rab 'byor de bzhin du byang chub sems dpa' 
[\[113b.2\]]sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/rab 'byor 'di lta ste dper na/_nyi ma dang zla ba'i 'od la mun pa'i gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i 
[\[113b.3\]]byang chub sems dpa'i gzhi'i don med do/_/rab 'byor 'di lta ste dper na/_gza' dang /_skar ma dang /_nor bu rin po che dang /_glog gi 'od la gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems 
[\[113b.4\]]dpa'i gzhi'i don med do/_/rab 'byor 'di lta ste dper na/_rgyal chen bzhi'i ris kyi lha rnams dang /_sum cu rtsa gsum pa'i lha rnams dang /_'thab bral gyi lha rnams dang /_dga' ldan gyi lha rnams dang /_'phrul dga'i lha rnams dang /_gzhan 'phrul dbang byed kyi lha rnams dang /_
[\[113b.5\]]tshangs ris kyi lha rnams dang /_'og min gyi bar gyi lha rnams kyi 'od la gzhi med do/_/de bzhin gshegs pa'i bar gyi 'od la gzhi med do/_/rab 'byor de bzhin du byang chub sems dpa' sems dpa' chen po shes rab kyi pha rol tu phyin pa la spyod pa'i byang chub sems dpa'i gzhi'i don med do/_/
[\[113b.6\]]de ci'i phyir zhe na/_rab 'byor 'di ltar byang chub gang yin pa dang /_byang chub sems dpa' gang yin pa dang /_byang chub sems dpa'i gzhi'i don gang yin pa'i chos de dag thams cad ni ldan pa yang ma yin/_mi ldan pa yang ma yin/_gzugs med pa/_bstan du med pa/_thogs pa 
[\[113b.7\]]med pa/_'di ltar mtshan nyid med par mtshan nyid gcig pa yin te/_rab 'byor byang chub sems dpa' sems dpa' chen pos chos thams cad kyi med pa nyid la bslab par bya'o/_/rab 'byor byang chub sems dpa' sems dpa' chen pos chos thams cad khong du chud par bya'o/_/rab 
[\[114a\]]
[\[114a.1\]]'byor gyis gsol pa/_bcom ldan 'das chos thams cad ni gang lags/_byang chub sems dpa' sems dpa' chen pos chos thams cad kyi ma mchis pa nyid la ni ji ltar bslab par bgyi/_byang chub sems dpa' sems dpa' chen pos chos thams cad ni ji ltar khong du 
[\[114a.2\]]chud par bgyi/_bcom ldan 'das kyis bka' stsal pa/_rab 'byor chos thams cad ces bya ba ni dge ba dang /_mi dge ba dang /_lung bstan du yod pa dang /_lung du ma bstan pa dang /_'jig rten pa dang /_'jig rten las 'das pa dang /_zag pa dang bcas pa dang /_zag 
[\[114a.3\]]pa med pa dang /_'dus byas dang /_'dus ma byas dang /_kha na ma tho ba dang bcas pa dang /_kha na ma tho ba med pa dang /_thun mong dang /_thun mong ma yin pa dag go/_/rab 'byor de dag ni chos thams cad ces bya ste/_byang chub sems dpa' sems dpa' chen pos de dag gi 
[\[114a.4\]]med pa nyid la bslab par bya'o/_/byang chub sems dpa' sems dpa' chen pos chos thams cad khong du chud par bya ba yang de dag yin no//_//shes rab kyi pha rol tu phyin pa khri brgyad stong pa/_bam po dgu pa/_rab 'byor gyis gsol pa/_bcom ldan 
[\[114a.5\]]'das 'jig rten pa'i dge ba'i chos rnams gang lags/_bcom ldan 'das kyis bka' stsal pa/_'jig rten pa'i dge ba'i chos rnams zhes bya ba ni phar 'dzin pa dang /_mar 'dzin pa dang /_dge sbyong du 'dzin pa dang /_bram zer 'dzin pa dang /_rigs kyi gtso bo la rim gro byed 
[\[114a.6\]]pa dang /_sbyin pa las byung ba'i bsod nams bya ba'i dngos po dang /_tshul khrims las byung ba dang /_sgom pa las byung ba'i bsod nams bya ba'i dngos po dang /_zhal ta byed pa dang ldan pa dang /_thabs la mkhas pa dang /_dge ba bcu'i las kyi lam rnams dang /_'jig rten pa'i 
[\[114a.7\]]rnam par bam pa'i 'du shes dang /_rnam par rnags pa'i 'du shes dang /_rnam par 'bus gzhigs pa'i 'du shes dang /_rnam par dmar ba'i 'du shes dang /_rnam par sngos pa'i 'du shes dang /_rnam par zos pa'i 'du shes dang /_rnam par 'thor ba'i 'du shes dang /_rus gong 
[\[114b\]]
[\[114b.1\]]gi 'du shes dang /_rnam par tshig pa'i 'du shes dang /_'jig rten pa'i bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_'jig rten pa'i sangs rgyas rjes su dran pa dang /_chos rjes su dran pa dang /_dge 'dun rjes su dran pa 
[\[114b.2\]]dang /_tshul khrims rjes su dran pa dang /_gtong ba rjes su dran pa dang /_lha rjes su dran pa dang /_dbugs dbyung ba dang rngub pa rjes su dran pa dang /_'chi ba rjes su dran pa dang /_lus su gtogs pa rjes su dran pa dang /_skyo ba rjes su dran pa ste/_rab 'byor de dag ni 'jig rten 
[\[114b.3\]]pa'i dge ba'i chos rnams zhes bya'o/_/rab 'byor gyis gsol pa/_bcom ldan 'das 'jig rten pa'i chos mi dge ba rnams gang lags/_bcom ldan 'das kyis bka' stsal pa/_rab 'byor 'jig rten pa'i chos mi dge ba ni srog gcod pa dang /_ma byin par len pa dang /_'dod 
[\[114b.4\]]pas log par g.yem pa dang /[ {]brdzun [,]rdzun [}]du smra ba dang /_phra ma dang /_ngag rtsub po dang /_tshig kyal pa dang /_brnab sems dang /_gnod sems dang /_log par lta ba dang /_khro ba dang /_khon du 'dzin pa dang /_'chab pa dang /_'tshig pa dang /_rnam par 'tshe ba dang /_phrag dog 
[\[114b.5\]]dang /_ser sna dang /_nga rgyal te/_rab 'byor de dag ni 'jig rten pa'i chos mi dge ba rnams zhes bya'o/_/rab 'byor gyis gsol pa/_bcom ldan 'das lung du ma bstan pa'i chos rnams gang lags/_bcom ldan 'das kyis bka' stsal pa/_lus kyi las ni lung du ma bstan pa'o/_/
[\[114b.6\]]ngag gi las ni lung du ma bstan pa'o/_/yid kyi las ni lung du ma bstan pa'o/_/'byung ba chen po bzhi ni lung du ma bstan pa'o/_/dbang po lnga ni lung du ma bstan pa'o/_/skye mched drug ni lung du ma bstan pa'o/_/gzugs med pa'i snyoms par 'jug pa bzhi ni lung du ma bstan pa'o/_/phung po 
[\[114b.7\]]dang /_khams dang /_skye mched rnams ni lung du ma bstan pa'o/_/rnam par smin pa ni lung du ma bstan pa ste/_rab 'byor 'di dag ni lung du ma bstan pa'i chos rnams zhes bya'o/_/gsol pa/_bcom ldan 'das 'jig rten pa'i chos rnams gang lags/_bcom ldan 'das kyis bka' 
[\[115a\]]
[\[115a.1\]]stsal pa/_rab 'byor 'jig rten pa'i chos rnams zhes bya ba ni phung po lnga dang /_skye mched bcu gnyis dang /_khams [{]bcwa [,]bco [}]brgyad dang /_dge ba bcu'i las kyi lam rnams dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug 
[\[115a.2\]]pa bzhi dang /_mngon par shes pa lnga dang /_'jig rten las 'das pa'i chos ma gtogs par 'jig rten pa'i chos gang ji snyed pa de dag ni 'jig rten pa'i chos rnams zhes bya'o/_/rab 'byor gyis gsol pa/_bcom ldan 'das 'jig rten las 'das pa'i chos rnams gang lags/_
[\[115a.3\]]bcom ldan 'das kyis bka' stsal pa/_'jig rten las 'das pa'i chos rnams zhes bya ba ni dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags 
[\[115a.4\]]pa'i lam yan lag brgyad pa dang /_rnam par thar pa'i sgo stong pa nyid dang /_rnam par thar pa'i sgo mtshan ma med pa dang /_rnam par thar pa'i sgo smon pa med pa dang /_mi shes pa kun shes par byed pa'i dbang po dang /_kun shes pa'i dbang po dang /_kun shes pa dang ldan pa'i dbang po dang /_
[\[115a.5\]]rtog pa dang bcas dpyod pa dang bcas pa'i ting nge 'dzin dang /_rtog pa med cing dpyod pa'i ting nge 'dzin dang /_mi rtog mi dpyod pa'i ting nge 'dzin dang /_rig pa dang /_rnam par grol ba dang /_dran pa dang /_shes bzhin dang /_tshul bzhin yid la byed pa dang /_rnam par thar pa 
[\[115a.6\]]brgyad de/_brgyad gang zhe na/_gzugs can gzugs rnams la lta ba 'di ni rnam par thar pa dang po'o/_/nang gzugs med par 'du shes pas phyi rol gyi gzugs rnams la lta ba 'di ni rnam par thar pa gnyis pa'o/_/sdug pa nyid du mos pa 'di ni rnam par thar pa gsum pa'o/_/
[\[115a.7\]]de rnam pa thams cad du gzugs kyi 'du shes rnams las yang dag par 'das te/_thogs pa'i 'du shes rnams nub par gyur cing /_sna tshogs kyi 'du shes rnams yid la mi byed pas nam mkha' mtha' yas so snyam nas/_nam mkha' mtha' yas skye mched bsgrubs te gnas pa 'di ni 
[\[115b\]]
[\[115b.1\]]rnam par thar pa bzhi pa'o/_/de rnam pa thams cad du nam mkha' mtha' yas skye mched las yang dag par 'das te/_rnam par shes pa mtha' yas so snyam nas rnam shes mtha' yas skye mched bsgrubs te gnas pa 'di ni rnam par thar pa lnga pa'o/_/de rnam pa thams cad du rnam shes 
[\[115b.2\]]mtha' yas skye mched las yang dag par 'das te/_ci yang med do snyam nas/_ci yang med pa'i skye mched bsgrubs te gnas pa 'di ni rnam par thar pa drug pa'o/_/de rnam pa thams cad du ci yang med pa'i skye mched las yang dag par 'das nas/_'du shes med 'du shes med min skye 
[\[115b.3\]]mched bsgrubs te gnas pa 'di ni rnam par thar pa bdun pa'o/_/de rnam pa thams cad du 'du shes med 'du shes med min skye mched las yang dag par 'das nas/_'du shes dang tshor ba 'gog pa bsgrubs te gnas pa 'di ni rnam par thar pa brgyad pa ste/_de dag ni rnam par thar pa brgyad 
[\[115b.4\]]pa'o/_/mthar gyis gnas pa'i snyoms par 'jug pa dgu ste/_dgu gang zhe na/_'dod pa dag las dben pa sdig pa mi dge ba'i chos rnams las dben pa rtog pa dang bcas pa dpyod pa dang bcas pa/_dben pa las skyes pa'i dga' ba dang bde ba can bsam gtan dang po bsgrubs te gnas pa 
[\[115b.5\]]dang /_de rtog pa dang dpyod pa dang bral zhing nang yongs su dang ste/_sems kyi rgyud gcig tu gyur pas rtog pa med pa dpyod pa med pa'i ting nge 'dzin las skyes pa'i dga' ba dang bde ba can bsam gtan gnyis pa bsgrubs te gnas pa dang /_de dga' ba'i 'dod chags dang bral bas 
[\[115b.6\]]btang snyoms la gnas shing /_dran pa dang shes bzhin can yin te/_bde ba lus kyis myong la 'phags pa rnams kyis gang de dran pa dang ldan pa bde ba la gnas pa btang snyoms pa'o zhes brjod pa ste/_dga' ba med pa'i bsam gtan gsum pa bsgrubs te gnas pa dang /_de bde ba yang 
[\[115b.7\]]spangs/_snga nas sdug bsngal yang spangs shing /_yid bde ba dang /_yid mi bde ba yang nub pas bde ba yang ma yin/_sdug bsngal ba yang ma yin pa btang snyoms dang dran pa yongs su dag pa bsam gtan bzhi pa bsgrubs te gnas pa dang /_de rnam pa thams cad du gzugs kyi 'du 
[\[116a\]]
[\[116a.1\]]shes rnams las yang dag par 'das te/_thogs pa'i 'du shes rnams nub par gyur cing sna tshogs kyi 'du shes rnams yid la mi byed pas/_nam mkha' mtha' yas so snyam nas nam mkha' mtha' yas skye mched bsgrubs te gnas pa dang /_de rnam pa thams cad du nam mkha' 
[\[116a.2\]]mtha' yas skye mched las yang dag par 'das te/_rnam par shes pa mtha' yas so snyam nas rnam shes mtha' yas skye mched bsgrubs te gnas pa dang /_de rnam pa thams cad du rnam shes mtha' yas skye mched las yang dag par 'das te/_ci yang med do snyam nas/_ci yang med 
[\[116a.3\]]pa'i skye mched bsgrubs te gnas pa dang /_de rnam pa thams cad du ci yang med pa'i skye mched las yang dag par 'das nas 'du shes med 'du shes med min skye mched bsgrubs te gnas pa dang /_de rnam pa thams cad du 'du shes med 'du shes med min skye mched las yang dag par 'das te/_
[\[116a.4\]]'du shes dang tshor ba 'gog pa bsgrubs nas gnas pa ste/_de dag ni mthar gyis gnas pa'i snyoms par 'jug pa dgu'o/_/nang stong pa nyid nas dngos po med pa'i ngo bo nyid stong pa nyid kyi bar dang /_de bzhin gshegs pa'i stobs bcu dang /_mi 'jigs pa bzhi dang /_so so yang 
[\[116a.5\]]dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad rnams te/_de dag ni 'jig rten las 'das pa'i chos rnams zhes bya'o/_/de la zag pa dang bcas pa'i chos rnams gang zhe na/_'di lta ste/_phung po lnga dang /_skye mched bcu gnyis dang /_khams 
[\[116a.6\]{]bcwa [,]bco [}]brgyad dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi ste/_de dag ni zag pa dang bcas pa'i chos rnams zhes bya'o/_/de la zag pa med pa'i chos rnams gang zhe na/_dran pa nye bar gzhag pa bzhi dang /_yang 
[\[116a.7\]]dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs 
[\[116b\]]
[\[116b.1\]]rgyas kyi chos ma 'dres pa [{]bcwa [,]bco [}]brgyad kyi bar dag ste/_de dag ni zag pa med pa'i chos rnams zhes bya'o/_/de la 'dus byas kyi chos rnams gang zhe na/_'dod pa'i khams dang /_gzugs kyi khams dang /_gzugs med pa'i khams dang /_de ma yin pa gzhan gang dag 
[\[116b.2\]]'dus byas su gtogs pa'i chos byang chub kyi phyogs kyi chos sum cu rtsa bdun dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag kyang yin te/_de dag ni 'dus byas kyi chos rnams zhes bya'o/_/de la 'dus ma byas kyi chos rnams gang zhe na/_chos gang dag la skye ba 
[\[116b.3\]]dang /_'jig pa dang /_gzhan du 'gyur bar mi snang ba dag ste/_'dod chags zad pa dang /_zhe sdang zad pa dang /_gti mug zad pa dang /_de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings nyid 
[\[116b.4\]]dang /_chos gnas pa nyid dang /_chos skyon med pa nyid dang /_yang dag pa'i mtha' ste/_de dag ni 'dus ma byas kyi chos rnams zhes bya'o/_/de la thun mong gi chos rnams gang zhe na/_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi 
[\[116b.5\]]dang /_mngon par shes pa lnga ste/_de dag ni thun mong gi chos rnams zhes bya'o/_/de la thun mong ma yin pa'i chos rnams gang zhe na/_byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_rnam par 
[\[116b.6\]]thar pa'i sgo gsum dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag ste/_de dag ni thun mong ma yin pa'i chos rnams zhes bya'o/_/de la byang chub sems dpa' sems dpa' chen po shes rab kyi pha rol tu phyin pa la spyod pas/_chos thams cad la rtog pa med pa dang /_dpyod pa med 
[\[116b.7\]]pa'i phyir rang gi mtshan nyid kyis stong pa'i chos rnams la chags pa med pa dang /_yod pa ma yin par bslab par bya'o/_/chos thams cad gnyis su med pa'i tshul du khong du chud par bya'o/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom 
[\[117a\]]
[\[117a.1\]]ldan 'das byang chub sems dpa' sems dpa' chen po zhes bgyi ba ci'i slad du/_byang chub sems dpa' sems dpa' chen po zhes bgyi/_bcom ldan 'das kyis bka' stsal pa/_rab 'byor sems can gyi phung po chen po dang /_sems can gyi ris phal po che'i phul 
[\[117a.2\]]byed par 'gyur bas/_de'i phyir byang chub sems dpa' sems dpa' chen po zhes bya'o/_/rab 'byor gyis gsol pa/_bcom ldan 'das byang chub sems dpa' sems dpa' chen po gang gi phul bgyid par 'gyur ba'i sems can gyi tshogs chen po ni gang lags/_sems can 
[\[117a.3\]]gyi ris phal po che ni gang lags/_bcom ldan 'das kyis bka' stsal pa/_rab 'byor sems can gyi tshogs chen po zhes bya ba ni 'di lta ste/_rigs kyis dang /_brgyad pa dang /_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_
[\[117a.4\]]rang sangs rgyas dang /_sems dang po bskyed pa'i byang chub sems dpa' dang /_phyir mi ldog pa'i sa la gnas pa'i byang chub sems dpa' sems dpa' chen po'i bar dag go/_/rab 'byor de ni sems can gyi tshogs chen po dang /_sems can gyi ris phal po che zhes bya ste/_byang 
[\[117a.5\]]chub sems dpa' sems dpa' chen po ni de'i phul byed par 'gyur ro/_/de la byang chub sems dpa' sems dpa' chen pos rdo rje lta bu'i sems bskyed de/_sems can gyi tshogs chen po dang /_sems can gyi ris phal po che'i phul du 'gyur bar bya'o/_/rab 'byor gyis gsol 
[\[117a.6\]]pa/_bcom ldan 'das rdo rje lta bu'i sems bskyed pa gang lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po 'di ltar sems bskyed de/_'khor ba dpag tu med par sems can thams cad kyi don du bdag gis go 
[\[117a.7\]]cha bgo bar bya'o/_/bdag gis bdog pa thams cad yongs su gtang bar bya'o/_/bdag gis sems can thams cad la sems mnyam pa nyid bskyed par bya'o/_/bdag gis sems can thams cad theg pa gsum gyis yongs su mya ngan las bzla bar bya'o/_/sems can thams cad 
[\[117b\]]
[\[117b.1\]]yongs su mya ngan las 'das kyang /_sems can gang yang yongs su mya ngan las 'das pa med pas/_chos thams cad skye ba med pa dang /_'gag pa med pa bdag gis rtogs par bya'o/_/bdag gis rnam pa thams cad mkhyen pa nyid kyi sems ma 'dres pas pha rol tu phyin pa 
[\[117b.2\]]drug la spyad par bya'o/_/bdag gis sems can thams cad kyi rjes su song ba'i chos rtogs pa yongs su grub pa la bslab par bya'o/_/chos rnams tshul gcig tu bsgrub pa bdag gis rtogs par bya'o/_/bdag gis chos dpag tu med pa'i bar dag bsgrub pa rtogs par bya ba'i 
[\[117b.3\]]phyir bslab par bya'o snyam du sems bskyed de/_rab 'byor de ni byang chub sems dpa' sems dpa' chen po'i sems bskyed pa rdo rje lta bu ste/_de la gnas nas byang chub sems dpa' sems dpa' chen po sems can gyi tshogs chen po dang /_sems can gyi ris phal po che'i phul byed par 
[\[117b.4\]]'gyur te/_de yang mi dmigs pa'i tshul gyis byed do/_/rab 'byor gzhan yang byang chub sems dpa' sems dpa' chen po sems 'di ltar bskyed de/_sems can dmyal ba dang /_dud 'gro'i skye gnas dang /_gshin rje'i 'jig rten du skyes pa'i sems can ji snyed cig sdug 
[\[117b.5\]]bsngal gyi tshor ba myong bar gyur pa de dag gi don du bdag gis sdug bsngal gyi tshor ba de nyams su myong bar bya'o snyam du sems bskyed do/_/de la byang chub sems dpa' sems dpa' chen pos gong du sems 'di ltar bskyed par bya ste/_bdag gis sems can de dag phung po'i lhag ma med pa'i 
[\[117b.6\]]mya ngan las 'das pa'i dbyings su yongs su mya ngan las 'das par ma gyur gyi bar du sems can gcig gi don du yang bskal pa bye ba khrag khrig phrag 'bum phrag mang por sems can dmyal ba'i sdug bsngal de bdag gis nyams su myong bar bya'o zhes thabs de lta bus sems can de dag phung 
[\[117b.7\]]po'i lhag ma med pa'i mya ngan las 'das pa'i dbyings su yongs su mya ngan las 'das par ma gyur gyi bar du sems can thams cad kyi ched du bdag gis sems can dmyal ba'i sdug bsngal de nyams su myang bar bya'o/_/phyis gdod bdag gi don du dge ba'i rtsa ba dag bskyed de/_bskal 
[\[118a\]]
[\[118a.1\]]pa bye ba khrag khrig phrag 'bum du byang chub kyi tshogs bsags la/_bla na med pa yang dag par rdzogs pa'i byang chub mngon par rdzogs par 'tshang rgya bar bya'o snyam du sems bskyed par bya'o/_/rab 'byor de ni byang chub sems dpa' sems dpa' chen po'i sems bskyed 
[\[118a.2\]]pa rdo rje lta bu ste/_de la gnas nas byang chub sems dpa' sems dpa' chen po sems can gyi tshogs chen po dang /_sems can gyi ris phal po che'i phul byed par 'gyur ro/_/rab 'byor gzhan yang byang chub sems dpa' sems dpa' chen pos sems gang gis sems can 
[\[118a.3\]]thams cad kyi phul du 'gyur ba'i sems rlabs po che rtag par rgyun du bskyed par bya'o/_/de la byang chub sems dpa' sems dpa' chen po'i sems rlabs po che ni/_gang sems dang po bskyed pa nas bzung ste/_'dod chags kyi sems mi bskyed/_zhe sdang gi sems mi bskyed/_
[\[118a.4\]]gti mug gi sems mi bskyed/_rnam par 'tshe ba'i sems mi bskyed/_nyan thos dang rang sangs rgyas kyi sems mi bskyed pa ste/_rab 'byor de ni byang chub sems dpa' sems dpa' chen po'i sems rlabs po che yin te/_des sems can thams cad kyi phul du phyin par byed cing des 
[\[118a.5\]]rlom sems su'ang mi byed do/_/rab 'byor gzhan yang byang chub sems dpa' sems dpa' chen pos mi sgul ba'i sems su bya'o/_/de la byang chub sems dpa' sems dpa' chen po'i sems mi sgul ba ni 'di yin te/_gang rnam pa thams cad mkhyen pa nyid dang ldan pa'i yid la byed pas 
[\[118a.6\]]rlom sems su mi byed pa ste/_rab 'byor de ni byang chub sems dpa' sems dpa' chen po'i sems mi sgul ba'o/_/rab 'byor gzhan yang byang chub sems dpa' sems dpa' chen pos sems can thams cad la phan pa dang bde bar bya ba'i sems bskyed par bya'o/_/de la byang chub sems 
[\[118a.7\]]dpa' sems dpa' chen po'i phan pa dang /_bde bar bya ba'i sems ni 'di yin te/_gang sems can thams cad skyob cing sems can thams cad yongs su mi gtong la/_des rlom sems su'ang mi byed pa ste/_rab 'byor de ni byang chub sems dpa' sems dpa' chen po'i phan pa dang bde bar 
[\[118b\]]
[\[118b.1\]]bya ba'i sems so/_/rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pa ni sems can thams cad kyi phul du phyin par byed par 'gyur te/_de yang mi dmigs pa'i tshul gyis byed do/_/rab 'byor gzhan yang byang chub sems dpa' 
[\[118b.2\]]sems dpa' chen pos rtag par rgyun du chos 'dod par bya'o/_/chos la dga' bar bya'o/_/chos la kun tu dga' bar bya'o/_/chos la kun tu dga' ba'i rnal 'byor la brtson par bya'o/_/de la chos gang zhe na/_'di lta ste/_chos thams cad dbyer med pa ste/_de ni chos zhes 
[\[118b.3\]]bya'o/_/de la chos 'dod pa gang zhe na/_gang chos la 'dod cing mos pa ste/_de ni chos 'dod pa zhes bya'o/_/de la chos la dga' ba gang zhe na/_gang chos la dga' zhing mngon par dga' ba ste/_de ni chos la dga' ba zhes bya'o/_/de la chos la kun tu dga' ba gang zhe na/_
[\[118b.4\]]gang chos la yon tan dang /_phan yon du lta ba ste/_de ni chos la kun tu dga' ba zhes bya'o/_/de la chos la kun tu dga' ba'i rnal 'byor la brtson pa gang zhe na/_chos de nyid la sgom zhing mang du byed pa ste/_de ni chos la kun tu dga' ba'i rnal 'byor la brtson pa zhes bya'o/_/rab 'byor 
[\[118b.5\]]byang chub sems dpa' sems dpa' chen po shes rab kyi pha rol tu phyin pa la de ltar spyod pas/_sems can gyi tshogs chen po dang /_sems can gyi ris phal po che'i phul du phyin par bya ste/_de yang mi dmigs pa'i tshul gyis bya'o/_/rab 'byor gzhan yang byang chub sems dpa' 
[\[118b.6\]]sems dpa' chen po shes rab kyi pha rol tu phyin pa la spyod pas/_nang stong pa nyid la gnas/_dngos po med pa'i ngo bo nyid stong pa nyid kyi bar la gnas nas/_sems can gyi tshogs chen po dang /_sems can gyi ris phal po che'i phul du phyin par bya ste/_de yang mi dmigs pa'i tshul gyis bya'o/_/
[\[118b.7\]]rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pas/_byang chub kyi phyogs kyi chos sum cu rtsa bdun la gnas/_stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwa [,]bco [}]
[\[119a\]]
[\[119a.1\]]brgyad kyi bar dag la gnas nas/_sems can gyi tshogs chen po dang /_sems can gyi ris phal po che'i phul du phyin par bya ste/_de yang mi dmigs pa'i tshul gyis bya'o/_/rab 'byor gzhan yang byang chub sems dpa' sems dpa' chen po shes rab kyi pha rol 
[\[119a.2\]]tu phyin pa la spyod pas/_rdo rje lta bu'i ting nge 'dzin la gnas pas/_nam mkha' ltar chags pa med pas rnam par grol zhing gos pa med pa'i ting nge 'dzin gyi bar la gnas te/_sems can gyi tshogs chen po dang /_sems can gyi ris phal po che'i phul du phyin par bya ste/_de yang 
[\[119a.3\]]mi dmigs pa'i tshul gyis bya'o/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa chos de dag la gnas te/_sems can gyi tshogs chen po dang /_sems can gyi ris phal po che'i phul du phyin par byed par 'gyur te/_
[\[119a.4\]]de'i phyir byang chub sems dpa' sems dpa' chen po zhes bya'o/_/shes rab kyi pha rol tu phyin pa khri brgyad stong pa las/_khrel yod pa'i le'u zhes bya ste/_bcu gcig pa'o//_//de nas bcom ldan 'das la/_tshe dang ldan pa shA ri'i bus 'di skad ces gsol 
[\[119a.5\]]to/_/bcom ldan 'das don gang gis byang chub sems dpa' sems dpa' chen po zhes bgyi ba la bdag kyang spobs lags so/_/bcom ldan 'das kyis bka' stsal pa/_shA ri'i bu don gang gis byang chub sems dpa' sems dpa' chen po zhes bya ba la khyod spobs par gyis 
[\[119a.6\]]shig_/shA ri'i bus gsol pa/_bcom ldan 'das bdag tu lta ba spang ba'i slad du sems can rnams la chos ston pa dang /_de bzhin du sems can du lta ba dang /_srog tu lta ba dang /_gang zag tu lta ba dang /_gso ba dang /_skyes bu dang /_shed las skyes dang /_shed bu 
[\[119a.7\]]dang /_byed pa po dang /_byed du 'jug pa po dang /_slong ba po dang /_kun nas slong ba po dang /_tshor ba po dang /_tshor bar byed du 'jug pa po dang /_shes pa po dang /_mthong ba por lta ba dang /_chad par lta ba dang /_rtag par lta ba dang /_yod par lta ba dang /_med par lta ba 
[\[119b\]]
[\[119b.1\]]dang /_phung por lta ba dang /_khams su lta ba dang /_skye mched du lta ba dang /_dben par lta ba dang /_rten cing 'brel par 'byung bar lta ba dang /_pha rol tu phyin par lta ba dang /_byang chub kyi phyogs kyi chos su lta ba dang /_stobs dang /_mi 'jigs par lta ba dang /_sangs 
[\[119b.2\]]rgyas kyi chos ma 'dres par lta ba dang /_sems can yongs su smin par bgyi bar lta ba dang /_sangs rgyas kyi zhing yongs su dag par bgyi bar lta ba dang /_byang chub tu lta ba dang /_sangs rgyas su lta ba dang /_chos su lta ba dang /_dge 'dun du lta ba dang /_chos kyi 'khor lo skor bar 
[\[119b.3\]]lta ba dang /_yongs su mya ngan las 'das par lta ba spang ba'i slad du/_mi dmigs pa'i tshul gyis sems can rnams la chos ston te/_don des na byang chub sems dpa' sems dpa' chen po zhes bgyi'o/_/de nas tshe dang ldan pa rab 'byor gyis tshe dang ldan pa shA ri'i bu la 'di skad 
[\[119b.4\]]ces smras so/_/tshe dang ldan pa shA ri'i bu ci'i phyir zhe na byang chub sems dpa' sems dpa' chen po gzugs su lta bar 'gyur ba yin/_tshor ba dang /_'du shes dang /_'du byed rnams dang /_rnam par shes par lta bar 'gyur ba yin/_sangs rgyas kyi chos ma 'dres pa'i bar du lta 
[\[119b.5\]]bar 'gyur ba yin/_shA ri'i bus smras pa tshe dang ldan pa rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa thabs la mi mkhas pas/_gzugs la dmigs shing dmigs pa'i tshul gyis lta ba bskyed do/_/de bzhin du tshor ba dang /_
[\[119b.6\]]'du shes dang /_'du byed rnams dang /_rnam par shes pa la dmigs shing /_dmigs pa'i tshul gyis lta ba bskyed do/_/sangs rgyas kyi chos ma 'dres pa'i bar du dmigs shing dmigs pa'i tshul gyis lta ba bskyed de/_tshe dang ldan pa rab 'byor de'i phyir/_byang chub sems 
[\[119b.7\]]dpa' sems dpa' chen po gzugs su lta bar 'gyur ba yin/_sangs rgyas kyi chos ma 'dres pa'i bar du lta bar 'gyur ba yin te/_de la byang chub sems dpa' sems dpa' chen po shes rab kyi pha rol tu phyin pa la spyod pa thabs la mkhas pas lta ba de dag spang ba'i phyir/_mi dmigs 
[\[120a\]]
[\[120a.1\]]pa'i tshul gyis chos ston to/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das don gang gis byang chub sems dpa' sems dpa' chen po zhes bgyi ba la bdag kyang spobs lags so/_/bcom ldan 
[\[120a.2\]]'das kyis bka' stsal pa/_rab 'byor khyod spobs par gyis shig_/rab 'byor gyis gsol pa/_bcom ldan 'das byang chub kyi sems zag pa med pa'i sems/_mnyam pa med pa'i sems/_mi mnyam pa dang mnyam pa'i sems nyan thos dang /_rang sangs rgyas thams cad 
[\[120a.3\]]dang thun mong ma lags pa'i sems gang lags pa'i sems de la yang chags pa ma mchis pas/_don des na byang chub sems dpa' sems dpa' chen po zhes bgyi'o/_/de ci'i slad du zhe na/_'di ltar thams cad mkhyen pa nyid kyi sems de ni zag pa ma mchis shing khongs su gtogs 
[\[120a.4\]]pa ma lags pa lags te/_thams cad mkhyen pa nyid kyi sems zag pa ma mchis shing khongs su gtogs pa ma lags pa'i sems de la yang chags pa ma mchis pas de'i slad du byang chub sems dpa' sems dpa' chen po zhes bgyi ba'i grangs su mchi'o/_/de nas tshe dang ldan pa shA ri'i 
[\[120a.5\]]bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor byang chub sems dpa' sems dpa' chen po'i sems mi mnyam pa dang mnyam pa nyan thos dang /_rang sangs rgyas thams cad dang thun mong ma yin pa'i sems de gang yin/_rab 'byor gyis smras pa/_
[\[120a.6\]]tshe dang ldan pa shA ri'i bu 'di la byang chub sems dpa' sems dpa' chen po sems dang po bskyed phyin cad chos gang la yang skye ba'am 'gag par yang dag par rjes su mi mthong /_'grib pa dang /_'phel ba dang /_'ong ba dang /_'gro ba dang /_kun nas nyon mongs pa dang /_rnam 
[\[120a.7\]]par byang bar yang dag par rjes su mi mthong ste/_tshe dang ldan pa shA ri'i bu gang la skye ba med pa dang /_'gag pa med pa dang /_'grib pa med pa dang /_'phel ba med pa dang /_'ong ba med pa dang /_'gro ba med pa dang /_kun nas nyon mongs pa med pa dang /_rnam par byang 
[\[120b\]]
[\[120b.1\]]ba med pa de la nyan thos kyi sems med rang sangs rgyas kyi sems med/_byang chub sems dpa'i sems med/_yang dag par rdzogs pa'i sangs rgyas kyi sems med de/_tshe dang ldan pa shA ri'i bu de ni byang chub sems dpa' sems dpa' chen po'i sems mi mnyam pa dang mnyam pa ste/_
[\[120b.2\]]nyan thos dang rang sangs rgyas thams cad dang thun mong ma yin pa'i sems so/_/shA ri'i bus smras pa/_tshe dang ldan pa rab 'byor khyod kyis 'di skad du thams cad mkhyen pa nyid kyi sems zag pa med pa/_khongs su gtogs pa ma yin pa gang yin pa'i sems de la yang chags pa 
[\[120b.3\]]med ces smras na/_tshe dang ldan pa rab 'byor gzugs kyang chags pa med pa yin nam/_tshor ba dang /_'du shes dang /_'du byed rnams dang /_rnam par shes pa yang chags pa med pa yin nam/_rab 'byor gyis smras pa/_tshe dang ldan pa shA ri'i bu de de bzhin te/_gzugs 
[\[120b.4\]]kyang chags pa med do/_/tshor ba dang /_'du shes dang /_'du byed rnams dang /_rnam par shes pa yang chags pa med do/_/byang chub kyi phyogs kyi chos sum cu rtsa bdun dang /_stobs dang /_mi 'jigs pa dang /_so so yang dag par rig pa dang /_sangs rgyas kyi chos ma 
[\[120b.5\]]'dres pa rnams kyi bar du yang chags pa med do/_/shA ri'i bus smras pa/_tshe dang ldan pa rab 'byor khyod kyis 'di skad du thams cad mkhyen pa nyid kyi sems gang yin pa de yang zag pa med cing /_khongs su gtogs pa ma yin no zhes smras na/_tshe dang ldan pa rab 'byor byis pa so so'i 
[\[120b.6\]]skye bo rnams kyi sems kyang rang bzhin gyis stong pa nyid kyi phyir/_zag pa med cing khongs su gtogs pa ma yin pa yin nam/_nyan thos dang /_rang sangs rgyas kyi sems dang /_sangs rgyas bcom ldan 'das rnams kyi thugs kyang rang bzhin gyis stong pa nyid kyi phyir/_zag pa med 
[\[120b.7\]]cing khongs su gtogs pa ma yin pa yin nam/_rab 'byor gyis smras pa/_tshe dang ldan pa shA ri'i bu de de bzhin no/_/shA ri'i bus smras pa/_tshe dang ldan pa rab 'byor de gzugs kyang rang bzhin gyis stong pa nyid kyi phyir zag pa med cing khongs su gtogs pa ma yin pa yin nam/_tshor 
[\[121a\]]
[\[121a.1\]]ba dang /_'du shes dang /_'du byed rnams dang /_rnam par shes pa yang rang bzhin gyis stong pa nyid kyi phyir zag pa med cing khongs su gtogs pa ma yin pa yin nam/_rab 'byor gyis smras pa/_tshe dang ldan pa shA ri'i bu de de bzhin no/_/shA ri'i bus smras pa/_tshe 
[\[121a.2\]]dang ldan pa rab 'byor byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag kyang rang bzhin gyis stong pa nyid kyi phyir/_zag pa med cing khongs 
[\[121a.3\]]su gtogs pa ma yin pa yin nam/_rab 'byor gyis smras pa/_tshe dang ldan pa shA ri'i bu ji skad smras pa de de bzhin te/_byis pa so so'i skye bo rnams kyi sems kyang rang bzhin gyis stong pa nyid kyi phyir/_zag pa med cing khongs su gtogs pa ma yin no/_/nyan thos dang /_rang 
[\[121a.4\]]sangs rgyas thams cad kyi sems dang /_sangs rgyas bcom ldan 'das rnams kyi thugs kyang rang bzhin gyis stong pa nyid kyi phyir/_zag pa med cing khongs su gtogs pa ma yin no/_/gzugs kyang rang bzhin gyis stong pa nyid kyi phyir zag pa med cing khongs su gtogs pa ma yin no/_/
[\[121a.5\]]rnam par shes pa'i bar du yang rang bzhin gyis stong pa nyid kyi phyir/_zag pa med cing khongs su gtogs pa ma yin no/_/byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 
[\[121a.6\]]'dres pa [{]bcwa [,]bco [}]brgyad kyi bar dag kyang rang bzhin gyis stong pa nyid kyi phyir zag pa med cing khongs su gtogs pa ma yin no/_/shA ri'i bus smras pa/_tshe dang ldan pa rab 'byor khyod kyis gang 'di skad du sems med pa'i phyir/_sems de la yang chags pa med ces smras na/_tshe dang 
[\[121a.7\]]ldan pa rab 'byor gzugs med pa yang gzugs la chags pa med dam/_tshor ba med pa yang tshor ba la chags pa med dam/_'du shes med pa yang 'du shes la chags pa med dam/_'du byed rnams med pa yang 'du byed rnams la chags pa med dam/_rnam par shes pa med 
[\[121b\]]
[\[121b.1\]]pa yang rnam par shes pa la chags pa med dam/_rab 'byor gyis smras pa/_tshe dang ldan pa shA ri'i bu de de bzhin no/_/shA ri'i bus smras pa/_tshe dang ldan pa rab 'byor byang chub kyi phyogs kyi chos rnams med pa yang byang chub kyi phyogs kyi chos rnams la chags pa med dam/_sangs rgyas 
[\[121b.2\]]kyi chos ma 'dres pa'i bar dag med pa yang sangs rgyas kyi chos ma 'dres pa rnams la chags pa med dam/_rab 'byor gyis smras pa/_tshe dang ldan pa shA ri'i bu de de bzhin no/_/ji skad smras pa bzhin te/_gzugs med pa yang gzugs la chags pa med do/_/tshor ba dang /_
[\[121b.3\]]'du shes dang /_'du byed rnams dang /_rnam par shes pa med pa yang rnam par shes pa la chags pa med do/_/khams rnams dang /_skye mched rnams dang /_rten cing 'brel bar 'byung ba rnams dang /_byang chub kyi phyogs kyi chos rnams dang /_stobs dang /_mi 'jigs pa 
[\[121b.4\]]dang /_so so yang dag par rig pa dang /_sangs rgyas kyi chos ma 'dres pa'i bar dag med pa yang /_sangs rgyas kyi chos ma 'dres pa rnams la chags pa med do/_/shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa ni/_byang chub 
[\[121b.5\]]kyi sems mi mnyam pa dang mnyam pa'i sems nyan thos dang /_rang sangs rgyas thams cad dang thun mong ma yin pa'i sems des kyang chos thams cad mi dmigs pa'i tshul gyis rlom sems su 'gyur ba med/_mngon par zhen par 'gyur ba med de/_de'i phyir byang chub sems dpa' 
[\[121b.6\]]sems dpa' chen po zhes bya'o/_/shes rab kyi pha rol tu phyin pa khri brgyad stong pa las/_lta ba spong ba'i le'u zhes bya ste bcu gnyis pa'o//_//de nas bcom ldan 'das la tshe dang ldan pa byams ma'i bu gang pos 'di skad ces gsol to/_/bcom ldan 
[\[121b.7\]]'das don gang gis byang chub sems dpa' sems dpa' chen po zhes bgyi ba la bdag kyang spobs lags so/_/bcom ldan 'das kyis bka' stsal pa/_gang po khyod spobs par gyis shig_/gang pos gsol pa/_bcom ldan 'das sems can de ni go cha chen po bgos pa lags 
[\[122a\]]
[\[122a.1\]]sems can de ni theg pa chen po la yang dag par zhugs pa lags/_sems can de ni theg pa chen po la yang dag par gnas pa lags te/_bcom ldan 'das de'i slad du byang chub sems dpa' sems dpa' chen po zhes bgyi'o/_/de nas tshe dang ldan pa shA 
[\[122a.2\]]ri'i bus/_tshe dang ldan pa byams ma'i bu gang po la 'di skad ces smras so/_/tshe dang ldan pa gang po ji tsam gyis na/_byang chub sems dpa' sems dpa' chen po go cha chen po bgos pa zhes bya/_gang pos smras pa/_tshe dang ldan pa shA ri'i bu 'di la byang chub sems dpa' sems 
[\[122a.3\]]dpa' chen po ni nyi tshe ba'i sems can rnams kyi ched du/_byang chub kyi phyir spyod pa ma yin/_sbyin pa'i pha rol tu phyin pa la gnas te/_sbyin pa sbyin pa ma yin gyi/_sems can thams cad kyi don du sbyin pa'i pha rol tu phyin pa la spyod cing sbyin pa sbyin par byed do/_/nyi tshe'i sems can 
[\[122a.4\]]rnams kyi ched du tshul khrims kyi pha rol tu phyin pa la gnas te/_tshul khrims srung ba ma yin gyi/_sems can thams cad kyi ched du tshul khrims kyi pha rol tu phyin pa la spyod cing tshul khrims srung ngo /_/nyi tshe'i sems can rnams kyi ched du bzod pa'i pha rol tu phyin pa la gnas te/_bzod 
[\[122a.5\]]pa sgom pa ma yin gyi/_sems can thams cad kyi ched du bzod pa'i pha rol tu phyin pa la spyod cing bzod pa sgom par byed do/_/nyi tshe'i sems can rnams kyi ched du brtson 'grus kyi pha rol tu phyin pa la gnas te/_brtson 'grus rtsom pa ma yin gyi/_sems can thams cad kyi ched du brtson 
[\[122a.6\]]'grus kyi pha rol tu phyin pa la spyod cing brtson 'grus rtsom mo/_/nyi tshe'i sems can rnams kyi ched du bsam gtan gyi pha rol tu phyin pa la gnas te/_bsam gtan sgom pa ma yin gyi/_sems can thams cad kyi ched du bsam gtan gyi pha rol tu phyin pa la spyod cing bsam gtan rnams 
[\[122a.7\]]bskyed do/_/nyi tshe'i sems can rnams kyi ched du shes rab kyi pha rol tu phyin pa la gnas te/_shes rab sgom pa ma yin gyi/_sems can thams cad kyi ched du shes rab kyi pha rol tu phyin pa la spyod cing shes rab sgom par byed do/_/byang chub sems dpa' sems dpa' chen po ni 
[\[122b\]]
[\[122b.1\]]sems can 'di snyed cig ni phung po'i lhag ma med pa'i mya ngan las 'das pa'i dbyings su yongs su mya ngan las bzla bar bya'o/_/sems can 'di snyed cig ni yongs su mya ngan las bzla bar mi bya'o zhe'am/_sems can 'di snyed cig ni byang chub la dgod par bya'o/_/sems can 'di 
[\[122b.2\]]snyed cig ni byang chub la dgod par mi bya'o zhes sems can yongs su dpag pas go cha mi gyon gyi/_byang chub sems dpa' sems dpa' chen po ni sems can thams cad kyi ched du go cha gyon no/_/de 'di snyam du sems te/_bdag gis kyang sbyin pa'i pha rol tu phyin pa yongs su rdzogs 
[\[122b.3\]]par bya'o/_/sems can thams cad kyang sbyin pa'i pha rol tu phyin pa la sbyar bar bya'o/_/de bzhin du bdag gis kyang tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes 
[\[122b.4\]]rab kyi pha rol tu phyin pa yongs su rdzogs par bya'o/_/sems can thams cad kyang shes rab kyi pha rol tu phyin pa la sbyar bar bya'o snyam mo/_/tshe dang ldan pa shA ri'i bu gzhan yang byang chub sems dpa' sems dpa' chen po sbyin pa'i pha rol tu phyin pa la spyod pa nyan thos dang rang sangs 
[\[122b.5\]]rgyas dang ldan pa'i yid la bya ba dag gis ma yin gyi/_rnam pa thams cad mkhyen pa nyid dang ldan pa'i yid la bya ba dag gis sbyin pa sbyin zhing /_dge ba'i rtsa ba de yang sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su bsngo ba de 
[\[122b.6\]]ni/_tshe dang ldan pa shA ri'i bu byang chub sems dpa' sems dpa' chen po sbyin pa'i pha rol tu phyin pa la spyod pa'i sbyin pa'i pha rol tu phyin pa'i go cha'o/_/tshe dang ldan pa shA ri'i bu gzhan yang byang chub sems dpa' sems dpa' chen po sbyin pa'i pha rol tu phyin pa la spyod pa/_rnam pa thams 
[\[122b.7\]]cad mkhyen pa nyid dang ldan pa'i yid la bya ba dag gis sbyin pa sbyin zhing /_nyan thos dang rang sangs rgyas kyi sar yongs su mi bsngo ba de ni/_byang chub sems dpa' sems dpa' chen po sbyin pa'i pha rol tu phyin pa la spyod pa/_sbyin pa sbyin pa'i tshul khrims kyi pha rol tu phyin pa'i go cha'o/_/
[\[123a\]]
[\[123a.1\]]tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin pa rnam pa thams cad mkhyen pa nyid dang ldan pa'i yid la bya ba dag gis chos de dag la bzod pa dang /_mos pa gang yin pa de ni byang chub sems dpa' sems dpa' chen po sbyin 
[\[123a.2\]]pa'i pha rol tu phyin pa la spyod pa/_sbyin pa sbyin pa'i bzod pa'i pha rol tu phyin pa'i go cha'o/_/tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin pa rnam pa thams cad mkhyen pa nyid dang ldan pa'i yid la bya ba dag gis brtson 'grus ma btang ba gang 
[\[123a.3\]]yin pa de ni byang chub sems dpa' sems dpa' chen po sbyin pa'i pha rol tu phyin pa la spyod pa/_sbyin pa sbyin pa'i brtson 'grus kyi pha rol tu phyin pa'i go cha'o/_/tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin pa 'di lta ste/_rnam pa thams cad 
[\[123a.4\]]mkhyen pa nyid dang ldan pa'i yid la bya ba dag gis sems rtse gcig tu byed de/_nyan thos dang /_rang sangs rgyas dang ldan pa'i sems rnams kyi skabs mi 'byed pa gang yin pa de ni byang chub sems dpa' sems dpa' chen po sbyin pa'i pha rol tu phyin pa la spyod pa/_sbyin pa sbyin pa'i 
[\[123a.5\]]bsam gtan gyi pha rol tu phyin pa'i go cha'o/_/tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin zhing /_de gcig pu la dmigs pa'i phyir/_chos thams cad la sgyu mas byas pa'i 'du shes nye bar gnas shing /_de sbyin pa po yang mi dmigs 
[\[123a.6\]]sbyin pa yang mi dmigs/_len pa po yang mi dmigs pa de ni byang chub sems dpa' sems dpa' chen po sbyin pa'i pha rol tu phyin pa la spyod pa/_sbyin pa sbyin pa'i shes rab kyi pha rol tu phyin pa'i go cha'o/_/tshe dang ldan pa shA ri'i bu byang chub sems dpa' sems dpa' chen po gang gi tshe 
[\[123a.7\]]rnam pa thams cad mkhyen pa nyid dang ldan pa'i yid la bya ba dag gis pha rol tu phyin pa de dag la mtshan mar mi 'dzin cing mi dmigs pa ni/_tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la de ltar spyod pa go cha chen po bgos par rig par bya 
[\[123b\]]
[\[123b.1\]]ba yin no/_/tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pa/_rnam pa thams cad mkhyen pa nyid dang ldan pa'i yid la bya ba dag gis sbyin pa sbyin zhing de yang sems can thams cad dang thun mong du byas nas bla na 
[\[123b.2\]]med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po tshul khrims kyi pha rol tu phyin pa la spyod pa'i sbyin pa'i pha rol tu phyin pa'o/_/tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha 
[\[123b.3\]]rol tu phyin pa la spyod pa nyan thos dang /_rang sangs rgyas kyi sa la yang 'dod pa med na so so'i skye bo'i sa la lta smos kyang ci dgos pa de ni byang chub sems dpa' sems dpa' chen po tshul khrims kyi pha rol tu phyin pa la spyod pa'i tshul khrims kyi pha rol tu phyin pa'o/_/tshe dang ldan pa shA 
[\[123b.4\]]ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pa/_rnam pa thams cad mkhyen pa nyid dang ldan pa'i yid la bya ba dag gis chos de dag la bzod pa dang mos pa gang yin pa de ni/_byang chub sems dpa' sems dpa' chen po tshul 
[\[123b.5\]]khrims kyi pha rol tu phyin pa la spyod pa'i bzod pa'i pha rol tu phyin pa'o/_/tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pa rnam pa thams cad mkhyen pa nyid dang ldan pa'i yid la bya ba dag gis brtson 'grus mi nyams 
[\[123b.6\]]mi 'gong ba gang yin pa de ni byang chub sems dpa' sems dpa' chen po tshul khrims kyi pha rol tu phyin pa la spyod pa'i brtson 'grus kyi pha rol tu phyin pa'o/_/tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod pa/_rnam 
[\[123b.7\]]pa thams cad mkhyen pa nyid dang ldan pa'i yid la bya ba dag gis gnas pa nyan thos dang /_rang sangs rgyas dang ldan pa'i sems rnams kyi skabs mi 'byed cing /_sems bskyed pa de yang sems can thams cad dang thun mong du byas nas bla na med pa yang dag par rdzogs pa'i byang chub tu yongs 
[\[124a\]]
[\[124a.1\]]su bsngo ba de ni byang chub sems dpa' sems dpa' chen po tshul khrims kyi pha rol tu phyin pa la spyod pa'i bsam gtan gyi pha rol tu phyin pa'o/_/tshe dang ldan pa shA ri'i bu gzhan yang byang chub sems dpa' sems dpa' chen po tshul khrims kyi pha rol tu phyin pa la spyod 
[\[124a.2\]]pa rnam pa thams cad mkhyen pa nyid dang ldan pa'i yid la bya ba dag gis chos thams cad la sgyu mas byas pa'i 'du shes nye bar gnas te/_rang bzhin gyis stong pa nyid kyi phyir tshul khrims des rlom sems su yang mi byed la mi dmigs pa de ni/_tshe dang ldan pa shA ri'i bu byang chub sems 
[\[124a.3\]]dpa' sems dpa' chen po tshul khrims kyi pha rol tu phyin pa la spyod pa'i shes rab kyi pha rol tu phyin pa'o/_/tshe dang ldan pa shA ri'i bu byang chub sems dpa' sems dpa' chen po tshul khrims kyi pha rol tu phyin pa la de ltar spyod pa ni pha rol tu phyin pa drug po thams cad yongs su 'dzin te/_de'i 
[\[124a.4\]]phyir go cha chen po bgos pa zhes bya'o/_/tshe dang ldan pa shA ri'i bu gzhan yang byang chub sems dpa' sems dpa' chen po bzod pa'i pha rol tu phyin pa la spyod pa nyan thos dang /_rang sangs rgyas dang ldan pa'i yid la bya ba dag gis ma yin gyi/_rnam pa thams cad mkhyen pa nyid dang ldan pa'i 
[\[124a.5\]]yid la bya ba dag gis sbyin pa sbyin zhing /_dge ba'i rtsa ba de dag sems can thams cad dang thun mong du byas te/_bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po bzod pa'i pha rol tu phyin pa la spyod pa'i sbyin pa'i pha rol tu 
[\[124a.6\]]phyin pa'o/_/bzod pa'i pha rol tu phyin pa la spyod pa'i tshul khrims kyi pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa yang de bzhin no/_/tshe dang ldan pa shA ri'i bu gzhan yang byang chub sems dpa' sems dpa' chen po bzod pa'i pha 
[\[124a.7\]]rol tu phyin pa la spyod pa nyan thos dang /_rang sangs rgyas dang ldan pa'i yid la bya ba dag gis ma yin gyi/_shes rab kyis rnam pa thams cad mkhyen pa nyid dang ldan pa'i yid la bya ba dag gis sangs rgyas kyi chos thams cad yang dag par bsgrub pa dang /_sems can thams cad yongs su 
[\[124b\]]
[\[124b.1\]]smin par bya ba'i phyir sbyor te/_dge ba'i rtsa ba de yang sems can thams cad dang thun mong du byas nas/_bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po bzod pa'i pha rol tu phyin pa la spyod pa'i shes rab kyi pha rol tu phyin pa'o/_/
[\[124b.2\]]tshe dang ldan pa shA ri'i bu gzhan yang byang chub sems dpa' sems dpa' chen po brtson 'grus kyi pha rol tu phyin pa la gnas te/_nyan thos dang /_rang sangs rgyas dang ldan pa'i yid la bya ba dag gis ma yin gyi/_rnam pa thams cad mkhyen pa nyid dang ldan pa'i yid la bya ba dag gis/_
[\[124b.3\]]sbyin pa sbyin zhing dge ba'i rtsa ba de yang sems can thams cad dang thun mong du byas te/_bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po brtson 'grus kyi pha rol tu phyin pa la spyod pa'i sbyin pa'i pha rol tu phyin pa'o/_/brtson 
[\[124b.4\]]'grus kyi pha rol tu phyin pa la spyod pa'i tshul khrims kyi pha rol tu phyin pa dang /_bzod pa'i pha rol tu phyin pa dang /_bsam gtan gyi pha rol tu phyin pa yang de bzhin no/_/tshe dang ldan pa shA ri'i bu gzhan yang byang chub sems dpa' sems dpa' chen po brtson 'grus kyi pha rol tu phyin pa la 
[\[124b.5\]]gnas te/_nyan thos dang /_rang sangs rgyas dang ldan pa'i yid la bya ba dag gis ma yin gyi/_rnam pa thams cad mkhyen pa nyid dang ldan pa'i yid la bya ba dag gis shes rab kyi pha rol tu phyin pa sgom zhing /_dge ba'i rtsa ba de yang sems can thams cad dang thun mong du byas te/_bla na 
[\[124b.6\]]med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po brtson 'grus kyi pha rol tu phyin pa la spyod pa'i shes rab kyi pha rol tu phyin pa'o/_/tshe dang ldan pa shA ri'i bu gzhan yang byang chub sems dpa' sems dpa' chen po bsam gtan gyi pha rol tu 
[\[124b.7\]]phyin pa la gnas te/_nyan thos dang /_rang sangs rgyas dang ldan pa'i yid la bya ba dag gis ma yin gyi rnam pa thams cad mkhyen pa nyid dang ldan pa'i yid la bya ba dag gis sbyin pa sbyin zhing /_dge ba'i rtsa ba de yang sems can thams cad dang thun mong du byas te/_bla na med pa yang dag par rdzogs 
[\[125a\]]
[\[125a.1\]]pa'i byang chub tu yongs su bsngo ba de ni byang chub sems dpa' sems dpa' chen po bsam gtan gyi pha rol tu phyin pa la spyod pa'i sbyin pa'i pha rol tu phyin pa'o/_/bsam gtan gyi pha rol tu phyin pa la spyod pa'i tshul khrims kyi pha rol tu phyin pa dang /_bzod pa'i pha rol tu phyin 
[\[125a.2\]]pa dang /_brtson 'grus kyi pha rol tu phyin pa yang de bzhin no/_/tshe dang ldan pa shA ri'i bu gzhan yang byang chub sems dpa' sems dpa' chen po bsam gtan gyi pha rol tu phyin pa la gnas te/_shes rab kyi pha rol tu phyin pa sgom zhing /_chos thams cad la sgyu mas byas pa'i 'du 
[\[125a.3\]]shes nye bar 'jog ste/_de yang nyan thos dang /_rang sangs rgyas dang ldan pa'i yid la bya ba dag gis ma yin gyi/_rnam pa thams cad mkhyen pa nyid dang ldan pa'i yid la bya ba dag gis byed cing /_dge ba'i rtsa ba de yang sems can thams cad dang thun mong du byas te/_bla na med pa 
[\[125a.4\]]yang dag par rdzogs pa'i byang chub tu yongs su bsngo ba de ni/_byang chub sems dpa' sems dpa' chen po bsam gtan gyi pha rol tu phyin pa la spyod pa'i shes rab kyi pha rol tu phyin pa'o/_/tshe dang ldan pa shA ri'i bu gzhan yang byang chub sems dpa' sems dpa' chen po shes rab kyi 
[\[125a.5\]]pha rol tu phyin pa la gnas te/_nyan thos dang /_rang sangs rgyas dang ldan pa'i yid la bya ba dag gis ma yin gyi/_rnam pa thams cad mkhyen pa nyid dang ldan pa'i yid la bya ba dag gis 'khor gsum yongs su dag par sbyin pa sbyin zhing /_dge ba'i rtsa ba de yang sems can thams cad dang 
[\[125a.6\]]thun mong du byas te/_bla na med pa yang dag par rdzogs pa'i byang chub tu yongs su bsngo ba de ni/_byang chub sems dpa' sems dpa' chen po shes rab kyi pha rol tu phyin pa la spyod pa'i sbyin pa'i pha rol tu phyin pa'o/_/shes rab kyi pha rol tu phyin pa la spyod pa'i tshul khrims kyi pha rol tu phyin 
[\[125a.7\]]pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa yang de bzhin no/_/tshe dang ldan pa shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa/_shes rab kyi pha rol tu 
[\[125b\]]
[\[125b.1\]]phyin pa sgom zhing /_de pha rol tu phyin pa thams cad dang chos thams cad la sgyu ma dang /_rmi lam dang /_mig yor dang /_brag ca dang /_gzugs brnyan dang /_sprul pa lta bu'i 'du shes nye bar gnas pa yin te/_de nyan thos dang /_rang sangs rgyas dang ldan pa'i yid la bya ba 
[\[125b.2\]]dag gis ma yin gyi/_rnam pa thams cad mkhyen pa nyid dang ldan pa'i yid la bya ba dag gis gnas shing /_dge ba'i rtsa ba de yang sems can thams cad dang thun mong du byas te/_bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems 
[\[125b.3\]]dpa' chen po shes rab kyi pha rol tu phyin pa la spyod pa'i shes rab kyi pha rol tu phyin pa'o/_/tshe dang ldan pa shA ri'i bu de ltar byang chub sems dpa' sems dpa' chen po pha rol tu phyin pa re re la gnas te/_pha rol tu phyin pa drug po thams cad yongs su rdzogs par byed do/_/tshe dang 
[\[125b.4\]]ldan pa shA ri'i bu gzhan yang byang chub sems dpa' sems dpa' chen po ni bsam gtan rnams la yang snyoms par 'jug la/_bsam gtan rnams kyi ro myong bar yang mi byed cing /_de dag gis kyang mi 'phrogs te/_de dag gi dbang gis kyang mi skye/_tshad med pa dang /_gzugs 
[\[125b.5\]]med pa'i snyoms par 'jug pa dag la yang snyoms par 'jug la ro myong bar yang mi byed cing /_de dag gis kyang mi 'phrogs la/_de dag gi dbang gis kyang mi skye ste/_tshe dang ldan pa shA ri'i bu de ni byang chub sems dpa' sems dpa' chen po'i thabs la mkhas pa dang ldan pa'i shes rab 
[\[125b.6\]]kyi pha rol tu phyin par rig par bya'o/_/tshe dang ldan pa shA ri'i bu gzhan yang byang chub sems dpa' sems dpa' chen po ni bsam gtan dang /_tshad med pa dang /_gzugs med pa'i snyoms par 'jug pa dag la dben par mthong nas gnas/_stong pa nyid dang /_mtshan ma med pa dang /_
[\[125b.7\]]smon pa med par mthong nas gnas kyang /_yang dag pa'i mtha' yang mngon sum du mi byed de/_de ni byang chub sems dpa' sems dpa' chen po shes rab kyi pha rol tu phyin pa la spyod pa'i thabs la mkhas pa'i go cha chen po yin te/_tshe dang ldan pa shA ri'i bu de ltar na byang chub sems dpa' 
[\[126a\]]
[\[126a.1\]]sems dpa' chen po go cha chen po bgos pa zhes bya'o/_/tshe dang ldan pa shA ri'i bu byang chub sems dpa' sems dpa' chen po de ltar go cha bgos pa la phyogs bcu dag na bzhugs pa'i sangs rgyas bcom ldan 'das rnams kyang 'jig rten gyi khams ga ge mo zhig ces 
[\[126a.2\]]bya ba zhig na/_byang chub sems dpa' sems dpa' chen po go cha chen po bgos pa zhig sems can rnams kyang yongs su smin par byed/_sangs rgyas kyi zhing yang yongs su dag par byed do zhes ched du brjod pa ched du brjod cing bsngags pa yang gsung la ming yang yongs su sgrogs shing /_
[\[126a.3\]]byang chub sems dpa' de'i sgra rjod pa yang mdzad la/_dbyangs rjes su sgrogs pa yang mdzad do/_/shA ri'i bus smras pa/_tshe dang ldan pa gang po ji tsam gyis na/_byang chub sems dpa' sems dpa' chen po theg pa chen po la yang dag par zhugs pa yin/_byang chub sems dpa' 
[\[126a.4\]]sems dpa' chen po'i theg pa chen po ni gang yin/_gang pos smras pa/_tshe dang ldan pa shA ri'i bu 'di la byang chub sems dpa' sems dpa' chen po pha rol tu phyin pa drug la spyod cing /_de sbyin pa'i pha rol tu phyin pa la spyod pa na 'dod pa dag las dben pa/_sdig pa mi dge ba'i chos 
[\[126a.5\]]rnams las dben pa/_rtog pa dang bcas pa dpyod pa dang bcas pa/_dben pa las skyes pa'i dga' ba dang bde ba can bsam gtan dang po rdzogs par byas te gnas pa dang /_de bzhin du bsam gtan gnyis pa dang /_gsum pa dang /_bzhi pa rdzogs par byas te 
[\[126a.6\]]gnas pa dang /_de byams pa dang ldan pa'i sems yangs pa/_rgya chen por gyur pa/_tshad med pa/_mi gnyis pa/_khon med pa/_'gran zla med pa/_gnod pa med pa/_shin tu bsgoms pas 'jig rten chos kyi dbyings kyis klas pa/_nam mkha'i khams kyi mthas gtugs 
[\[126a.7\]]pa'i phyogs bcu khyab par byas te gnas pa dang /_de bzhin du snying rje dang ldan pa dang /_dga' ba dang ldan pa dang /_btang snyoms dang ldan pa'i sems yangs pa rgya chen por gyur pa/_tshad med pa/_mi gnyis pa/_khon med pa/_'gran zla med pa/_gnod pa med pa/_shin tu 
[\[126b\]]
[\[126b.1\]]bsgoms pas 'jig rten chos kyi dbyings kyis klas pa/_nam mkha'i khams kyi mthas gtugs pa'i phyogs bcu khyab par byas te gnas pa dang /_de bzhin du nam mkha' mtha' yas skye mched dang /_rnam shes mtha' yas skye mched dang /_ci yang med pa'i skye mched dang /_'du 
[\[126b.2\]]shes med 'du shes med min skye mched rdzogs par byas te/_gnas pa de ni byang chub sems dpa' sems dpa' chen po'i bsam gtan rnams dang /_tshad med pa rnams dang /_gzugs med pa'i snyoms par 'jug pa rnams te/_byang chub sems dpa' sems dpa' chen po sbyin pa'i 
[\[126b.3\]]pha rol tu phyin pa la spyod pa gang gi tshe/_nam mkha'i rnam pa dang /_rtags dang /_mtshan ma rnams kyis bsam gtan de dag dang /_tshad med pa de dag dang /_gzugs med pa de dag la snyoms par 'jug cing ldang ba na/_dge ba'i rtsa ba de dag kyang sems can thams cad dang thun 
[\[126b.4\]]mong du byas nas/_bla na med pa yang dag par rdzogs pa'i byang chub tu yongs su sngo bar byed do/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa la spyod pa la yang gong ma 
[\[126b.5\]]bzhin du sbyar bar bya'o/_/tshe dang ldan pa shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa/_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi po dag la snyoms par 'jug ste/_
[\[126b.6\]]gang gi tshe byang chub sems dpa' bsam gtan de dag dang /_tshad med pa de dag dang /_gzugs med pa'i snyoms par 'jug pa de dag gis gnas shing /_de bsam gtan dang /_tshad med pa dang /_gzugs med pa'i snyoms par 'jug pa de dag la snyoms par 'jug la ldang ba na/_
[\[126b.7\]]nam mkha'i rnam pa dang /_rtags dang /_mtshan ma rnams yid la byed de/_shes rab kyi pha rol tu phyin pa la spyod pa de/_dge ba'i rtsa ba de dag dang /_gzhan dag kyang rnam pa thams cad mkhyen pa nyid dang ldan pa'i yid la bya ba dag gis sems can thams cad dang thun mong du byas nas/_
[\[127a\]]
[\[127a.1\]]bla na med pa yang dag par rdzogs pa'i byang chub tu yongs su sngo bar byed do/_/tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/_de ltar na byang chub sems dpa' sems dpa' chen po theg pa chen po la yang dag par 
[\[127a.2\]]zhugs pa yin no/_/tshe dang ldan pa shA ri'i bu gzhan yang byang chub sems dpa' sems dpa' chen po byams pa dang ldan pa'i sems yangs pa/_rgya chen por gyur pa/_tshad med pa/_mi gnyis pa/_kho na med pa/_'gran zla med pa/_gnod pa med pa/_shin tu bsgoms 
[\[127a.3\]]pas 'jig rten chos kyi dbyings kyis klas pa/_nam mkha'i khams kyi mthas gtugs pa'i phyogs gcig khyab par byas te gnas shing /_phyogs bcu'i bar du khyab par byas te gnas pa dang /_snying rje dang ldan pa dang /_dga' ba dang ldan pa yang de bzhin te/_tshe dang ldan pa shA ri'i 
[\[127a.4\]]bu 'di la byang chub sems dpa' sems dpa' chen po btang snyoms dang ldan pa'i sems yangs pa/_rgya chen por gyur pa/_tshad med pa/_mi gnyis pa/_khon med pa/_'gran zla med pa/_gnod pa med pa/_shin tu bsgoms pas 'jig rten chos kyi dbyings kyis klas pa/_
[\[127a.5\]]nam mkha'i khams kyi mthas gtugs pa'i phyogs bcu'i phyogs re re khyab par byas nas gnas pa de ni byang chub sems dpa' sems dpa' chen po'i ting nge 'dzin ces bya'o/_/yang byang chub sems dpa' sems dpa' chen po de rnam pa thams cad mkhyen pa nyid dang ldan pa'i sems snying rje 
[\[127a.6\]]chen po sngon du 'gro bas sems can thams cad kyi nyon mongs pa bsal ba'i phyir bsam gtan dang /_tshad med pa dang /_gzugs med pa'i snyoms par 'jug pa rnams gzhan dag la yang rjod cing ston te rab tu 'chad la/_rnam par 'byed de gsal bar byed cing /_de dag gi ro myong ba dang /_
[\[127a.7\]]nyes dmigs dang /_nges par 'byung ba yang tshul bzhin du ston pa de ni byang chub sems dpa' sems dpa' chen po'i sbyin pa'i pha rol tu phyin pa'o/_/rnam pa thams cad mkhyen pa nyid dang ldan pa'i yid la bya ba de dag nyid kyis bsam gtan dang po dang /_bsam gtan bzhi pa'i bar dag 
[\[127b\]]
[\[127b.1\]]gnon cing sgom ste/_bsam gtan dang po dang /_bsam gtan bzhi pa'i bar de la yang gnas la 'di lta ste/_nyan thos kyi sems sam/_rang sangs rgyas kyi sems dang ldan pa'i sems bskyed pa gzhan dag gi skabs mi 'byed pa de ni/_byang chub sems dpa' sems dpa' chen po'i 
[\[127b.2\]]tshul khrims kyi pha rol tu phyin pa nag nog med pa'o/_/byang chub sems dpa' sems dpa' chen po rnam pa thams cad mkhyen pa nyid dang ldan pa'i yid la bya ba dag gis gnas pa de 'di snyam du sems te/_sems can thams cad kyi nyon mongs pa zad par bya ba'i phyir chos bstan to snyam 
[\[127b.3\]]nas yid la byed pa de dag la 'dod pa dang /_bzod pa dang /_yongs su rtog pa dang /_khong du chud par byed pa dang /_nye bar nges par sems pa gang yin pa de ni byang chub sems dpa' sems dpa' chen po'i bzod pa'i pha rol tu phyin pa'o/_/tshe dang ldan pa shA ri'i bu gzhan yang byang 
[\[127b.4\]]chub sems dpa' sems dpa' chen po rnam pa thams cad mkhyen pa nyid dang ldan pa'i yid la bya ba dag gis dge ba'i rtsa ba thams cad sems can thams cad dang thun mong du byas nas rnam pa thams cad mkhyen pa nyid du yongs su bsngo zhing /_brtson 'grus kyang mi gtong ba de ni byang chub sems dpa' 
[\[127b.5\]]sems dpa' chen po'i brtson 'grus kyi pha rol tu phyin pa'o/_/byang chub sems dpa' sems dpa' chen po gang gi tshe rnam pa thams cad mkhyen pa nyid dang ldan pa'i yid la bya ba dag gis bsam gtan dang /_rnam par thar pa dang /_ting nge 'dzin dang /_snyoms par 'jug pa thams cad 
[\[127b.6\]]la snyoms par 'jug cing ldang yang nyan thos kyi sa'am/_rang sangs rgyas kyi sar yang mi ltung zhing dge ba'i rtsa ba de yang sems can thams cad dang thun mong du byas nas bla na med pa yang dag par rdzogs pa'i byang chub tu yongs su bsngo ba de ni byang chub sems dpa' sems dpa' chen po'i bsam gtan gyi pha 
[\[127b.7\]]rol tu phyin pa'o/_/byang chub sems dpa' sems dpa' chen po gang gi tshe/_rnam pa thams cad mkhyen pa nyid dang ldan pa'i yid la bya ba dag gis bsam gtan dang po'i yan lag rnams dang /_bsam gtan gnyis pa dang /_gsum pa dang /_bzhi pa'i yan lag rnams la mi rtag pa'i 
[\[128a\]]
[\[128a.1\]]rnam pa dang /_sdug bsngal ba'i rnam pa dang /_bdag med pa'i rnam pa dang /_zhi ba'i rnam pa dang /_stong pa'i rnam pa dang /_mtshan ma med pa'i rnam pa dang /_smon pa med pa'i rnam par so sor rtog pa de ni byang chub sems dpa' sems dpa' chen po'i shes rab kyi pha rol 
[\[128a.2\]]tu phyin pa'o/_/tshe dang ldan pa shA ri'i bu de ni byang chub sems dpa' sems dpa' chen po'i pha rol tu phyin pa drug gi theg pa chen po yin te/_de ltar na byang chub sems dpa' sems dpa' chen po theg pa chen po la yang dag par zhugs pa yin no/_/tshe dang ldan pa shA ri'i 
[\[128a.3\]]bu gzhan yang byang chub sems dpa' sems dpa' chen po'i theg pa chen po rnam pa thams cad du byang chub kyi phyogs kyi chos sum cu rtsa bdun sgom pa dang /_rnam pa thams cad du rnam par thar pa'i sgo stong pa nyid dang /_mtshan ma med pa dang /_smon pa med pa'i ting nge 'dzin sgom pa dang /_
[\[128a.4\]]rnam pa thams cad du stobs rnams dang /_mi 'jigs pa rnams dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag sgom pa'o/_/tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/_de ltar na byang chub sems dpa' sems 
[\[128a.5\]]dpa' chen po theg pa chen po la yang dag par zhugs pa yin no/_/tshe dang ldan pa shA ri'i bu gzhan yang byang chub sems dpa' sems dpa' chen po byams pa'i ting nge 'dzin la snyoms par 'jug cing /_bdag gis sems can thams cad bskyab bo zhes mngon par gzhol bar byed pa dang /_snying 
[\[128a.6\]]rje'i ting nge 'dzin la snyoms par 'jug cing /_sems can rnams la snying rje ba dang /_snying brtse bar nges par gzhol ba dang /_dga' ba'i ting nge 'dzin la yang snyoms par 'jug cing /_bdag nyid kyis sems can thams cad dgrol bar bya'o/_/zhes sems can rnams la nges par gzhol pa 
[\[128a.7\]]dang /_btang snyoms kyi ting nge 'dzin la yang snyoms par 'jug cing /_/sems can rnams kyi zag pa zad par bya ba la nges par gzhol bar byed pa ste/_de ni byang chub sems dpa' sems dpa' chen po tshad med pa rnams la spyod pa'i sbyin pa'i pha rol tu phyin pa'o/_/byang chub sems dpa' sems 
[\[128b\]]
[\[128b.1\]]dpa' chen po gang gi tshe/_bsam gtan dang tshad med pa rnams kyi rnam pa dang /_rtags dang /_mtshan ma dag la snyoms par 'jug cing ldang yang /_rnam pa thams cad mkhyen pa nyid ma gtogs par nyan thos dang /_rang sangs rgyas kyi sar yongs su mi bsngo ba de ni/_byang chub sems 
[\[128b.2\]]dpa' sems dpa' chen po tshad med pa rnams la spyod pa'i tshul khrims kyi pha rol tu phyin pa nag nog med pa'o/_/byang chub sems dpa' sems dpa' chen po gang gi tshe/_bsam gtan dang /_tshad med pa dang /_gzugs med pa'i snyoms par 'jug pa de dag gis ma 'dres par gnas 
[\[128b.3\]]shing /_nyan thos kyi sa'am/_rang sangs rgyas kyi sa'am/_sa gnyis po de dag tu 'dod par mi byed kyi/_de rnam pa thams cad mkhyen pa nyid la bzod cing 'dod pa de ni/_byang chub sems dpa' sems dpa' chen po tshad med pa rnams la spyod pa'i bzod pa'i pha rol tu phyin pa'o/_/
[\[128b.4\]]byang chub sems dpa' sems dpa' chen po gang gi tshe rnam pa thams cad mkhyen pa nyid dang ldan pa'i sems bskyed pa dag gis mi dge ba'i chos spang ba dang /_dge ba'i chos phun sum tshogs par bya ba'i phyir brtson pa mi gtong ba de ni byang chub sems dpa' sems dpa' chen po tshad med pa 
[\[128b.5\]]rnams la spyod pa'i brtson 'grus kyi pha rol tu phyin pa'o/_/byang chub sems dpa' sems dpa' chen po gang gi tshe/_bsam gtan de dag dang /_tshad med pa de dag dang /_gzugs med pa'i snyoms par 'jug pa de dag la yang snyoms par 'jug ste/_bsam gtan dang /_tshad 
[\[128b.6\]]med pa dang /_gzugs med pa'i snyoms par 'jug pa'i dbang gis kyang mi skye la/_de dag gi ro myong bar yang mi byed cing /_de dag gis kyang mi 'phrogs pa de ni byang chub sems dpa' sems dpa' chen po tshad med pa rnams la spyod pa'i bsam gtan gyi pha rol tu phyin pa'o/_/
[\[128b.7\]]byang chub sems dpa' sems dpa' chen po gang gi tshe rnam pa thams cad mkhyen pa nyid dang ldan pa'i yid la bya ba dag gis bsam gtan dang /_tshad med pa dang /_gzugs med pa'i snyoms par 'jug pa de dag la snyoms par 'jug cing ldang bar yang byed la/_de yang mi rtag 
[\[129a\]]
[\[129a.1\]]pa'i rnam pa dang /_sdug bsngal ba'i rnam pa dang /_bdag med pa'i rnam pa dang /_zhi ba'i rnam pa dang /_stong pa nyid kyi rnam pa dang /_mtshan ma med pa'i rnam pa dang /_smon pa med pa'i rnam par so sor rtog kyang nyan thos kyi skyon med pa dang /_rang sangs rgyas 
[\[129a.2\]]kyi skyon med par yang mi 'jug pa de ni/_byang chub sems dpa' sems dpa' chen po'i shes rab kyi pha rol tu phyin pa'o/_/tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/_de ltar na byang chub sems dpa' sems dpa' chen 
[\[129a.3\]]po theg pa chen po la yang dag par zhugs pa yin no/_/tshe dang ldan pa shA ri'i bu gzhan yang byang chub sems dpa' sems dpa' chen po'i theg pa chen po ni mi dmigs pa'i tshul gyis nang stong pa nyid shes pa gang yin pa dang /_mi dmigs pa'i tshul gyis dngos po med pa'i ngo bo nyid 
[\[129a.4\]]stong pa nyid kyi bar du shes pa'o/_/tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/_de ltar na byang chub sems dpa' sems dpa' chen po theg pa chen po la yang dag par zhugs pa yin no/_/tshe dang ldan pa shA ri'i bu gzhan 
[\[129a.5\]]yang byang chub sems dpa' sems dpa' chen po'i theg pa chen po ni gang chos thams cad la sems rnam par g.yeng ba med cing mnyam par bzhag par shes pa'o/_/tshe dang ldan pa shA ri'i bu de ni byang chub sems dpa' sems dpa' chen po'i theg pa chen po yin te/_de ltar na byang 
[\[129a.6\]]chub sems dpa' sems dpa' chen po'i theg pa chen po la yang dag par zhugs pa yin no/_/tshe dang ldan pa shA ri'i bu gzhan yang byang chub sems dpa' sems dpa' chen po'i theg pa chen po ni rtag ces bya bar shes pa mi 'jug_/mi rtag ces bya ba dang /_bde zhes bya ba dang /_sdug 
[\[129a.7\]]bsngal zhes bya ba dang /_bdag ces bya ba dang /_bdag med ces bya ba dang /_zhi zhes bya ba dang /_ma zhi zhes bya ba dang /_stong zhes bya ba dang /_mi stong zhes bya ba dang /_mtshan ma yod ces bya ba dang /_mtshan ma med ces bya ba dang /_smon pa yod ces bya ba dang /_smon pa med 
[\[129b\]]
[\[129b.1\]]ces bya bar shes pa mi 'jug ste/_tshe dang ldan pa shA ri'i bu de yang mi dmigs pa'i tshul gyis de ni byang chub sems dpa' sems dpa' chen po'i theg pa chen po yin te/_de ltar na byang chub sems dpa' sems dpa' chen po theg pa chen po la yang dag par zhugs pa yin no/_/tshe 
[\[129b.2\]]dang ldan pa shA ri'i bu gzhan yang byang chub sems dpa' sems dpa' chen po'i theg pa chen po ni 'das pa'i dus la shes pa mi 'jug_/ma 'ongs pa'i dus la shes pa mi 'jug_/da ltar byung ba'i dus la shes pa yang mi 'jug la/_de dus gsum po dag mi shes pa yang ma yin pa 
[\[129b.3\]]ste/_tshe dang ldan pa shA ri'i bu de yang mi dmigs pa'i tshul gyis de ni byang chub sems dpa' sems dpa' chen po'i theg pa chen po yin te/_de ltar na byang chub sems dpa' sems dpa' chen po theg pa chen po la yang dag par zhugs pa yin no/_/tshe dang ldan pa shA ri'i bu gzhan yang 
[\[129b.4\]]byang chub sems dpa' sems dpa' chen po'i theg pa chen po ni 'dod pa'i khams su shes pa mi 'jug_/gzugs kyi khams dang gzugs med pa'i khams su shes pa mi 'jug la/_de 'dod pa'i khams dang /_gzugs kyi khams dang /_gzugs med pa'i khams mi shes pa 
[\[129b.5\]]yang ma yin pa ste/_tshe dang ldan pa shA ri'i bu de yang mi dmigs pa'i tshul gyis de ni byang chub sems dpa' sems dpa' chen po'i theg pa chen po yin te/_de ltar na byang chub sems dpa' sems dpa' chen po theg pa chen po la yang dag par zhugs pa yin no/_/tshe dang ldan pa shA ri'i 
[\[129b.6\]]bu gzhan yang byang chub sems dpa' sems dpa' chen po'i theg pa chen po ni 'jig rten pa'i chos rnams la shes pa mi 'jug_/'jig rten las 'das pa'i chos rnams dang /_zag pa dang bcas pa rnams dang /_zag pa med pa rnams dang /_'dus byas dang /_'dus ma byas kyi 
[\[129b.7\]]chos rnams la yang shes pa mi 'jug la/_de 'jig rten pa dang /_'jig rten las 'das pa'i chos rnams mi shes pa yang ma yin/_zag pa dang bcas pa dang /_zag pa med pa dang /_'dus byas dang /_'dus ma byas kyi chos rnams mi shes pa yang ma yin pa ste/_tshe dang ldan 
[\[130a\]]
[\[130a.1\]]pa shA ri'i bu de'ang mi dmigs pa'i tshul gyis de ni byang chub sems dpa' sems dpa' chen po'i theg pa chen po yin te/_de ltar na byang chub sems dpa' sems dpa' chen po theg pa chen po la yang dag par zhugs pa yin no/_/de nas tshe dang ldan pa shA ri'i bus/_
[\[130a.2\]]tshe dang ldan pa byams ma'i bu gang po la 'di skad ces smras so/_/tshe dang ldan pa gang po ci tsam gyis na byang chub sems dpa' sems dpa' chen po theg pa chen po la yang dag par gnas pa zhes bya/_gang pos smras pa/_tshe dang ldan pa shA ri'i bu 'di la byang chub sems dpa' sems 
[\[130a.3\]]dpa' chen po shes rab kyi pha rol tu phyin pa la spyod pa/_sbyin pa'i pha rol tu phyin pa la yang yang dag par gnas la/_de sbyin pa'i pha rol tu phyin pa yang mi dmigs/_byang chub sems dpa' yang mi dmigs/_len pa po yang mi dmigs te/_de ltar na byang chub sems dpa' sems 
[\[130a.4\]]dpa' chen po mi dmigs pa'i tshul gyis sbyin pa'i pha rol tu phyin pa la yang dag par gnas pa zhes bya'o/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa la yang dag par 
[\[130a.5\]]gnas pa yang de bzhin no/_/tshe dang ldan pa shA ri'i bu 'di la byang chub sems dpa' sems dpa' chen po shes rab kyi pha rol tu phyin pa la spyod pa ni shes rab kyi pha rol tu phyin pa la yang dag par gnas la/_de shes rab kyi pha rol tu phyin pa yang mi dmigs/_byang chub sems dpa' 
[\[130a.6\]]yang mi dmigs/_yid la byed pa yang mi dmigs te/_tshe dang ldan pa shA ri'i bu de ltar na byang chub sems dpa' sems dpa' chen po mi dmigs pa'i tshul gyis shes rab kyi pha rol tu phyin pa la yang dag par gnas pa zhes bya'o/_/tshe dang ldan pa shA ri'i bu gzhan yang byang chub sems dpa' 
[\[130a.7\]]sems dpa' chen po rnam pa thams cad mkhyen pa nyid dang ldan pa'i sems ma 'dres pas bsgom pa rnam par gzhig pa'i phyir nang stong pa nyid sgom ste/_de yang mi dmigs pa'i tshul gyis sgom mo/_/rnam pa thams cad mkhyen pa nyid dang ldan pa'i sems ma 'dris pa dag gis bsgom pa 
[\[130b\]]
[\[130b.1\]]rnam par gzhig pa'i phyir dngos po med pa'i ngo bo nyid stong pa nyid kyi bar du sgom ste/_de yang mi dmigs pa'i tshul gyis sgom mo/_/tshe dang ldan pa shA ri'i bu de ltar na byang chub sems dpa' sems dpa' chen po theg pa chen po la yang dag par gnas pa zhes bya'o/_/tshe dang ldan 
[\[130b.2\]]pa shA ri'i bu gzhan yang byang chub sems dpa' sems dpa' chen po rnam pa thams cad mkhyen pa nyid dang ldan pa'i sems ma 'dres pa dag gis bsgom pa rnam par gzhig pa'i phyir byang chub kyi phyogs kyi chos sum cu rtsa bdun sgom ste/_de yang mi dmigs pa'i tshul gyis sgom mo/_/
[\[130b.3\]]rnam pa thams cad mkhyen pa nyid dang ldan pa'i sems ma 'dres pa dag gis bsgom pa rnam par gzhig pa'i phyir stong pa nyid dang /_mtshan ma med pa dang /_smon pa med pa'i ting nge 'dzin sgom ste/_de yang mi dmigs pa'i tshul gyis sgom mo/_/rnam pa thams cad mkhyen pa nyid dang 
[\[130b.4\]]ldan pa'i sems ma 'dres pa dag gis bsgom pa rnam par gzhig pa'i phyir stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag sgom ste/_de yang mi dmigs pa'i tshul gyis sgom mo/_/tshe dang 
[\[130b.5\]]ldan pa shA ri'i bu de ltar na byang chub sems dpa' sems dpa' chen po theg pa chen po la yang dag par gnas pa zhes bya'o/_/tshe dang ldan pa shA ri'i bu gzhan yang byang chub sems dpa' sems dpa' chen po sems can gyi khams dmigs su med pa'i phyir/_'di lta ste/_byang chub 
[\[130b.6\]]sems dpa' zhes bya ba de ni tha snyad tsam du zad par shes so/_/gzugs dmigs su med pa'i phyir/_'di lta ste/_gzugs zhes bya ba de yang ming tsam du zad do/_/rnam par shes pa'i bar du dmigs su med pa'i phyir/_'di lta ste/_tshor ba dang /_'du shes dang /_'du 
[\[130b.7\]]byed rnams dang /_rnam par shes pa zhes bya ba de ni ming tsam du zad do/_/mig dmigs su med pa'i phyir/_'di lta ste/_mig ces bya ba de ni ming tsam du zad do/_/yid dmigs su med pa'i phyir/_'di lta ste/_yid ces bya ba'i bar de ni ming tsam du zad do/_/khams rnams dang 
[\[131a\]]
[\[131a.1\]]skye mched rnams dang /_rten cing 'brel par 'byung ba dang /_byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyang de bzhin no/_/
[\[131a.2\]]nang stong pa nyid dmigs su med pa'i phyir/_'di lta ste/_nang stong pa nyid ces bya ba de ni ming tsam du zad do/_/dngos po med pa'i ngo bo nyid stong pa nyid dmigs su med pa'i phyir/_dngos po med pa'i ngo bo nyid stong pa nyid kyi bar de ni ming tsam du zad do/_/sangs rgyas kyi chos dmigs 
[\[131a.3\]]su med pa'i phyir/_sangs rgyas kyi chos rnams zhes bya ba de ni ming tsam du zad do/_/yang dag pa'i mtha' dmigs su med pa'i phyir/_'di lta ste/_de bzhin nyid dang /_chos nyid dang /_chos kyi dbyings dang /_chos skyon med pa nyid dang /_yang dag pa'i mtha' zhes bya ba de 
[\[131a.4\]]ni ming tsam du zad do/_/sangs rgyas dmigs su med pa'i phyir 'di lta ste/_byang chub dang /_sangs rgyas zhes bya ba de ni ming tsam du zad do zhes bya bar shes te/_tshe dang ldan pa shA ri'i bu de ltar na byang chub sems dpa' sems dpa' chen po theg pa chen po la yang dag par gnas pa 
[\[131a.5\]]zhes bya'o/_/tshe dang ldan pa shA ri'i bu gzhan yang byang chub sems dpa' sems dpa' chen po mngon par shes pa rnams yongs su rdzogs pa'i phyir sems dang po bskyed pa nas bzung ste/_byang chub kyi snying po la 'dug gi bar du sems can rnams yongs su smin par byed do/_/sangs 
[\[131a.6\]]rgyas kyi zhing nas sangs rgyas kyi zhing du 'gro'o/_/sangs rgyas kyi zhing dang /_sangs rgyas kyi zhing na gang la gang 'os pa'i mchod pa dang /_rim gro bya ba dag gis sangs rgyas bcom ldan 'das rnams la bsti stang du byed do/_/bla mar byed do/_/ri mor byed do/_/mchod pa byed 
[\[131a.7\]]do/_/sangs rgyas bcom ldan 'das de dag las 'di lta ste/_theg pa chen po 'di nyid kyi chos nyan to/_/de theg pa chen po de la zhon te/_sangs rgyas kyi zhing nas sangs rgyas kyi zhing du 'gro zhing /_sangs rgyas kyi zhing yang yongs su dag par byed/_sems can rnams kyang 
[\[131b\]]
[\[131b.1\]]yongs su smin par byed la/_de la sangs rgyas kyi zhing gi 'du shes kyang mi 'byung /_sems can gyi 'du shes kyang mi 'byung ngo /_/de gnyis su med pa'i sa la gnas te/_lus ci lta bus sems can rnams kyi don byed nus pa de lta bu'i lus bsams bzhin du yongs su 'dzin to/_/
[\[131b.2\]]de rnam pa thams cad mkhyen pa nyid kyi ye shes thob par gyur gyi bar du nam yang theg pa de dang bral bar mi 'gyur ro/_/des rnam pa thams cad mkhyen pa nyid thob nas kyang nyan thos dang /_rang sangs rgyas thams cad dang /_lha dang /_klu dang /_gnod sbyin dang /_dri za dang /_lha 
[\[131b.3\]]ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa dang bcas pa'i 'jig rten gyis bskor bar mi nus pa'i chos kyi 'khor lo bskor ro/_/de bla na med pa yang dag par rdzogs pa'i byang chub mngon par rdzogs par sangs rgyas pa na/_shar 
[\[131b.4\]]phyogs kyi 'jig rten gyi khams gang gA'i klung gi bye ma snyed dag na bzhugs pa'i sangs rgyas bcom ldan 'das dag kyang de'i bsngags pa rjod de/_'jig rten gyi khams rab 'byam ga ge mo zhes bya ba zhig na/_byang chub sems dpa' sems dpa' chen po 'di zhes bya ba zhig theg pa 
[\[131b.5\]]chen po la zhon nas rnam pa thams cad mkhyen pa nyid thob ste/_rnam pa thams cad mkhyen pa nyid thob nas kyang chos kyi 'khor lo bskor to zhes snyan pa sgrogs shing dbyangs rjod pa mdzad do/_/de bzhin du lho dang /_nub dang /_byang dang /_byang shar dang /_shar lho dang /_lho 
[\[131b.6\]]nub dang /_nub byang dang /_'og dang /_steng gi phyogs kyi 'jig rten gyi khams gang gA'i klung gi bye ma snyed dag na bzhugs pa'i sangs rgyas bcom ldan 'das rnams kyang de'i bsngags pa rjod de/_'jig rten gyi khams ga ge mo zhes bya ba zhig na byang chub sems dpa' sems 
[\[131b.7\]]dpa' chen po 'di zhes bya ba zhig rnam pa thams cad mkhyen pa nyid thob ste/_rnam pa thams cad mkhyen pa nyid thob nas kyang chos kyi 'khor lo bskor to zhes snyan pa sgrogs shing dbyangs rjod pa mdzad do/_/tshe dang ldan pa shA ri'i bu de ltar na byang chub sems dpa' sems dpa' chen po 
[\[132a\]]
[\[132a.1\]]theg pa chen po la yang dag par gnas pa zhes bya'o/_/shes rab kyi pha rol tu phyin pa khri brgyad stong pa las/_pha rol tu phyin pa drug gi le'u zhes bya ste bcu gsum pa'o//_//shes rab kyi pha rol tu phyin pa khri brgyad stong pa/_bam 
[\[132a.2\]]po bcu pa/_de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das go cha chen po bgos/_go cha chen po bgos zhes bgyi na/_bcom ldan 'das ci tsam gyis na/_byang chub sems dpa' sems dpa' chen po go cha chen 
[\[132a.3\]]po bgos zhes bgyi ba lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po theg pa chen po'i go cha bgos pa 'di lta ste/_sbyin pa'i pha rol tu phyin pa'i go cha bgos/_de bzhin du tshul khrims kyi pha rol tu 
[\[132a.4\]]phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i go cha bgos/_dran pa nye bar gzhag pa'i go cha bgos/_yang dag pa'i spong ba dang /_rdzu 'phrul gyi 
[\[132a.5\]]rkang pa dang /_dbang po dang /_stobs dang /_byang chub kyi yan lag dang /_lam gyi go cha bgos/_nang stong pa nyid kyi go cha bgos/_dngos po med pa'i ngo bo nyid stong pa nyid kyi bar gyi go cha bgos/_stobs kyi go cha bgos/_mi 'jigs pa'i go cha bgos/_so so yang 
[\[132a.6\]]dag par rig pa'i go cha bgos/_sangs rgyas kyi chos ma 'dres pa [{]bcwa [,]bco [}]brgyad kyi go cha bgos/_rnam pa thams cad mkhyen pa nyid kyi go cha bgos/_sangs rgyas kyi sku'i go cha bgos nas stong gsum gyi stong chen po'i 'jig rten gyi khams snang bas khyab par byed cing g.yo bar yang 
[\[132a.7\]]byed de/_sems can dmyal ba thams cad kyi gnas rnams su me rab tu zhi bar byas nas/_sems can dmyal ba pa'i sems can rnams kyi sdug bsngal rnams rab tu zhi bar byas te/_sems can de dag la sdug bsngal rnams zhi bar rig par byed cing /_byang chub sems dpa' de 
[\[132b\]]
[\[132b.1\]]'di skad ces de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo zhes bya ba'i sgra rjod cing dbyangs sgrog go/_/de nas sems can dmyal ba pa de dag gis sangs rgyas kyi sgra de thos nas bde ba dang /_yid bde ba thob ste/_bde ba dang /_yid 
[\[132b.2\]]bde ba de nyid kyis sems can dmyal ba de dag nas byung nas/_gang dang gang na sangs rgyas bcom ldan 'das rnams bzhugs te mthong zhing mnyes par byar yod pa dang /_lha dang mir skye bar 'gyur ba'i 'jig rten gyi khams de dang der skye'o/_/de bzhin du dud 'gro'i skye gnas dang /_
[\[132b.3\]]gshin rje'i 'jig rten nas sems can rnams byung nas/_gang dang gang na sangs rgyas bcom ldan 'das rnams bzhugs pa de dang der skye'o/_/de bzhin du shar dang /_lho dang /_nub dang /_byang phyogs dang /_byang shar dang /_shar lho dang /_lho nub dang /_nub byang dang /_
[\[132b.4\]]'og dang /_steng gi phyogs kyi 'jig rten gyi khams gang gA'i klung gi bye ma snyed dag snang bas khyab par byed cing /_rnam pa drug tu g.yo bar yang byed de/_sems can dmyal ba thams cad kyi gnas rnams su me rab tu zhi bar byas nas/_sems can dmyal ba pa'i sems can 
[\[132b.5\]]rnams kyi sdug bsngal rnams rab tu zhi bar byas te/_sems can de dag la sdug bsngal rnams zhi bar rig par byed cing /_byang chub sems dpa' de 'di skad ces/_de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo/_/zhes bya ba'i 
[\[132b.6\]]sgra rjod cing dbyangs sgrog go/_/de nas sems can dmyal ba pa de dag gis sangs rgyas kyi sgra de thos nas bde ba dang /_yid bde ba thob ste/_bde ba dang /_yid bde ba de nyid kyis sems can dmyal ba de dag nas byung nas/_gang dang gang na sangs rgyas bcom ldan 'das 
[\[132b.7\]]rnams bzhugs te/_mthong zhing /_bsnyen bkur byar yod pa dang /_lha dang mir skye bar 'gyur ba'i 'jig rten gyi khams de dang der skye'o/_/mir skyes nas sangs rgyas bcom ldan 'das de dag la mnyes par byed do/_/de bzhin du dud 'gro'i skye gnas rnams dang /_gshin 
[\[133a\]]
[\[133a.1\]]rje'i 'jig rten rnams nas sems can de dag shi 'phos te/_gang dang gang na sangs rgyas bcom ldan 'das rnams bzhugs pa'i 'jig rten gyi khams de dang der skye'o/_/rab 'byor de ltar na byang chub sems dpa' sems dpa' chen po go cha chen po bgos pa zhes 
[\[133a.2\]]bya'o/_/rab 'byor 'di lta ste dper na/_sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du sems can dmyal ba dag dang /_dud 'gro'i skye gnas dang /_gshin rje'i 'jig rten mngon par sprul la/_des 
[\[133a.3\]]mngon par sprul nas/_sems can de dag la sangs rgyas kyi sgra dang /_chos kyi sgra dang /_dge 'dun gyi sgra bsgrags te/_de nas sprul pa de dag sangs rgyas kyi sgra dang /_chos kyi sgra dang /_dge 'dun gyi sgra des sems can dmyal ba de dag dang /_dud 'gro'i skye gnas dang /_
[\[133a.4\]]gshin rje'i 'jig rten nas byung bar gyur na/_rab 'byor 'di ji snyam du sems/_sgyu ma mkhan nam/_sgyu ma mkhan gyi slob ma des sems can 'ga' yang sems can dmyal ba rnams dang /_dud 'gro'i skye gnas dang /_gshin rje'i 'jig rten dag nas phyung ba yod 
[\[133a.5\]]snyam 'am/_gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen pos 'jig rten gyi khams grangs med dpag tu med pa rnams su sems can rnams ngan 
[\[133a.6\]]'gro gsum po dag las yongs su bkrol yang sems can 'ga' yang yongs su bkrol bar gyur pa med do/_/de ci'i phyir zhe na/_rab 'byor sgyu ma'i chos nyid nye bar bzung na chos rnams kyi chos nyid 'di yin pa'i phyir te/_rab 'byor de ltar na byang chub sems dpa' sems 
[\[133a.7\]]dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po sbyin pa'i pha rol tu phyin pa la gnas te/_go cha chen po bgos nas stong gsum gyi stong chen po'i 'jig rten gyi khams bai dUr+ya'i rang bzhin du mngon par sprul te/_
[\[133b\]]
[\[133b.1\]]stong gsum gyi stong chen po'i 'jig rten gyi khams bai dUr+ya'i rang bzhin du mngon par sprul nas/_'khor los sgyur ba'i bkod pa mngon par sprul pa byed do/_/des 'khor los sgyur ba'i bkod pa mngon par sprul nas/_zas 'dod pa rnams la zas sbyin par byed do/_/de bzhin 
[\[133b.2\]]du btung ba dang /_gos dang /_bzhon pa dang /_spos dang /_me tog phreng dang /_me tog dang /_bdug pa dang /_byug pa dang /_phye ma dang /_yo byad dang /_gnas dang /_mal cha dang /_bgo ba dang /_'tsho ba'i yo byad dang /_rtsi sman dang /_gser dang /_
[\[133b.3\]]dngul dang /_nor bu dang /_rin po che dang /_byi ru dang /_dung dang /_man shel dang /_mu tig dang /_rgyan dag dang /_yo byad gang yang rung ba dag sbyin par byed do/_/des zas 'dod pa rnams la zas sbyin zhing yo byad gang yang rung ba'i bar dag byin nas sems can de 
[\[133b.4\]]dag la 'di lta ste/_pha rol tu phyin pa drug dang ldan pa'i chos bstan pa 'di nyid kyi chos ston to/_/sems can de dag gis kyang chos bstan pa de thos nas bla na med pa yang dag par rdzogs pa'i byang chub mngon par rdzogs par sangs rgyas kyi bar du pha rol tu phyin pa drug dang nam yang 
[\[133b.5\]]'bral bar mi 'gyur ro/_/rab 'byor 'di lta ste dper na/_sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul te/_zas 'dod pa rnams la zas byin zhing /_mi'i yo 
[\[133b.6\]]byad gang yang rung ba'i bar du byin na/_rab 'byor 'di ji snyam du sems/_sgyu ma mkhan nam/_sgyu ma mkhan gyi slob ma des sems can gang la yang ci yang byin pa yod snyam 'am/_gsol pa/_bcom ldan 'das de ni ma mchis lags so/_/bcom ldan 'das kyis bka' 
[\[133b.7\]]stsal pa/_rab 'byor de bzhin du byang chub sems dpa' sems dpa' chen pos 'khor los sgyur ba'i bkod pa mngon par sprul te/_zas 'dod pa rnams la zas byin zhing /_mi'i yo byad gang yang rung ba'i bar du byin yang /_sems can gang la yang ci yang byin pa med do/_/de 
[\[134a\]]
[\[134a.1\]]ci'i phyir zhe na/_sgyu ma'i chos nyid nye bar bzung na/_chos rnams kyi chos nyid 'di yin pa'i phyir te/_rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems 
[\[134a.2\]]dpa' chen po tshul khrims kyi pha rol tu phyin pa la gnas te/_bsams bzhin du skye ba yongs su 'dzin cing 'khor los sgyur ba'i rigs su skye ste/_'khor los sgyur ba'i dbang phyug de la gnas nas/_sems can rnams dge ba bcu'i las kyi lam la 'god par byed/_bsam 
[\[134a.3\]]gtan bzhi dang /_tshad med pa bzhi dang /_gzugs med pa'i snyoms par 'jug pa bzhi la 'god par byed/_byang chub kyi phyogs kyi chos sum cu rtsa bdun gyi bar dag la 'god par byed/_sangs rgyas kyi chos ma 'dres pa [{]bcwa [,]bco [}]brgyad kyi bar dag la 'god par byed cing /_
[\[134a.4\]]sems can de dag kyang bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang chos bstan pa de dang 'bral bar mi 'gyur ro/_/rab 'byor 'di lta ste dper na/_sgyu ma mkhan nam/_sgyu ma mkhan gyi slob ma mkhas pa zhig gis 
[\[134a.5\]]lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas dge ba bcu'i las kyi lam la bkod cing /_sangs rgyas kyi chos ma 'dres pa [{]bcwa [,]bco [}]brgyad kyi bar dag la bkod na/_rab 'byor 'di ji snyam du sems/_sgyu ma mkhan nam/_sgyu ma 
[\[134a.6\]]mkhan gyi slob ma des sems can 'ga' yang dge ba bcu'i las kyi lam la bkod pa'am/_sangs rgyas kyi chos ma 'dres pa [{]bcwa [,]bco [}]brgyad kyi bar dag la bkod pa yod snyam 'am/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis 
[\[134a.7\]]bka' stsal pa/_rab 'byor de bzhin du byang chub sems dpa' sems dpa' chen pos sems can grangs med tshad med pa dag dge ba bcu'i las kyi lam la bkod cing /_sangs rgyas kyi chos ma 'dres pa [{]bcwa [,]bco [}]brgyad kyi bar dag la bkod kyang /_sems can 'ga' yang dge ba bcu'i 
[\[134b\]]
[\[134b.1\]]las kyi lam la bkod pa'am/_sangs rgyas kyi chos ma 'dres pa [{]bcwa [,]bco [}]brgyad kyi bar dag la bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung nas chos rnams kyi chos nyid 'di yin pa'i phyir te/_rab 'byor de ltar na byang chub sems dpa' sems 
[\[134b.2\]]dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po bzod pa'i pha rol tu phyin pa la gnas te/_sems can thams cad bzod pa'i pha rol tu phyin pa la sbyor zhing 'god par byed do/_/rab 'byor ji ltar na byang chub sems 
[\[134b.3\]]dpa' sems dpa' chen po bzod pa'i pha rol tu phyin pa la gnas te/_sems can rnams bzod pa'i pha rol tu phyin pa la sbyor zhing 'god ce na/_rab 'byor 'di la byang chub sems dpa' sems dpa' chen po sems dang po bskyed phyin chad 'di ltar go cha chen po bgos te/_gal te 
[\[134b.4\]]sems can thams cad kyis bdag la dbyig pa dang /_bong ba dang /_khu tshur dang /_lag cha dang /_mtshon gyis 'debs kyang de la bdag gis 'khrug pa'i sems 'ga' yang bskyed par mi bya'o snyam zhing /_sems can thams cad kyang bzod pa de lta bu la 'god do/_/rab 'byor 
[\[134b.5\]]'di lta ste dper na sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas bzod pa'i pha rol tu phyin pa la sbyar cing bkod na/_rab 'byor 'di ji snyam du sems/_sgyu ma mkhan nam/_
[\[134b.6\]]sgyu ma mkhan gyi slob ma des sems can 'ga' yang bzod pa'i pha rol tu phyin pa la bkod pa yod snyam 'am/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' 
[\[134b.7\]]sems dpa' chen pos sems can grangs med tshad med pa dag bzod pa'i pha rol tu phyin pa la bkod kyang /_sems can 'ga' yang bzod pa'i pha rol tu phyin pa la bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid 
[\[135a\]]
[\[135a.1\]]'di yin pa'i phyir te/_rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po brtson 'grus kyi pha rol tu phyin pa la gnas te/_sems can thams cad 
[\[135a.2\]]brtson 'grus kyi pha rol tu phyin pa yang dag par 'dzin du 'jug cing 'dzud de 'god par byed do/_/rab 'byor ji ltar na byang chub sems dpa' sems dpa' chen po sems can thams cad brtson 'grus kyi pha rol tu phyin pa yang dag par 'dzin du 'jug cing 'dzud de 'god ce na/_rab 
[\[135a.3\]]'byor 'di la byang chub sems dpa' sems dpa' chen po brtson 'grus kyi pha rol tu phyin pa la gnas shing /_rnam pa thams cad mkhyen pa nyid dang ldan pa'i yid la bya ba dag gis sems can thams cad lus dang sems kyi brtson 'grus yang dag par 'dzin du 'jug cing 
[\[135a.4\]]'dzud de 'god par byed do/_/rab 'byor 'di lta ste dper na/_sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du/_skye bo'i tshogs chen po zhig mngon par sprul nas/_lus dang /_sems kyi brtson 
[\[135a.5\]]'grus yang dag par 'dzin du 'jug cing 'dzud de bkod na/_rab 'byor 'di ji snyam du sems/_sgyu ma mkhan nam/_sgyu ma mkhan gyi slob ma des sems can 'ga' yang lus dang /_sems kyi brtson 'grus yang dag par 'dzin du bcug cing btsud de bkod pa yod snyam 'am/_
[\[135a.6\]]rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen pos sems can thams cad lus dang /_sems kyi brtson 'grus yang dag par 'dzin du 
[\[135a.7\]]bcug cing btsud de bkod kyang /_sems can 'ga' yang lus dang sems kyi brtson 'grus yang dag par 'dzin du bcug cing btsud de bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid 'di yin pa'i phyir te/_rab 
[\[135b\]]
[\[135b.1\]]'byor de ltar na byang chub sems dpa' sems dpa' chen po ni go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po bsam gtan gyi pha rol tu phyin pa la gnas te/_sems can thams cad bsam gtan gyi pha rol tu phyin 
[\[135b.2\]]pa yang dag par 'dzin du 'jug cing 'dzud de 'god par byed do/_/rab 'byor ji ltar na byang chub sems dpa' sems dpa' chen po bsam gtan gyi pha rol tu phyin pa la gnas te/_sems can thams cad bsam gtan gyi pha rol tu phyin pa yang dag par 'dzin du 'jug cing 'dzud 
[\[135b.3\]]de 'god ce na/_rab 'byor 'di la byang chub sems dpa' sems dpa' chen po chos thams cad kyi mnyam pa nyid la gnas shing /_chos gang la yang rnam par g.yeng ba 'am/_rnam par g.yeng ba med par yang dag par rjes su mi mthong ngo /_/rab 'byor de ltar na byang chub 
[\[135b.4\]]sems dpa' sems dpa' chen po bsam gtan gyi pha rol tu phyin pa la gnas pa yin te/_des de bzhin du sems can thams cad kyang bsam gtan gyi pha rol tu phyin pa yang dag par 'dzin du 'jug cing 'dzud de 'god par byed do/_/yang dag par 'dzin du bcug pa de dag kyang bla na 
[\[135b.5\]]med pa yang dag par rdzogs pa'i byang chub mngon par rdzogs par sangs rgyas kyi bar du nam yang bsam gtan gyi pha rol tu phyin pa dang 'bral bar mi 'gyur ro/_/rab 'byor 'di lta ste dper na/_sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi 
[\[135b.6\]]mdor skye bo phal po che'i mdun du skye bo'i tshogs chen po zhig mngon par sprul nas bsam gtan gyi pha rol tu phyin pa yang dag par 'dzin du bcug cing btsud de bkod na/_rab 'byor 'di ji snyam du sems/_sgyu ma mkhan nam/_sgyu ma mkhan gyi slob ma des sems can 'ga' yang 
[\[135b.7\]]bsam gtan gyi pha rol tu phyin pa yang dag par 'dzin du bcug cing btsud de bkod pa yod snyam 'am/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems 
[\[136a\]]
[\[136a.1\]]dpa' chen pos sems can thams cad bsam gtan gyi pha rol tu phyin pa yang dag par 'dzin du bcug cing btsud de bkod kyang /_sems can 'ga' yang bsam gtan gyi pha rol tu phyin pa la bkod pa med do/_/de ci'i phyir zhe na/_rab 'byor sgyu ma'i chos nyid 
[\[136a.2\]]nye bar bzung na/_chos rnams kyi chos nyid 'di yin pa'i phyir te/_rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la gnas 
[\[136a.3\]]te/_sems can thams cad kyang shes rab kyi pha rol tu phyin pa yang dag par 'dzin du 'jug cing 'dzud de 'god par byed do/_/rab 'byor ji ltar na byang chub sems dpa' sems dpa' chen po shes rab kyi pha rol tu phyin pa la gnas te/_sems can thams cad shes rab kyi 
[\[136a.4\]]pha rol tu phyin pa yang dag par 'dzin du 'jug cing 'dzud de 'god ce na/_rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pas/_chos gang la yang skye ba 'am/_'gag pa 'am/_kun nas nyon mongs pa 'am/_
[\[136a.5\]]rnam par byang ba 'am/_tshu rol lam/_pha rol mi dmigs so/_/rab 'byor de ltar na byang chub sems dpa' sems dpa' chen po shes rab kyi pha rol tu phyin pa la gnas pa yin te/_des de bzhin du sems can thams cad kyang shes rab kyi pha rol tu phyin pa yang dag 
[\[136a.6\]]par 'dzin du 'jug cing 'dzud de 'god do/_/rab 'byor 'di lta ste dper na/_sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas/_shes rab kyi pha rol tu phyin 
[\[136a.7\]]pa yang dag par 'dzin du bcug cing btsud de bkod na/_rab 'byor 'di ji snyam du sems/_sgyu ma mkhan nam/_sgyu ma mkhan gyi slob ma des sems can 'ga' yang shes rab kyi pha rol tu phyin pa la bkod pa yod snyam 'am/_rab 'byor gyis gsol pa/_bcom ldan 
[\[136b\]]
[\[136b.1\]]'das de ni ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen pos sems can thams cad shes rab kyi pha rol tu phyin pa la bkod kyang /_sems can 'ga' yang shes rab kyi pha rol tu phyin pa 
[\[136b.2\]]la bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid 'di yin pa'i phyir te/_rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gzhan yang 
[\[136b.3\]]byang chub sems dpa' sems dpa' chen po go cha chen po bgos pa ni shar phyogs kyi 'jig rten gyi khams gang gA'i klung gi bye ma snyed dag tu song zhing /_de ji ltar bdag sbyin pa'i pha rol tu phyin pa la gnas pa bzhin du/_'jig rten gyi khams de dag na sems can gang dag 
[\[136b.4\]]'khod pa'i sems can dag kyang sbyin pa'i pha rol tu phyin pa yang dag par 'dzin du 'jug cing 'dzud de 'god par byed do/_/de bzhin du ji ltar bdag tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_
[\[136b.5\]]bsam gtan gyi pha rol tu phyin pa dang /_shes rab kyi pha rol tu phyin pa la gnas pa bzhin du sems can de dag kyang shes rab kyi pha rol tu phyin pa'i bar dag yang dag par 'dzin du 'jug cing 'dzud de 'god par byed la/_'di lta ste/_pha rol tu phyin pa drug dang ldan pa 
[\[136b.6\]]'di nyid kyi chos kyang ston to/_/sems can de dag kyang chos de thos nas/_bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang pha rol tu phyin pa drug dang 'bral bar mi 'gyur ro/_/de bzhin du lho dang /_nub dang /_
[\[136b.7\]]byang dang /_byang shar dang /_shar lho dang /_lho nub dang /_nub byang dang /_'og dang /_steng gi phyogs kyi phyogs re rer yang 'jig rten gyi khams gang gA'i klung gi bye ma snyed dag tu song zhing /_de ji ltar bdag sbyin pa'i pha rol tu phyin pa la gnas pa bzhin du 'jig 
[\[137a\]]
[\[137a.1\]]rten gyi khams de dag na sems can gang dag 'khod pa'i sems can de dag kyang sbyin pa'i pha rol tu phyin pa la yang dag par 'dzin du 'jug cing 'dzud de 'god do/_/de bzhin du ji ltar bdag tshul khrims kyi pha rol tu phyin pa dang /_bzod pa'i pha rol tu phyin pa dang /_
[\[137a.2\]]brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la gnas pa bzhin du sems can de dag kyang shes rab kyi pha rol tu phyin pa'i bar dag yang dag par 'dzin du 'jug cing 'dzud de 'god la 'di lta ste/_pha rol tu phyin pa 
[\[137a.3\]]drug dang ldan pa 'di nyid kyi chos kyang ston to/_/sems can de dag kyang chos de thos nas/_bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang pha rol tu phyin pa drug dang 'bral bar mi 'gyur ro/_/rab 'byor 'di lta ste/_dper na 
[\[137a.4\]]sgyu ma mkhan nam/_sgyu ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas/_pha rol tu phyin pa drug yang dag par 'dzin du bcug cing btsud de bkod na/_rab 'byor 'di ji snyam du sems/_
[\[137a.5\]]sgyu ma mkhan nam/_sgyu ma mkhan gyi slob ma des sems can 'ga' yang pha rol tu phyin pa drug yang dag par 'dzin du bcug cing btsud de bkod pa yod snyam 'am/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal 
[\[137a.6\]]pa/_rab 'byor de bzhin du byang chub sems dpa' sems dpa' chen pos shar phyogs dang /_phyogs bcu kun gyi 'jig rten gyi khams gang gA'i klung gi bye ma snyed po de dag gi sems can de dag thams cad pha rol tu phyin pa drug la bkod kyang sems can 'ga' yang pha rol tu phyin pa 
[\[137a.7\]]drug la bkod pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid 'di yin pa'i phyir te/_rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor de gzhan yang byang chub 
[\[137b\]]
[\[137b.1\]]sems dpa' sems dpa' chen po go cha chen po bgos pa ni/_rnam pa thams cad mkhyen pa nyid dang ldan pa'i sems kyis gnas shing /_sems bskyed pa gzhan gyi skabs mi 'byed de/_bdag gis sems can 'di snyed cig ni sbyin pa'i pha rol tu phyin pa la dgod par bya'o/_/'di 
[\[137b.2\]]snyed cig ni dgod par mi bya'o/_/sems can 'di snyed cig ni tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la dgod par bya'o/_/
[\[137b.3\]]'di snyed cig ni dgod par mi bya'o/_/sems can 'di snyed cig ni dran pa nye bar gzhag pa rnams la dgod par bya'o/_/'di snyed cig ni dgod par mi bya'o/_/sems can 'di snyed cig ni sangs rgyas kyi chos ma 'dres pa [{]bcwa [,]bco [}]brgyad kyi bar dag la dgod par bya'o/_/'di snyed 
[\[137b.4\]]cig ni dgod par mi bya'o/_/sems can 'di snyed cig ni rgyun du zhugs pa'i 'bras bu la dgod par bya'o/_/'di snyed cig ni dgod par mi bya'o/_/sems can 'di snyed cig ni lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid la 
[\[137b.5\]]dgod par bya'o/_/'di snyed cig ni dgod par mi bya'o/_/sems can 'di snyed cig ni rang byang chub la dgod par bya'o/_/'di snyed cig ni dgod par mi bya'o/_/sems can 'di snyed cig ni rnam pa thams cad mkhyen pa nyid la dgod par bya'o/_/'di snyed cig ni dgod 
[\[137b.6\]]par mi bya'o snyam du mi sems kyi gzhan du na de 'di snyam du sems te/_bdag gis sems can tshad med grangs med pa dag pha rol tu phyin pa drug la dgod par bya'o/_/byang chub kyi phyogs kyi chos sum cu rtsa bdun la dgod par bya'o/_/de bzhin gshegs pa'i stobs bcu dang /_
[\[137b.7\]]mi 'jigs pa bzhi dang /_so so yang dag par rig pa bzhi dang /_/sangs rgyas kyi chos ma 'dres pa [{]bcwa [,]bco [}]brgyad la dgod par bya'o/_/rgyun du zhugs pa'i 'bras bu la dgod par bya'o/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra 
[\[138a\]]
[\[138a.1\]]bcom pa nyid dang /_rang byang chub la dgod par bya'o/_/bdag gis sems can tshad med grangs med pa dag rnam pa thams cad mkhyen pa nyid kyi bar dag la dgod par bya'o snyam du sems so/_/rab 'byor 'di lta ste dper na/_sgyu ma mkhan nam/_sgyu 
[\[138a.2\]]ma mkhan gyi slob ma mkhas pa zhig gis lam po che'i bzhi mdor skye bo phal po che'i mdun du skye bo'i tshogs chen po zhig mngon par sprul nas/_'di snyam du bdag gis sems can tshad med grangs med pa 'di dag pha rol tu phyin pa drug la dgod par bya'o/_/dran pa nye bar gzhag 
[\[138a.3\]]pa bzhi la dgod par bya'o/_/'phags pa'i lam yan lag brgyad pa dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag la dgod par bya'o/_/rgyun du zhugs pa'i 'bras bu la dgod par bya'o/_/dgra bcom pa nyid dang /_rang byang chub kyi bar la dgod par bya'o/_/
[\[138a.4\]]rnam pa thams cad mkhyen pa nyid la dgod par bya'o snyam du sems bskyed na/_rab 'byor 'di ji snyam du sems/_sgyu ma mkhan nam/_sgyu ma mkhan gyi slob ma des sems can 'ga' yang pha rol tu phyin pa drug la bkod pa dang /_rnam pa thams cad mkhyen pa nyid kyi bar la bkod pa 
[\[138a.5\]]yod snyam 'am/_rab 'byor gyis gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_rab 'byor de bzhin du byang chub sems dpa' sems dpa' chen pos sems can tshad med grangs med pa dag pha rol tu phyin pa drug dang /_
[\[138a.6\]]rnam pa thams cad mkhyen pa nyid rnam pa thams cad kyi mchog dang ldan pa'i bar dag la dgod par sems bskyed kyang sems can 'ga'i don gyi phyir yang sems bskyed pa med do/_/de ci'i phyir zhe na/_rab 'byor sgyu ma'i chos nyid nye bar bzung na/_chos rnams kyi chos nyid 'di yin pa'i phyir te/_
[\[138a.7\]]rab 'byor de ltar na byang chub sems dpa' sems dpa' chen po ni go cha chen po bgos pa zhes bya'o/_/rab 'byor gyis gsol pa/_bcom ldan 'das/_bdag gis bcom ldan 'das kyis gsungs pa'i don 'tshal ba ltar na/_chos rnams kyi rang gi mtshan nyid stong pa nyid 
[\[138b\]]
[\[138b.1\]]kyi slad du sgyu ma'i chos nyid nye bar bzung na/_byang chub sems dpa' sems dpa' chen po de ni go cha ma mchis pa'i go cha 'tshal bar rig par bgyi ba lags pa snyam bgyid do/_/de ci'i slad du zhe na/_bcom ldan 'das 'di ltar gzugs ni gzugs kyis stong /_tshor ba dang /_
[\[138b.2\]]'du shes dang /_'du byed rnams dang /_rnam par shes pa ni rnam par shes pas stong /_mig ni mig gis stong /_rna ba dang /_sna dang /_lce dang /_lus dang /_yid ni yid kyis stong /_gzugs ni gzugs kyis stong /_sgra dang /_dri dang /_ro dang /_reg bya dang /_
[\[138b.3\]]chos ni chos kyis stong /_mig gi rnam par shes pa ni mig gi rnam par shes pas stong /_rna ba dang /_sna dang /_lce dang /_lus dang /_yid kyi rnam par shes pa ni yid kyi rnam par shes pas stong /_mig gi 'dus te reg pa ni mig gi 'dus te reg pas stong /_rna ba dang /_
[\[138b.4\]]sna dang /_lce dang /_lus dang /_yid kyi 'dus te reg pa ni yid kyi 'dus te reg pas stong /_mig gi 'dus te reg pa'i rkyen gyis tshor ba ni mig gi 'dus te reg pa'i rkyen gyis tshor bas stong /_rna ba dang /_sna dang /_lce dang /_lus dang /_yid kyi 'dus te reg pa'i rkyen gyis 
[\[138b.5\]]tshor ba ni yid kyi 'dus te reg pa'i rkyen gyis tshor bas stong /_sbyin pa'i pha rol tu phyin pa ni sbyin pa'i pha rol tu phyin pas stong /_shes rab kyi pha rol tu phyin pa'i bar ni shes rab kyi pha rol tu phyin pa'i bar gyis stong /_nang stong pa nyid ni nang stong pa nyid kyis stong /_dngos po med pa'i 
[\[138b.6\]]ngo bo nyid stong pa nyid kyi bar ni/_dngos po med pa'i ngo bo nyid stong pa nyid kyi bar gyis stong /_dran pa nye bar gzhag pa rnams ni dran pa nye bar gzhag pa rnams kyis stong /_sangs rgyas kyi chos ma 'dres pa [{]bcwa [,]bco [}]brgyad kyi bar ni sangs rgyas kyi chos ma 'dres pa [{]bcwa [,]bco [}]brgyad kyi bar gyis stong 
[\[138b.7\]]la/_bcom ldan 'das byang chub sems dpa' yang byang chub sems dpas stong /_go cha chen po yang go cha chen pos stong pa'i slad du ste/_bcom ldan 'das rnam grangs des na/_byang chub sems dpa' sems dpa' chen po ni go cha ma mchis pa'i go cha 'tshal bar rig par 
[\[139a\]]
[\[139a.1\]]bgyi'o/_/de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/de de bzhin te/_ji skad smras pa bzhin no/_/de ci'i phyir zhe na/_rab 'byor 'di ltar rnam pa thams 
[\[139a.2\]]cad mkhyen pa nyid ni ma byas/_ma bshig_/mngon par 'dus ma byas la/_byang chub sems dpa' sems dpa' chen pos gang dag gi don du go cha chen po bgos pa'i sems can de dag kyang ma byas/_ma bshig_/mngon par 'dus ma byas pa'i phyir ro/_/rab 'byor 
[\[139a.3\]]gyis gsol pa/_bcom ldan 'das ci'i slad du rnam pa thams cad mkhyen pa nyid ma bgyis/_ma bshig_/mngon par 'dus ma bgyis shing /_byang chub sems dpa' sems dpa' chen pos gang dag gi don du go cha chen po 'tshal ba'i sems can de dag kyang ma bgyis/_ma 
[\[139a.4\]]bshig_/mngon par 'dus ma bgyis pa lags/_bcom ldan 'das kyis bka' stsal pa/_rab 'byor byed pa po mi dmigs pas/_rnam pa thams cad mkhyen pa nyid ma byas/_ma bshig_/mngon par 'dus ma byas shing /_byang chub sems dpa' sems dpa' chen 
[\[139a.5\]]pos gang dag gi don du go cha chen po bgos pa'i sems can de dag kyang ma byas/_ma bshig_/mngon par 'dus ma byas pa yin no/_/de ci'i phyir zhe na/_rab 'byor 'di ltar gzugs ni mi byed/_mi 'jig_/mngon par 'du mi byed/_tshor ba dang /_'du shes dang /_
[\[139a.6\]]'du byed rnams dang /_rnam par shes pa ni mi byed/_mi 'jig_/mngon par 'du mi byed/_mig ni mi byed/_mi 'jig_/mngon par 'du mi byed/_rna ba dang /_sna dang /_lce dang /_lus dang /_yid ni mi byed/_mi 'jig_/mngon par 'du mi byed/_gzugs ni mi 
[\[139a.7\]]byed/_mi 'jig_/mngon par 'du mi byed/_sgra dang /_dri dang /_ro dang /_reg bya dang /_chos rnams ni mi byed/_mi 'jig_/mngon par 'du mi byed/_mig gi rnam par shes pa ni mi byed/_mi 'jig_/mngon par 'du mi byed/_rna ba dang /_sna dang /_lce dang /_lus 
[\[139b\]]
[\[139b.1\]]dang /_yid kyi rnam par shes pa ni mi byed/_mi 'jig_/mngon par 'du mi byed/_mig gi 'dus te reg pa ni mi byed/_mi 'jig_/mngon par 'du mi byed/_rna ba dang /_sna dang /_lce dang /_lus dang /_yid kyi 'dus te reg pa ni mi byed/_mi 'jig_/mngon par 'du mi 
[\[139b.2\]]byed/_mig gi 'dus te reg pa'i rkyen gyis tshor ba ni mi byed/_mi 'jig_/mngon par 'du mi byed/_rna ba dang /_sna dang /_lce dang /_lus dang /_yid kyi 'dus te reg pa'i rkyen gyis tshor ba ni mi byed/_mi 'jig_/mngon par 'du mi byed pa'i phyir ro/_/rab 'byor bdag 
[\[139b.3\]]ni mi byed/_mi 'jig_/mngon par 'du mi byed/_sems can dang /_srog dang /_shes pa po dang /_/mthong ba po'i bar ni mi byed/_mi 'jig_/mngon par 'du mi byed do/_/de ci'i phyir zhe na/_'di ltar de dag gtan med cing mi dmigs pa'i phyir ro/_/rab 'byor 
[\[139b.4\]]rmi lam ni mi byed/_mi 'jig_/mngon par 'du mi byed do/_/sgyu ma dang /_brag ca dang /_mig yor dang /_gzugs brnyan dang /_smig rgyu dang /_sprul pa ni mi byed/_mi 'jig_/mngon par 'du mi byed do/_/de ci'i phyir zhe na/_'di ltar de dag gtan med cing mi 
[\[139b.5\]]dmigs pa'i phyir ro/_/rab 'byor nang stong pa nyid ni mi byed/_mi 'jig_/mngon par 'du mi byed do/_/de ci'i phyir zhe na/_'di ltar de gtan med cing mi dmigs pa'i phyir ro/_/rab 'byor dngos po med pa'i ngo bo nyid stong pa nyid kyi bar ni mi byed/_mi 'jig_/mngon 
[\[139b.6\]]par 'du mi byed do/_/de ci'i phyir zhe na/_'di ltar de dag gtan med cing mi dmigs pa'i phyir ro/_/rab 'byor byang chub kyi phyogs kyi chos sum cu rtsa bdun ni mi byed/_mi 'jig_/mngon par 'du mi byed do/_/de ci'i phyir zhe na/_'di ltar de dag gtan med cing mi dmigs 
[\[139b.7\]]pa'i phyir ro/_/stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag ni mi byed mi 'jig_/mngon par 'du mi byed do/_/de ci'i phyir zhe na/_'di ltar de dag gtan med cing mi dmigs 
[\[140a\]]
[\[140a.1\]]pa'i phyir ro/_/rab 'byor de bzhin nyid ni mi byed/_mi 'jig_/mngon par 'du mi byed do/_/de ci'i phyir zhe na/_'di ltar de dag gtan med cing mi dmigs pa'i phyir ro/_/rab 'byor de bzhin du ma nor ba de bzhin nyid dang /_gzhan ma yin pa de bzhin nyid dang /_
[\[140a.2\]]chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' ni mi byed/_mi 'jig_/mngon par 'du mi byed do/_/de ci'i phyir zhe na/_'di ltar de dag gtan med cing mi dmigs pa'i phyir ro/_/rab 'byor byang 
[\[140a.3\]]chub ni mi byed/_mi 'jig_/mngon par 'du mi byed do/_/thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid ni mi byed/_mi 'jig_/mngon par 'du mi byed do/_/de ci'i phyir zhe na/_'di ltar de dag gtan med cing mi dmigs 
[\[140a.4\]]pa'i phyir te/_rab 'byor rnam grangs des na/_khyod kyis rnam pa thams cad mkhyen pa nyid kyang ma byas/_ma bshig_/mngon par 'dus ma byas la/_byang chub sems dpa' sems dpa' chen pos gang dag gi don du go cha chen po bgos pa'i sems can de dag kyang ma byas/_
[\[140a.5\]]ma bshig_/mngon par 'dus ma byas pa yin par rig par bya'o/_/rab 'byor de ltar na byang chub sems dpa' sems dpa' chen po go cha chen po bgos pa zhes bya'o/_/rab 'byor gyis gsol pa/_bcom ldan 'das bdag gis bcom ldan 'das kyis gsungs pa'i 
[\[140a.6\]]don 'tshal ba ltar na/_bcom ldan 'das gzugs ni ma bcings ma grol ba lags so/_/bcom ldan 'das tshor ba dang /_'du shes dang /_'du byed rnams dang /_rnam par shes pa ni ma bcings ma grol ba lags so/_/byams ma'i bu gang pos smras pa/_tshe dang ldan 
[\[140a.7\]]pa rab 'byor gzugs ni ma bcings ma grol ba zhes smra'am/_tshe dang ldan pa rab 'byor tshor ba dang /_'du shes dang /_'du byed rnams dang /_rnam par shes pa ma bcings ma grol ba zhes smra'am/_rab 'byor gyis smras pa/_tshe dang ldan pa gang po de de bzhin no/_/tshe dang 
[\[140b\]]
[\[140b.1\]]ldan pa gang po de de bzhin te/_tshe dang ldan pa gang po gzugs ni ma bcings ma grol ba'o/_/tshor ba dang /_'du shes dang /_'du byed rnams dang /_rnam par shes pa ni ma bcings ma grol ba'o/_/gang pos smras pa/_tshe dang ldan pa rab 'byor gzugs ma bcings ma 
[\[140b.2\]]grol ba gang yin/_tshor ba dang /_'du shes dang /_'du byed rnams dang /_rnam par shes pa ni ma bcings ma grol ba gang yin/_rab 'byor gyis smras pa/_tshe dang ldan pa gang po rmi lam lta bu'i gzugs gang yin pa de ni ma bcings ma grol ba'o/_/rmi lam lta bu'i 
[\[140b.3\]]tshor ba dang /_'du shes dang /_'du byed rnams dang /_rmi lam lta bu'i rnam par shes pa gang yin pa de ni ma bcings ma grol ba'o/_/de bzhin du brag ca lta bu dang /_sgyu ma lta bu dang /_smig rgyu lta bu dang /_mig yor lta bu dang /_gzugs brnyan lta bu dang /_sprul 
[\[140b.4\]]pa lta bu'i gzugs gang yin pa de ni ma bcings ma grol ba'o/_/sprul pa lta bu'i tshor ba dang /_'du shes dang /_'du byed rnams dang /_rnam par shes pa gang yin pa de ni ma bcings ma grol ba'o/_/tshe dang ldan pa gang po 'das pa'i gzugs ni ma bcings ma grol ba'o/_/
[\[140b.5\]]tshe dang ldan pa gang po 'das pa'i tshor ba dang /_'du shes dang /_'du byed rnams dang /_'das pa'i rnam par shes pa ni ma bcings ma grol ba'o/_/tshe dang ldan pa gang po de bzhin du ma 'ongs pa'i gzugs ni ma bcings ma grol ba'o/_/tshe dang ldan pa gang po ma 'ongs pa'i tshor ba dang /_
[\[140b.6\]]'du shes dang /_'du byed rnams dang /_ma 'ongs pa'i rnam par shes pa ni ma bcings ma grol ba'o/_/tshe dang ldan pa gang po da ltar byung ba'i gzugs ni ma bcings ma grol ba'o/_/tshe dang ldan pa gang po da ltar byung ba'i tshor ba dang /_'du shes dang /_'du byed rnams dang /_da 
[\[140b.7\]]ltar byung ba'i rnam par shes pa ni ma bcings ma grol ba'o/_/de ci'i phyir zhe na/_tshe dang ldan pa gang po gzugs nyid med pa'i phyir/_gzugs de ma bcings ma grol ba'o/_/tshor ba dang /_'du shes dang /_'du byed rnams med pa dang /_rnam par shes pa nyid med pa'i phyir/_
[\[141a\]]
[\[141a.1\]]rnam par shes pa de ma bcings ma grol ba'o/_/de bzhin du gzugs dang /_tshor ba dang /_'du shes dang /_'du byed rnams dang /_rnam par shes pa dben pa dang /_zhi ba dang /_stong pa dang /_mtshan ma med pa dang /_smon pa med pa dang /_mngon par 'du 
[\[141a.2\]]bya ba med pa dang /_skye ba med pa'i phyir ma bcings ma grol ba'o/_/tshe dang ldan pa gang po gzugs dge ba dang /_mi dge ba dang /_nyon mongs pa dang bcas pa dang /_nyon mongs pa med pa dang /_kha na ma tho ba dang bcas pa dang /_kha na ma tho ba med pa dang /_zag pa dang bcas 
[\[141a.3\]]pa dang /_zag pa med pa dang /_'jig rten pa dang /_'jig rten las 'das pa dang /_kun nas nyon mongs pa dang /_rnam par byang ba ni ma bcings ma grol ba'o/_/de ci'i phyir zhe na/_gzugs nyid med pa'i phyir gzugs de ma bcings ma grol ba'o/_/tshe dang ldan pa gang 
[\[141a.4\]]po de bzhin du tshor ba dang /_'du shes dang /_'du byed rnams dang /_rnam par shes pa dge ba'am mi dge ba nas rnam par byang ba'i bar yang ma bcings ma grol ba'o/_/de ci'i phyir zhe na/_rnam par shes pa nyid med pa'i phyir rnam par shes pa de ma bcings ma grol ba'o/_/tshe 
[\[141a.5\]]dang ldan pa gang po chos thams cad kyang ma bcings ma grol ba'o/_/de ci'i phyir zhe na/_chos thams cad med pa'i phyir ma bcings ma grol ba'o/_/de bzhin du dben pa la sogs pa'i phyir ma bcings ma grol ba'o/_/tshe dang ldan pa gang po sbyin pa'i pha rol tu phyin pa ni ma bcings 
[\[141a.6\]]ma grol ba'o/_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yang ma bcings ma grol ba ste/_med pa'i phyir 
[\[141a.7\]]ma bcings ma grol ba'o/_/dben pa la sogs pa'i phyir ma bcings ma grol ba'o/_/tshe dang ldan pa gang po nang stong pa nyid kyang ma bcings ma grol ba'o/_/tshe dang ldan pa gang po dngos po med pa'i ngo bo nyid stong pa nyid kyi bar du yang ma bcings ma grol ba'o/_/tshe dang ldan pa 
[\[141b\]]
[\[141b.1\]]gang po byang chub kyi phyogs kyi chos sum cu rtsa bdun yang ma bcings ma grol ba'o/_/tshe dang ldan pa gang po stobs bcu dang /_mi 'jigs pa bzhi dang /_so so yang dag par rig pa bzhi'i bar dang /_sangs rgyas kyi chos ma 'dres pa [{]bcwa [,]bco [}]brgyad kyi bar du yang ma bcings ma grol 
[\[141b.2\]]ba ste/_med pa'i phyir ma bcings ma grol ba'o/_/dben pa la sogs pa'i phyir ma bcings ma grol ba'o/_/tshe dang ldan pa gang po byang chub kyang ma bcings ma grol ba rnam pa thams cad mkhyen pa nyid kyang ma bcings ma grol ba/_byang chub sems dpa' yang ma bcings ma 
[\[141b.3\]]grol ba ste/_med pa'i phyir ma bcings ma grol ba'o/_/dben pa'i phyir ma bcings ma grol ba'o/_/skye ba med pa'i phyir ma bcings ma grol ba'o/_/tshe dang ldan pa gang po de bzhin nyid kyang ma bcings ma grol ba'o/_/tshe dang ldan pa gang po ma nor ba de bzhin nyid 
[\[141b.4\]]dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' yang ma bcings ma grol ba ste/_med pa dang /_dben pa'i phyir ma bcings ma grol ba'o/_/
[\[141b.5\]]skye ba med pa'i phyir ma bcings ma grol ba'o/_/tshe dang ldan pa gang po de ltar na byang chub sems dpa' sems dpa' chen po ni ma bcings ma grol ba'o/_/de ltar na pha rol tu phyin pa drug po dag kyang ma bcings ma grol ba'o/_/rnam pa thams cad mkhyen pa'i bar dag kyang 
[\[141b.6\]]ma bcings ma grol ba'o/_/sems can gang dag yongs su mya ngan las bzla bar 'gyur ba de dag kyang ma bcings ma grol ba'o/_/sangs rgyas kyi zhing gang dag dag par bya bar 'gyur ba de dag kyang ma bcings ma grol ba'o/_/bsnyen bkur bya bar 'gyur ba'i sangs rgyas bcom 
[\[141b.7\]]ldan 'das rnams kyang ma bcings ma grol ba'o/_/thos par 'gyur ba'i chos kyang ma bcings ma grol ba'o/_/sangs rgyas bcom ldan 'das rnams dang nam yang bral bar mi 'gyur ba'ang ma bcings ma grol ba'o/_/mngon par shes pa rnams dang bral bar mi 'gyur ba 
[\[142a\]]
[\[142a.1\]]dang /_mig lnga dang bral bar mi 'gyur ba dang /_ting nge 'dzin rnams dang bral bar mi 'gyur ba yang ma bcings ma grol ba'o/_/lam gyi rnam pa shes pa nyid bskyed par 'gyur ba yang ma bcings ma grol ba'o/_/rnam pa thams cad mkhyen pa nyid rtogs par 
[\[142a.2\]]'gyur ba yang ma bcings ma grol ba'o/_/chos kyi 'khor lo bskor bar 'gyur ba yang ma bcings ma grol ba'o/_/theg pa gsum po dag gis sems can rnams yongs su mya ngan las bzla bar 'gyur ba yang ma bcings ma grol ba'o/_/tshe dang ldan pa gang po med pa dang /_
[\[142a.3\]]dben pa dang /_skye ba med pa'i phyir byang chub sems dpa' sems dpa' chen po de ltar ma bcings ma grol ba ni pha rol tu phyin pa drug po dag gis chos thams cad mngon par rtogs par 'gyur ro/_/shes rab kyi pha rol tu phyin pa khri brgyad stong pa las ma bcings ma grol ba'i le'u 
[\[142a.4\]]zhes bya ste/_bcu bzhi pa'o//_//de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das byang chub sems dpa' sems dpa' chen po'i theg pa chen po ni gang lags/_bcom ldan 'das ji tsam 
[\[142a.5\]]gyis byang chub sems dpa' sems dpa' chen po theg pa chen po la yang dag par zhugs par rig par bgyi/_theg pa de ni gang la yang dag par zhugs pa lags/_theg pa de ni gang du gnas par 'gyur ba lags/_theg pa des ni su zhig nges par 'byung bar 'gyur ba lags/_
[\[142a.6\]]de skad ces gsol pa dang /_bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor khyod gang 'di skad du/_bcom ldan 'das byang chub sems dpa' sems dpa' chen po'i theg pa chen po ni gang lags zhes zer ba ni/_rab 'byor pha 
[\[142a.7\]]rol tu phyin pa drug ni byang chub sems dpa' sems dpa' chen po'i theg pa chen po yin te/_drug gang zhe na/_'di lta ste/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_
[\[142b\]]
[\[142b.1\]]bsam gtan gyi pha rol tu phyin pa dang /_shes rab kyi pha rol tu phyin pa'o/_/de la sbyin pa'i pha rol tu phyin pa gang zhe na/_rab 'byor 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis 'di lta ste/_phyi dang 
[\[142b.2\]]nang gi dngos po rnams sbyin pa sbyin par byed cing /_dge ba'i rtsa ba de dag kyang sems can thams cad dang thun mong du byas nas mi dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed pa ste/_de ni byang chub sems dpa' sems dpa' chen 
[\[142b.3\]]po'i sbyin pa'i pha rol tu phyin pa yin no/_/rab 'byor gyis gsol pa/_bcom ldan 'das byang chub sems dpa' sems dpa' chen po'i tshul khrims kyi pha rol tu phyin pa gang lags/_bcom ldan 'das kyis bka' stsal pa/_rab 'byor 'di la byang chub sems dpa' sems 
[\[142b.4\]]dpa' chen po rnam pa thams cad mkhyen pa nyid dang ldan pa'i sems bskyed pa dag gis mi dmigs pa'i tshul gyis bdag kyang dge ba bcu'i las kyi lam yang dag par blangs shing gnas la sems can gzhan dag kyang dge ba bcu'i las kyi lam yang dag par 'dzin du 'jug cing 
[\[142b.5\]]'dzud de rab tu 'god par byed pa de ni/_byang chub sems dpa' sems dpa' chen po'i tshul khrims kyi pha rol tu phyin pa nag nog med pa yin no/_/rab 'byor gyis gsol pa/_bcom ldan 'das byang chub sems dpa' sems dpa' chen po'i bzod pa'i pha rol tu phyin pa 
[\[142b.6\]]gang lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis/_bdag kyang bzod pa phun sum tshogs pa dang ldan la/_gzhan dag kyang bzod pa 
[\[142b.7\]]yang dag par 'dzin du 'jug cing /_de yang mi dmigs pa'i tshul gyis byed pa de ni rab 'byor byang chub sems dpa' sems dpa' chen po'i bzod pa'i pha rol tu phyin pa yin no/_/rab 'byor gyis gsol pa/_bcom ldan 'das byang chub sems dpa' sems dpa' chen po'i brtson 
[\[143a\]]
[\[143a.1\]]'grus kyi pha rol tu phyin pa gang lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed bdag gis bdag kyang pha rol tu phyin pa lnga la 
[\[143a.2\]]brtson pa mi 'dor zhing /_gzhan dag kyang pha rol tu phyin pa lnga yang dag par 'dzin du 'jug ste/_de yang mi dmigs pa'i tshul gyis byed pa de ni rab 'byor byang chub sems dpa' sems dpa' chen po'i brtson 'grus kyi pha rol tu phyin pa yin no/_/rab 'byor gyis gsol pa/_
[\[143a.3\]]bcom ldan 'das byang chub sems dpa' sems dpa' chen po'i bsam gtan gyi pha rol tu phyin pa gang lags/_bcom ldan 'das kyis bka' stsal pa/_rab 'byor 'di la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed 
[\[143a.4\]]pa dag gis thabs la mkhas pas bdag kyang bsam gtan la snyoms par 'jug cing /_de dag gi dbang gis kyang mi skye la/_gzhan dag kyang bsam gtan rnams yang dag par 'dzin du 'jug ste/_de yang mi dmigs pa'i tshul gyis byed pa de ni rab 'byor byang chub sems 
[\[143a.5\]]dpa' sems dpa' chen po'i bsam gtan gyi pha rol tu phyin pa yin no/_/rab 'byor gyis gsol pa/_bcom ldan 'das byang chub sems dpa' sems dpa' chen po'i shes rab kyi pha rol tu phyin pa gang lags/_bcom ldan 'das kyis bka' stsal pa/_rab 'byor 'di 
[\[143a.6\]]la byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pa dag gis mi dmigs pa'i tshul gyis chos thams cad la mngon par zhen pa med pa dang /_chos thams cad kyi rang bzhin la so sor rtog par byed cing /_gzhan dag kyang 
[\[143a.7\]]chos thams cad la mngon par zhen pa med pa dang /_chos thams cad kyi rang bzhin la so sor rtog pa yang dag par 'dzin du 'jug pa de ni rab 'byor byang chub sems dpa' sems dpa' chen po'i shes rab kyi pha rol tu phyin pa yin te/_rab 'byor de ni byang chub sems dpa' 
[\[143b\]]
[\[143b.1\]]sems dpa' chen po'i theg pa chen po yin no//_//shes rab kyi pha rol tu phyin pa khri brgyad stong pa/_bam po bcu gcig pa/_rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_nang stong pa nyid 
[\[143b.2\]]dang /_phyi stong pa nyid dang /_phyi nang stong pa nyid dang /_stong pa nyid stong pa nyid dang /_chen po stong pa nyid dang /_don dam pa stong pa nyid dang /_'dus byas stong pa nyid dang /_'dus ma byas stong pa nyid dang /_mtha' las 'das pa stong pa nyid dang /_thog ma dang tha 
[\[143b.3\]]ma med pa stong pa nyid dang /_dor ba med pa stong pa nyid dang /_rang bzhin stong pa nyid dang /_chos thams cad stong pa nyid dang /_rang gi mtshan nyid stong pa nyid dang /_mi dmigs pa stong pa nyid dang /_dngos po med pa stong pa nyid dang /_ngo bo nyid stong pa nyid dang /_dngos 
[\[143b.4\]]po med pa'i ngo bo nyid stong pa nyid yin no/_/de la nang stong pa nyid gang zhe na/_nang gi chos rnams te/_mig dang /_rna ba dang /_sna dang /_lce dang /_lus dang /_yid de/_de la ther zug tu gnas pa med pa dang /_'jig pa med pa'i phyir/_mig ni mig gis 
[\[143b.5\]]stong ngo /_/de ci'i phyir zhe na/_de'i rang bzhin de yin pa'i phyir ro/_/ther zug tu gnas pa med pa dang /_'jig pa med pa'i phyir/_rna ba ni rna bas stong ngo /_/de ci'i phyir zhe na/_de'i rang bzhin de yin pa'i phyir ro/_/ther zug tu gnas pa med pa dang /_'jig 
[\[143b.6\]]pa med pa'i phyir/_sna ni snas stong ngo /_/de ci'i phyir zhe na/_de'i rang bzhin de yin pa'i phyir ro/_/ther zug tu gnas pa med pa dang /_'jig pa med pa'i phyir/_lce ni lces stong ngo /_/de ci'i phyir zhe na/_de'i rang bzhin de yin pa'i phyir ro/_/ther zug tu 
[\[143b.7\]]gnas pa med pa dang /_'jig pa med pa'i phyir/_lus ni lus kyis stong ngo /_/de ci'i phyir zhe na/_de'i rang bzhin de yin pa'i phyir ro/_/ther zug tu gnas pa med pa dang /_'jig pa med pa'i phyir/_yid ni yid kyis stong ngo /_/de ci'i phyir zhe na/_de'i 
[\[144a\]]
[\[144a.1\]]rang bzhin de yin pa'i phyir te/_de ni nang stong pa nyid ces bya'o/_/de la phyi stong pa nyid gang zhe na/_phyi rol gyi chos rnams te/_'di lta ste/_gzugs dang /_sgra dang /_dri dang /_ro dang /_reg bya dang /_chos rnams so/_/de la ther zug tu gnas 
[\[144a.2\]]pa med pa dang /_'jig pa med pa'i phyir/_gzugs ni gzugs kyis stong ngo /_/de ci'i phyir zhe na/_de'i rang bzhin de yin pa'i phyir ro/_/de bzhin du ther zug tu gnas pa med pa dang /_'jig pa med pa'i phyir/_sgra dang /_dri dang /_ro dang /_reg bya dang /_
[\[144a.3\]]chos ni chos kyis stong ngo /_/de ci'i phyir zhe na/_de'i rang bzhin de yin pa'i phyir te/_de ni phyi stong pa nyid ces bya'o/_/de la phyi nang stong pa nyid gang zhe na/_nang gi skye mched drug dang /_phyi'i skye mched drug po de dag ni phyi dang nang gi chos rnams zhes bya'o/_/de 
[\[144a.4\]]la nang gi chos rnams phyi'i chos rnams kyis stong pa gang zhe na/_ther zug tu gnas pa med pa dang /_'jig pa med pa'i phyir/_nang gi mig dang /_rna ba dang /_sna dang /_lce dang /_lus dang /_yid rnams ni phyi'i gzugs dang /_sgra dang /_dri dang /_ro dang /_reg bya 
[\[144a.5\]]dang /_chos rnams kyis stong ngo /_/de ci'i phyir zhe na/_de'i rang bzhin de yin pa'i phyir ro/_/ther zug tu gnas pa med pa dang /_'jig pa med pa'i phyir/_phyi rol gyi chos gzugs dang /_sgra dang /_dri dang /_ro dang /_reg bya dang /_chos rnams ni nang gi chos mig dang /_
[\[144a.6\]]rna ba dang /_sna dang /_lce dang /_lus dang /_yid rnams kyis stong ngo /_/de ci'i phyir zhe na/_de'i rang bzhin de yin pa'i phyir te/_de ni phyi nang stong pa nyid ces bya'o/_/de la stong pa nyid stong pa nyid gang zhe na/_ther zug tu gnas pa med pa dang /_'jig pa med pa'i phyir/_chos 
[\[144a.7\]]thams cad kyi stong pa nyid gang yin pa'i stong pa nyid des stong pa nyid stong pa'o/_/de ci'i phyir zhe na/_de'i rang bzhin de yin pa'i phyir te/_de ni stong pa nyid stong pa nyid ces bya'o/_/de la chen po stong pa nyid gang zhe na/_ther zug tu gnas pa med pa dang /_'jig pa med pa'i phyir/_
[\[144b\]]
[\[144b.1\]]shar phyogs ni/_shar phyogs kyis stong ngo /_/lho phyogs ni lho phyogs kyis stong ngo /_/nub phyogs ni nub phyogs kyis stong ngo /_/byang phyogs ni byang phyogs kyis stong ngo /_/'og gi phyogs ni 'og gi phyogs kyis stong ngo /_/steng gi phyogs ni steng gi phyogs kyis stong ngo /_/
[\[144b.2\]]de bzhin du phyogs mtshams rnams ni phyogs mtshams rnams kyis stong ngo /_/de ci'i phyir zhe na/_de'i rang bzhin de yin pa'i phyir te/_de ni chen po stong pa nyid ces bya'o/_/de la don dam pa stong pa nyid gang zhe na/_don dam pa zhes bya ba ni mya ngan las 'das pa ste/_ther zug tu gnas 
[\[144b.3\]]pa med pa dang /_'jig pa med pa'i phyir/_mya ngan las 'das pa de yang mya ngan las 'das pas stong ngo /_/de ci'i phyir zhe na/_de'i rang bzhin de yin pa'i phyir te/_de ni don dam pa stong pa nyid ces bya'o/_/de la 'dus byas stong pa nyid gang zhe na/_'dus byas zhes bya ba ni 'dod 
[\[144b.4\]]pa'i khams dang /_gzugs kyi khams dang /_gzugs med pa'i khams te/_de la ther zug tu gnas pa med pa dang /_'jig pa med pa'i phyir/_'dod pa'i khams ni 'dod pa'i khams kyis stong /_gzugs kyi khams ni gzugs kyi khams kyis stong /_gzugs 
[\[144b.5\]]med pa'i khams ni gzugs med pa'i khams kyis stong ngo /_/de ci'i phyir zhe na/_de'i rang bzhin de yin pa'i phyir te/_de ni 'dus byas stong pa nyid ces bya'o/_/de la 'dus ma byas stong pa nyid gang zhe na/_de la 'dus ma byas zhes bya ba ni gang la skye ba med pa dang /_
[\[144b.6\]]'gag pa med pa dang /_'jig pa med pa dang /_gnas pa med pa dang /_gzhan du 'gyur ba med pa de ni 'dus ma byas pa ste/_ther zug tu gnas pa med pa dang /_'jig pa med pa'i phyir/_'dus ma byas de yang 'dus ma byas kyis stong ngo /_/de ci'i phyir zhe na/_de'i rang 
[\[144b.7\]]bzhin de yin pa'i phyir te/_de ni 'dus ma byas stong pa nyid ces bya'o/_/de la mtha' las 'das pa stong pa nyid gang zhe na/_gang la mtha' mi dmigs pa de ni mtha' las 'das pa ste/_ther zug tu gnas pa med pa dang /_'jig pa med pa'i phyir/_mtha' ni mthas 
[\[145a\]]
[\[145a.1\]]stong ngo /_/de ci'i phyir zhe na/_de'i rang bzhin de yin pa'i phyir te/_de ni mtha' las 'das pa stong pa nyid ces bya'o/_/de la thog ma dang tha ma med pa stong pa nyid gang zhe na/_gang la thog ma dang tha ma mi dmigs pa de la dbus med cing /_gang la thog ma 
[\[145a.2\]]dang tha ma dang dbus med pa de la 'ong ba dang 'gro ba med pa ste/_ther zug tu gnas pa med pa dang /_'jig pa med pa'i phyir/_thog ma dang dbus dang tha ma rnams ni/_thog ma dang dbus dang tha ma rnams kyis stong ste/_de ni thog ma dang tha ma med pa stong pa nyid ces bya'o/_/
[\[145a.3\]]de la dor ba med pa stong pa nyid gang zhe na/_chos gang la yang dor du med pa ste/_ther zug tu gnas pa med pa dang /_'jig pa med pa'i phyir/_dor ba med pa ni dor ba med pas stong ngo /_/de ci'i phyir zhe na/_de'i rang bzhin de yin pa'i phyir te/_de ni dor ba med pa stong pa 
[\[145a.4\]]nyid ces bya'o/_/de la rang bzhin gyis stong pa nyid gang zhe na/_'dus byas sam/_'dus ma byas kyi chos thams cad kyi rang bzhin gang yin pa de ni nyan thos rnams kyis ma byas/_rang sangs rgyas rnams kyis ma byas/_byang chub sems dpa' rnams kyis ma byas/_de 
[\[145a.5\]]bzhin gshegs pa dgra bcom pa yang dag par rdzogs pa'i sangs rgyas rnams kyis ma mdzad pa ste/_ther zug tu gnas pa med pa dang /_'jig pa med pa'i phyir/_rang bzhin ni rang bzhin gyis stong ngo /_/de ci'i phyir zhe na/_de'i rang bzhin de yin pa'i phyir te/_de ni rang bzhin 
[\[145a.6\]]gyis stong pa nyid ces bya'o/_/de la chos thams cad stong pa nyid gang zhe na/_chos thams cad ces bya ba ni gzugs dang /_tshor ba dang /_'du shes dang /_'du byed rnams dang /_rnam par shes pa dang /_mig dang /_rna ba dang /_sna dang /_lce dang /_lus dang /_yid dang 
[\[145a.7\]]gzugs dang /_sgra dang /_dri dang /_ro dang /_reg bya dang /_chos rnams dang /_mig gi rnam par shes pa dang /_rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa dang /_mig 
[\[145b\]]
[\[145b.1\]]gi 'dus te reg pa dang /_rna ba dang /_sna dang /_lce dang /_lus dang /_yid kyi 'dus te reg pa dang /_mig gi 'dus te reg pa'i rkyen gyis tshor ba dang /_rna ba dang /_sna dang /_lce dang /_lus dang /_yid kyi 'dus te reg pa'i rkyen gyis tshor ba dang /_gzugs can gyi 
[\[145b.2\]]chos rnams dang /_gzugs med pa'i chos rnams dang /_'dus byas kyi chos rnams dang /_'dus ma byas kyi chos de dag ni chos thams cad ces bya ste/_de la ther zug tu gnas pa med pa dang /_'jig pa med pa'i phyir/_chos thams cad ni chos thams cad kyis stong ngo /_/de 
[\[145b.3\]]ci'i phyir zhe na/_de'i rang bzhin de yin pa'i phyir te/_de ni chos thams cad stong pa nyid ces bya'o/_/de la rang gi mtshan nyid stong pa nyid gang zhe na gzugs kyi mtshan nyid ni gzugs su rung ba/_tshor ba'i mtshan nyid ni myong ba/_'du shes kyi mtshan nyid ni 'dzin par byed pa/_'du byed 
[\[145b.4\]]rnams kyi mtshan nyid ni mngon par 'du byed pa/_rnam par shes pa'i mtshan nyid ni rnam par shes par byed pa ste/_ther zug tu gnas pa med pa dang /_'jig pa med pa'i phyir/_'dus byas kyi chos rnams kyi mtshan nyid gang yin pa dang /_'dus ma byas kyi chos rnams kyi mtshan 
[\[145b.5\]]nyid gang yin pa'i chos de dag thams cad ni rang rang gi mtshan nyid kyis stong ngo /_/de ci'i phyir zhe na/_de'i rang bzhin de yin pa'i phyir te/_de ni rang gi mtshan nyid stong pa nyid ces bya'o/_/de la mi dmigs pa stong pa nyid gang zhe na/_'das pa dang /_ma 'ongs pa dang /_da ltar 
[\[145b.6\]]byung ba'i chos gang yin pa de dag ni dmigs su med pa ste/_'das pa rnams ni ma 'ongs pa la mi dmigs/_ma 'ongs pa rnams kyang 'das pa la mi dmigs/_da ltar byung ba rnams kyang 'das pa dang ma 'ongs pa la mi dmigs so/_/ther zug tu gnas pa med pa dang /_
[\[145b.7\]]'jig pa med pa'i phyir/_mi dmigs pa ni mi dmigs pas stong ngo /_/de ci'i phyir zhe na/_de'i rang bzhin de yin pa'i phyir te/_de ni mi dmigs pa stong pa nyid ces bya'o/_/de la dngos po med pa stong pa nyid gang zhe na/_gang la dngos po 'ga' yang mi dmigs pa ste/_
[\[146a\]]
[\[146a.1\]]ther zug tu gnas pa med pa dang /_'jig pa med pa'i phyir/_dngos po med pa ni dngos po med pas stong ngo /_/de ci'i phyir zhe na/_de'i rang bzhin de yin pa'i phyir te/_de ni dngos po med pa stong pa nyid ces bya'o/_/de la ngo bo nyid stong pa nyid gang zhe na/_
[\[146a.2\]]gang la ngo bo nyid 'ga' yang mi dmigs pa ste/_ther zug tu gnas pa med pa dang /_'jig pa med pa'i phyir/_ngo bo nyid ni ngo bo nyid kyis stong ngo /_/de ci'i phyir zhe na/_de'i rang bzhin de yin pa'i phyir te/_de ni ngo bo nyid stong pa nyid ces bya'o/_/de la dngos po med pa'i ngo 
[\[146a.3\]]bo nyid stong pa nyid gang zhe na/_chos rnams rten cing 'brel par 'byung ba'i phyir 'dus pa las byung ba'i chos kyi ngo bo nyid med pa ste/_ther zug tu gnas pa med pa dang /_'jig pa med pa'i phyir/_'dus pa ni 'dus pas stong ngo /_/de ci'i phyir zhe na/_de'i rang bzhin de 
[\[146a.4\]]yin pa'i phyir te/_de ni dngos po med pa'i ngo bo nyid stong pa nyid ces bya'o/_/rab 'byor gzhan yang dngos po med pa'i ngo bo nyid stong pa nyid ces bya ba ni/_dngos po ni dngos pos stong /_dngos po med pa ni dngos po med pas stong /_ngo bo nyid ni ngo bo nyid kyis stong /_gzhan gyi 
[\[146a.5\]]dngos po ni gzhan gyi dngos pos stong pa ste/_de la dngos po gang zhe na/_dngos po zhes bya ba ni phung po lnga ste/_de la phung po lnga po dag ni ma skyes pa'i phyir dmigs su med pas/_de ltar na dngos po ni dngos pos stong ngo /_/dngos po med pa yang dngos po med pas ji ltar stong 
[\[146a.6\]]zhe na/_dngos po med pa zhes bya ba ni 'dus ma byas pa ste/_de la 'dus ma byas pa yang 'dus ma byas pas stong pas/_de ltar na dngos po med pa ni dngos po med pas stong ngo /_/ji ltar na ngo bo nyid ngo bo nyid kyis stong zhe na/_ngo bo nyid ces bya ba ni phyin ci ma log pa'i rang bzhin te/_
[\[146a.7\]]de la stong pa nyid gang yin pa de ni shes pas ma byas mthong bas ma byas pas na de ni ngo bo nyid stong pa nyid ces bya'o/_/de la gzhan gyi dngos po stong pa nyid gang zhe na/_gang de bzhin gshegs pa rnams byung yang rung /_ma byung yang rung ste/_chos gnas pa nyid dang /_chos 
[\[146b\]]
[\[146b.1\]]nyid dang /_chos kyi dbyings dang /_chos skyon med pa nyid dang /_de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_yang dag pa'i mtha' de ni gnas pa nyid de/_de ltar gzhan gyi stong pa gang yin pa de ni gzhan gyi dngos po stong pa nyid ces bya'o/_/
[\[146b.2\]]rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_dpa' bar 'gro ba zhes bya ba'i ting nge 'dzin dang /_rin chen phyag rgya zhes bya ba'i ting nge 
[\[146b.3\]]'dzin dang /_seng ge rnam par rtse ba zhes bya ba'i ting nge 'dzin dang /_zla ba bzang po zhes bya ba'i ting nge 'dzin dang /_zla ba'i rgyal mtshan tog ces bya ba'i ting nge 'dzin dang /_chos thams cad las shin tu 'phags pa zhes bya ba'i ting nge 'dzin dang /_spyi gtsug rnam par lta ba zhes bya 
[\[146b.4\]]ba'i ting nge 'dzin dang /_chos kyi dbyings su nges pa zhes bya ba'i ting nge 'dzin dang /_nges pa'i rgyal mtshan tog ces bya ba'i ting nge 'dzin dang /_rdo rje rin po che zhes bya ba'i ting nge 'dzin dang /_chos thams cad la 'jug pa'i phyag rgya zhes bya ba'i ting nge 'dzin dang /_ting nge 'dzin la 
[\[146b.5\]]rgyal po ltar rab tu gnas pa zhes bya ba'i ting nge 'dzin dang /_'od zer rab tu 'gyed pa zhes bya ba'i ting nge 'dzin dang /_dpung bkod pa zhes bya ba'i ting nge 'dzin dang /_yang dag par 'phags pa zhes bya ba'i ting nge 'dzin dang /_nges pa'i tshig bstan pa la 'jug pa zhes bya ba'i ting nge 'dzin dang /_
[\[146b.6\]]tshig [{]bla dgas [,]bla dwags [}]la yang dag par 'jug pa zhes bya ba'i ting nge 'dzin dang /_phyogs la rnam par lta ba zhes bya ba'i ting nge 'dzin dang /_phyag rgya yongs su 'dzin pa zhes bya ba'i ting nge 'dzin dang /_brjed pa med pa zhes bya ba'i ting nge 'dzin dang /_chos thams cad yang dag par 'du 
[\[146b.7\]]ba rgya mtsho'i phyag rgya zhes bya ba'i ting nge 'dzin dang /_nam mkha' khyab par byed pa zhes bya ba'i ting nge 'dzin dang /_rdo rje'i dkyil 'khor zhes bya ba'i ting nge 'dzin dang /_rin po che spong ba zhes bya ba'i ting nge 'dzin dang /_rnam par snang ba zhes bya ba'i ting nge 'dzin dang /_tshol ba 
[\[147a\]]
[\[147a.1\]]med pa zhes bya ba'i ting nge 'dzin dang /_gnas la brten pa med pa zhes bya ba'i ting nge 'dzin dang /_sems pa med pa zhes bya ba'i ting nge 'dzin dang /_dri ma med pa'i sgron ma zhes bya ba'i ting nge 'dzin dang /_'od mtha' yas pa zhes bya ba'i ting nge 'dzin dang /_'od 
[\[147a.2\]]byed pa zhes bya ba'i ting nge 'dzin dang /_kun tu snang ba zhes bya ba'i ting nge 'dzin dang /_dag pa dam pa zhes bya ba'i ting nge 'dzin dang /_'od dri ma med pa zhes bya ba'i ting nge 'dzin dang /_dga' ba byed pa zhes bya ba'i ting nge 'dzin dang /_glog gi sgron ma zhes bya ba'i ting nge 
[\[147a.3\]]'dzin dang /_zad mi shes pa zhes bya ba'i ting nge 'dzin dang /_gzi brjid yod pa zhes bya ba'i ting nge 'dzin dang /_zad pa dang bral ba zhes bya ba'i ting nge 'dzin dang /_mi g.yo ba zhes bya ba'i ting nge 'dzin dang /_'gyur ba med pa zhes bya ba'i ting nge 'dzin dang /_nyi ma'i 
[\[147a.4\]]sgron ma zhes bya ba'i ting nge 'dzin dang /_zla ba dri ma med pa zhes bya ba'i ting nge 'dzin dang /_snang ba dag pa zhes bya ba'i ting nge 'dzin dang /_snang ba byed pa zhes bya ba'i ting nge 'dzin dang /_bya ba byed pa zhes bya ba'i ting nge 'dzin dang /_ye shes tog ces bya ba'i ting nge 'dzin dang /_
[\[147a.5\]]rdo rje lta bu zhes bya ba'i ting nge 'dzin dang /_sems gnas pa zhes bya ba'i ting nge 'dzin dang /_kun tu snang ba zhes bya ba'i ting nge 'dzin dang /_rab tu gnas pa zhes bya ba'i ting nge 'dzin dang /_rin chen mtha' zhes bya ba'i ting nge 'dzin dang /_chos dam pa'i phyag rgya zhes bya 
[\[147a.6\]]ba'i ting nge 'dzin dang /_chos thams cad mnyam pa nyid ces bya ba'i ting nge 'dzin dang /_dga' ba spong ba zhes bya ba'i ting nge 'dzin dang /_chos kyis 'phags shing rdzogs pa zhes bya ba'i ting nge 'dzin dang /_rnam par 'thor ba zhes bya ba'i ting nge 'dzin dang /_chos thams cad kyi 
[\[147a.7\]]tshig rab tu 'byed pa zhes bya ba'i ting nge 'dzin dang /_yi ge mnyam par 'god pa zhes bya ba'i ting nge 'dzin dang /_yi ge dang bral ba zhes bya ba'i ting nge 'dzin dang /_dmigs pa gcod pa zhes bya ba'i ting nge 'dzin dang /_'gyur ba med pa zhes bya ba'i ting nge 'dzin dang /_rnam 
[\[147b\]]
[\[147b.1\]]pa med pa zhes bya ba'i ting nge 'dzin dang /_ming nges par 'jug pa zhes bya ba'i ting nge 'dzin dang /_gnas med par spyod pa zhes bya ba'i ting nge 'dzin dang /_rab rib med pa zhes bya ba'i ting nge 'dzin dang /_spyod pa dang ldan pa zhes bya ba'i ting nge 'dzin dang /_g.yo ba med pa zhes bya 
[\[147b.2\]]ba'i ting nge 'dzin dang /_yul las rgal ba zhes bya ba'i ting nge 'dzin dang /_yon tan thams cad kyi tshogs su gyur pa zhes bya ba'i ting nge 'dzin dang /_sems med par gnas pa zhes bya ba'i ting nge 'dzin dang /_dge ba'i me tog rgyas shing dag pa zhes bya ba'i ting nge 'dzin dang /_
[\[147b.3\]]byang chub kyi yan lag yod pa zhes bya ba'i ting nge 'dzin dang /_spobs pa mtha' yas pa zhes bya ba'i ting nge 'dzin dang /_mi mnyam pa dang mnyam pa zhes bya ba'i ting nge 'dzin dang /_chos thams cad las 'da' ba zhes bya ba'i ting nge 'dzin dang /_yongs su gcod pa zhes bya ba'i ting nge 
[\[147b.4\]]'dzin dang /_nem nur rnam par sel ba zhes bya ba'i ting nge 'dzin dang /_gnas su bya ba med pa zhes bya ba'i ting nge 'dzin dang /_bkod pa gcig pa zhes bya ba'i ting nge 'dzin dang /_rnam pa mngon par bsgrub pa zhes bya ba'i ting nge 'dzin dang /_rnam pa gcig tu gyur pa zhes bya ba'i ting 
[\[147b.5\]]nge 'dzin dang /_rnam par dor ba med pa zhes bya ba'i ting nge 'dzin dang /_rtogs pas srid pa'i mun pa thams cad dang bral ba zhes bya ba'i ting nge 'dzin dang /_brda dang sgra la 'jug pa zhes bya ba'i ting nge 'dzin dang /_sgra dbyangs kyi yi ge dang bral ba zhes bya ba'i ting nge 'dzin dang /_
[\[147b.6\]]sgron ma 'bar ba zhes bya ba'i ting nge 'dzin dang /_mtshan nyid yongs su sbyong ba zhes bya ba'i ting nge 'dzin dang /_mngon par ma dmigs pa zhes bya ba'i ting nge 'dzin dang /_rnam pa thams cad kyi mchog dang ldan pa zhes bya ba'i ting nge 'dzin dang /_bde ba dang sdug bsngal 
[\[147b.7\]]thams cad la mngon par dga' ba med pa zhes bya ba'i ting nge 'dzin dang /_zad mi shes pa'i za ma tog ces bya ba'i ting nge 'dzin dang /_gzungs kyi blo gros zhes bya ba'i ting nge 'dzin dang /_yang dag pa dang log pa thams cad yang dag par sel ba zhes bya ba'i ting nge 'dzin 
[\[148a\]]
[\[148a.1\]]dang /_'gal ba dang 'gog pa thams cad yang dag par zhi bar byed pa zhes bya ba'i ting nge 'dzin dang /_mthun pa dang 'gal ba med pa zhes bya ba'i ting nge 'dzin dang /_'od dri ma med pa zhes bya ba'i ting nge 'dzin dang /_snying po dang ldan pa zhes bya ba'i ting nge 'dzin 
[\[148a.2\]]dang /_zla ba nya ba'i 'od dri ma med pa zhes bya ba'i ting nge 'dzin dang /_gdung ba med pa'i glog gi 'od ces bya ba'i ting nge 'dzin dang /_bkod pa chen po zhes bya ba'i ting nge 'dzin dang /_rnam pa thams cad du 'od byed pa zhes bya ba'i ting nge 'dzin dang /_ting nge 'dzin mnyam pa nyid ces bya 
[\[148a.3\]]ba'i ting nge 'dzin dang /_nyon mongs pa med par yang dag par 'du ba zhes bya ba'i ting nge 'dzin dang /_sgra med pa dang /_sgra dang bcas pa thams cad yang dag par 'du ba zhes bya ba'i ting nge 'dzin dang /_gnas la brten pa med par brtson pa zhes bya ba'i ting nge 'dzin dang /_de 
[\[148a.4\]]bzhin nyid la gnas shing sems med pa zhes bya ba'i ting nge 'dzin dang /_lus kyi skyon yang dag par sel ba zhes bya ba'i ting nge 'dzin dang /_ngag gi skyon rnam par 'jig pas nam mkha' ltar gyur pa zhes bya ba'i ting nge 'dzin dang /_nam mkha' ltar chags pa med pas rnam par 
[\[148a.5\]]grol zhing gos pa med pa zhes bya ba'i ting nge 'dzin to/_/de la dpa' bar 'gro ba zhes bya ba'i ting nge 'dzin gang zhe na/_ting nge 'dzin gang ting nge 'dzin thams cad kyi spyod yul nyams su myong bar byed pa ste/_de ni dpa' bar 'gro ba'i ting nge 'dzin ces bya'o/_/de la rin chen phyag rgya zhes 
[\[148a.6\]]bya ba'i ting nge 'dzin gang zhe na/_ting nge 'dzin gang gis ting nge 'dzin thams cad rgyas btab pa ste/_de ni rin chen phyag rgya'i ting nge 'dzin ces bya'o/_/de la seng ge rnam par rtse ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyis rnam par rtse 
[\[148a.7\]]bar byed pa ste/_de ni seng ge rnam par rtse ba zhes bya ba'i ting nge 'dzin ces bya'o/_/de la zla ba bzang po zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad snang bar byed pa ste/_de ni zla ba bzang po zhes bya ba'i ting nge 'dzin ces bya'o/_/de la 
[\[148b\]]
[\[148b.1\]]zla ba'i rgyal mtshan tog ces bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi rgyal mtshan 'dzin par byed pa ste/_de ni zla ba'i rgyal mtshan tog ces bya ba'i ting nge 'dzin ces bya'o/_/de la chos thams cad las shin tu 'phags pa zhes bya 
[\[148b.2\]]ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyis shin tu 'phags par 'gro ba ste/_de ni chos thams cad las shin tu 'phags pa zhes bya ba'i ting nge 'dzin ces bya'o/_/de la spyi gtsug rnam par lta ba zhes bya ba'i ting nge 'dzin gang zhe na/_
[\[148b.3\]]ting nge 'dzin gang la gnas na ting nge 'dzin thams cad kyi spyi gtsug la rnam par lta bar byed pa ste/_de ni spyi gtsug rnam par lta ba zhes bya ba'i ting nge 'dzin ces bya'o/_/de la chos kyi dbyings su nges pa zhes bya ba'i ting nge 'dzin gang zhe na/_ting nge 'dzin gang la gnas na chos kyi dbyings 
[\[148b.4\]]su nges par 'gro ba ste/_de ni chos kyi dbyings su nges pa zhes bya ba'i ting nge 'dzin ces bya'o/_/de la nges pa'i rgyal mtshan tog ces bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi nges pa'i rgyal mtshan 'dzin par byed pa ste/_de ni nges pa'i 
[\[148b.5\]]rgyal mtshan tog ces bya ba'i ting nge 'dzin ces bya'o/_/de la rdo rje rin po che zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad mi phyed pa ste/_de ni rdo rje rin po che zhes bya ba'i ting nge 'dzin ces bya'o/_/de la chos thams cad kyi phyag rgya la 
[\[148b.6\]]'jug pa zhes bya ba'i ting nge 'dzin gang zhe na/_ting nge 'dzin gang la gnas na chos thams cad kyi phyag rgya la 'jug pa ste/_de ni chos thams cad la 'jug pa'i phyag rgya zhes bya ba'i ting nge 'dzin ces bya'o/_/de la ting nge 'dzin la rgyal po ltar rab tu gnas pa zhes bya ba'i ting nge 'dzin 
[\[148b.7\]]gang zhe na/_ting nge 'dzin gang la gnas na/_ting nge 'dzin thams cad la rgyal po'i gnas pa lta bus gnas pa ste/_de ni ting nge 'dzin la rgyal po ltar rab tu gnas pa zhes bya ba'i ting nge 'dzin ces bya'o/_/de la 'od zer rab tu 'gyed pa zhes bya ba'i ting nge 'dzin gang zhe na/_
[\[149a\]]
[\[149a.1\]]ting nge 'dzin gang la gnas na/_ting nge 'dzin thams cad kyi 'od zer rab tu 'gyed pa ste/_de ni 'od zer rab tu 'gyed pa zhes bya ba'i ting nge 'dzin ces bya'o/_/de la dpung bkod pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin 
[\[149a.2\]]thams cad kyi dpung 'god par byed pa ste/_de ni dpung bkod pa zhes bya ba'i ting nge 'dzin ces bya'o/_/de la yang dag par 'phags pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad yang dag par 'grub pa ste/_de ni yang dag par 
[\[149a.3\]]'phags pa zhes bya ba'i ting nge 'dzin ces bya'o/_/de la nges pa'i tshig bstan pa la 'jug pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi nges pa'i tshig bstan pa la 'jug pa ste/_de ni nges pa'i tshig bstan pa la 'jug pa 
[\[149a.4\]]zhes bya ba'i ting nge 'dzin ces bya'o/_/de la tshig [{]bla dgas [,]bla dwags [}]la yang dag par 'jug pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi ming dang tshig [{]bla dgas [,]bla dwags [}]la 'jug pa ste/_de ni tshig [{]bla dgas [,]bla dwags [}]la yang dag par 'jug pa zhes 
[\[149a.5\]]bya ba'i ting nge 'dzin ces bya'o/_/de la phyogs la rnam par lta ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi phyogs la rnam par lta ba ste/_de ni phyogs la rnam par lta ba zhes bya ba'i ting nge 'dzin ces bya'o/_/de la phyag rgya 
[\[149a.6\]]yongs su 'dzin pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi phyag rgya yongs su 'dzin pa ste/_de ni phyag rgya yongs su 'dzin pa zhes bya ba'i ting nge 'dzin ces bya'o/_/de la brjid pa med pa zhes bya ba'i ting nge 'dzin gang zhe na/_
[\[149a.7\]]ting nge 'dzin gang la gnas na ting nge 'dzin thams cad mi brjed pa ste/_de ni brjed pa med pa zhes bya ba'i ting nge 'dzin ces bya'o/_/de la chos thams cad yang dag par 'du brgya mtsho'i phyag rgya zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad 
[\[149b\]]
[\[149b.1\]]yang dag par 'du ba dang /_yang dag par gzhol ba ste/_de ni chos thams cad yang dag par 'du ba rgya mtsho'i phyag rgya zhes bya ba'i ting nge 'dzin ces bya'o/_/de la nam mkha' khyab par byed pa zhes bya ba'i ting nge 'dzin gang zhe na/_ting nge 'dzin gang la gnas na nam mkha' khyab par 
[\[149b.2\]]byed pas ting nge 'dzin thams cad khyab par byed pa ste/_de ni nam mkha' khyab par byed pa zhes bya ba'i ting nge 'dzin ces bya'o/_/de la rdo rje'i dkyil 'khor ces bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi dkyil 'khor yongs su 
[\[149b.3\]]'dzin pa ste/_de ni rdo rje'i dkyil 'khor ces bya ba'i ting nge 'dzin ces bya'o/_/de la rin po che'i spong ba zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin gyi mtshan ma thams cad kyang spong na/_nyon mongs pa rnams kyi mtshan ma dag lta ci smos 
[\[149b.4\]]te/_de'i phyir rin po che'i spong ba zhes bya ba'i ting nge 'dzin ces bya'o/_/de la rnam par snang ba zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad lham me lhan ne lhang nger snang ba ste/_de'i phyir rnam par snang ba zhes bya ba'i ting nge 'dzin 
[\[149b.5\]]ces bya'o/_/de la tshol ba med pa zhes bya ba'i ting nge 'dzin gang zhe na/_ting nge 'dzin gang la gnas na chos 'ga' yang mi tshol ba ste/_de'i phyir tshol ba med pa zhes bya ba'i ting nge 'dzin ces bya'o/_/de la gnas la brten pa med pa zhes bya ba'i ting nge 'dzin gang zhe na/_ting nge 'dzin 
[\[149b.6\]]gang la gnas na chos 'ga' yang gnas la brten par yang dag par rjes su mi mthong ba ste/_de'i phyir gnas la brten pa med pa zhes bya ba'i ting nge 'dzin ces bya'o/_/de la sems med pa zhes bya ba'i ting nge 'dzin gang zhe na/_ting nge 'dzin gang la gnas na sems dang sems las 
[\[149b.7\]]byung ba'i chos rnams mi 'jug pa ste/_de'i phyir sems med pa zhes bya ba'i ting nge 'dzin ces bya'o/_/de la dri ma med pa'i sgron ma zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi sgron ma dri ma med par byed pa ste/_de'i phyir dri ma med 
[\[150a\]]
[\[150a.1\]]pa'i sgron ma zhes bya ba'i ting nge 'dzin ces bya'o/_/de la 'od mtha' yas pa zhes bya ba'i ting nge 'dzin gang zhe na/_ting nge 'dzin gang la gnas na 'od mtha' yas pa byed pa ste/_de'i phyir 'od mtha' yas pa zhes bya ba'i ting nge 'dzin ces bya'o/_/de la 'od byed pa zhes bya 
[\[150a.2\]]ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi 'od byed pa ste/_de'i phyir 'od byed pa zhes bya ba'i ting nge 'dzin ces bya'o/_/de la kun tu snang ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin de thob ma 
[\[150a.3\]]thag tu ting nge 'dzin thams cad kyi sgo snang ba ste/_de'i phyir kun tu snang ba zhes bya ba'i ting nge 'dzin ces bya'o/_/de la dag pa dam pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi dag pa mnyam pa nyid thams cad rjes su thob pa ste/_
[\[150a.4\]]de'i phyir dag pa dam pa zhes bya ba'i ting nge 'dzin ces bya'o/_/de la 'od dri ma med pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi dri ma sel ba dang /_ting nge 'dzin thams cad snang bar byed pa ste/_de'i phyir 'od dri ma med pa zhes 
[\[150a.5\]]bya ba'i ting nge 'dzin ces bya'o/_/de la dga' ba byed pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi dga' ba nyams su myong bar byed pa ste/_de'i phyir dga' ba byed pa zhes bya ba'i ting nge 'dzin ces bya'o/_/de la glog gi sgron 
[\[150a.6\]]ma zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi sgron ma byed pa ste/_de'i phyir glog gi sgron ma zhes bya ba'i ting nge 'dzin ces bya'o/_/de la zad mi shes pa zhes bya ba'i ting nge 'dzin gang zhe na/_ting nge 'dzin gang la gnas na ting nge 
[\[150a.7\]]'dzin thams cad kyi zad pa dang /_mi zad pa yang dag par rjes su mi mthong ba ste/_de'i phyir zad mi shes pa zhes bya ba'i ting nge 'dzin ces bya'o/_/de la gzi brjid yod pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi gzi brjid dang /_
[\[150b\]]
[\[150b.1\]]dpal gyis 'bar bar byed pa ste/_de'i phyir gzi brjid yod pa zhes bya ba'i ting nge 'dzin ces bya'o/_/de la zad pa dang bral ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi zad pa yang dag par rjes su mi mthong zhing /_ji 
[\[150b.2\]]ltar chos phra rab kyang yang dag par rjes su mi mthong ba de ltar yang dag par rjes su mthong ba ste/_de'i phyir zad pa dang bral ba zhes bya ba'i ting nge 'dzin ces bya'o/_/de la mi g.yo ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad 
[\[150b.3\]]la rlom sems su mi byed/_spros par mi byed cing /_mi g.yo mi 'gul ba ste/_de'i phyir mi g.yo ba zhes bya ba'i ting nge 'dzin ces bya'o/_/de la 'gyur ba med pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi 'gyur ba yang dag 
[\[150b.4\]]par rjes su mi mthong ba ste/_de'i phyir 'gyur ba med pa zhes bya ba'i ting nge 'dzin ces bya'o/_/de la nyi ma'i sgron ma zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi 'od zer gyi sgo snang bar byed pa ste/_de'i phyir nyi ma'i sgron ma zhes bya 
[\[150b.5\]]ba'i ting nge 'dzin ces bya'o/_/de la zla ba dri ma med pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi mun pa med par byed pa ste/_de'i phyir zla ba dri ma med pa zhes bya ba'i ting nge 'dzin ces bya'o/_/de la snang ba dag pa zhes bya ba'i ting 
[\[150b.6\]]nge 'dzin gang zhe na/_ting nge 'dzin gang la gnas na ting nge 'dzin thams cad kyi so so yang dag par rig pa bzhi 'thob pa ste/_de'i phyir snang ba dag pa zhes bya ba'i ting nge 'dzin ces bya'o/_/de la snang ba byed pa zhes bya ba'i ting nge 'dzin gang zhe na/_ting nge 'dzin gang la gnas na/_
[\[150b.7\]]ting nge 'dzin thams cad kyi sgo snang bar byed pa ste/_de'i phyir snang ba byed pa zhes bya ba'i ting nge 'dzin ces bya'o/_/de la bya ba byed pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi bya ba'i rnam par dag pa byed pa ste/_de'i phyir bya 
[\[151a\]]
[\[151a.1\]]ba byed pa zhes bya ba'i ting nge 'dzin ces bya'o/_/de la ye shes tog ces bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi ye shes kyi tog yang dag par rjes su mthong ba ste/_de ni ye shes tog ces bya ba'i ting nge 'dzin ces 
[\[151a.2\]]bya'o/_/de la rdo rje lta bu zhes bya ba'i ting nge 'dzin gang zhe na/_ting nge 'dzin gang la gnas na chos thams cad rtogs shing /_ting nge 'dzin kyang yang dag par rjes su mi mthong ba ste/_de ni rdo rje lta bu zhes bya ba'i ting nge 'dzin ces bya'o/_/de la sems gnas pa zhes bya ba'i ting nge 
[\[151a.3\]]'dzin gang zhe na/_ting nge 'dzin gang la gnas na de'i sems mi g.yo mi ldog la yongs su yi 'chad par mi 'gyur zhing /_sgyid lug par mi 'gyur la/_de 'di snyam du 'di ni sems yin no zhes bya bar yang mi sems pa ste/_de'i phyir sems gnas pa zhes bya ba'i ting nge 'dzin 
[\[151a.4\]]ces bya'o/_/de la kun tu snang ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi kun tu snang ba mthong ba ste/_de'i phyir kun tu snang ba zhes bya ba'i ting nge 'dzin ces bya'o/_/de la rab tu gnas pa zhes bya ba'i ting nge 'dzin gang zhe na/_
[\[151a.5\]]ting nge 'dzin gang la gnas na ting nge 'dzin thams cad la rab tu gnas par 'gyur ba ste/_de ni rab tu gnas pa zhes bya ba'i ting nge 'dzin ces bya'o/_/de la rin chen mtha' zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad rin po che'i 
[\[151a.6\]]mtha' lta bur kun tu snang ba ste/_de'i phyir rin chen mtha' zhes bya ba'i ting nge 'dzin ces bya'o/_/de la chos dam pa'i phyag rgya zhes bya ba'i ting nge 'dzin gang zhe na/_ting nge 'dzin gang la gnas na rgya med pa'i mtha'i rgyas btab pa'i phyir ting nge 'dzin thams cad phyag rgyas btab pa 
[\[151a.7\]]yin te/_de'i phyir chos dam pa'i phyag rgya zhes bya ba'i ting nge 'dzin ces bya'o/_/de la chos thams cad mnyam pa nyid ces bya ba'i ting nge 'dzin gang zhe na/_ting nge 'dzin gang la gnas na/_mnyam pa nyid ma gtogs par chos 'ga' yang yang dag par rjes su mi mthong ba 
[\[151b\]]
[\[151b.1\]]ste/_de'i phyir chos thams cad mnyam pa nyid ces bya ba'i ting nge 'dzin ces bya'o/_/de la dga' ba spong ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad dang /_chos thams cad kyi dga' ba spong bar byed pa ste/_de'i phyir 
[\[151b.2\]]dga' ba spong ba zhes bya ba'i ting nge 'dzin ces bya'o/_/de la chos kyis 'phags shing rdzogs pa zhes bya ba'i ting nge 'dzin gang zhe na/_ting nge 'dzin gang la gnas na chos thams cad kyis 'phags par 'gyur zhing /_sangs rgyas kyi chos thams cad kyis rdzogs par 
[\[151b.3\]]'gyur ba ste/_de'i phyir chos kyis 'phags shing rdzogs pa zhes bya ba'i ting nge 'dzin ces bya'o/_/de la rnam par 'thor ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyis chos thams cad rnam par 'thor bar byed pa ste/_
[\[151b.4\]]de'i phyir rnam par 'thor ba zhes bya ba'i ting nge 'dzin ces bya'o/_/de la chos thams cad kyi tshig rab tu 'byed pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad dang /_chos thams cad kyi tshig thams cad rab tu 'byed par byed pa ste/_
[\[151b.5\]]de'i phyir chos thams cad kyi tshig rab tu 'byed pa zhes bya ba'i ting nge 'dzin ces bya'o/_/de la yi ge mnyam par 'god pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi yi ge mnyam pa nyid thob pa ste/_de ni yi ge mnyam par 'god 
[\[151b.6\]]pa zhes bya ba'i ting nge 'dzin ces bya'o/_/de la yi ge dang bral ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi yi ge gcig kyang mi dmigs pa ste/_de'i phyir yi ge dang bral ba zhes bya ba'i ting nge 'dzin ces bya'o/_/de la 
[\[151b.7\]]dmigs pa gcod pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi dmigs pa gcod par byed pa ste/_de'i phyir dmigs pa gcod pa zhes bya ba'i ting nge 'dzin ces bya'o/_/de la 'gyur ba med pa zhes bya ba'i ting nge 'dzin gang 
[\[152a\]]
[\[152a.1\]]zhe na/_ting nge 'dzin gang la gnas na/_chos thams cad kyi 'gyur ba mi dmigs pa ste/_de'i phyir 'gyur ba med pa zhes bya ba'i ting nge 'dzin ces bya'o/_/de la rnam pa med pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin 
[\[152a.2\]]thams cad kyi rnam pa mi dmigs pa ste/_de'i phyir rnam pa med pa zhes bya ba'i ting nge 'dzin ces bya'o/_/de la gnas pa med par spyod pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi gnas mi dmigs pa ste/_de'i phyir gnas 
[\[152a.3\]]med par spyod pa zhes bya ba'i ting nge 'dzin ces bya'o/_/de la rab rib med pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi rab rib rnam par spong ba ste/_de'i phyir rab rib med pa zhes bya ba'i ting nge 'dzin ces bya'o/_/de la 
[\[152a.4\]]dpyod pa dang ldan pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi dpyod pa yang dag par rjes su mi mthong ba ste/_de'i phyir dpyod pa dang ldan pa zhes bya ba'i ting nge 'dzin ces bya'o/_/de la g.yo ba med pa zhes bya ba'i ting nge 'dzin 
[\[152a.5\]]gang zhe na/_ting nge 'dzin gang la gnas na/_ting nge 'dzin thams cad kyi g.yo ba yang dag par rjes su mi mthong ba ste/_de'i phyir g.yo ba med pa zhes bya ba'i ting nge 'dzin ces bya'o/_/de la yul las rgal ba zhes bya ba'i ting nge 'dzin gang zhe na/_ting nge 'dzin gang la gnas na ting 
[\[152a.6\]]nge 'dzin thams cad kyi yul las yang dag par 'da' ba ste/_de'i phyir yul las rgal ba zhes bya ba'i ting nge 'dzin ces bya'o/_/de la yon tan thams cad kyi tshogs su gyur pa zhes bya ba'i ting nge 'dzin gang zhe na/_ting nge 'dzin gang la gnas na/_chos thams cad dang /_ting nge 'dzin 
[\[152a.7\]]thams cad kyi yon tan gyi tshogs rjes su 'thob pa ste/_de ni yon tan thams cad kyi tshogs su gyur pa zhes bya ba'i ting nge 'dzin ces bya'o/_/de la sems med par gnas pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad la sems 
[\[152b\]]
[\[152b.1\]]mi 'jug pa ste/_de ni sems med par gnas pa zhes bya ba'i ting nge 'dzin ces bya'o/_/de la dge ba'i me tog rgyas shing dag pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi dge ba'i me tog rgyas shing dag pa 'thob pa ste/_de ni 
[\[152b.2\]]dge ba'i me tog rgyas shing dag pa 'thob pa zhes bya ba'i ting nge 'dzin ces bya'o/_/de la byang chub kyi yan lag yod pa zhes bya ba'i ting nge 'dzin gang zhe na/_ting nge 'dzin gang la gnas na/_byang chub kyi yan lag bdun po dag 'thob pa ste/_de ni byang chub kyi yan lag yod pa zhes 
[\[152b.3\]]bya ba'i ting nge 'dzin ces bya'o/_/de la spobs pa mtha' yas pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad la spobs pa mtha' yas pa 'thob pa ste/_de ni spobs pa mtha' yas pa zhes bya ba'i ting nge 'dzin ces bya'o/_/de 
[\[152b.4\]]la mi mnyam pa dang mnyam pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi mi mnyam pa dang mnyam pa 'thob pa ste/_de ni mi mnyam pa dang mnyam pa zhes bya ba'i ting nge 'dzin ces bya'o/_/de la chos thams cad las 'da' ba 
[\[152b.5\]]zhes bya ba'i ting nge 'dzin gang zhe na/_ting nge 'dzin gang la gnas na/_khams gsum pa thams cad las yang dag par 'da' ba ste/_de ni chos thams cad las 'da' ba zhes bya ba'i ting nge 'dzin ces bya'o/_/de la yongs su gcod pa zhes bya ba'i ting nge 'dzin gang zhe na/_
[\[152b.6\]]ting nge 'dzin gang la gnas na/_chos thams cad dang /_ting nge 'dzin thams cad kyi yongs su gcod pa snang ba ste/_de ni yongs su gcod pa zhes bya ba'i ting nge 'dzin ces bya'o/_/de la nem nur rnam par sel ba zhes bya ba'i ting nge 'dzin gang zhe na/_ting nge 'dzin gang la 
[\[152b.7\]]gnas na chos thams cad dang /_ting nge 'dzin thams cad kyi nem nur rnam par sel ba rjes su 'thob pa ste/_de ni nem nur rnam par sel ba zhes bya ba'i ting nge 'dzin ces bya'o/_/de la gnas su bya ba med pa zhes bya ba'i ting nge 'dzin gang zhe na/_ting nge 'dzin gang la gnas na 
[\[153a\]]
[\[153a.1\]]chos thams cad kyi gnas yang dag par rjes su mi mthong ba ste/_de ni gnas su bya ba med pa zhes bya ba'i ting nge 'dzin ces bya'o/_/de la bkod pa gcig pa zhes bya ba'i ting nge 'dzin gang zhe na/_ting nge 'dzin gang la gnas na chos gang la yang gnyis su 
[\[153a.2\]]med pa yang dag par rjes su mi mthong ba ste/_de ni bkod pa gcig pa zhes bya ba'i ting nge 'dzin ces bya'o/_/de la rnam pa mngon par bsgrub pa zhes bya ba'i ting nge 'dzin gang zhe na/_ting nge 'dzin gang la gnas na chos thams cad dang /_ting nge 'dzin thams cad kyi rnam pa 
[\[153a.3\]]mngon par bsgrub pa yang dag par rjes su mi mthong ba ste/_de ni rnam pa mngon par bsgrub pa zhes bya ba'i ting nge 'dzin ces bya'o/_/de la rnam pa gcig tu gyur pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi rnam pa yang 
[\[153a.4\]]dag par rjes su mi mthong ba ste/_de'i phyir rnam pa gcig tu gyur pa zhes bya ba'i ting nge 'dzin ces bya'o/_/de la rnam pa dor ba med pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad la gnyis su yang dag par rjes su mi mthong 
[\[153a.5\]]ba ste/_de ni rnam pa dor ba med pa zhes bya ba'i ting nge 'dzin ces bya'o/_/de la rtogs pas srid pa'i mun pa thams cad dang bral ba zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi nges par 'byed pa'i shes pa 'thob cing de thob nas 
[\[153a.6\]]kyang chos 'ga' yang khong du ma chud pa med pa ste/_de ni rtogs pas srid pa'i mun pa thams cad dang bral ba zhes bya ba'i ting nge 'dzin ces bya'o/_/de la brda dang sgra la 'jug pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi brda 
[\[153a.7\]]dang sgra dag la 'jug par 'gyur ba ste/_de'i phyir brda dang sgra la 'jug pa zhes bya ba'i ting nge 'dzin ces bya'o/_/de la sgra dbyangs kyi yi ge dang bral ba zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad yi ge dang bral bar yang 
[\[153b\]]
[\[153b.1\]]dag par rjes su mthong ba ste/_de'i phyir sgra dbyangs kyi yi ge dang bral ba zhes bya ba'i ting nge 'dzin ces bya'o/_/de la sgron ma 'bar ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad gzi brjid kyis lham me/_lhan ne/_lhang nger snang ba ste/_
[\[153b.2\]]de'i phyir sgron ma 'bar ba zhes bya ba'i ting nge 'dzin ces bya'o/_/de la mtshan nyid yongs su sbyong ba zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi mtshan nyid yongs su dag par 'gyur ba ste/_de'i phyir mtshan nyid yongs su sbyong ba 
[\[153b.3\]]zhes bya ba'i ting nge 'dzin ces bya'o/_/de la mngon par ma dmigs pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad mngon par ma dmigs pa yin te/_de'i phyir mngon par ma dmigs pa zhes bya ba'i ting nge 'dzin ces bya'o/_/
[\[153b.4\]]de la rnam pa thams cad kyi mchog dang ldan pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad rnam pa thams cad kyi mchog dang ldan par 'gyur ba ste/_de'i phyir rnam pa thams cad kyi mchog dang ldan pa zhes bya ba'i ting nge 'dzin ces 
[\[153b.5\]]bya'o/_/de la bde ba dang sdug bsngal thams cad la mngon par dga' ba med pa zhes bya ba'i ting nge 'dzin gang zhe na/_ting nge 'dzin gang la gnas na/_bde ba dang sdug bsngal thams cad yang dag par rjes su mi mthong ba ste/_de'i phyir bde ba dang /_sdug bsngal thams 
[\[153b.6\]]cad la mngon par dga' ba med pa zhes bya ba'i ting nge 'dzin ces bya'o/_/de la zad mi shes pa'i za ma tog ces bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi zad pa yang dag par rjes su mi mthong ba ste/_de'i phyir zad mi shes 
[\[153b.7\]]pa'i za ma tog ces bya ba'i ting nge 'dzin ces bya'o/_/de la gzungs kyi blo gros zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi gzungs thams cad 'dzin par byed pa ste/_de'i phyir gzungs kyi blo gros zhes bya ba'i ting nge 
[\[154a\]]
[\[154a.1\]]'dzin ces bya'o/_/de la yang dag pa dang log pa thams cad yang dag par sel ba zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi yang dag pa nyid dang /_log pa nyid yang dag par rjes su mi mthong ba ste/_
[\[154a.2\]]de'i phyir yang dag pa dang log pa thams cad yang dag par sel ba zhes bya ba'i ting nge 'dzin ces bya'o/_/de la 'gal ba dang 'gog pa thams cad yang dag par zhi bar byed pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad kyi 
[\[154a.3\]]'gal ba dang 'gog pa yang dag par rjes su mi mthong ba ste/_de'i phyir 'gal ba dang 'gog pa thams cad yang dag par zhi bar byed pa zhes bya ba'i ting nge 'dzin ces bya'o/_/de la 'thun pa dang 'gal ba med pa zhes bya ba'i ting nge 'dzin gang zhe na/_ting nge 'dzin gang la 
[\[154a.4\]]gnas na chos thams cad dang /_ting nge 'dzin thams cad kyi 'thun pa dang 'gal ba med pa yang dag par rjes su mi mthong ba ste/_de'i phyir 'thun pa dang 'gal ba med pa zhes bya ba'i ting nge 'dzin ces bya'o/_/de la 'od dri ma med pa zhes bya ba'i ting nge 'dzin gang zhe na/_ting nge 'dzin 
[\[154a.5\]]gang la gnas na/_ting nge 'dzin thams cad kyi 'od kyi dkyil 'khor mi dmigs pa ste/_de'i phyir 'od dri ma med pa zhes bya ba'i ting nge 'dzin ces bya'o/_/de la snying po dang ldan pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad 
[\[154a.6\]]snying po med par mi dmigs pa ste/_de'i phyir snying po dang ldan pa zhes bya ba'i ting nge 'dzin ces bya'o/_/de la zla ba nya ba'i 'od dri ma med pa zhes bya ba'i ting nge 'dzin gang zhe na/_ting nge 'dzin gang la gnas na 'di lta ste dper na/_zla ba nya ba'i zla ba'i dkyil 'khor ltar ting nge 
[\[154a.7\]]'dzin thams cad yongs su rdzogs par 'gyur ba ste/_de'i phyir zla ba nya ba'i 'od dri ma med pa zhes bya ba'i ting nge 'dzin ces bya'o/_/de la bkod pa chen po zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad bkod pa chen po dang 
[\[154b\]]
[\[154b.1\]]ldan par 'gyur ba ste/_de'i phyir bkod pa chen po zhes bya ba'i ting nge 'dzin ces bya'o/_/de la rnam pa thams cad du 'od byed pa zhes bya ba'i ting nge 'dzin gang zhe na/_ting nge 'dzin gang la gnas na ting nge 'dzin thams cad dang /_chos thams cad snang bar byed pa ste/_de'i phyir rnam 
[\[154b.2\]]pa thams cad du 'od byed pa zhes bya ba'i ting nge 'dzin ces bya'o/_/de la ting nge 'dzin mnyam pa nyid ces bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad la rnam par g.yeng ba dang /_rtse gcig par yang dag par rjes su mi mthong ba ste/_
[\[154b.3\]]de'i phyir ting nge 'dzin mnyam pa nyid ces bya ba'i ting nge 'dzin ces bya'o/_/de la nyon mongs pa med par yang dag par 'du ba zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad nyon mongs pa med par byed pa ste/_de'i phyir nyon 
[\[154b.4\]]mongs pa med par yang dag par 'du ba zhes bya ba'i ting nge 'dzin ces bya'o/_/de la sgra med pa dang /_sgra dang bcas pa thams cad yang dag par 'du ba zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad sgra mi 'byin pa ste/_de'i 
[\[154b.5\]]phyir sgra med pa dang /_sgra dang bcas pa thams cad yang dag par 'du ba zhes bya ba'i ting nge 'dzin ces bya'o/_/de la gnas la brten pa med pa la brtson pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi gnas mi dmigs pa 
[\[154b.6\]]ste/_de'i phyir gnas la brten pa med pa la brtson pa zhes bya ba'i ting nge 'dzin ces bya'o/_/de la de bzhin nyid la gnas shing sems med pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi de bzhin nyid las mi ldog pa ste/_
[\[154b.7\]]de'i phyir de bzhin nyid la gnas shing sems med pa zhes bya ba'i ting nge 'dzin ces bya'o/_/de la lus kyi skyon yang dag par sel ba zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi lus mi dmigs pa ste/_de'i phyir lus kyi 
[\[155a\]]
[\[155a.1\]]skyon yang dag par sel ba zhes bya ba'i ting nge 'dzin ces bya'o/_/de la ngag gi skyon rnam par 'jig pas nam mkha' ltar gyur pa zhes bya ba'i ting nge 'dzin gang zhe na/_ting nge 'dzin gang la gnas na/_ting nge 'dzin thams cad kyi ngag gi las mi dmigs pa 
[\[155a.2\]]ste/_de'i phyir ngag gi skyon rnam par 'jig pas nam mkha' ltar gyur pa zhes bya ba'i ting nge 'dzin ces bya'o/_/de la nam mkha' ltar chags pa med pas rnam par grol zhing gos pa med pa zhes bya ba'i ting nge 'dzin gang zhe na/_ting nge 'dzin gang la gnas na/_chos 
[\[155a.3\]]thams cad nam mkha' ltar chags pa med pas rnam par grol zhing gos pa med pa rjes su 'thob pa ste/_de'i phyir nam mkha' ltar chags pa med pas rnam par grol zhing gos pa med pa zhes bya ba'i ting nge 'dzin ces bya ste/_rab 'byor de ni byang chub sems dpa' sems 
[\[155a.4\]]dpa' chen po'i shes rab kyi pha rol tu phyin pa la spyod pa'i theg pa chen po yin no/_/shes rab kyi pha rol tu phyin pa khri brgyad stong pa las/_ting nge 'dzin gyi le'u zhes bya ste/[ {]bcwa [,]bco [}]lnga pa'o//_//shes rab kyi pha rol tu phyin pa khri brgyad stong pa/_bam 
[\[155a.5\]]po bcu gnyis pa/_rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_dran pa nye bar gzhag pa bzhi ste/_bzhi gang zhe na/_lus dran pa nye bar gzhag pa dang /_tshor ba dran pa nye bar gzhag pa dang /_sems dran pa nye 
[\[155a.6\]]bar gzhag pa dang /_chos dran pa nye bar gzhag pa'o/_/de la lus dran pa nye bar gzhag pa gang zhe na/_rab 'byor 'di la byang chub sems dpa' sems dpa' chen po rtun pa shes bzhin can/_dran pa dang ldan pas 'jig rten la brnab sems dang /_yid mi bde ba 
[\[155a.7\]]rnam par bsal nas/_nang gi lus la lus kyi rjes su lta zhing gnas te/_de yang mi dmigs pa'i tshul gyis gnas shing /_lus dang ldan pa'i rnam par rtog pa rnams la yang rnam par mi rtog go/_/phyi'i lus la lus kyi rjes su lta zhing gnas/_nang dang phyi'i lus la lus kyi 
[\[155b\]]
[\[155b.1\]]rjes su lta zhing gnas te/_de yang mi dmigs pa'i tshul gyis gnas shing /_lus dang ldan pa'i rnam par rtog pa rnams la yang rnam par mi rtog go/_/rtun pa shes bzhin can dran pa dang ldan pas 'jig rten la brnab sems dang yid mi bde ba rnam par bsal nas nang gi tshor ba 
[\[155b.2\]]rnams dang /_sems dang nang gi chos rnams la chos kyi rjes su lta zhing gnas te/_de yang mi dmigs pa'i tshul gyis gnas shing chos dang ldan pa'i rnam par rtog pa rnams la yang rnam par mi rtog go/_/phyi rol gyi tshor ba rnams dang /_sems dang chos rnams la chos kyi 
[\[155b.3\]]rjes su lta zhing gnas te/_de yang mi dmigs pa'i tshul gyis gnas shing chos dang ldan pa'i rnam par rtog pa rnams la yang rnam par mi rtog go/_/nang dang phyi'i tshor ba rnams dang /_sems dang /_chos rnams la yang chos kyi rjes su lta zhing gnas te/_de yang mi dmigs 
[\[155b.4\]]pa'i tshul gyis gnas shing /_chos dang ldan pa'i rnam par rtog pa rnams la yang rnam par mi rtog go/_/rab 'byor byang chub sems dpa' sems dpa' chen po ji ltar na nang gi lus la lus kyi rjes su lta zhing gnas she na/_rab 'byor 'di la byang chub sems dpa' sems dpa' 
[\[155b.5\]]chen po de nang gi lus la lus kyi rjes su lta zhing gnas te/_spyod na yang spyod par rab tu shes so/_/'greng na yang bdag 'greng bar rab tu shes so/_/'dug na yang bdag 'dug par rab tu shes so/_/nyal na yang bdag nyal bar rab tu shes so/_/de'i lus ji lta ji 
[\[155b.6\]]lta bur gnas par gyur pa de lta de lta bur de rab tu shes te/_rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas 'jig rten la brnab sems dang /_yid mi bde ba rnam par bsal nas/_nang gi lus la lus kyi rjes 
[\[155b.7\]]su lta zhing gnas so/_/rab 'byor gzhan yang byang chub sems dpa' sems dpa' chen po nang gi lus la lus kyi rjes su lta zhing gnas pa de 'gro ba 'am ldog kyang shes bzhin du spyod pa yin/_kun tu lta 'am/_rnam par lta yang shes bzhin du spyod pa yin/_bskum 
[\[156a\]]
[\[156a.1\]]pa dang /_brkyang ba dang /_snam sbyar dang /_lhung bzed dang /_chos gos thogs pa dang /_za ba dang /_'thung ba dang /_'cha' ba dang /_myang ba dang /_nyal ba dang /_gnyid kyis non pa bsal ba dang /_'ong ba dang /_'gro ba dang /_'greng ba 
[\[156a.2\]]dang /_'dug pa dang /_nyal ba dang /_mi nyal ba dang /_smra ba dang /_mi smra ba dang /_nang du yang dag 'jog pa na yang shes bzhin du spyod pa yin te/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa nang gi 
[\[156a.3\]]lus la lus kyi rjes su lta zhing gnas te/_de yang mi dmigs pa'i tshul gyis gnas so/_/rab 'byor gzhan yang byang chub sems dpa' sems dpa' chen po dran bzhin du dbugs brngubs na dran bzhin du dbugs brngubs par yang dag pa ji lta ba bzhin du rab tu shes so/_/
[\[156a.4\]]dran bzhin du dbugs phyung na dran bzhin du dbugs phyung bar yang dag pa ji lta ba bzhin du rab tu shes so/_/dbugs ring du brngubs na/_dbugs ring du brngubs par yang dag pa ji lta ba bzhin du rab tu shes so/_/dbugs ring du phyung na/_dbugs ring du phyung bar yang 
[\[156a.5\]]dag pa ji lta ba bzhin du rab tu shes so/_/dbugs thung du brngubs na dbugs thung du brngubs par yang dag pa ji lta ba bzhin du rab tu shes so/_/dbugs thung du phyung na dbugs thung du phyung bar yang dag pa ji lta ba bzhin du rab tu shes so/_/rab 'byor 'di lta ste dper na/_
[\[156a.6\]]rdza mkhan nam/_rdza mkhan gyi slob ma mkhas pa'i phang lo bskor ba ni ring du srub na yang ring du srub par rab tu shes so/_/thung du srub na yang thung du srub par rab tu shes so/_/rab 'byor de bzhin du byang chub sems dpa' sems dpa' chen po ni dran bzhin du dbugs brngubs na/_dran 
[\[156a.7\]]bzhin du dbugs brngubs par yang dag pa ji lta ba bzhin du rab tu shes so/_/dran bzhin du dbugs phyung na yang dran bzhin du dbugs phyung bar yang dag pa ji lta ba bzhin du rab tu shes so/_/dbugs ring du brngubs na dbugs ring du brngubs par yang dag pa ji lta ba 
[\[156b\]]
[\[156b.1\]]bzhin du rab tu shes so/_/dbugs ring du phyung na yang dbugs ring du phyung bar yang dag pa ji lta ba bzhin du rab tu shes so/_/dbugs thung du brngubs na/_dbugs thung du brngubs par yang dag pa ji lta ba bzhin du rab tu shes so/_/dbugs thung du phyung na/_dbugs 
[\[156b.2\]]thung du phyung bar yang dag pa ji lta ba bzhin du rab tu shes so/_/rab 'byor de ltar na byang chub sems dpa' sems dpa' chen po rtun pa shes bzhin can/_dran pa dang ldan pas 'jig rten la brnab sems dang /_yid mi bde ba rnam par bsal nas/_nang gi lus la lus kyi 
[\[156b.3\]]rjes su lta zhing gnas te/_de yang mi dmigs pa'i tshul gyis gnas so/_/rab 'byor gzhan yang byang chub sems dpa' sems dpa' chen po lus 'di nyid la khams kyis yang dag pa ji lta ba bzhin du so sor rtog par byed de/_lus 'di la ni sa'i khams dang /_chu'i 
[\[156b.4\]]khams dang /_me'i khams dang /_rlung gi khams yod do snyam du rtog go/_/rab 'byor 'di lta ste dper na/_ba lang gsod pa'am/_ba lang gsod pa'i slob ma mkhas pas/_mtshon rnon pos ba lang bsad nas bag bzhir gshegs te/_gzugs bzhir phye nas/_
[\[156b.5\]]'greng ngam 'dug ste so sor rtog pa de bzhin du/_rab 'byor byang chub sems dpa' sems dpa' chen po shes rab kyi pha rol tu phyin pa la spyod pa yang lus 'di nyid la khams kyis so sor rtog par byed de/_lus 'di la ni sa'i khams dang /_chu'i khams dang /_me'i khams 
[\[156b.6\]]dang /_rlung gi khams yod do/_/snyam du so sor rtog ste/_rab 'byor de ltar na byang chub sems dpa' sems dpa' chen po shes rab kyi pha rol tu phyin pa la spyod pa yang 'greng ngam 'dug kyang nang gi lus la lus kyi rjes su lta zhing gnas te/_de yang mi dmigs pa'i tshul gyis 
[\[156b.7\]]gnas so/_/rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni lus 'di nyid la rkang pa'i mthil yan chad skra dang mgo bo man chad na/_sen mo dang spu dang /_pags pa la thug pa'i bar du mi gtsang ba sna tshogs kyis 
[\[157a\]]
[\[157a.1\]]gang bar yang dag pa ji lta ba bzhin du so sor rtog ste/_lus 'di la ni skra dang /_spu dang /_sen mo dang /_so dang /_pags shun dang /_sha dang /_rgyus pa dang /_khrag dang /_rus pa dang /_rkang dang /_snying dang /_mkhal ma dang /_mchin pa dang /_glo 
[\[157a.2\]]ba dang /_mcher pa dang /_long ka dang /_rgyu ma dang /_gnye ma dang /_lgang pa dang /_gcin dang /_phyi sa dang /_mchi ma dang /_rngul dang /_tshil dang /_snabs dang /_ngar snabs dang /_rnag dang /_mkhris pa dang /_bad kan dang /_zhag dang /_chu ser dang /_dri 
[\[157a.3\]]ma dang /_mgo bo dang /_klad pa dang /_mig rdul dang /_rna spabs dag yod par lus 'di la yang dag pa ji lta ba bzhin du so sor rtog go/_/rab 'byor 'di lta ste dper na/_zhing pa'i sbyang 'bras so ba dang /_'bru dang /_til dang /_'bras drus dang /_mon sran 
[\[157a.4\]]sde'u dang /_mon sran gre'u dang /_sran chung dang /_nas dang /_gro dang /_yungs 'bru dang /_'bru sna tshogs kyis gang ba mig dang ldan pa'i mis phye ste brtags na/_'di ltar 'di ni 'bras so ba yin no/_/'di ni 'bru yin no/_/'di ni til yin no/_/'di ni 'bras 
[\[157a.5\]]drus yin no/_/'di ni mon sran sde'u yin no/_/'di ni mon sran gre'u yin no/_/'di ni sran chung yin no/_/'di ni nas yin no/_/'di ni gro yin no/_/'di ni yungs 'bru yin no snyam du shes so/_/rab 'byor de bzhin du byang chub sems dpa' sems dpa' chen 
[\[157a.6\]]po lus 'di nyid la rkang pa'i mthil yan chad skra dang /_mgo bo man chad sen mo dang /_spu dang /_pags pa la thug gi bar du mi gtsang ba sna tshogs kyis gang bar yang dag pa ji lta ba bzhin du so sor rtog ste/_lus 'di la ni skra dang /_spu dang /_sen mo 
[\[157a.7\]]dang /_so dang /_pags shun dang /_sha dang /_rgyus pa dang /_khrag dang /_rus pa dang /_rkang dang /_snying dang /_mkhal ma dang /_mchin pa dang /_glo ba dang /_mcher pa dang /_long ka dang /_rgyu ma dang /_gnye ma dang /_lgang pa dang /_gcin dang /_phyi sa dang /_
[\[157b\]]
[\[157b.1\]]mchi ma dang /_rngul dang /_tshil dang /_snabs dang /_dar snabs dang /_rnag dang /_mkhris pa dang /_bad kan dang /_zhag dang /_chu ser dang /_dri ma dang /_mgo bo dang /_klad pa dang /_mig rdul dang /_rna spabs dag yod do snyam du rtog go/_/rab 'byor de 
[\[157b.2\]]ltar na byang chub sems dpa' sems dpa' chen po shes rab kyi pha rol tu phyin pa la spyod pa/_rtun pa shes bzhin can/_dran pa dang ldan pas/_'jig rten la brnab sems dang yid mi bde ba rnam par bsal nas/_nang gi lus la lus kyi rjes su lta zhing gnas te/_
[\[157b.3\]]de yang mi dmigs pa'i tshul gyis gnas so/_/rab 'byor gzhan yang byang chub sems dpa' sems dpa' chen po gang gi tshe/_dur khrod na gnas pa na/_dur khrod du bor ba'i gzugs sna tshogs shi nas zhag gcig lon pa'am/_shi nas zhag gnyis lon pa 
[\[157b.4\]]'am/_shi nas zhag gsum lon pa'am/_shi nas zhag bzhi lon pa'am/_shi nas zhag lnga lon pa'am/_rnam par bam pa'am/_rnam par sngos pa'am/_rnam par rul pa'am/_rnam par 'bus gzhigs pa dag mthong ba na/_de lus 'di yang 'di lta 
[\[157b.5\]]bu'i chos can dang /_'di lta bu'i rang bzhin can yin te/_chos nyid de dang ma bral ba yin no zhes lus 'di nyid kyang tshul de dang sbyor bar byed do/_/rab 'byor de ltar na byang chub sems dpa' sems dpa' chen po rtun pa shes bzhin can/_dran pa dang ldan pas 'jig rten la 
[\[157b.6\]]brnab sems dang /_yid mi bde ba rnam par bsal nas/_lus la lus kyi rjes su lta zhing gnas so/_/rab 'byor gzhan yang byang chub sems dpa' sems dpa' chen po gang gi tshe/_dur khrod du mi ro bor ba/_shi nas zhag drug lon pa'am/_shi nas zhag 
[\[157b.7\]]bdun lon pa'am/_bya rog rnams za zhing 'dug pa'am/_go bo dang /_chun lag dang /_bya rgod dang /_skyugs za dang /_spyang ku dang /_wa dang /_khyi dag gam/_srog chags kyi rigs gang yang rung ba rnam pa sna tshogs dag za zhing 'dug pa dag mthong ba na de 
[\[158a\]]
[\[158a.1\]]lus 'di yang 'di lta bu'i chos can dang /_'di lta bu'i rang bzhin can yin te/_chos nyid 'di dang ma bral ba'o zhes lus 'di nyid kyang tshul de dang sbyor bar byed do/_/rab 'byor de ltar na byang chub sems dpa' sems dpa' chen po rtun pa shes bzhin can dran pa 
[\[158a.2\]]dang ldan pas/_'jig rten la brnab sems dang /_yid mi bde ba rnam par bsal nas/_phyi rol gyi lus la lus kyi rjes su lta zhing gnas so/_/rab 'byor gzhan yang byang chub sems dpa' sems dpa' chen po gang gi tshe/_dur khrod du mi ro bor ba rnam par zos pa 
[\[158a.3\]]dang /_mi gtsang ba dang /_rul ba dang /_mnam pa dag mthong ba na/_de lus 'di yang 'di lta bu'i chos can dang /_'di lta bu'i rang bzhin can yin te/_chos nyid 'di dang ma bral ba yin no zhes lus 'di nyid kyang tshul de dang sbyor bar byed do/_/rab 'byor de ltar na byang chub 
[\[158a.4\]]sems dpa' sems dpa' chen po rtun pa shes bzhin can dran pa dang ldan pas/_'jig rten la brnab sems dang /_yid mi bde ba rnam par bsal nas/_lus la lus kyi rjes su lta zhing gnas so/_/rab 'byor gzhan yang byang chub sems dpa' sems dpa' chen po gang gi 
[\[158a.5\]]tshe/_dur khrod du keng rus sha dang /_khrag ra ri chags shing rgyus pas brang breng du 'brel ba dag mthong ba na/_de la lus 'di yang 'di lta bu'i chos can dang /_'di lta bu'i rang bzhin can yin te/_chos nyid de dang ma bral ba yin no zhes lus 'di nyid kyang tshul de dang sbyor bar 
[\[158a.6\]]byed do/_/rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas/_'jig rten la brnab sems dang /_yid mi bde ba rnam par bsal nas lus la lus kyi rjes su lta zhing gnas so/_/rab 'byor gzhan yang byang chub 
[\[158a.7\]]sems dpa' sems dpa' chen po gang gi tshe/_dur khrod du keng rus sha dang khrag med cing rgyus pas ma 'brel ba/_dung gi mdog ltar gyur pa dag mthong ba na/_de lus 'di yang 'di lta bu'i chos can dang /_'di lta bu'i rang bzhin can yin te/_chos nyid de dang ma bral ba yin no zhes 
[\[158b\]]
[\[158b.1\]]lus 'di nyid kyang tshul de dang sbyor bar byed do/_/rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas/_'jig rten la brnab sems dang /_yid mi bde ba rnam par bsal nas/_lus la lus kyi rjes su lta zhing 
[\[158b.2\]]gnas so/_/rab 'byor gzhan yang byang chub sems dpa' sems dpa' chen po gang gi tshe/_dur khrod du keng rus zungs med cing gyes te/_dung sa la gtor ba lta bu dag mthong ba na/_de lus 'di yang 'di lta bu'i chos can dang /_'di lta bu'i rang bzhin can yin te/_
[\[158b.3\]]chos nyid de dang ma bral ba yin no zhes lus 'di nyid kyang tshul de dang sbyor bar byed do/_/rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas 'jig rten la brnab sems dang /_yid mi bde ba rnam par bsal nas/_lus la 
[\[158b.4\]]lus kyi rjes su lta zhing gnas so/_/rab 'byor gzhan yang byang chub sems dpa' sems dpa' chen po gang gi tshe/_dur khrod du rus pa rnams sa la phyogs dang phyogs mtshams su rnam par 'thor te/_rkang pa'i rus pa rnams kyang gzhan na/_rje ngar gyi rus pa rnams kyang 
[\[158b.5\]]gzhan na/_brla'i rus pa rnams kyang gzhan na/_dpyi'i rus pa rnams kyang gzhan na/_sgal tshigs kyi rus pa rnams kyang gzhan na/_rtsib ma'i rus pa rnams kyang gzhan na/_dpung pa'i rus pa rnams kyang gzhan na/_mjing pa'i rus pa rnams kyang gzhan na/_mgo 
[\[158b.6\]]bo'i thod pa rnams kyang gzhan na 'dug pa dag mthong ba na/_de lus 'di yang 'di lta bu'i chos can nam/_'di lta bu'i rang bzhin can yin te/_chos nyid de dang ma bral ba yin no zhes lus 'di nyid kyang tshul de dang sbyor bar byed do/_/rab 'byor de ltar na byang chub sems 
[\[158b.7\]]dpa' sems dpa' chen po rtun pa shes bzhin can dran pa dang ldan pas/_'jig rten la brnab sems dang yid mi bde ba rnam par bsal nas/_lus la lus kyi rjes su lta zhing gnas so/_/rab 'byor gzhan yang byang chub sems dpa' sems dpa' chen po gang gi 
[\[159a\]]
[\[159a.1\]]tshe/_dur khrod du rus pa lo du ma lon pa/_rlung dang nyi mas gdungs pa dung gi mdog ltar gyur pa dag mthong ba na/_lus 'di yang 'di lta bu'i chos can dang /_'di lta bu'i rang bzhin can yin te/_chos nyid de dang ma bral ba yin no zhes lus 'di nyid kyang 
[\[159a.2\]]tshul de dang sbyor bar byed do/_/rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas/_'jig rten la brnab sems dang yid mi bde ba rnam par bsal nas/_lus la lus kyi rjes su lta zhing gnas so/_/rab 'byor 
[\[159a.3\]]gzhan yang byang chub sems dpa' sems dpa' chen po gang gi tshe/_dur khrod du rus pa lo du ma lon pa/_sngo ba thi ba'i mdog ltar gyur pa/_zags shing brul ba sa'i rdul dang 'dra bar gyur pa dag mthong ba na/_de lus 'di yang 'di lta bu'i chos can dang /_'di lta bu'i 
[\[159a.4\]]rang bzhin can yin te/_chos nyid de dang ma bral ba yin no zhes lus 'di nyid kyang tshul de dang sbyor bar byed do/_/rab 'byor de ltar na byang chub sems dpa' sems dpa' chen po rtun pa shes bzhin can dran pa dang ldan pas/_'jig rten la brnab sems dang yid mi bde 
[\[159a.5\]]ba rnam par bsal nas/_nang gi lus la lus kyi rjes su lta zhing gnas so/_/phyi'i lus la lus kyi rjes su lta zhing gnas so/_/nang dang phyi'i lus la lus kyi rjes su lta zhing gnas so/_/de bzhin du rtun pa shes bzhin can dran pa dang ldan pas/_'jig rten la 
[\[159a.6\]]brnab sems dang /_yid mi bde ba rnam par bsal nas/_tshor ba rnams dang /_sems dang /_chos rnams la chos kyi rjes su lta zhing gnas so/_/rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub 
[\[159a.7\]]sems dpa' sems dpa' chen po'i theg pa chen po ni 'di lta ste/_yang dag pa'i spong ba bzhi'o/_/bzhi gang zhe na/_rab 'byor 'di la byang chub sems dpa' sems dpa' chen po sdig pa mi dge ba'i chos ma skyes pa rnams mi bskyed pa'i phyir 'dun pa skyed cing rtsol la brtson 
[\[159b\]]
[\[159b.1\]]'grus rtsom ste/_sems rab tu 'dzin cing yang dag par rab tu 'jog pa dang /_sdig pa mi dge ba'i chos skyes pa rnams spang ba'i phyir 'dun pa skyed cing rtsol la brtson 'grus rtsom ste/_sems rab tu 'dzin cing /_yang dag par rab tu 'jog pa dang /_dge ba'i chos ma skyes pa 
[\[159b.2\]]rnams bskyed pa'i phyir/_'dun pa skyed cing rtsol la brtson 'grus rtsom ste/_sems rab tu 'dzin cing yang dag par rab tu 'jog pa dang /_dge ba'i chos skyes pa rnams gnas pa dang /_phyir zhing 'byung ba dang /_mi brjed pa dang /_nyams par mi 'gyur ba dang /_yongs 
[\[159b.3\]]su rdzogs par bya ba'i phyir 'dun pa skyed cing rtsol la brtson 'grus rtsom ste/_sems rab tu 'dzin cing yang dag par rab tu 'jog pa'o/_/de yang mi dmigs pa'i tshul gyis 'jog ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 
[\[159b.4\]]'byor gzhan yang byang chub sems dpa' sems dpa' chen po'i theg pa chen po ni 'di lta ste/_rdzu 'phrul gyi rkang pa bzhi'o/_/bzhi gang zhe na/_rab 'byor 'di la byang chub sems dpa' sems dpa' chen po 'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang 
[\[159b.5\]]pa dben pa la gnas pa 'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba sgom pa dang /_brtson 'grus dang /_sems dang /_dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa dben pa la gnas 
[\[159b.6\]]pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba sgom zhing /_de yang mi dmigs pa'i tshul gyis sgom pa ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 
[\[159b.7\]]'byor gzhan yang byang chub sems dpa' sems dpa' chen po'i theg pa chen po ni 'di lta ste/_dbang po lnga'o/_/lnga gang zhe na dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang po ste/_rab 
[\[160a\]]
[\[160a.1\]]'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_stobs lnga'o/_/lnga gang zhe na dad pa'i stobs dang /_brtson 'grus kyi 
[\[160a.2\]]stobs dang /_dran pa'i stobs dang /_ting nge 'dzin gyi stobs dang /_shes rab kyi stobs so/_/de yang mi dmigs pa'i tshul gyis te/_rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems 
[\[160a.3\]]dpa' sems dpa' chen po'i theg pa chen po ni 'di lta ste/_byang chub kyi yan lag bdun te/_bdun gang zhe na/_dran pa yang dag byang chub kyi yan lag dang /_chos rnam par 'byed pa yang dag byang chub kyi yan lag dang /_brtson 'grus yang dag byang chub kyi yan lag dang 
[\[160a.4\]]dga' ba yang dag byang chub kyi yan lag dang /_shin tu sbyangs pa yang dag byang chub kyi yan lag dang /_ting nge 'dzin yang dag byang chub kyi yan lag dang /_btang snyoms yang dag byang chub kyi yan lag dben pa la gnas pa 'dod chags dang bral ba la gnas pa/_
[\[160a.5\]]'gog pa la gnas pa/_rnam par spong bas yongs su bsgyur ba sgom zhing de yang mi dmigs pa'i tshul gyis sgom pa ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen 
[\[160a.6\]]po'i theg pa chen po ni 'di lta ste/_'phags pa'i lam yan lag brgyad pa'o/_/'phags pa'i lam yan lag brgyad pa gang zhe na/_'di lta ste/_yang dag pa'i lta ba dang /_yang dag pa'i rtog pa dang /_yang dag pa'i ngag dang /_yang dag pa'i las kyi mtha' 
[\[160a.7\]]dang /_yang dag pa'i 'tsho ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin to/_/de yang mi dmigs pa'i tshul gyis te/_rab 'byor de ni byang chub sems dpa' sems dpa' chen po'i theg pa chen po yin no/_/rab 
[\[160b\]]
[\[160b.1\]]'byor gzhan yang byang chub sems dpa' sems dpa' chen po'i theg pa chen po ni 'di lta ste/_rnam par thar pa'i sgo gsum gyi ting nge 'dzin gsum ste/_gsum gang zhe na/_stong pa nyid kyi ting nge 'dzin dang /_mtshan ma med pa'i ting nge 'dzin dang /_smon pa med pa'i ting nge 
[\[160b.2\]]'dzin to/_/de la stong pa nyid kyi ting nge 'dzin gang zhe na/_chos thams cad rang gi mtshan nyid kyis stong par so sor rtog pa'i sems gnas pa gang yin pa ste/_de ni stong pa nyid kyi rnam par thar pa'i sgo stong pa nyid kyi ting nge 'dzin ces bya'o/_/de la mtshan ma med pa'i ting nge 
[\[160b.3\]]'dzin gang zhe na/_chos thams cad mtshan ma med par so sor rtog pa'i sems gnas pa gang yin pa ste/_de ni mtshan ma med pa'i rnam par thar pa'i sgo mtshan ma med pa'i ting nge 'dzin ces bya'o/_/de la smon pa med pa'i ting nge 'dzin gang zhe na/_chos thams cad mngon par 'du 
[\[160b.4\]]byed pa med par so sor rtog pa'i sems gnas pa gang yin pa ste/_de ni smon pa med pa'i rnam par thar pa'i sgo smon pa med pa'i ting nge 'dzin ces bya'o/_/rnam par thar pa'i sgo gsum po dag gi ting nge 'dzin ni/_byang chub sems dpa' sems dpa' chen po'i theg pa chen po 
[\[160b.5\]]yin te/_rnam par thar pa'i sgo gsum po de dag la bslab par bya'o/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_shes pa bcu gcig go/_/bcu gcig gang zhe na/_sdug bsngal shes pa dang /_kun 'byung ba shes 
[\[160b.6\]]pa dang /_'gog pa shes pa dang /_lam shes pa dang /_zad pa shes pa dang /_mi skye ba shes pa dang /_chos shes pa dang /_rjes su rtogs pa shes pa dang /_kun rdzob shes pa dang /_yongs su 'dris pa shes pa dang /_sgra ji bzhin shes pa'o/_/de la sdug bsngal shes pa 
[\[160b.7\]]gang zhe na/_sdug bsngal mi skye bar shes pa gang yin pa ste/_de ni sdug bsngal shes pa zhes bya'o/_/de la kun 'byung ba shes pa gang zhe na/_kun 'byung ba spang ba shes pa gang yin pa ste/_de ni kun 'byung ba shes pa zhes bya'o/_/de la 'gog pa shes pa gang zhe na/_
[\[161a\]]
[\[161a.1\]]sdug bsngal 'gog pa shes pa gang yin pa ste/_de ni 'gog pa shes pa zhes bya'o/_/de la lam shes pa gang zhe na/_'phags pa'i lam yan lag brgyad pa shes pa gang yin pa ste/_de ni lam shes pa zhes bya'o/_/de la zad pa shes pa gang zhe na/_
[\[161a.2\]]'dod chags dang /_zhe sdang dang /_gti mug zad par shes pa gang yin pa'o/_/de la mi skye ba shes pa gang zhe na/_srid par 'gro ba mi skye ba shes pa gang yin pa'o/_/de la chos shes pa gang zhe na/_phung po lnga po rnams bcos mar yongs su gcod pa'i shes pa gang 
[\[161a.3\]]yin pa'o/_/de la rjes su rtogs pa shes pa gang zhe na/_mig mi rtag pa dang /_rna ba dang /_sna dang /_lce dang /_lus dang /_yid mi rtag par shes pa ste/_de bzhin du phung po dang /_khams dang /_skye mched dang /_chos thams cad kyi bar du sbyar bar bya'o/_/de la 
[\[161a.4\]]kun rdzob shes pa gang zhe na/_sems can gzhan rnams dang /_gang zag gzhan dag gi sems sems kyis shes pa gang yin pa'o/_/de la yongs su 'dris pa shes pa gang zhe na/_lam shes pa dang /_yongs su zad pa shes pa gang yin pa'o/_/de la sgra ji 
[\[161a.5\]]bzhin shes pa gang zhe na/_de bzhin gshegs pas sgra thams cad mkhyen pa gang yin pa'o/_/de yang mi dmigs pa'i tshul gyis shes pa ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang 
[\[161a.6\]]chub sems dpa' sems dpa' chen po'i theg pa chen po ni 'di lta ste/_dbang po gsum ste/_gsum gang zhe na/_mi shes pa kun shes par byed pa'i dbang po dang /_kun shes pa'i dbang po dang /_kun shes pa dang ldan pa'i dbang po'o/_/de la mi shes pa kun shes 
[\[161a.7\]]par byed pa'i dbang po gang zhe na/_slob pa'i gang zag mngon par rtogs par ma gyur pa rnams kyi dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang po snang ba med pa/_dregs pa 'dul ba 
[\[161b\]]
[\[161b.1\]]gang yin pa ste/_de ni mi shes pa kun shes par byed pa'i dbang po zhes bya'o/_/de la kun shes pa'i dbang po gang zhe na/_slob pa'i gang zag kun shes par gyur pa rnams kyi dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 
[\[161b.2\]]'dzin gyi dbang po dang /_shes rab kyi dbang po gang yin pa ste/_de ni kun shes pa'i dbang po zhes bya'o/_/de la kun shes pa dang ldan pa'i dbang po gang zhe na/_mi slob pa'i gang zag dgra bcom pa rnams dang /_rang sangs rgyas rnams dang /_byang chub sems dpa' 
[\[161b.3\]]rnams dang /_de bzhin gshegs pa dgra bcom pa yang dag par rdzogs pa'i sangs rgyas rnams kyi dad pa'i dbang po dang /_brtson 'grus kyi dbang po dang /_dran pa'i dbang po dang /_ting nge 'dzin gyi dbang po dang /_shes rab kyi dbang po gang yin pa ste/_de ni kun 
[\[161b.4\]]shes pa dang ldan pa'i dbang po zhes bya ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_ting nge 'dzin gsum mo/_/gsum 
[\[161b.5\]]gang zhe na/_rtog pa dang bcas dpyod pa dang bcas pa'i ting nge 'dzin dang /_rtog pa med pa dpyod pa tsam gyi ting nge 'dzin dang /_mi rtog mi dpyod pa'i ting nge 'dzin to/_/de la rtog pa dang bcas dpyod pa dang bcas pa'i ting nge 'dzin gang zhe na/_rab 'byor 'di la byang chub 
[\[161b.6\]]sems dpa' sems dpa' chen po 'dod pa dag las dben pa sdig pa mi dge ba'i chos rnams las dben pa/_rtog pa dang bcas pa dpyod pa dang bcas pa/_dben pa las skyes pa'i dga' ba dang bde ba can bsam gtan dang po bsgrubs nas gnas pa ste/_de ni rtog pa dang 
[\[161b.7\]]bcas dpyod pa dang bcas pa'i ting nge 'dzin ces bya'o/_/de la rtog pa med la dpyod pa tsam gyi ting nge 'dzin gang zhe na/_bsam gtan dang po dang /_bsam gtan gnyis pa'i bar gang yin pa ste/_de ni rtog pa med la dpyod pa tsam gyi ting nge 'dzin ces bya'o/_/de la mi rtog 
[\[162a\]]
[\[162a.1\]]mi dpyod pa'i ting nge 'dzin gang zhe na/_bsam gtan gnyis pa nas/_'du shes med 'du shes med min skye mched kyi snyoms par 'jug pa'i bar gang yin pa dag ste/_de ni mi rtog mi dpyod pa'i ting nge 'dzin ces bya ste/_rab 'byor de ni byang chub sems 
[\[162a.2\]]dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_rjes su dran pa bcu'o/_/bcu gang zhe na/_sangs rgyas rjes su dran pa dang /_chos rjes su dran pa dang /_dge 
[\[162a.3\]]'dun rjes su dran pa dang /_tshul khrims rjes su dran pa dang /_gtong ba rjes su dran pa dang /_lha rjes su dran pa dang /_skyo ba rjes su dran pa dang /_'chi ba rjes su dran pa dang /_lus su gtogs pa rjes su dran pa dang /_dbugs rngub pa dang 'byung ba rjes su dran 
[\[162a.4\]]pa'o/_/de yang mi dmigs pa'i tshul gyis rjes su dran par byed de/_rab 'byor rjes su dran pa bcu po de dag ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 
[\[162a.5\]]'di lta ste/_tshad med pa bzhi'o/_/bzhi gang zhe na/_byams pa dang ldan pa'i sems yangs pa/_rgya chen por gyur pa/_tshad med pa/_mi gnyis pa/_kho na med pa/_'gran zla med pa/_gnod pa med pa/_shin tu bsgoms pas 'jig rten chos kyi dbyings 
[\[162a.6\]]kyis klas pa/_nam mkha'i khams kyi mthas gtugs pa'i phyogs bcu khyab par byas te gnas pa dang /_de bzhin du snying rje dang ldan pa dang /_dga' ba dang ldan pa dang /_btang snyoms dang ldan pa'i sems yangs pa/_rgya chen por gyur pa/_tshad med pa/_mi 
[\[162a.7\]]gnyis pa/_kho na med pa/_'gran zla med pa/_gnod pa med pa/_shin tu bsgoms pas/_'jig rten chos kyi dbyings kyis klas pa/_nam mkha'i khams kyi mthas gtugs pa'i phyogs bcu khyab par byas nas gnas pa ste/_rab 'byor de ni byang chub 
[\[162b\]]
[\[162b.1\]]sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_bsam gtan bzhi'o/_/bzhi gang zhe na/_'dod pa dag las dben pa sdig pa mi dge ba'i chos 
[\[162b.2\]]rnams las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang po bsgrubs te gnas pa dang /_de la rtog pa dang dpyod pa dang bral zhing nang yongs su dang ste/_sems kyi rgyud 
[\[162b.3\]]gcig tu gyur pas/_rtog pa med pa dpyod pa med pa'i ting nge 'dzin las skyes pa'i dga' ba dang bde ba can bsam gtan gnyis pa bsgrubs te gnas pa dang /_de dga' ba'i 'dod chags dang bral bas/_btang snyoms la gnas shing dran pa dang /_shes 
[\[162b.4\]]bzhin can yin te/_bde ba lus kyis myong la 'phags pa rnams kyis gang de dran pa dang ldan pa/_bde ba la gnas pa/_btang snyoms pa'o zhes brjod pa ste/_dga' ba med pa bsam gtan gsum pa bsgrubs te gnas pa dang /_de bde ba yang spangs te/_
[\[162b.5\]]snga nas sdug bsngal yang spangs shing /_yid bde ba dang /_yid mi bde ba yang nub pas/_bde ba yang ma yin/_sdug bsngal yang ma yin pa/_btang snyoms dang /_dran pa yongs su dag pa bsam gtan bzhi pa bsgrubs nas gnas pa ste/_rab 'byor de ni byang chub 
[\[162b.6\]]sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_gzugs med pa'i snyoms par 'jug pa bzhi'o/_/bzhi gang zhe na/_de rnam pa thams cad du gzugs 
[\[162b.7\]]kyi 'du shes rnams las yang dag par 'das te thogs pa'i 'du shes rnams nub par gyur cing sna tshogs kyi 'du shes rnams yid la mi byed pas nam mkha' mtha' yas so snyam nas nam mkha' mtha' yas skye mched bsgrubs te gnas pa dang /_de rnam pa thams cad du nam mkha' 
[\[163a\]]
[\[163a.1\]]mtha' yas skye mched las yang dag par 'das te/_rnam par shes pa mtha' yas so snyam nas rnam shes mtha' yas skye mched bsgrubs te gnas pa dang /_de rnam pa thams cad du rnam shes mtha' yas skye mched las yang dag par 'das te/_ci yang med do snyam 
[\[163a.2\]]nas/_ci yang med pa'i skye mched bsgrubs te gnas pa dang /_de rnam pa thams cad du ci yang med pa'i skye mched las yang dag par 'das nas 'du shes med 'du shes med min skye mched bsgrubs nas gnas pa ste/_rab 'byor de ni byang chub sems dpa' sems dpa' chen po'i 
[\[163a.3\]]theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_rnam par thar pa brgyad do/_/brgyad gang zhe na/_gzugs can gzugs rnams la lta ba 'di ni rnam par thar pa dang po'o/_/nang gzugs med 
[\[163a.4\]]par 'du shes pas phyi rol gyi gzugs rnams la lta ba 'di ni rnam par thar pa gnyis pa'o/_/sdug pa nyid du mos pa 'di ni rnam par thar pa gsum pa'o/_/de rnam pa thams cad du gzugs kyi 'du shes rnams las yang dag par 'das te/_thogs pa'i 'du shes rnams 
[\[163a.5\]]nub par gyur cing /_sna tshogs kyi 'du shes rnams yid la mi byed pas/_nam mkha' mtha' yas so snyam nas nam mkha' mtha' yas skye mched bsgrubs te gnas pa 'di ni rnam par thar pa bzhi pa'o/_/de rnam pa thams cad du nam mkha' mtha' yas skye mched las yang 
[\[163a.6\]]dag par 'das te/_rnam par shes pa mtha' yas so snyam nas/_rnam shes mtha' yas skye mched bsgrubs te gnas pa 'di ni rnam par thar pa lnga pa'o/_/de rnam pa thams cad du rnam shes mtha' yas skye mched las yang dag par 'das te ci yang med do snyam nas/_ci yang med 
[\[163a.7\]]pa'i skye mched bsgrubs te gnas pa 'di ni rnam par thar pa drug pa'o/_/de rnam pa thams cad du ci yang med pa'i skye mched las yang dag par 'das nas/_'du shes med 'du shes med min skye mched bsgrubs te gnas pa 'di ni rnam par thar pa bdun pa'o/_/de rnam pa thams cad du 
[\[163b\]]
[\[163b.1\]]'du shes med 'du shes med min skye mched las yang dag par 'das te/_'du shes dang tshor ba 'gog pa bsgrubs te gnas pa 'di ni rnam par thar pa brgyad pa ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan 
[\[163b.2\]]yang byang chub sems dpa' sems dpa' chen po'i theg pa chen po ni 'di lta ste/_mthar gyis gnas pa'i snyoms par 'jug pa dgu'o/_/dgu gang zhe na/_'dod pa dag las dben pa sdig pa mi dge ba'i chos rnams las dben pa/_rtog pa dang bcas pa/_
[\[163b.3\]]dpyod pa dang bcas pa/_dben pa las skyes pa'i dga' ba dang bde ba can bsam gtan dang po bsgrubs te gnas pa dang /_de rtog pa dang dpyod pa dang bral zhing /_nang yongs su dang ste/_sems kyi rgyud gcig tu gyur pas rtog pa med pa dpyod pa med pa/_ting nge 
[\[163b.4\]]'dzin las skyes pa'i dga' ba dang bde ba can bsam gtan gnyis pa bsgrubs te gnas pa dang /_de dga' ba'i 'dod chags dang bral bas btang snyoms la gnas shing /_dran pa dang shes bzhin can yin te/_bde ba lus kyis myong la/_'phags pa rnams kyis 
[\[163b.5\]]gang de dran pa dang ldan pa/_bde ba la gnas pa/_btang snyoms pa'o zhes brjod pa ste/_dga' ba med pa bsam gtan gsum pa bsgrubs te gnas pa dang /_de bde ba yang spangs/_snga nas sdug bsngal yang spangs shing /_yid bde ba dang /_yid mi bde ba yang nub 
[\[163b.6\]]pas/_bde ba yang ma yin/_sdug bsngal ba yang ma yin pa btang snyoms dang dran pa yongs su dag pa bsam gtan bzhi pa bsgrubs te gnas pa dang /_de rnam pa thams cad du gzugs kyi 'du shes rnams las yang dag par 'das te/_thogs pa'i 'du shes rnams 
[\[163b.7\]]nub par gyur cing /_sna tshogs kyi 'du shes rnams yid la mi byed pas/_nam mkha' mtha' yas so snyam nas nam mkha' mtha' yas skye mched bsgrubs te gnas pa dang /_de rnam pa thams cad du nam mkha' mtha' yas skye mched las yang dag par 'das te/_
[\[164a\]]
[\[164a.1\]]rnam par shes pa mtha' yas so snyam nas rnam shes mtha' yas skye mched bsgrubs te gnas pa dang /_de rnam pa thams cad du rnam shes mtha' yas skye mched las yang dag par 'das te/_ci yang med do snyam nas/_ci yang med pa'i skye mched bsgrubs te 
[\[164a.2\]]gnas pa dang /_de rnam pa thams cad du ci yang med pa'i skye mched las yang dag par 'das nas 'du shes med 'du shes med min skye mched bsgrubs te gnas pa dang /_de rnam pa thams cad du 'du shes med 'du shes med min skye mched las yang dag par 'das te/_'du 
[\[164a.3\]]shes dang tshor ba 'gog pa bsgrubs nas gnas pa ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_de bzhin gshegs pa'i 
[\[164a.4\]]stobs bcu ste/_bcu gang zhe na/_gnas la yang gnas su yang dag pa ji lta ba bzhin du rab tu shes/_gnas ma yin pa la yang gnas ma yin par yang dag pa ji lta ba bzhin du rab tu shes pa dang /_'das pa dang /_ma 'ongs pa dang /_da ltar byung ba'i las rnams 
[\[164a.5\]]dang /_las yang dag par len pa rnams kyi gnas dang /_rnam par smin pa yang dag pa ji lta ba bzhin du rab tu shes pa dang /_'jig rten gyi khams sna tshogs pa/_khams dum pa yang dag pa ji lta ba bzhin du rab tu shes pa dang /_sems can gzhan dag dang /_gang 
[\[164a.6\]]zag gzhan rnams kyi mos pa sna tshogs dang /_mos pa dum pa yang dag pa ji lta ba bzhin du rab tu shes pa dang /_sems can gzhan dag dang /_gang zag gzhan rnams kyi dbang po dang /_brtson 'grus kyi rim pa yang dag pa ji lta ba bzhin du rab tu shes pa dang /_thams 
[\[164a.7\]]cad du 'gro ba'i lam yang dag pa ji lta ba bzhin du rab tu shes pa dang /_bsam gtan dang /_rnam par thar pa dang /_ting nge 'dzin dang /_snyoms par 'jug pa'i kun nas nyon mongs pa dang /_rnam par byang ba dang /_ldang ba yang dag pa ji lta ba bzhin du rab tu shes pa 
[\[164b\]]
[\[164b.1\]]dang /_sngon gyi gnas rnam pa du ma rjes su dran pa dang /_lha'i mig gis 'chi 'pho dang skye ba shes pa yang dag pa ji lta ba bzhin du rab tu shes pa dang /_zag pa rnams zad pas zag pa med pa'i sems rnam par grol ba dang /_shes rab rnam par grol ba tshe 'di nyid la rang gi 
[\[164b.2\]]mngon par shes pas mngon sum du byas nas bsgrubs te gnas shing bdag gi skye ba ni zad do/_/tshangs par spyod pa ni spyad do/_/bya ba ni byas so/_/phyin chad 'di lta bu med do snyam du rab tu shes shing de yang mi dmigs pa'i tshul gyis rab tu shes pa ste/_rab 'byor de 
[\[164b.3\]]ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_mi 'jigs pa bzhi ste/_bzhi gang zhe na/_nga yang dag par rdzogs pa'i sangs rgyas so zhes 
[\[164b.4\]]dam bcas na/_kye ma de la chos 'di rnams mngon par rdzogs par sangs ma rgyas so zhes lha dang bcas pa dang /_bdud dang bcas pa dang /_tshangs pa dang bcas pa dang /_dge sbyong dang bram zer bcas pa'i skye dgu'i 'jig rten na/_chos dang 'thun par 'ga' zhig bdag 
[\[164b.5\]]la rgol lo snyam pa'i rgyu de yang dag par rjes su mi mthong ste/_'dir rgyu de yang dag par rjes su ma mthong bas/_bde ba thob cing /_bag tsha ba med pa thob la mi 'jigs pa thob ste/_gnas kyis khyu mchog rlabs po che'i gnas su dam bca'o/_/'khor gyi nang du seng 
[\[164b.6\]]ge'i sgra yang dag par sgrog go/_/tshangs pa'i 'khor lo dge sbyong ngam/_bram ze'am/_lha'am/_bdud dam/_tshangs pa'am/_su yang rung bas chos dang 'thun par 'jig rten du bskor bar mi nus pa bdag gis bskor bar bya'o zhes bya ba dang /_nga zag pa zad 
[\[164b.7\]]do zhes dam bcas na/_kye ma de la khyod kyis zag pa 'di dag ma zad do zhes lha dang bcas pa dang /_bdud dang bcas pa dang /_tshangs pa dang bcas pa dang /_dge sbyong dang bram zer bcas pa'i skye dgu'i 'jig rten na chos dang 'thun par 'ga' zhig bdag la rgol lo snyam 
[\[165a\]]
[\[165a.1\]]pa'i rgyu de yang dag par rjes su mi mthong ste/_'dir rgyu de yang dag par rjes su ma mthong bas/_bde ba thob cing /_bag tsha ba med pa thob la mi 'jigs pa thob ste/_gnas kyis khyu mchog rlabs po che'i gnas su dam bca'o/_/'khor gyi nang du 
[\[165a.2\]]seng ge'i sgra yang dag par bsgrag go/_/tshangs pa'i 'khor lo dge sbyong ngam/_bram ze'am/_lha'am bdud dam/_tshangs pa'am/_su yang rung bas chos dang 'thun par 'jig rten du bskor bar mi nus pa bdag gis bskor bar bya'o zhes bya ba dang ngas gang dag bar du 
[\[165a.3\]]gcod pa'i chos su gsungs pa de dag bsten na/_bar du gcod pa'i chos su mi 'gyur ba de'i gnas med pa de la de dag bsten kyang bar du gcod par mi 'gyur ro zhes lha dang bcas pa dang /_bdud dang bcas pa dang /_tshangs pa dang bcas pa dang /_dge sbyong dang bram zer bcas 
[\[165a.4\]]pa'i skye dgu'i 'jig rten na chos dang 'thun par 'ga' zhig bdag la rgol lo snyam pa'i rgyu de yang dag par rjes su mi mthong ste/_'dir rgyu de yang dag par rjes su ma mthong bas/_bde ba thob cing /_bag tsha ba med pa thob la mi 'jigs pa thob ste/_gnas kyis khyu mchog 
[\[165a.5\]]rlabs po che'i gnas su dam bca'o/_/'khor gyi nang du seng ge'i sgra yang dag par bsgrag go/_/tshangs pa'i 'khor lo dge sbyong ngam/_bram ze'am/_lha'am bdud dam/_tshangs pa'am/_su yang rung bas chos dang 'thun par 'jig rten du bskor bar mi nus pa bdag gis 
[\[165a.6\]]bskor bar bya'o zhes bya ba dang /_ngas 'phags pa nges par 'byin pa'i lam gang dag bstan te/_de byed pa'i sdug bsngal yang dag par zad par nges par 'byung ba de dag bsgrubs na/_sdug bsngal yang dag par zad par mi 'gyur ba de'i gnas med pa de la de dag bsgrubs kyang zag 
[\[165a.7\]]pa zad par mi 'gyur ro/_/zhes lha dang bcas pa dang /_bdud dang bcas pa dang /_tshangs pa dang bcas pa dang /_dge sbyong dang bram zer bcas pa'i skye dgu'i 'jig rten na chos dang 'thun par 'ga' zhig bdag la rgol lo snyam pa'i rgyu de yang dag par rjes su mi mthong ste/_'dir 
[\[165b\]]
[\[165b.1\]]rgyu de yang dag par rjes su ma mthong bas bde ba thob cing /_bag tsha ba med pa thob la/_mi 'jigs pa thob ste/_gnas kyis khyu mchog rlabs po che'i gnas su dam bca'o/_/'khor gyi nang du seng ge'i sgra yang dag par bsgrag go/_/tshangs pa'i 'khor lo dge sbyong ngam bram 
[\[165b.2\]]ze'am/_lha'am/_bdud dam/_tshangs pa'am su yang rung bas chos dang 'thun par 'jig rten du bskor bar mi nus pa bdag gis bskor bar bya'o zhes bya ba'o/_/de yang mi dmigs pa'i tshul gyis byed de/_rab 'byor de ni byang chub sems dpa' sems dpa' chen po'i 
[\[165b.3\]]theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_so so yang dag par rig pa bzhi ste/_bzhi gang zhe na/_don so so yang dag par rig pa dang /_chos so so yang dag par rig pa dang /_nges pa'i 
[\[165b.4\]]tshig so so yang dag par rig pa dang /_spobs pa so so yang dag par rig pa'o/_/de yang mi dmigs pa'i tshul gyis rig pa ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems 
[\[165b.5\]]dpa' chen po'i theg pa chen po ni 'di lta ste/_sangs rgyas kyi chos ma 'dres pa [{]bcwa [,]bco [}]brgyad de/[ {]bcwa [,]bco [}]brgyad gang zhe na/_de bzhin gshegs pa gang gi nub mo bla na med pa yang dag par rdzogs pa'i byang chub mngon par rdzogs par sangs rgyas pa nas/_'jig rten lha dang bcas 
[\[165b.6\]]pa dang /_bdud dang bcas pa dang /_tshangs pa dang bcas pa dang /_dge sbyong dang bram zer bcas pa'i skye dgu dang /_lha dang mi dang lha ma yin du bcas pa rnams sdug bsngal zad par 'gyur ba'i lam gyis rjes su bstan nas/_gang gi nub mo phung po'i lhag ma med pa'i 
[\[165b.7\]]mya ngan las 'das pa'i dbyings su yongs su mya ngan las 'das kyi bar du/_de bzhin gshegs pa la 'khrul pa med pa dang /_ca co med pa dang /_bsnyel ba med pa dang /_tha dad pa'i 'du shes med pa dang /_sems mnyam par ma bzhag pa med pa dang /_so sor ma 
[\[166a\]]
[\[166a.1\]]brtags pa'i btang snyoms med pa dang /_'dun pa nyams pa med pa dang /_brtson 'grus nyams pa med pa dang /_dran pa nyams pa med pa dang /_ting nge 'dzin nyams pa med pa dang /_shes rab nyams pa med pa dang /_rnam par grol ba nyams pa 
[\[166a.2\]]med pa dang /_rnam par grol ba'i ye shes mthong ba nyams pa med pa dang /_lus kyi las thams cad ye shes sngon du 'gro zhing ye shes kyi rjes su 'brang ba dang /_ngag gi las thams cad ye shes sngon du 'gro zhing ye shes kyi rjes su 'brang ba dang /_yid kyi las 
[\[166a.3\]]thams cad ye shes sngon du 'gro zhing ye shes kyi rjes su 'brang ba dang /_'das pa'i dus la ma chags ma thogs pa'i ye shes mthong ba 'jug pa dang /_ma 'ongs pa'i dus la ma chags ma thogs pa'i ye shes mthong ba 'jug pa dang /_da ltar gyi dus la ma chags 
[\[166a.4\]]ma thogs pa'i ye shes mthong ba 'jug pa'o/_/de yang mi dmigs pa'i tshul gyis 'jug pa ste/_rab 'byor de ni byang chub sems dpa' sems dpa' chen po'i theg pa chen po yin no/_/rab 'byor gzhan yang byang chub sems dpa' sems dpa' chen po'i theg pa 
[\[166a.5\]]chen po ni 'di lta ste/_gzungs kyi sgo rnams te/_gzungs kyi sgo rnams gang zhe na/_'di lta ste yi ge'i tshul mnyam pa nyid dang /_yi ge'i sgo dang /_yi ges 'jug pa'o/_/de la yi ge'i sgo dang /_yi ges 'jug pa gang zhe na/_a zhes bya ba ni gzod ma nas ma skyes 
[\[166a.6\]]pa'i phyir chos thams cad kyi sgo yin no/_/ra zhes bya ba ni rdul dang bral ba'i phyir chos thams cad kyi sgo yin no/_/pa zhes bya ba ni don dam par khyad par med pa'i phyir/_chos thams cad kyi sgo yin no/_/tsa zhes bya ba ni 'chi 'pho dang skye ba mi dmigs pa'i tshul gyis chos thams 
[\[166a.7\]]cad kyi sgo yin no/_/na zhes bya ba ni ming mi dmigs pa'i tshul gyis ming med pa'i phyir/_chos thams cad kyi sgo yin no/_/la zhes bya ba ni 'jig rten las 'das shing sred pa'i 'khri shing gi rgyu dang rkyen yang dag par bcom pa'i phyir/_chos thams cad kyi sgo yin no/_/da 
[\[166b\]]
[\[166b.1\]]zhes bya ba ni dul ba dang /_dul bar gnas pa yongs su nges pa'i phyir chos thams cad kyi sgo yin no/_/ba zhes bya ba ni bcings pa las rnam par grol ba'i phyir chos thams cad kyi sgo yin no/_/Da zhes bya ba ni khrag khrug dang bral ba'i phyir chos thams cad kyi sgo yin no/_/
[\[166b.2\]]sa zhes bya ba ni chags pa mi dmigs pa'i phyir chos thams cad kyi sgo yin no/_/bA zhes bya ba ni ngag gi lam gyi sgra yang dag par chad pa'i phyir chos thams cad kyi sgo yin no/_/ta zhes bya ba ni de bzhin nyid las ma g.yos pa'i phyir/_chos thams cad kyi sgo yin no/_/ya 
[\[166b.3\]]zhes bya ba ni ji lta ba bzhin du ma skyes pa'i phyir chos thams cad kyi sgo yin no/_/sta zhes bya ba ni khengs pa mi dmigs pa'i phyir chos thams cad kyi sgo yin no/_/ka zhes bya ba ni byed pa po mi dmigs pa'i phyir chos thams cad kyi sgo yin no/_/sa zhes bya ba ni mnyam pa nyid las 
[\[166b.4\]]mi 'da' zhing mnyam pa nyid mi dmigs pa'i phyir chos thams cad kyi sgo yin no/_/ma zhes bya ba ni nga yir 'dzin pa mi dmigs pa'i phyir/_chos thams cad kyi sgo yin no/_/ga zhes bya ba ni 'gro ba mi dmigs pa'i phyir/_chos thams cad kyi sgo yin no/_/tha zhes bya ba 
[\[166b.5\]]ni gnas mi dmigs pa'i phyir/_chos thams cad kyi sgo yin no/_/dza zhes bya ba ni skye ba mi dmigs pa'i phyir chos thams cad kyi sgo yin no/_/shwa zhes bya ba ni dbugs mi dmigs pa'i phyir chos thams cad kyi sgo yin no/_/ng+ha zhes bya ba ni chos mi dmigs pa'i phyir chos 
[\[166b.6\]]thams cad kyi sgo yin no/_/sha zhes bya ba ni zhi gnas mi dmigs pa'i phyir chos thams cad kyi sgo yin no/_/kha zhes bya ba ni nam mkha' dang mnyam pa nyid mi dmigs pa'i phyir/_chos thams cad kyi sgo yin no/_/k+Sha zhes bya ba ni zad pa mi dmigs pa'i phyir/_chos thams 
[\[166b.7\]]cad kyi sgo yin no/_/dz+nyA zhes bya ba ni ye shes mi dmigs pa'i phyir chos thams cad kyi sgo yin no/_/ha zhes bya ba ni rgyu mi dmigs pa'i phyir chos thams cad kyi sgo yin no/_/b+ha zhes bya ba ni 'jigs pa mi dmigs pa'i phyir chos thams cad kyi sgo yin no/_/tsha zhes bya ba ni 
[\[167a\]]
[\[167a.1\]]mdog mi dmigs pa'i phyir chos thams cad kyi sgo yin no/_/sma zhes bya ba ni dran pa mi dmigs pa'i phyir chos thams cad kyi sgo yin no/_/hU zhes bya ba ni bod pa mi dmigs pa'i phyir chos thams cad kyi sgo yin no/_/tas zhes bya ba ni chos thams cad 
[\[167a.2\]]la spro ba mi dmigs pa'i phyir chos thams cad kyi sgo yin no/_/g+ha zhes bya ba ni stug po mi dmigs pa'i phyir chos thams cad kyi sgo yin no/_/Tha zhes bya ba ni rnam par bsgrub pa mi dmigs pa'i phyir chos thams cad kyi sgo yin no/_/Na zhes bya ba ni nyon mongs pa med 
[\[167a.3\]]pa'i phyir chos thams cad kyi sgo yin no/_/pha zhes bya ba ni 'bras bu mi dmigs pa'i phyir chos thams cad kyi sgo yin no/_/ska zhes bya ba ni phung po mi dmigs pa'i phyir/_chos thams cad kyi sgo yin no/_/dza zhes bya ba ni rga ba mi dmigs pa'i phyir chos thams cad kyi sgo 
[\[167a.4\]]yin no/_/tsa zhes bya ba ni spyod pa mi dmigs pa'i phyir chos thams cad kyi sgo yin no/_/Ta zhes bya ba ni sdig pa mi dmigs pa'i phyir chos thams cad kyi sgo yin no/_/ha zhes bya ba ni ngar 'dzin pa mi dmigs pa'i phyir chos thams cad kyi sgo yin no/_/de yan chad ni yi ger 
[\[167a.5\]]brjod pa med do/_/de ci'i phyir zhe na/_'di ltar gang la yang gang gis tha snyad 'dogs pa dang /_gang gis brjod pa dang /_gang gis bstan pa dang /_gang gis rtogs par byed pa dang /_gang gis mthong ba'i ming ci yang med pa'i phyir ro/_/rab 'byor 'di lta ste chos 
[\[167a.6\]]thams cad ni nam mkha' dang 'dra bar khong du chud par bya'o/_/rab 'byor a zhes bya ba la sogs pa'i yi ge bstan pa la 'jug pa 'di ni gzungs kyi sgo la 'jug pa yin no/_/rab 'byor byang chub sems dpa' sems dpa' chen po gang la la a zhes bya ba la sogs pa'i yi ge la 
[\[167a.7\]]mkhas par bya ba 'di shes pa de ni sgra gang la yang thogs par mi 'gyur zhing chos thams cad mnyam pa nyid kyis yang dag par sgrub par gyur te/_sgra shes pa la mkhas pa yang thob par 'gyur ro/_/rab 'byor byang chub sems dpa' sems dpa' chen po gang la la a zhes 
[\[167b\]]
[\[167b.1\]]bya ba la sogs pa yi ge la 'jug pa'i phyag rgya a zhes bya ba la sogs pa yi ge'i phyag rgya'i tshig 'di dag thos la thos nas kyang mi dmigs pa'i tshul gyis nges par gyur pa'i sems kyi rgyun gyis 'dzin pa dang /_'chang ba dang /_klog pa dang /_kun chub par byed pa dang /_
[\[167b.2\]]gzhan dag la yang rgya cher ston pa de la ni phan yon nyi shu yod pa shes par bya'o/_/nyi shu gang zhe na/_dran pa dang ldan par 'gyur ba dang /_blo gros dang ldan par 'gyur ba dang /_rtogs pa dang ldan par 'gyur ba dang /_blo dang ldan par 'gyur ba dang /_brtan pa dang ldan par 
[\[167b.3\]]'gyur ba dang /_ngo tsha shes pa dang ldan par 'gyur ba dang /_shes rab dang ldan par 'gyur ba dang /_spobs pa dang ldan par 'gyur ba dang /_gzungs kyi sgo 'di yang tshegs chung ngus 'thob cing /_som nyi med la/_yid gnyis za bar mi 'gyur ba dang /_gzhan dag 
[\[167b.4\]]las tshig 'jam po thos na yang rjes su chags par mi 'gyur la/_tshig rtsub po thos na yang zhe 'gras par mi 'gyur te/_mtho bar mi 'gyur/_dma' bar mi 'gyur zhing /_tha mal par gnas par 'gyur ba dang /_sgra la mkhas par 'gyur ba dang /_phung po la 
[\[167b.5\]]mkhas par 'gyur ba dang /_khams la mkhas par 'gyur ba dang /_skye mched la mkhas par 'gyur ba dang /_rten cing 'brel bar 'byung ba la mkhas par 'gyur ba dang /_rgyu la mkhas par 'gyur ba dang /_rkyen la mkhas par 'gyur ba dang /_chos nyid la mkhas 
[\[167b.6\]]par 'gyur ba dang /_dbang po mchog dang mchog ma yin pa shes pa la mkhas par 'gyur ba dang /_pha rol gyi sems shes pa la mkhas pa dang /_rdzu 'phrul bya ba shes pa la mkhas pa dang /_lha'i rna ba shes pa la mkhas pa dang /_sngon gyi gnas rjes su dran pa shes pa la 
[\[167b.7\]]mkhas pa dang /_'chi 'pho dang skye ba shes pa la mkhas pa dang /_zag pa zad pa shes pa la mkhas pa dang /_gnas dang gnas ma yin pa shes pa la mkhas pa dang /_'gro ba la mkhas pa dang /_ldog pa la mkhas pa dang /_spyod lam la mkhas par 'gyur ba ste/_
[\[168a\]]
[\[168a.1\]]phan yon nyi shu po de dag 'thob par 'gyur ro/_/rab 'byor gzungs kyi sgo a zhes bya ba la sogs pa yi ge la 'jug pa de ni byang chub sems dpa' sems dpa' chen po'i theg pa chen po yin no/_/shes rab kyi pha rol tu phyin pa khri brgyad stong pa las gzungs 
[\[168a.2\]]kyi sgor 'jug pa'i le'u zhes bya ste/_bcu drug pa'o//_//shes rab kyi pha rol tu phyin pa khri brgyad stong pa/_bam po bcu gsum pa/_rab 'byor khyod 'di skad du ji ltar byang chub sems dpa' sems dpa' chen po theg pa chen po la yang dag par 
[\[168a.3\]]zhugs pa yin zhes zer ba ni/_rab 'byor 'di la byang chub sems dpa' sems dpa' chen po pha rol tu phyin pa drug po la spyod pa ni/_sa nas sar 'phar te/_byang chub sems dpa' sems dpa' chen po pha rol tu phyin pa drug po dag la spyod pas sa nas sar ji ltar 'phar zhe na/_
[\[168a.4\]]'di lta ste/_chos thams cad 'pho ba med pas so/_/de ci'i phyir zhe na/_chos gang yang 'ong ba'am/_'gro ba'am 'pho ba'am/_nye bar 'pho ba med pa'i phyir ro/_/'on kyang chos thams cad kyis gang yin pa de la yang rlom sems su mi byed cing /_mi sems la/_
[\[168a.5\]]sa yongs su sbyong bar yang byed de/_sa de yang yang dag par rjes su mi mthong ngo /_/byang chub sems dpa' sems dpa' chen po'i sa yongs su sbyang ba gang zhe na/_rab 'byor byang chub sems dpa' sems dpa' chen po sa dang po rab tu dga' ba la gnas pas/_
[\[168a.6\]]sa yongs su sbyang ba bcu bya'o/_/bcu gang zhe na/_lhag pa'i bsam pa yongs su sbyang bar byas te/_de yang mi dmigs pa'i tshul gyis bya ba dang mtshan ma mi dmigs pa'i phyir/_phan pa bya ba'i dngos po yongs su sbyang ba dang /_sems can mi dmigs pa'i phyir/_
[\[168a.7\]]sems can thams cad la sems mnyam pa yongs su sbyang ba dang /_sbyin par bya ba dang /_sbyin pa po dang /_len pa po mi dmigs pa'i phyir gtong ba yongs su sbyang ba dang /_de dag gis rlom sems su mi byed pa'i phyir/_dge ba'i bshes gnyen la bsten pa yongs su 
[\[168b\]]
[\[168b.1\]]sbyang ba dang /_chos thams cad mi dmigs pa'i phyir chos tshol ba yongs su sbyang ba dang /_khyim mi dmigs pa'i phyir rgyun mi 'chad par mngon par 'byung ba yongs su sbyang ba dang /_mtshan dang dpe byad bzang po'i mtshan ma mi dmigs pa'i phyir sangs rgyas kyi sku 'dod pa yongs 
[\[168b.2\]]su sbyang ba dang /_chos kyi dbye ba mi dmigs pa'i phyir/_chos rnam par 'grel ba yongs su sbyang ba dang /_chos kyi yod pa nyid mi dmigs pa'i phyir/_nga rgyal gyis khengs pa nges par gzhom pa yongs su sbyang ba dang /_tshig mi dmigs pa'i phyir/_bden pa'i tshig yongs 
[\[168b.3\]]su sbyang ba ste/_rab 'byor byang chub sems dpa' sems dpa' chen po sa dang po la gnas pas yongs su sbyang ba bcu po 'di dag bya'o/_/rab 'byor gzhan yang byang chub sems dpa' sems dpa' chen po sa gnyis pa la gnas pas rtag tu chos brgyad yid la bya zhing de dag 
[\[168b.4\]]la nan tan bya'o/_/brgyad gang zhe na/_'di lta ste/_tshul khrims yongs su dag pa dang byas pa gzo zhing byas pa tshor ba dang /_bzod pa'i stobs la gnas pa dang /_mchog tu dga' zhing dga' ba nyams su myang bar bya ba dang /_sems can thams cad yongs su 
[\[168b.5\]]mi gtang ba dang /_snying rje chen po mngon du bya ba dang /_bla ma rnams la dad pas gus shing ston pa'i 'du shes kyis sri zhu che ba dang /_pha rol tu phyin pa rnams brtson pas yongs su tshol ba ste/_rab 'byor byang chub sems dpa' sems dpa' chen po sa gnyis pa la gnas pas 
[\[168b.6\]]chos brgyad po de dag rtag tu yid la bya zhing de dag la nan tan bya'o/_/rab 'byor gzhan yang byang chub sems dpa' sems dpa' chen po sa gsum pa la gnas pas chos lnga la gnas par bya'o/_/lnga gang zhe na/_'di lta ste/_mang du thos pas chog mi shes shing /_de 
[\[168b.7\]]la yang yi ge la mngon par zhen par mi bya ba dang /_zang zing med par chos kyi sbyin pa rnam par 'grel bar byed la/_des kyang rlom sems su mi byed pa dang sangs rgyas kyi zhing yongs su dag par bya ba'i dge ba'i rtsa ba bskyed cing /_yongs su bsngo la des kyang rlom sems 
[\[169a\]]
[\[169a.1\]]su mi byed pa dang /_'khor ba dpag tu med pas yongs su mi skyo zhing des kyang rlom sems su mi byed pa dang /_ngo tsha shes pa dang /_khrel yod pa la gnas shing /_des kyang rlom sems su mi byed pa ste/_rab 'byor byang chub sems dpa' sems dpa' chen 
[\[169a.2\]]po sa gsum pa la gnas pas/_chos lnga po de dag la gnas par bya'o/_/rab 'byor gzhan yang byang chub sems dpa' sems dpa' chen pos bzhi pa la gnas pas/_chos bcu yang dag par blangs te gnas par bya zhing de yongs su spang bar mi bya'o/_/bcu gang zhe na/_
[\[169a.3\]]'di lta ste/_dgon pa la gnas pa yongs su mi gtang ba dang /_'dod pa chung ba dang /_chog shes pa dang /_sbyangs pa'i yon tan dang /_yo byad bsnyungs pa mi gtang ba dang /_bslab pa yongs su mi gtang ba dang /_'dod pa'i yon tan la smad pa dang /_mya ngan las 'das pa 
[\[169a.4\]]dang ldan pa'i sems bskyed pa dang /_bdog pa thams cad yongs su gtang ba dang /_sems mi 'dre ba dang /_dngos po thams cad la mi blta ba ste/_rab 'byor byang chub sems dpa' sems dpa' chen po sa bzhi pa la gnas pas chos bcu po de dag yongs su gtang bar mi bya 
[\[169a.5\]]zhing yang dag par blangs te gnas par bya'o/_/rab 'byor gzhan yang byang chub sems dpa' sems dpa' chen po sa lnga pa la gnas pas chos bcu yongs su spang bar bya'o/_/bcu gang zhe na 'di lta ste/_khyim pa dang 'dris par byed pa yongs su spang bar bya zhing /_dge 
[\[169a.6\]]slong dang /_dge slong ma dang 'dris par byed pa yongs su spang bar bya ba dang /_khyim la ser sna byed pa yongs su spang bar bya ba dang /_'du 'dzi'i gnas yongs su spang bar bya ba dang /_gnod sems yongs su spang bar bya ba dang /_bdag la stod pa yongs su spang bar 
[\[169a.7\]]bya zhing /_gzhan la smod pa yongs su spang bar bya ba dang /_mi dge ba bcu'i las kyi lam rnams yongs su spang bar bya ba dang /_lhag pa'i nga rgyal dang /_khengs pa yongs su spang bar bya ba dang /_phyin ci log yongs su spang bar bya ba dang /_the tshom yongs su spang bar bya ba 
[\[169b\]]
[\[169b.1\]]dang /_'dod chags dang /_zhe sdang dang /_gti mug gi bag chags yongs su spang bar bya ba ste/_rab 'byor byang chub sems dpa' sems dpa' chen po sa lnga pa la gnas pas chos bcu po de dag yongs su spang bar bya'o/_/rab 'byor gzhan yang byang chub sems 
[\[169b.2\]]dpa' sems dpa' chen po sa drug pa la gnas pas/_chos drug yongs su rdzogs par bya ste/_drug gang zhe na/_'di lta ste/_pha rol tu phyin pa drug yongs su rdzogs par bya'o/_/gzhan yang chos drug yongs su spang bar bya ste/_drug gang zhe na/_nyan thos kyi 
[\[169b.3\]]sems yongs su spang bar bya ba dang /_rang sangs rgyas kyi sems yongs su spang bar bya ba dang /_yongs su yi 'chad pa'i sems yongs su spang bar bya ba dang /_slong ba mthong na sems zhum par mi bya ba dang /_dngos po thams cad yongs su btang nas yid mi bde bar mi bya ba 
[\[169b.4\]]dang /_slong ba bskrad par mi bya ba ste/_rab 'byor byang chub sems dpa' sems dpa' chen po sa drug pa la gnas pas/_chos drug po 'di dag yongs su spang bar bya'o/_/rab 'byor gzhan yang byang chub sems dpa' sems dpa' chen po sa bdun pa la gnas pas chos nyi 
[\[169b.5\]]shu mi bya'o/_/nyi shu gang zhe na/_'di lta ste/_bdag tu 'dzin par mi bya ba dang /_sems can du 'dzin pa dang /_srog tu 'dzin pa dang /_gang zag tu 'dzin pa dang /_chad par 'dzin pa dang /_rtag par 'dzin pa dang /_mtshan ma'i 'du shes dang /_rgyur lta ba dang /_
[\[169b.6\]]ming dang gzugs la mngon par zhen pa dang /_phung po la mngon par zhen pa dang /_khams la mngon par zhen pa dang /_skye mched la mngon par zhen pa dang /_khams gsum la mngon par zhen pa dang /_khams gsum la lhag par zhen pa dang /_khams gsum la 
[\[169b.7\]]chags pa dang /_sangs rgyas su lta ba la rten cing mngon par zhen pa dang /_chos su lta ba la rten cing mngon par zhen pa dang /_dge 'dun du lta ba la rten cing mngon par zhen pa dang /_tshul khrims su lta ba la rten cing mngon par zhen pa dang /_chos rnams stong ngo zhes bya 
[\[170a\]]
[\[170a.1\]]bas sgyid lug pa dang /_stong pa nyid dang 'gal ba ste/_rab 'byor byang chub sems dpa' sems dpa' chen po sa bdun pa la gnas pas chos nyi shu po de dag mi bya'o/_/sa bdun pa la gnas pa des chos nyi shu yongs su rdzogs par bya ste/_nyi shu gang 
[\[170a.2\]]zhe na/_'di lta ste/_stong pa nyid rtogs pa dang /_mtshan ma med pa mngon sum du bya ba dang /_smon pa med pa shes pa dang /_'khor gsum yongs su dag pa dang /_sems can thams cad la snying brtse zhing snying rje ba dang /_sems can de dag la brnyas par mi bya ba 
[\[170a.3\]]dang /_chos thams cad la mnyam pa nyid du lta zhing de la yang mngon par zhen par mi bya ba dang /_yang dag pa'i tshul rtogs shing des rlom sems su yang mi bya ba dang /_mi skye bar bzod pa dang /_mi skye ba shes pa dang /_tshul gcig tu bstan pa dang /_chos thams 
[\[170a.4\]]cad la rtog pa yang dag par gzhom pa dang /_lta ba bzlog pa dang /_nyon mongs pa bzlog pa dang /_zhi gnas nges par sems pa dang /_lhag mthong la mkhas pa'i sa dang /_sems dul ba dang /_sems zhi ba dang /_shes pa thogs pa med pa dang /_rjes su 
[\[170a.5\]]'chags pa'i sam yin pa dang /_zhing gang du 'dod par 'gro ba ste/_rab 'byor byang chub sems dpa' sems dpa' chen po sa bdun pa la gnas pas chos nyi shu po de dag yongs su rdzogs par bya'o/_/rab 'byor gzhan yang byang chub sems dpa' sems dpa' 
[\[170a.6\]]chen po sa brgyad pa la gnas pas/_chos bzhi yongs su rdzogs par bya ste/_bzhi gang zhe na/_'di lta ste/_sems can thams cad kyi sems la 'jug pa dang /_mngon par shes pas rnam par rtse ba dang /_sangs rgyas kyi zhing la lta zhing /_sangs rgyas kyi zhing ji 
[\[170a.7\]]ltar mthong ba de dag kyang yongs su bsgrub pa dang /_sangs rgyas la bsnyen bkur bya zhing /_sangs rgyas kyi sku la yang dag pa ji lta ba bzhin du brtag pa ste/_rab 'byor chos bzhi po de dag yongs su rdzogs par bya'o/_/rab 'byor gzhan yang byang chub sems dpa' sems 
[\[170b\]]
[\[170b.1\]]dpa' chen po sa brgyad pa la gnas pas chos bzhi yongs su rdzogs par bya ste/_bzhi gang zhe na/_dbang po mchog dang mchog ma yin pa shes pa dang /_sangs rgyas kyi zhing yongs su dag par bya ba dang /_sgyu ma lta bu'i ting nge 'dzin la rgyun mi chad par snyoms par 'jug pa 
[\[170b.2\]]dang /_ji lta ji lta bur sems can rnams kyi dge ba'i rtsa ba yongs su 'grub par 'gyur ba de lta de lta bu'i lus yongs su sgrub cing /_bsams bzhin du srid pa nye bar len pa ste/_rab 'byor byang chub sems dpa' sems dpa' chen po sa brgyad pa la gnas pas chos bzhi 
[\[170b.3\]]po de dag yongs su rdzogs par bya'o/_/rab 'byor gzhan yang byang chub sems dpa' sems dpa' chen po sa dgu pa la gnas pas chos bcu gnyis yongs su rdzogs par bya ste/_bcu gnyis gang zhe na/_'di lta ste/_smon lam mtha' yas pa yongs su bzung ba ste/_
[\[170b.4\]]de smon lam ji lta ji lta bu 'debs pa de lta de lta bur 'grub par 'gyur ba dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po'i skad shes pa khong du chud pa dang /_spobs pa'i klung khong 
[\[170b.5\]]du chud pa dang /_mngal du 'jug pa phun sum tshogs pa dang /_rigs phun sum tshogs pa dang /_cho rigs phun sum tshogs pa dang /_rus phun sum tshogs pa dang /_'khor phun sum tshogs pa dang /_skye ba phun sum tshogs pa dang /_mngon par 'byung ba phun 
[\[170b.6\]]sum tshogs pa dang /_byang chub kyi shing gi bkod pa phun sum tshogs pa dang /_yon tan thams cad yongs su rdzogs pa phun sum tshogs pa ste/_rab 'byor byang chub sems dpa' sems dpa' chen po sa dgu pa la gnas pas chos bcu gnyis po de dag yongs su rdzogs 
[\[170b.7\]]par bya'o/_/rab 'byor byang chub sems dpa' sems dpa' chen po sa bcu pa la gnas pa ni de bzhin gshegs pa nyid ces bya'o/_/de skad ces bka' stsal nas/_bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 
[\[171a\]]
[\[171a.1\]]'das byang chub sems dpa' sems dpa' chen po sa dang po la gnas pa'i lhag pa'i bsam pa yongs su sbyang bar bgyi ba gang lags/_bcom ldan 'das kyis bka' stsal pa/_rnam pa thams cad mkhyen pa nyid dang ldan pa'i yid la bya ba dag gis 
[\[171a.2\]]dge ba'i rtsa ba thams cad yang dag par sgrub pa gang yin pa ste/_rab 'byor de ni byang chub sems dpa' sems dpa' chen po'i lhag pa'i bsam pa yongs su sbyang ba yin no/_/de la sems can thams cad la sems mnyam pa yongs su sbyang ba gang zhe na/_rnam pa 
[\[171a.3\]]thams cad mkhyen pa nyid dang ldan pa'i yid la bya ba dag gis tshad med pa bzhi po byams pa dang /_snying rje dang /_dga' ba dang /_btang snyoms mngon par sgrub pa gang yin pa ste/_de ni sems can thams cad la sems mnyam pa yongs su sbyang ba zhes bya'o/_/de 
[\[171a.4\]]la byang chub sems dpa' sems dpa' chen po'i gtong ba yongs su sbyang ba gang zhe na/_sems can thams cad la rnam par rtog pa med par sbyin pa sbyin pa ste/_de ni gtong ba yongs su sbyang ba zhes bya'o/_/de la byang chub sems dpa' sems dpa' chen po'i dge ba'i 
[\[171a.5\]]bshes gnyen la bsten pa yongs su sbyang ba gang zhe na/_de la byang chub sems dpa' sems dpa' chen po'i dge ba'i bshes gnyen dag ni gang dag rnam pa thams cad mkhyen pa nyid la yang dag par 'dzud cing 'jog la rab tu 'god par byed pa'i dge ba'i bshes gnyen de 
[\[171a.6\]]dag la bsten pa dang /_bsnyen bkur byed pa dang /_sri zhu byed pa ste/_de ni byang chub sems dpa' sems dpa' chen po'i dge ba'i bshes gnyen la bsten pa yongs su sbyang ba yin no/_/de la byang chub sems dpa' sems dpa' chen po'i chos tshol ba yongs su sbyang 
[\[171a.7\]]ba gang zhe na/_rnam pa thams cad mkhyen pa nyid dang ldan pa'i sems kyis chos tshol bar byed la/_nyan thos dang /_rang sangs rgyas kyi sar yang mi lhung ba gang yin pa ste/_de ni byang chub sems dpa' sems dpa' chen po'i chos tshol ba yongs su sbyang ba yin no/_/
[\[171b\]]
[\[171b.1\]]de la byang chub sems dpa' sems dpa' chen po'i rgyun mi 'chad par mngon par 'byung ba yongs su sbyang ba gang zhe na/_tshe rabs thams cad du 'dre ba med par mngon par 'byung zhing /_de bzhin gshegs pa'i bstan pa la yang rab tu 'byung la/_su yang de'i bar 
[\[171b.2\]]chad byed par mi 'gyur ba gang yin pa ste/_de ni byang chub sems dpa' sems dpa' chen po'i rgyun mi 'chad par mngon par 'byung ba yongs su sbyang ba yin no/_/de la byang chub sems dpa' sems dpa' chen po'i sangs rgyas kyi sku 'dod pa yongs su sbyang ba gang zhe 
[\[171b.3\]]na/_sangs rgyas kyi sku mthong na/_rnam pa thams cad mkhyen pa nyid thob kyi bar du nams kyang sangs rgyas yid la byed pa dang 'bral bar mi 'gyur ba gang yin pa ste/_rab 'byor de ni byang chub sems dpa' sems dpa' chen po'i sangs rgyas kyi sku 'dod pa yongs su sbyang ba 
[\[171b.4\]]yin no/_/de la byang chub sems dpa' sems dpa' chen po'i chos rnam par 'grel pa yongs su sbyang ba gang zhe na/_byang chub sems dpa' sems dpa' chen po de bzhin gshegs pa mngon sum du bzhugs kyang rung mya ngan las 'das kyang rung sems can rnams la 
[\[171b.5\]]chos ston te/_tshangs par spyod pa thog mar dge ba/_bar du dge ba/_tha mar dge ba/_don bzang po/_tshig 'bru bzang po/_ma 'dres pa/_yongs su rdzogs pa/_yongs su dag pa/_yongs su byang ba 'di lta ste/_mdo'i sde dang /_dbyangs kyis bsnyad 
[\[171b.6\]]pa'i sde dang /_lung bstan pa'i sde dang /_tshigs su bcad pa'i sde dang /_ched du brjod pa'i sde dang /_gleng gzhi'i sde dang /_de ltar byung ba'i sde dang /_skyes pa rabs kyi sde dang /_shin tu rgyas pa'i sde dang /_rmad du byung ba'i chos kyi sde dang /_rtogs pa brjod pa'i 
[\[171b.7\]]sde dang /_gtan la bab par bstan pa'i sde yang dag par ston pa gang yin pa ste/_de ni byang chub sems dpa' sems dpa' chen po'i chos rnam par 'grel ba yongs su sbyang ba yin no/_/de la byang chub sems dpa' sems dpa' chen po'i nga rgyal gyis khengs pa 
[\[172a\]]
[\[172a.1\]]nges par gzhom pa yongs su sbyang ba gang zhe na/_nga rgyal gyis khengs pa gzhom pa gang gis nams kyang rigs dma' ba rnams su skye bar mi 'gyur ba ste/_de ni byang chub sems dpa' sems dpa' chen po'i nga rgyal gyis khengs pa nges par gzhom pa 
[\[172a.2\]]yongs su sbyang ba yin no/_/de la byang chub sems dpa' sems dpa' chen po'i bden pa'i tshig yongs su sbyang ba gang zhe na/_'di lta ste/_ji skad smras pa de bzhin du byed pa ste/_de ni byang chub sems dpa' sems dpa' chen po'i bden pa'i tshig yongs su sbyang ba 
[\[172a.3\]]yin no/_/rab 'byor bcu po de dag ni byang chub sems dpa' sems dpa' chen po sa dang po la gnas pas yongs su sbyang bar bya ba yin no/_/de la byang chub sems dpa' sems dpa' chen po'i tshul khrims yongs su dag pa gang zhe na/_'di lta ste/_nyan 
[\[172a.4\]]thos dang /_rang sangs rgyas kyi sems dang /_gzhan yang 'chal pa'i tshul khrims su byed pa/_byang chub la bar chad byed pa'i chos gang yin pa de dag yid la mi byed pa ste/_de ni byang chub sems dpa' sems dpa' chen po'i tshul khrims yongs su dag pa yin no/_/
[\[172a.5\]]de la byang chub sems dpa' sems dpa' chen po'i byas pa gzo zhing byas pa tshor ba gang zhe na/_byang chub sems dpa' sems dpa' chen po byang chub sems dpa'i spyad pa spyod pa na/_phan chung ngu zhig byas na yang 'khor ba'i mtha'i bar du chud mi gzon na/_chen po lta 
[\[172a.6\]]ci smos te/_de ni byang chub sems dpa' sems dpa' chen po'i byas pa gzo zhing byas pa tshor ba yin no/_/de la byang chub sems dpa' sems dpa' chen po'i bzod pa'i stobs la gnas pa gang zhe na/_gang sems can thams cad la gnod sems med cing rnam 
[\[172a.7\]]par 'tshe ba'i sems med pa ste/_de ni byang chub sems dpa' sems dpa' chen po'i bzod pa'i stobs la gnas pa yin no/_/de la byang chub sems dpa' sems dpa' chen po'i mchog tu dga' zhing dga' ba nyams su myang bar bya ba gang zhe na/_'di lta ste/_
[\[172b\]]
[\[172b.1\]]theg pa gsum po dag la sems can yongs su smin par byed pa ste/_de ni byang chub sems dpa' sems dpa' chen po'i mchog tu dga' zhing dga' ba nyams su myang bar bya ba yin no/_/de la byang chub sems dpa' sems dpa' chen po'i sems can thams cad yongs 
[\[172b.2\]]su mi gtang ba gang zhe na/_'di lta ste/_sems can thams cad yongs su skyob pa ste/_de ni byang chub sems dpa' sems dpa' chen po'i sems can thams cad yongs su mi gtang ba yin no/_/de la byang chub sems dpa' sems dpa' chen po'i snying rje chen 
[\[172b.3\]]po mngon du bya ba gang zhe na/_gang byang chub sems dpa' sems dpa' chen po byang chub sems dpa'i spyad pa spyod pa na/_'di snyam du sems te/_sems can re re'i don gyi phyir yang bdag bskal pa chen po gang gA'i klung gi bye ma snyed du sems can dmyal ba dag 
[\[172b.4\]]tu 'dug la/_sems can de sangs rgyas kyi ye shes la ma bzhag gi bar du der gcad pa dang /_gshag pa dang /_brdung ba dang /_btso ba dang /_bsreg pa dag kyang nyams su myang bar bya'o snyam ste/_de bzhin du sems can thams cad kyi phyir mngon par spro zhing 
[\[172b.5\]]yongs su mi skyo ba'i bar du ste/_de ni byang chub sems dpa' sems dpa' chen po'i snying rje chen po mngon du bya ba zhes bya'o/_/de la byang chub sems dpa' sems dpa' chen po'i bla ma rnams la dad pas gus shing sri zhu che ba gang zhe na/_'di lta ste/_bla ma rnams 
[\[172b.6\]]la ston pa'i 'du shes 'jog pa ste/_de ni byang chub sems dpa' sems dpa' chen po'i bla ma la dad pas gus shing sri zhu che ba zhes bya'o/_/de la byang chub sems dpa' sems dpa' chen po'i pha rol tu phyin pa rnams brtson pas tshol ba gang zhe na/_'di lta ste/_
[\[172b.7\]]sems can thams cad yongs su smin par bya ba'i phyir las gzhan mi byed par pha rol tu phyin pa rnams yongs su tshol ba ste/_de ni byang chub sems dpa' sems dpa' chen po'i pha rol tu phyin pa rnams brtson pas tshol ba zhes bya'o/_/de la byang chub sems dpa' 
[\[173a\]]
[\[173a.1\]]sems dpa' chen po'i mang du thos pas chog mi shes pa gang zhe na/_'di lta ste/_sangs rgyas bcom ldan 'das rnams kyis 'jig rten gyi khams 'di 'am/_phyogs bcu khor yug gi 'jig rten gyi khams kyi bar dag tu gang ci gsungs pa de thams 
[\[173a.2\]]cad gzung bar bya'o snyam du chog mi shes pa gang yin pa ste/_de ni byang chub sems dpa' sems dpa' chen po'i mang du thos pas chog mi shes pa yin no/_/de la byang chub sems dpa' sems dpa' chen po'i zang zing med par chos kyi sbyin pa rnam par 'grel bar byed pa 
[\[173a.3\]]gang zhe na/_byang chub sems dpa' sems dpa' chen po chos ston kyang chos kyi sbyin pa'i dge ba'i rtsa ba des tha na byang chub la yang re ba med pa ste/_de ni byang chub sems dpa' sems dpa' chen po'i zang zing med par chos kyi sbyin pa rnam par 'grel bar byed pa yin no/_/de 
[\[173a.4\]]la byang chub sems dpa' sems dpa' chen po'i sangs rgyas kyi zhing yongs su dag par bya ba'i dge ba'i rtsa ba bskyed cing yongs su bsngo ba gang zhe na/_dge ba'i rtsa ba gang dang gang dag gis sangs rgyas kyi zhing yongs su dag par byed pa bdag dang gzhan gyi sangs rgyas kyi zhing yongs 
[\[173a.5\]]su dag par byed pa'i dge ba'i rtsa ba de dag yongs su sgrub pa ste/_de ni byang chub sems dpa' sems dpa' chen po'i sangs rgyas kyi zhing yongs su dag par bya ba'i dge ba'i rtsa ba bskyed cing yongs su bsngo ba yin no/_/de la byang chub sems dpa' sems dpa' chen po'i 'khor 
[\[173a.6\]]ba dpag tu med pas yongs su mi skyo ba gang zhe na/_'di lta ste/_dge ba'i rtsa bas nye bar brtan pa ste/_dge ba'i rtsa ba gang dag gis nye bar brtan na/_sems can rnams kyang yongs su smin par byed cing /_sangs rgyas kyi zhing yang yongs su dag par byed la/_sangs 
[\[173a.7\]]rgyas kyi chos thams cad dang /_rnam pa thams cad mkhyen pa nyid yongs su rdzogs par gyur gyi bar du nams kyang skyo bar mi 'gyur ba ste/_de ni byang chub sems dpa' sems dpa' chen po'i 'khor ba dpag tu med pas yongs su mi skyo ba yin no/_/de la byang chub 
[\[173b\]]
[\[173b.1\]]sems dpa' sems dpa' chen po'i ngo tsha shes pa dang /_khrel yod pa la gnas pa gang zhe na/_nyan thos dang /_rang sangs rgyas kyi sems la smod pa ste/_de ni byang chub sems dpa' sems dpa' chen po'i ngo tsha shes pa dang /_khrel yod pa la gnas pa yin 
[\[173b.2\]]no/_/de la byang chub sems dpa' sems dpa' chen po'i dgon pa la gnas pa yongs su mi gtong ba gang zhe na/_nyan thos dang /_rang sangs rgyas kyi sa las shin tu 'da' ba gang yin pa ste/_de ni byang chub sems dpa' sems dpa' chen po'i dgon pa la 
[\[173b.3\]]gnas pa yongs su mi gtong ba yin no/_/de la byang chub sems dpa' sems dpa' chen po'i 'dod pa chung ba gang zhe na/_byang chub sems dpa' sems dpa' chen pos byang chub kyang mi 'dod pa gang yin pa ste/_de ni byang chub sems dpa' sems dpa' 
[\[173b.4\]]chen po'i 'dod pa chung ba yin no/_/de la byang chub sems dpa' sems dpa' chen po'i chog shes pa gang zhe na/_rnam pa thams cad mkhyen pa nyid thob kyang rlom sems su mi byed pa gang yin pa ste/_de ni byang chub sems dpa' sems dpa' chen po'i chog shes 
[\[173b.5\]]pa yin no/_/de la byang chub sems dpa' sems dpa' chen po'i sbyangs pa'i yon tan dang /_yo byad bsnyungs pa mi gtang ba gang zhe na/_'di lta ste/_chos zab mo dag la nges par sems pa'i bzod pa gang yin pa ste/_de ni byang chub sems dpa' sems 
[\[173b.6\]]dpa' chen po'i sbyangs pa'i yon tan dang /_yo byad bsnyungs pa mi gtong ba yin no/_/de la byang chub sems dpa' sems dpa' chen po'i bslab pa yongs su mi gtong ba gang zhe na/_gang la bslab pa thams cad rgyu ba med pa ste/_de ni byang chub sems dpa' sems 
[\[173b.7\]]dpa' chen po'i bslab pa yongs su mi gtong ba yin no/_/de la byang chub sems dpa' sems dpa' chen po'i 'dod pa'i yon tan la smad pa gang zhe na/_'dod pa la sems mi bskyed pa gang yin pa ste/_de ni byang chub sems dpa' sems dpa' chen po'i 'dod pa'i 
[\[174a\]]
[\[174a.1\]]yon tan la smad pa yin no/_/de la byang chub sems dpa' sems dpa' chen po'i mya ngan las 'das pa dang ldan pa'i sems bskyed pa gang zhe na/_'di lta ste/_gang chos thams cad la mngon par 'du byed pa med pa ste/_de ni byang chub sems dpa' 
[\[174a.2\]]sems dpa' chen po'i mya ngan las 'das pa dang ldan pa'i sems bskyed pa yin no/_/de la byang chub sems dpa' sems dpa' chen po'i bdog pa thams cad yongs su gtang ba gang zhe na/_nang dang phyi rol gyi chos rnams 'dzin par mi byed pa gang yin pa ste/_de ni byang chub 
[\[174a.3\]]sems dpa' sems dpa' chen po'i bdog pa thams cad yongs su gtang ba yin no/_/de la byang chub sems dpa' sems dpa' chen po'i sems mi 'dre ba gang zhe na/_gang rnam par shes pa gnas pa rnams la de'i sems mi sbyor ba ste/_de ni byang chub sems dpa' 
[\[174a.4\]]sems dpa' chen po'i sems mi 'dre ba yin no/_/de la byang chub sems dpa' sems dpa' chen po'i dngos po thams cad la mi blta ba gang zhe na/_dngos po thams cad yid la mi byed pa gang yin pa ste/_de ni byang chub sems dpa' sems dpa' chen po'i dngos po 
[\[174a.5\]]thams cad la mi blta ba ma yin no/_/de la byang chub sems dpa' sems dpa' chen po'i khyim pa dang 'dris par byed pa yongs su spang ba gang zhe na/_'di lta ste/_sangs rgyas kyi zhing nas sangs rgyas kyi zhing du 'gro zhing brdzus te skye ba dang /_mgo bregs shing ngur smrig 
[\[174a.6\]]gyon pa ste/_de ni byang chub sems dpa' sems dpa' chen po'i khyim pa dang 'dris par byed pa yongs su spang ba yin no/_/de la byang chub sems dpa' sems dpa' chen po'i dge slong dang /_dge slong ma dang 'dris par byed pa yongs su spang ba gang zhe na/_dge slong 
[\[174a.7\]]dang /_dge slong ma rnams dang se go la gtogs pa srid du yang lhan cig mi gnas shing de dag med na yang yongs su yi 'chad par mi 'gyur ba gang yin pa ste/_de ni byang chub sems dpa' sems dpa' chen po'i dge slong dang /_dge slong ma dang 'dris par byed pa 
[\[174b\]]
[\[174b.1\]]yongs su spang ba yin no/_/de la byang chub sems dpa' sems dpa' chen po'i khyim la ser sna byed pa yongs su spang ba gang zhe na/_rab 'byor 'di la byang chub sems dpa' sems dpa' chen pos 'di ltar sems bskyed par bya ste/_bdag gis sems can 
[\[174b.2\]]thams cad la bde ba'i yo byad sbyar bar bya na/_sems can 'di dag ni rang gi bsod nams kyis bde bar gyur pa yin gyis/_'di la bdag gis ser sna'i sems bskyed par mi bya'o zhes bya ba ste/_de ltar byang chub sems dpa' sems dpa' chen pos khyim la ser sna 
[\[174b.3\]]byed pa yongs su spang bar bya'o/_/de la byang chub sems dpa' sems dpa' chen pos 'du 'dzi'i gnas yongs su spang bar bya ba ji lta bu zhe na/_byang chub sems dpa' sems dpa' chen po 'du 'dzi'i gnas gang du gnas na/_nyan thos dang /_rang sangs rgyas 
[\[174b.4\]]yod pa'am/_de dang ldan pa'i gtam gyi gleng ldang bar 'gyur ba'am/_de dang ldan pa'i sems bskyed pa bskyed par 'gyur ba der byang chub sems dpa' sems dpa' chen po gnas par mi bya ba ste/_de ni byang chub sems dpa' sems dpa' chen po'i 'du 'dzi'i 
[\[174b.5\]]gnas yongs su spang ba yin no/_/de la byang chub sems dpa' sems dpa' chen pos gnod sems yongs su spang bar bya ba ji lta bu yin zhe na/_gang gnod sems dang /_rnam par 'tshe ba'i sems kyi skabs mi 'byed pa dang /_'thab pa'i sems dang /_rtsod pa'i 
[\[174b.6\]]sems kyi skabs mi 'byed pa ste/_de ni byang chub sems dpa' sems dpa' chen po'i gnod sems yongs su spang ba yin no/_/de la byang chub sems dpa' sems dpa' chen po'i bdag la stod pa yongs su spang ba gang zhe na/_gang nang gi chos rnams yang dag 
[\[174b.7\]]par rjes su mi mthong ba ste/_de ni byang chub sems dpa' sems dpa' chen po'i bdag la stod pa yongs su spang ba yin no/_/de la byang chub sems dpa' sems dpa' chen po'i gzhan la smod pa yongs su spang ba gang zhe na/_'di lta ste phyi rol gyi chos rnams yang 
[\[175a\]]
[\[175a.1\]]dag par rjes su mi mthong ba ste/_de ni byang chub sems dpa' sems dpa' chen po'i gzhan la smod pa yongs su spang ba yin no/_/de la byang chub sems dpa' sems dpa' chen po'i mi dge ba bcu'i las kyi lam rnams yongs su spang bar bya ba ji lta bu zhe 
[\[175a.2\]]na/_'di ltar 'di dag ni bde 'gro la yang bar du gcod par byed na/_'phags pa'i lam lta la ci smos shing /_byang chub lta la ci smos pa ste/_de ltar byang chub sems dpa' sems dpa' chen pos mi dge ba bcu'i las kyi lam rnams yongs su spang bar bya'o/_/de 
[\[175a.3\]]la byang chub sems dpa' sems dpa' chen po'i lhag pa'i nga rgyal yongs su spang bar bya ba ji lta bu zhe na/_'di ltar des chos ci yang yang dag par rjes su mi mthong na/_gang gis lhag par rlom sems su byed pa'i lhag pa lta ga la yod ces de ltar lhag pa'i nga rgyal 
[\[175a.4\]]spang bar bya'o/_/de la byang chub sems dpa' sems dpa' chen pos ji ltar khengs pa yongs su spang bar bya zhe na/_'di ltar gang la de'i khengs pa skye bar 'gyur ba'i dngos po de yang dag par rjes su mi mthong ba ste/_de ltar byang chub sems dpa' sems dpa' 
[\[175a.5\]]chen pos khengs pa yongs su spang bar bya'o/_/de la byang chub sems dpa' sems dpa' chen pos phyin ci log yongs su spang bar bya ba ji lta bu zhe na/_dngos po rnams mi dmigs pa'i phyir te/_de ltar byang chub sems dpa' sems dpa' chen pos phyin ci log 
[\[175a.6\]]yongs su spang bar bya'o/_/de la byang chub sems dpa' sems dpa' chen pos 'dod chags dang /_zhe sdang dang /_gti mug gi bag chags yongs su spang bar bya ba ji lta bu zhe na/_'di ltar 'dod chags dang /_zhe sdang dang /_gti mug rnams kyi dngos po yang 
[\[175a.7\]]dag par rjes su mi mthong ba ste/_de ltar byang chub sems dpa' sems dpa' chen pos 'dod chags dang /_zhe sdang dang /_gti mug gi bag chags yongs su spang bar bya'o/_/de la byang chub sems dpa' sems dpa' chen pos sa drug pa la chos drug yongs su 
[\[175b\]]
[\[175b.1\]]rdzogs par bya ba gang zhe na/_'di lta ste/_pha rol tu phyin pa drug ste/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_
[\[175b.2\]]shes rab kyi pha rol tu phyin pa ste/_pha rol tu phyin pa drug po de dag yongs su rdzogs par bya'o/_/sangs rgyas bcom ldan 'das rnams dang /_nyan thos rnams dang /_rang sangs rgyas rnams kyang pha rol tu phyin pa drug po 'di dag la gnas nas/_shes bya'i rgya mtsho 
[\[175b.3\]]rnam pa lnga'i pha rol tu phyin par gyur to/_/phyin to/_/phyin par 'gyur ro/_/lnga gang zhe na/_'di lta ste/_'das pa dang /_ma 'ongs pa dang /_da ltar byung ba dang /_brjod du med pa dang /_'dus ma byas pa ste/_de ltar byang chub sems dpa' sems dpa' 
[\[175b.4\]]chen pos pha rol tu phyin pa drug po rnams yongs su rdzogs par bya'o/_/de la byang chub sems dpa' sems dpa' chen pos ji ltar yang nyan thos kyi sems yongs su spang bar bya ste/_de ci'i phyir zhe na/_'di ltar de ni byang chub kyi lam ma yin pa'i phyir ro/_/rang sangs 
[\[175b.5\]]rgyas kyi sems yongs su spang bar bya ste/_de ci'i phyir zhe na/_'di ltar de ni byang chub kyi lam ma yin pa'i phyir ro/_/yongs su yi 'chad pa'i sems yongs su spang bar bya ste/_de ci'i phyir zhe na/_'di ltar de ni byang chub kyi lam ma yin pa'i phyir ro/_/slong ba mthong na sems 
[\[175b.6\]]zhum par mi bya'o/_/de ci'i phyir zhe na/_'di ltar de ni byang chub kyi lam ma yin pa'i phyir ro/_/dngos po thams cad yongs su btang nas/_yid mi bde bar mi bya'o/_/de ci'i phyir zhe na/_'di ltar de ni byang chub kyi lam ma yin pa'i phyir ro/_/sems dang po bskyed phyin 
[\[175b.7\]]chad rtag tu sbyin pa sbyin par bya zhing /_sems gsog tu mi bya ste/_chos drug po de dag yongs su spang bar bya'o/_/de la byang chub sems dpa' sems dpa' chen pos ji ltar yang bdag tu 'dzin par mi bya ste/_'di ltar yang bdag gtan med pa'i phyir ro/_/sems 
[\[176a\]]
[\[176a.1\]]can du 'dzin pa dang /_srog tu 'dzin pa dang /_gang zag tu 'dzin pa la yang de bzhin du sbyar te/_de ci'i phyir zhe na/_'di ltar de dag gtan med pa'i phyir ro/_/de la byang chub sems dpa' sems dpa' chen pos ji ltar yang chad par 'dzin par mi bya'o/_/
[\[176a.2\]]de ci'i phyir zhe na/_'di ltar chos thams cad gtan ma skyes pas/_chos gang yang chad pa med pa'i phyir ro/_/de la byang chub sems dpa' sems dpa' chen pos ji ltar yang rtag par 'dzin par mi bya ste/_'di ltar chos gang mi skye ba de rtag pa dang chad par mi 'gyur ba'i phyir 
[\[176a.3\]]ro/_/de la byang chub sems dpa' sems dpa' chen pos ji ltar yang mtshan ma'i 'du shes mi bya ste/_'di ltar kun nas nyon mongs pa gtan med pa'i phyir ro/_/de la byang chub sems dpa' sems dpa' chen pos ji ltar yang rgyur blta bar mi bya'o/_/de ci'i phyir zhe 
[\[176a.4\]]na/_'di ltar des lta ba de yang dag par rjes su mi mthong ba'i phyir ro/_/de la byang chub sems dpa' sems dpa' chen pos ji ltar yang ming dang gzugs la mngon par zhen par mi bya'o/_/de ci'i phyir zhe na/_'di ltar dngos po de mi dmigs pa'i phyir te/_de ltar 
[\[176a.5\]]byang chub sems dpa' sems dpa' chen pos ming dang gzugs la mngon par zhen par mi bya'o/_/de bzhin du phung po dang /_khams dang /_skye mched rnams la mngon par zhen par mi bya'o/_/de ci'i phyir zhe na/_'di ltar chos de dag rang bzhin gyis med pa'i phyir te/_
[\[176a.6\]]de ltar phung po dang /_khams dang /_skye mched la mngon par zhen par mi bya'o/_/de la byang chub sems dpa' sems dpa' chen pos ji ltar yang khams gsum la mngon par zhen par mi bya'o/_/de ci'i phyir zhe na/_'di ltar de rang bzhin med pa'i phyir te/_de ltar 
[\[176a.7\]]khams gsum la mngon par zhen par mi bya'o/_/de la byang chub sems dpa' sems dpa' chen pos ji ltar yang khams gsum la lhag par zhen par mi bya'o/_/de ci'i phyir zhe na/_'di ltar dngos po de med cing mi dmigs pa'i phyir te/_de ltar byang chub sems 
[\[176b\]]
[\[176b.1\]]dpa' sems dpa' chen pos khams gsum la lhag par zhen par mi bya'o/_/de la byang chub sems dpa' sems dpa' chen pos ji ltar yang khams gsum la chags par mi bya'o/_/de ci'i phyir zhe na/_'di ltar ngo bo nyid med pa'i phyir te/_de ltar byang chub sems 
[\[176b.2\]]dpa' sems dpa' chen pos khams gsum la chags par mi bya'o/_/de la byang chub sems dpa' sems dpa' chen pos ji ltar yang sangs rgyas su lta ba la brten par mi bya'o/_/de ci'i phyir zhe na/_'di ltar sangs rgyas su lta ba la brten pas sangs rgyas mthong 
[\[176b.3\]]bar mi 'gyur te/_de ltar byang chub sems dpa' sems dpa' chen pos sangs rgyas su lta ba la brten par mi bya'o/_/de la byang chub sems dpa' sems dpa' chen pos ji ltar yang chos su lta ba la brten par mi bya'o/_/de ci'i phyir zhe na/_'di ltar chos su lta ba la 
[\[176b.4\]]brten pas chos mthong bar mi 'gyur te/_de ltar byang chub sems dpa' sems dpa' chen pos chos su lta ba la brten par mi bya'o/_/de la byang chub sems dpa' sems dpa' chen pos ji ltar yang dge 'dun du lta ba la brten par mi bya'o/_/de ci'i phyir zhe na/_'di 
[\[176b.5\]]ltar dge 'dun du lta ba la brten pas dge 'dun mthong bar mi 'gyur te/_de ltar byang chub sems dpa' sems dpa' chen pos dge 'dun du lta ba la brten par mi bya'o/_/de la byang chub sems dpa' sems dpa' chen pos ji ltar yang tshul khrims su lta ba la mngon par 
[\[176b.6\]]zhen par mi bya'o/_/de ci'i phyir zhe na/_'di ltar tshul khrims su lta ba la brten pas tshul khrims yongs su dag par mi 'gyur te/_de ltar byang chub sems dpa' sems dpa' chen pos tshul khrims su lta ba la mngon par zhen par mi bya'o/_/de la byang chub sems 
[\[176b.7\]]dpa' sems dpa' chen pos ji ltar yang chos rnams stong ngo zhes bya bas sgyid lug par mi bya ste/_'di ltar chos thams cad ni rang gi mtshan nyid kyis stong gi/_stong pa nyid kyis stong pa ni ma yin pa'i phyir te/_de ltar byang chub sems dpa' sems dpa' chen pos chos 
[\[177a\]]
[\[177a.1\]]rnams stong ngo zhes bya bas sgyid lug par mi bya'o/_/de la byang chub sems dpa' sems dpa' chen pos ji ltar yang stong pa nyid dang 'gal bar mi bya ste/_'di ltar rang gi mtshan nyid kyis stong pa nyid stong pas stong pa nyid ni stong pa nyid dang 'gal bar mi byed pa'i phyir 
[\[177a.2\]]te/_de ltar byang chub sems dpa' sems dpa' chen pos stong pa nyid dang 'gal bar mi bya'o/_/de la byang chub sems dpa' sems dpa' chen pos ji ltar yang stong pa nyid rtogs par bya ste/_'di ltar stong pa nyid kyis stong pa nyid stong gi_/stong pa nyid la stong pa nyid rtogs 
[\[177a.3\]]par mi byed pa'i phyir te/_de ltar byang chub sems dpa' sems dpa' chen pos stong pa nyid rtogs par bya'o/_/de la byang chub sems dpa' sems dpa' chen po'i mtshan ma med pa mngon sum du bya ba gang zhe na/_'di lta ste/_chos thams cad yid la mi byed pa'o/_/de 
[\[177a.4\]]la byang chub sems dpa' sems dpa' chen po'i smon pa med pa shes pa gang zhe na/_gang khams gsum pa'i sems can thams cad la mi gnas pa'o/_/de la byang chub sems dpa' sems dpa' chen po'i 'khor gsum yongs su dag pa gang zhe na/_'di lta ste/_
[\[177a.5\]]dge ba bcu'i las kyi lam yongs su rdzogs pa'o/_/de la byang chub sems dpa' sems dpa' chen po'i sems can thams cad la snying brtse zhing snying rje ba yongs su rdzogs pa gang zhe na/_'di lta ste/_snying rje chen po thob pa'o/_/de la byang chub sems dpa' sems 
[\[177a.6\]]dpa' chen pos ji ltar sems can thams cad la brnyas par mi bya zhe na/_'di lta ste/_sems can gyi zhing yongs su dag pa'i phyir ro/_/de la byang chub sems dpa' sems dpa' chen po'i chos thams cad la mnyam pa nyid du lta ba gang zhe na/_'di lta ste/_chos 
[\[177a.7\]]thams cad la bsnan pa med pa dang /_dbri ba med pa'i phyir ro/_/de la byang chub sems dpa' sems dpa' chen po'i yang dag pa'i tshul rtogs pa gang zhe na/_gang chos thams cad rab tu rtogs pa med pa'o/_/de la byang chub sems dpa' sems dpa' chen po'i mi 
[\[177b\]]
[\[177b.1\]]skye bar bzod pa gang zhe na/_gang chos thams cad skye ba med pa dang /_'gag pa med pa dang /_mngon par 'du bya ba med par bzod pa ste/_de ni mi skye ba'i bzod pa'o/_/de la byang chub sems dpa' sems dpa' chen po'i mi skye ba shes pa gang zhe na/_gang 
[\[177b.2\]]ming dang gzugs mi skye ba shes pa ste/_de ni byang chub sems dpa' sems dpa' chen po'i mi skye ba shes pa'o/_/de la byang chub sems dpa' sems dpa' chen po'i tshul gcig tu bstan pa gang zhe na/_gang chos gnyis su kun tu spyod pa med pa nyid de/_de ni tshul 
[\[177b.3\]]gcig tu bstan pa'o/_/de la byang chub sems dpa' sems dpa' chen po'i rtog pa yang dag par gzhom pa gang zhe na/_gang chos thams cad la rtog pa med pa'o/_/de la byang chub sems dpa' sems dpa' chen po'i lta ba bzlog pa gang zhe na/_gang nyan thos dang rang 
[\[177b.4\]]sangs rgyas kyi lta ba thams cad zlog pa'o/_/de la byang chub sems dpa' sems dpa' chen po'i nyon mongs pa bzlog pa gang zhe na/_gang bag chags dang /_mtshams sbyor ba dang /_nyon mongs pa thams cad 'dor ba'o/_/de la byang chub sems dpa' sems 
[\[177b.5\]]dpa' chen po'i zhi gnas dang lhag mthong gi sa gang zhe na/_'di lta ste/_rnam pa thams cad mkhyen pa nyid kyi ye shes so/_/de la byang chub sems dpa' sems dpa' chen po'i sems dul ba gang zhe na/_gang khams gsum la mngon par dga' ba med pa'o/_/
[\[177b.6\]]de la byang chub sems dpa' sems dpa' chen po'i sems zhi ba gang zhe na/_gang dbang po drug po dag nas rab tu mi 'phro ba'o/_/de la byang chub sems dpa' sems dpa' chen po'i shes pa thogs pa med pa gang zhe na/_gang sangs rgyas kyi spyan thob pa'o/_/de la 
[\[177b.7\]]byang chub sems dpa' sems dpa' chen po'i rjes su 'chags pa la mi 'jug pa'i shes pa gang zhe na/_skye mched drug la btang snyoms su 'jog pa'o/_/de la byang chub sems dpa' sems dpa' chen po'i zhing gang du 'dod par 'gro ba gang zhe na/_'khor gyi dkyil 
[\[178a\]]
[\[178a.1\]]'khor de dang der lus ston pa'o/_/de la byang chub sems dpa' sems dpa' chen po'i sems can thams cad kyi sems la 'jug pa gang zhe na/_gang sems gcig gis sems can thams cad kyi sems dang sems las byung ba rnams shes pa'o/_/
[\[178a.2\]]de la byang chub sems dpa' sems dpa' chen po'i mngon par shes pas rnam par rtse ba gang zhe na/_sangs rgyas blta ba'i phyir/_mngon par shes pa gang dag gis rnam par rtse zhing /_sangs rgyas kyi zhing nas sangs rgyas kyi zhing du 'gro la/_sangs rgyas kyi 'du shes kyang mi 
[\[178a.3\]]bskyed pa'o/_/de la byang chub sems dpa' sems dpa' chen po'i sangs rgyas kyi zhing la lta ba gang zhe na/_gang sangs rgyas kyi zhing gcig nas kyang ma g.yos la/_sangs rgyas kyi zhing thams cad na yang snang zhing de sangs rgyas kyi zhing gi 'du shes kyang mi bskyed pa'o/_/
[\[178a.4\]]de la byang chub sems dpa' sems dpa' chen po'i sangs rgyas kyi zhing ji ltar mthong ba de dag yongs su sgrub pa gang zhe na/_stong gsum gyi stong chen po'i 'jig rten gyi khams kyi dbang phyug 'khor los sgyur ba'i sa la gnas nas/_sems can yongs su smin par bya ba'i phyir 'jig 
[\[178a.5\]]rten gyi khams de thams cad yongs su gtong zhing /_des rlom sems su yang mi byed pa'o/_/de la byang chub sems dpa' sems dpa' chen po'i sangs rgyas la bsnyen bkur byed pa gang zhe na/_sems can thams cad la phan gdags pa'i phyir gang chos la bsnyen 
[\[178a.6\]]bkur byed pa'o/_/de la byang chub sems dpa' sems dpa' chen po'i sangs rgyas kyi sku la yang dag pa ji lta ba bzhin du brtag pa gang zhe na/_chos kyi sku la yang dag pa ji lta ba bzhin du rtog pa'o/_/de la byang chub sems dpa' sems dpa' chen po'i dbang po mchog 
[\[178a.7\]]dang mchog ma yin pa shes pa gang zhe na/_stobs bcu la gnas nas/_sems can thams cad kyi dbang po yongs su rdzogs par shes pa'o/_/de la byang chub sems dpa' sems dpa' chen po'i sangs rgyas kyi zhing yongs su dag par bya ba gang zhe na/_mi dmigs pa'i 
[\[178b\]]
[\[178b.1\]]tshul gyis sems can thams cad kyi sems yongs su dag par byed pa'o/_/de la byang chub sems dpa' sems dpa' chen po'i sgyu ma lta bu'i ting nge 'dzin gang zhe na/_byang chub sems dpa' sems dpa' chen po'i ting nge 'dzin gang la gnas nas/_bya ba thams cad 
[\[178b.2\]]byed la de'i sems chos gang la yang mi 'jug pa'o/_/de la byang chub sems dpa' sems dpa' chen po rgyun mi 'chad par snyoms par 'jug pa gang zhe na/_gang byang chub sems dpa' sems dpa' chen po'i rnam par smin pa las byung ba'i ting nge 'dzin to/_/de la ji ltar 
[\[178b.3\]]byang chub sems dpa' sems dpa' chen po ji lta ji lta bur sems can rnams kyi dge ba'i rtsa ba yongs su 'grub par 'gyur ba de lta de lta bu'i lus yongs su sgrub ce na/_'di la byang chub sems dpa' sems dpa' chen pos ji lta ji lta bur sems can yongs su smin par 'gyur 
[\[178b.4\]]ba de lta de lta bu'i lus bsams bzhin du yongs su 'dzin pa'o/_/de la byang chub sems dpa' sems dpa' chen po ji ltar bsams bzhin du srid pa nye bar len ce na/_'di lta ste/_sems can yongs su smin par bya ba'i phyir ro/_/de la byang chub sems dpa' 
[\[178b.5\]]sems dpa' chen pos smon lam ji lta ji lta bur 'debs pa de lta de lta bur 'grub par 'gyur ba ji lta bu zhe na/_'di la byang chub sems dpa' sems dpa' chen pos pha rol tu phyin pa drug po dag yongs su rdzogs par byas pas smon lam ji lta ji lta bur 'debs pa de lta 
[\[178b.6\]]de lta bur 'grub par 'gyur ro/_/de la byang chub sems dpa' sems dpa' chen pos lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci dang /_lto 'phye chen po'i skad shes pa khong du chud pa ji lta bu zhe na/_'di lta 
[\[178b.7\]]ste/_nges pa'i tshig so so yang dag par rig pa'o/_/de la byang chub sems dpa' sems dpa' chen pos spobs pa'i klung khong du chud pa ji lta bu zhe na/_'di lta ste/_spobs pa so so yang dag par rig pa'o/_/de la byang chub sems dpa' sems dpa' chen po'i 
[\[179a\]]
[\[179a.1\]]mngal du 'jug pa phun sum tshogs pa gang zhe na/_'di la byang chub sems dpa' sems dpa' chen po tshe rabs thams cad du rdzus shing skye ba ste/_de ni byang chub sems dpa' sems dpa' chen po'i mngal du 'jug pa phun sum tshogs pa yin no/_/
[\[179a.2\]]de la byang chub sems dpa' sems dpa' chen po'i rigs phun sum tshogs pa gang zhe na/_byang chub sems dpa' sems dpa' chen po rigs chen po dag tu skye ba ste/_de ni byang chub sems dpa' sems dpa' chen po'i rigs phun sum tshogs pa yin no/_/de la byang chub 
[\[179a.3\]]sems dpa' sems dpa' chen po'i cho rigs phun sum tshogs pa gang zhe na/_byang chub sems dpa' sems dpa' chen po rgyal rigs shing sA la chen po lta bu dag dang /_bram ze'i rigs shing sA la chen po lta bu dag tu skye ba ste/_de ni byang chub sems dpa' sems 
[\[179a.4\]]dpa' chen po'i cho rigs phun sum tshogs pa yin no/_/de la byang chub sems dpa' sems dpa' chen po'i rus phun sum tshogs pa gang zhe na/_rigs gang las sngon gyi byang chub sems dpa' sems dpa' chen po dag byung bar gyur pa ste/_de ni byang chub sems dpa' 
[\[179a.5\]]sems dpa' chen po'i rus phun sum tshogs pa yin no/_/de la byang chub sems dpa' sems dpa' chen po'i 'khor phun sum tshogs pa gang zhe na/_'di lta ste/_sems can rnams byang chub tu bkod nas/_byang chub sems dpa'i 'khor nyid dang ldan pa ste/_de ni 
[\[179a.6\]]byang chub sems dpa' sems dpa' chen po'i 'khor phun sum tshogs pa yin no/_/de la byang chub sems dpa' sems dpa' chen po'i skye ba phun sum tshogs pa gang zhe na/_skyes ma thag tu 'jig rten gyi khams thams cad snang bas khyab par 'gyur zhing /_de dag kyang 
[\[179a.7\]]rnam pa drug tu g.yo bar 'gyur ba ste/_de ni byang chub sems dpa' sems dpa' chen po'i skye ba phun sum tshogs pa yin no/_/de la byang chub sems dpa' sems dpa' chen po'i mngon par 'byung ba phun sum tshogs pa gang zhe na/_byang chub sems dpa' sems dpa' chen 
[\[179b\]]
[\[179b.1\]]po sems can bye ba khrag khrig phrag 'bum phrag du ma dag dang /_khyim nas rab tu 'byung zhing mngon par 'byung la/_sems can de dag kyang theg pa gsum po dag la nges par 'gyur ba ste/_de ni byang chub sems dpa' sems dpa' chen po'i mngon par 'byung ba phun sum 
[\[179b.2\]]tshogs pa yin no/_/de la byang chub sems dpa' sems dpa' chen po'i byang chub kyi shing gi bkod pa phun sum tshogs pa gang zhe na/_byang chub kyi shing gi rtsa ba ni/_gser las grub pa/_sdong po ni bai dUr+ya las grub pa/_yal ga dang /_lo ma dang 'dab ma rnams ni 
[\[179b.3\]]rin po che sna bdun las grub pa yin la/_yal ga dang /_lo ma dang /_'dab ma de dag gis phyogs bcu'i 'jig rten gyi khams mtha' yas pa'i bar dag tu snang bas khyab par byed pa ste/_de ni byang chub sems dpa' sems dpa' chen po'i byang chub kyi shing gi bkod pa 
[\[179b.4\]]phun sum tshogs pa yin no/_/de la byang chub sems dpa' sems dpa' chen po'i yon tan thams cad yongs su rdzogs pa phun sum tshogs pa gang zhe na/_byang chub sems dpa' sems dpa' chen po'i sems can yongs su smin par byas pas/_sangs rgyas kyi zhing 
[\[179b.5\]]yongs su dag pa ste/_de ni byang chub sems dpa' sems dpa' chen po'i yon tan thams cad yongs su rdzogs pa phun sum tshogs pa yin no/_/de la byang chub sems dpa' sems dpa' chen po sa bcu pa la gnas pa ji ltar na de bzhin gshegs pa nyid ces bya zhe na/_byang 
[\[179b.6\]]chub sems dpa' sems dpa' chen po gang gi tshe pha rol tu phyin pa bcu po dag yongs su rdzogs par gyur pa dang /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi ye shes kyi bar dag yongs su rdzogs par gyur pa dang /_bag chags dang /_
[\[179b.7\]]mtshams sbyor ba dang /_nyon mongs pa thams cad spangs pa dang /_sangs rgyas kyi chos thams cad yongs su rdzogs par gyur pa'i phyir te/_rab 'byor de ltar na byang chub sems dpa' sems dpa' chen po sa bcu pa la gnas pa ni de bzhin gshegs pa nyid ces bya'o/_/rab 
[\[180a\]]
[\[180a.1\]]'byor de la byang chub sems dpa' sems dpa' chen po'i sa bcu po dag gang zhe na/_rab 'byor 'di la byang chub sems dpa' sems dpa' chen po thabs la mkhas pa pha rol tu phyin pa drug po thams cad la spyod pa byang chub kyi phyogs kyi chos sum cu rtsa bdun 
[\[180a.2\]]po dag la bslabs pa/_sangs rgyas kyi chos ma 'dres pa [{]bcwa [,]bco [}]brgyad kyi bar dag la spyod pa ni dkar po rnam par mthong ba'i sa las yang dag par 'da' zhing /_rigs kyi sa dang /_brgyad pa'i sa dang /_mthong ba'i sa dang /_bsrabs pa'i sa dang /_'dod chags dang 
[\[180a.3\]]bral ba'i sa dang /_byas pa rtogs pa can gyi sa dang /_rang sangs rgyas kyi sa dang byang chub sems dpa'i sa ste/_rab 'byor byang chub sems dpa' sems dpa' chen po ni sa dgu po 'di dag las 'das nas/_sangs rgyas kyi sa la gnas par 'gyur te/_rab 'byor de 
[\[180a.4\]]dag ni byang chub sems dpa' sems dpa' chen po'i sa bcu yin no/_/rab 'byor de ltar na byang chub sems dpa' sems dpa' chen po ni theg pa chen po la yang dag par zhugs pa yin no/_/shes rab kyi pha rol tu phyin pa khri brgyad stong pa las/_sa yongs su sbyang ba'i 
[\[180a.5\]]le'u zhes bya ste bcu bdun pa'o//_//rab 'byor gang khyod 'di skad du theg pa de gang nas nges par 'byung bar 'gyur zhes zer ba ni khams gsum nas nges par 'byung bar 'gyur zhing /_rnam pa thams cad mkhyen pa nyid ga la ba der gnas par 
[\[180a.6\]]'gyur te/_de yang gnyis su med pa'i tshul gyis gnas par 'gyur ro/_/de ci'i phyir zhe na/_rab 'byor 'di ltar theg pa chen po gang yin pa dang /_rnam pa thams cad mkhyen pa nyid gang yin pa'i chos 'di gnyis ni ldan pa yang ma yin mi ldan pa yang ma yin te/_gzugs 
[\[180a.7\]]med pa/_bstan du med pa/_thogs pa med pa ste/_'di ltar mtshan nyid med par mtshan nyid gcig pa'o/_/de ci'i phyir zhe na/_rab 'byor mtshan nyid med pa'i chos la ni nges par 'byung ba'am/_nges par 'byung bar 'gyur ba'am/_nges par 'byung bar gyur pa med pa'i 
[\[180b\]]
[\[180b.1\]]phyir ro/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni de bzhin nyid la nges par 'byung bar 'dod du zad do/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni yang dag 
[\[180b.2\]]pa'i mtha' dang /_bsam gyis mi khyab pa'i dbyings dang /_spong ba'i dbyings dang /_'dod chags dang bral ba'i dbyings dang /_'gog pa'i dbyings la nges par 'byung bar 'dod du zad do/_/de ci'i phyir zhe na/_rab 'byor de bzhin nyid kyi ngo bo nyid ni khams 
[\[180b.3\]]gsum nas nges par 'byung bar mi 'gyur ba'i phyir ro/_/de ci'i phyir zhe na/_de bzhin nyid ni de bzhin nyid kyi ngo bo nyid kyis stong pa'i phyir ro/_/'gog pa'i dbyings kyi bar du yang de bzhin du sbyar ro/_/rab 'byor mtshan nyid med pa'i chos rnams la nges par 'byung bar 
[\[180b.4\]]'dod pa gang yin pa de ni gzugs kyi stong pa nyid la nges par 'byung bar 'dod du zad do/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni tshor ba dang /_'du shes dang /_'du byed rnams dang /_rnam par shes pa'i stong pa nyid la 
[\[180b.5\]]nges par 'byung bar 'dod du zad do/_/de ci'i phyir zhe na/_rab 'byor gzugs kyi stong pa nyid ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/tshor ba'i stong pa nyid dang /_'du shes kyi stong 
[\[180b.6\]]pa nyid dang /_'du byed kyi stong pa nyid dang /_rnam par shes pa'i stong pa nyid ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/de ci'i phyir zhe na/_rab 'byor 'di ltar gzugs ni gzugs 
[\[180b.7\]]kyis stong /_tshor ba dang /_'du shes dang /_'du byed rnams dang /_rnam par shes pa ni rnam par shes pas stong pa'i phyir ro/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni mig gi stong pa nyid la nges par 'byung bar 'dod du 
[\[181a\]]
[\[181a.1\]]zad do/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni rna ba dang /_sna dang /_lce dang /_lus dang /_yid kyi stong pa nyid la nges par 'byung bar 'dod du zad do/_/rab 'byor de bzhin du mtshan nyid med pa'i 
[\[181a.2\]]chos rnams la nges par 'byung bar 'dod pa gang yin pa de ni gzugs kyi stong pa nyid dang /_sgra dang /_dri dang /_ro dang /_reg bya dang /_chos kyi stong pa nyid dang /_mig gi rnam par shes pa'i stong pa nyid dang /_rna ba dang /_sna dang /_lce dang /_lus dang /_yid kyi 
[\[181a.3\]]rnam par shes pa stong pa nyid dang /_mig gi 'dus te reg pa'i stong pa nyid dang /_rna ba dang /_sna dang /_lce dang /_lus dang /_yid kyi 'dus te reg pa'i stong pa nyid dang /_mig gi 'dus te reg pa las byung ba'i tshor ba'i stong pa nyid dang /_rna ba dang /_sna dang /_lce dang /_
[\[181a.4\]]lus dang /_yid kyi 'dus te reg pa las byung ba'i tshor ba stong pa nyid la nges par 'byung bar 'dod du zad do/_/de ci'i phyir zhe na/_rab 'byor mig gi stong pa nyid ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 
[\[181a.5\]]'gyur ba'i phyir ro/_/de bzhin du sbyar te/_yid kyi 'dus te reg pa las byung ba'i tshor ba'i stong pa nyid kyi bar ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/de ci'i phyir zhe na/_rab 'byor 
[\[181a.6\]]'di ltar mig ni mig gis stong pa'i phyir ro/_/de bzhin du sbyar te/_yid kyi 'dus te reg pa las byung ba'i tshor ba'i bar dag kyang /_yid kyi 'dus te reg pa las byung ba'i tshor bas stong pa'i phyir ro/_/rab 'byor mtshan nyid med pa'i chos rnams la nges par 'byung bar 
[\[181a.7\]]'dod pa gang yin pa de ni rmi lam la nges par 'byung bar 'dod du zad do/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni sgyu ma dang /_smig rgyu dang /_brag ca dang /_mig yor dang /_de bzhin gshegs pas 
[\[181b\]]
[\[181b.1\]]sprul pa la nges par 'byung bar 'dod du zad do/_/de ci'i phyir zhe na/_rab 'byor rmi lam gyi rang bzhin ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba dang /_rab 'byor de bzhin du sgyu ma'i rang bzhin dang /_
[\[181b.2\]]smig rgyu dang /_brag ca dang /_mig yor dang /_de bzhin gshegs pas sprul pa'i rang bzhin ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/de ci'i phyir zhe na/_rab 'byor 'di ltar rmi 
[\[181b.3\]]lam gyi rang bzhin ni rmi lam gyi rang bzhin gyis stong pa dang /_sgyu ma'i rang bzhin ni sgyu ma'i rang bzhin gyis stong pa dang /_smig rgyu'i rang bzhin ni smig rgyu'i rang bzhin gyis stong pa dang /_brag ca'i rang bzhin ni brag ca'i rang bzhin gyis stong pa dang /_mig yor gyi rang 
[\[181b.4\]]bzhin ni mig yor gyi rang bzhin gyis stong pa dang /_de bzhin gshegs pas sprul pa'i rang bzhin ni de bzhin gshegs pas sprul pa'i rang bzhin gyis stong pa'i phyir ro/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni sbyin pa'i 
[\[181b.5\]]pha rol tu phyin pa la nges par 'byung bar 'dod du zad do/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam 
[\[181b.6\]]gtan gyi pha rol tu phyin pa dang /_shes rab kyi pha rol tu phyin pa la nges par 'byung bar 'dod du zad do/_/de ci'i phyir zhe na/_rab 'byor sbyin pa'i pha rol tu phyin pa'i rang bzhin ni khams gsum nas nges par 'byung bar mi 'gyur zhing rnam pa thams cad mkhyen pa nyid la gnas par 
[\[181b.7\]]mi 'gyur ba dang /_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i rang bzhin ni khams gsum nas nges par 'byung 
[\[182a\]]
[\[182a.1\]]bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/de ci'i phyir zhe na/_rab 'byor 'di ltar sbyin pa'i pha rol tu phyin pa'i rang bzhin ni sbyin pa'i pha rol tu phyin pa'i rang bzhin gyis stong pa dang /_de bzhin du sbyar te/_
[\[182a.2\]]tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i rang bzhin ni shes rab kyi pha rol tu phyin pa'i rang bzhin gyis stong pa'i phyir ro/_/
[\[182a.3\]]rab 'byor mtshan nyid med pa'i chos rnams la nges par 'byung bar 'dod pa gang yin pa de ni nang stong pa nyid la nges par 'byung bar 'dod du zad do/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni dngos po med pa'i ngo bo nyid stong pa nyid kyi bar 
[\[182a.4\]]dag la nges par 'byung bar 'dod du zad do/_/de ci'i phyir zhe na/_rab 'byor 'di ltar nang stong pa nyid kyi rang bzhin dang /_dngos po med pa'i ngo bo nyid stong pa nyid kyi bar gyi rang bzhin ni khams gsum nas nges par 'byung bar mi 'gyur zhing /_rnam pa thams cad mkhyen pa nyid 
[\[182a.5\]]la gnas par mi 'gyur ba'i phyir ro/_/de ci'i phyir zhe na/_rab 'byor 'di ltar nang stong pa nyid kyi rang bzhin ni nang stong pa nyid kyi rang bzhin gyis stong pa dang /_dngos po med pa'i ngo bo nyid stong pa nyid kyi bar gyi rang bzhin ni dngos po med pa'i ngo bo nyid stong pa nyid kyi rang bzhin gyis 
[\[182a.6\]]stong pa'i phyir ro/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni dran pa nye bar gzhag pa rnams la nges par 'byung bar 'dod du zad do/_/de ci'i phyir zhe na/_rab 'byor 'di ltar dran pa nye bar gzhag pa rnams kyi rang bzhin ni 
[\[182a.7\]]khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/de ci'i phyir zhe na/_rab 'byor 'di ltar dran pa nye bar gzhag pa rnams kyi rang bzhin ni dran pa nye bar gzhag pa rnams kyi rang bzhin gyis stong 
[\[182b\]]
[\[182b.1\]]pa'i phyir ro/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_
[\[182b.2\]]lam la nges par 'byung bar 'dod du zad do/_/de ci'i phyir zhe na/_rab 'byor 'di ltar lam gyi bar gyi rang bzhin gang yin pa de ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/de ci'i phyir zhe na/_
[\[182b.3\]]rab 'byor lam ni lam gyis stong pa'i phyir ro/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa 
[\[182b.4\]{]bcwa [,]bco [}]brgyad la nges par 'byung bar 'dod du zad do/_/de ci'i phyir zhe na/_rab 'byor 'di ltar sangs rgyas kyi chos rnams kyi rang bzhin gang yin pa de ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir 
[\[182b.5\]]ro/_/de ci'i phyir zhe na/_rab 'byor 'di ltar sangs rgyas kyi chos rnams ni sangs rgyas kyi chos rnams kyis stong pa'i phyir ro/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni dgra bcom pa la nges par 'byung bar 'dod du zad do/_/
[\[182b.6\]]rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de dag ni rang sangs rgyas dang /_byang chub sems dpa' dang /_de bzhin gshegs pa dgra bcom pa yang dag par rdzogs pa'i sangs rgyas la nges par 'byung bar 'dod du zad do/_/
[\[182b.7\]]de ci'i phyir zhe na/_rab 'byor 'di ltar dgra bcom pa'i rang bzhin gang yin pa dang /_rang sangs rgyas kyi rang bzhin gang yin pa dang /_byang chub sems dpa'i rang bzhin gang yin pa dang /_de bzhin gshegs pa dgra bcom pa yang dag par rdzogs pa'i sangs rgyas kyi rang 
[\[183a\]]
[\[183a.1\]]bzhin gang yin pa de ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/de ci'i phyir zhe na/_rab 'byor 'di ltar dgra bcom pa'i rang bzhin ni dgra bcom pa'i rang 
[\[183a.2\]]bzhin gyis stong /_rang sangs rgyas kyi rang bzhin ni rang sangs rgyas kyi rang bzhin gyis stong /_byang chub sems dpa'i rang bzhin ni byang chub sems dpa'i rang bzhin gyis stong /_de bzhin gshegs pa'i rang bzhin ni de bzhin gshegs pa'i rang bzhin gyis stong pa'i 
[\[183a.3\]]phyir ro/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni rgyun du zhugs pa'i 'bras bu la nges par 'byung bar 'dod du zad do/_/rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni 
[\[183a.4\]]lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_lam gyi rnam pa shes pa nyid dang /_rnam pa thams cad mkhyen pa nyid du nges par 'byung bar 'dod du zad do/_/de ci'i phyir zhe na/_rab 'byor 'di 
[\[183a.5\]]ltar rgyun du zhugs pa'i 'bras bu'i rang bzhin gang yin pa de ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba dang /_de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_
[\[183a.6\]]dgra bcom pa nyid dang /_rang byang chub dang /_lam gyi rnam pa shes pa nyid dang /_rnam pa thams cad mkhyen pa nyid kyi rang bzhin gang yin pa de ni khams gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i 
[\[183a.7\]]phyir ro/_/de ci'i phyir zhe na/_rab 'byor 'di ltar rgyun du zhugs pa'i 'bras bu ni/_rgyun du zhugs pa'i 'bras bus stong pa dang /_de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_
[\[183b\]]
[\[183b.1\]]lam gyi rnam pa shes pa nyid dang /_rnam pa thams cad mkhyen pa nyid ni rnam pa thams cad mkhyen pa nyid kyis stong pa'i phyir ro/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni ming las nges par 'byung bar 'dod du zad do/_/
[\[183b.2\]]rab 'byor de bzhin du mtshan nyid med pa'i chos rnams la nges par 'byung bar 'dod pa gang yin pa de ni mtshan ma dang brda dang /_tha snyad dang /_gdags pa la nges par 'byung bar 'dod du zad do/_/de ci'i phyir zhe na/_rab 'byor 'di ltar gdags pa'i rang bzhin ni khams 
[\[183b.3\]]gsum nas nges par 'byung bar mi 'gyur zhing /_rnam pa thams cad mkhyen pa nyid la gnas par mi 'gyur ba'i phyir ro/_/de ci'i phyir zhe na/_rab 'byor 'di ltar gdags pa ni gdags pa'i rang bzhin gyis stong pa'i phyir ro/_/rab 'byor mtshan nyid med pa'i chos rnams 
[\[183b.4\]]la nges par 'byung bar 'dod pa gang yin pa de ni skye ba med pa la nges par 'byung bar 'dod du zad do/_/rab 'byor mtshan nyid med pa'i chos rnams la nges par 'byung bar 'dod pa gang yin pa de ni 'gag pa med pa dang /_kun nas nyon mongs pa med pa dang /_rnam par byang 
[\[183b.5\]]ba med pa dang /_mngon par 'du byed pa med pa la nges par 'byung bar 'dod du zad do/_/de ci'i phyir zhe na/_rab 'byor 'di ltar mngon par 'du byed pa med pa'i rang bzhin gang yin pa de ni khams gsum nas nges par 'byung bar mi 'gyur zhing /_rnam pa thams cad 
[\[183b.6\]]mkhyen pa nyid la gnas par mi 'gyur ba'i phyir ro/_/de ci'i phyir zhe na/_rab 'byor 'di ltar mngon par 'du byed pa med pa ni/_mngon par 'du byed pa med pas stong pa'i phyir ro/_/rab 'byor de ltar na theg pa chen po de ni khams gsum nas nges par 'byung bar mi 'gyur zhing /_
[\[183b.7\]]rnam pa thams cad mkhyen pa nyid la gnas par mi 'gyur te/_theg pa de ni bskyod du med pa yin no//_//shes rab kyi pha rol tu phyin pa khri brgyad stong pa/_bam po bcu bzhi pa/_rab 'byor gang khyod 'di skad du theg pa de gang du gnas par 'gyur 
[\[184a\]]
[\[184a.1\]]zhes zer ba ni theg pa de gang du yang gnas par 'gyur ba med do/_/de ci'i phyir zhe na/_'di ltar chos thams cad gnas pa med pa'i phyir ro/_/rab 'byor 'on kyang theg pa de ni mi gnas pa'i tshul gyis gnas par 'gyur ro/_/rab 'byor 'di lta ste dper 
[\[184a.2\]]na/_de bzhin nyid ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/rab 'byor 'di lta ste dper na/_yang dag pa'i mtha' dang /_bsam gyis mi khyab pa'i 
[\[184a.3\]]dbyings ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor de bzhin nyid kyi rang bzhin ni gnas pa'am mi gnas pa ma yin zhing /_
[\[184a.4\]]yang dag pa'i mtha'i rang bzhin dang /_bsam gyis mi khyab pa'i dbyings kyi rang bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar de bzhin nyid kyi rang bzhin ni de bzhin nyid kyi rang bzhin gyis stong pa dang /_de bzhin du yang dag 
[\[184a.5\]]pa'i mtha'i rang bzhin ni yang dag pa'i mtha'i rang bzhin gyis stong pa dang /_bsam gyis mi khyab pa'i dbyings kyi rang bzhin ni bsam gyis mi khyab pa'i dbyings kyi rang bzhin gyis stong pa'i phyir ro/_/rab 'byor 'di lta ste dper na/_nam mkha'i khams ni gnas 
[\[184a.6\]]pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/rab 'byor 'di lta ste dper na/_spong ba'i dbyings dang /_'dod chags dang bral ba'i dbyings dang /_'gog 
[\[184a.7\]]pa'i dbyings ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor nam mkha'i khams kyi rang bzhin ni gnas pa'am mi gnas pa 
[\[184b\]]
[\[184b.1\]]ma yin pa dang /_spong ba'i dbyings kyi rang bzhin dang /_'dod chags dang bral ba'i dbyings kyi rang bzhin dang /_'gog pa'i dbyings kyi rang bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar nam mkha'i khams kyi rang bzhin ni nam 
[\[184b.2\]]mkha'i khams kyi rang bzhin gyis stong pa dang /_spong ba'i dbyings kyi rang bzhin ni spong ba'i dbyings kyi rang bzhin gyis stong pa dang /_'dod chags dang bral ba'i dbyings kyi rang bzhin ni 'dod chags dang bral ba'i dbyings kyi rang bzhin gyis stong pa dang /_'gog pa'i 
[\[184b.3\]]dbyings kyi rang bzhin ni 'gog pa'i dbyings kyi rang bzhin gyis stong pa'i phyir ro/_/rab 'byor 'di lta ste dper na/_gzugs kyi stong pa nyid ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin 
[\[184b.4\]]mi gnas pa yang ma yin no/_/rab 'byor 'di lta ste dper na/_tshor ba'i stong pa nyid dang /_'du shes kyi stong pa nyid dang /_'du byed rnams kyi stong pa nyid dang /_rnam par shes pa'i stong pa nyid ni gnas pa yang ma yin mi gnas pa yang ma yin no/_/rab 
[\[184b.5\]]'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor gzugs kyi rang bzhin ni gnas pa'am mi gnas pa ma yin pa dang /_rnam par shes pa'i rang bzhin gyi bar du gnas pa'am mi gnas pa ma yin 
[\[184b.6\]]pa'i phyir ro/_/de ci'i phyir zhe na/_'di ltar gzugs ni gzugs kyis stong pa dang /_rnam par shes pa'i bar du rnam par shes pas stong pa'i phyir ro/_/rab 'byor 'di lta ste dper na/_mig gi stong pa nyid ni gnas pa yang ma yin mi gnas pa yang ma yin no/_/yid 
[\[184b.7\]]kyi stong pa nyid kyi bar du gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor mig gi rang bzhin ni gnas pa'am mi gnas pa ma yin pa dang /_
[\[185a\]]
[\[185a.1\]]yid kyi rang bzhin gyi bar du gnas pa'am mi gnas pa ma yin pa'i phyir ro/_/de ci'i phyir zhe na/_'di ltar mig ni mig gis stong pa dang /_yid kyi bar du yid kyis stong pa'i phyir ro/_/rab 'byor 'di lta ste dper na/_gzugs kyi stong pa nyid 
[\[185a.2\]]ni gnas pa yang ma yin mi gnas pa yang ma yin no/_/chos kyi stong pa nyid kyi bar du gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor gzugs kyi rang 
[\[185a.3\]]bzhin ni gnas pa'am mi gnas pa ma yin pa dang /_chos kyi rang bzhin gyi bar du gnas pa'am mi gnas pa ma yin pa'i phyir ro/_/de ci'i phyir zhe na/_rab 'byor 'di ltar gzugs ni gzugs kyis stong pa dang /_chos rnams kyi bar ni chos rnams kyis stong pa'i phyir ro/_/
[\[185a.4\]]rab 'byor 'di lta ste dper na/_mig gi rnam par shes pa'i stong pa nyid ni gnas pa yang ma yin mi gnas pa yang ma yin no/_/yid kyi rnam par shes pa'i stong pa nyid kyi bar du gnas pa yang ma yin mi gnas pa yang ma yin no/_/rab 'byor de bzhin du theg pa chen po 
[\[185a.5\]]de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor mig gi rnam par shes pa'i rang bzhin ni gnas pa'am mi gnas pa ma yin pa dang /_yid kyi rnam par shes pa'i rang bzhin gyi bar du gnas pa'am mi gnas pa ma yin pa'i phyir ro/_/
[\[185a.6\]]de ci'i phyir zhe na/_'di ltar mig gi rnam par shes pa ni mig gi rnam par shes pas stong pa dang /_yid kyi rnam par shes pa'i bar du yid kyi rnam par shes pas stong pa'i phyir ro/_/rab 'byor 'di lta ste dper na/_mig gi 'dus te reg pa'i stong pa nyid ni gnas pa yang ma yin 
[\[185a.7\]]mi gnas pa yang ma yin no/_/yid kyi 'dus te reg pa'i stong pa nyid kyi bar du gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor mig gi 
[\[185b\]]
[\[185b.1\]]'dus te reg pa'i rang bzhin ni gnas pa'am mi gnas pa ma yin pa dang /_yid kyi 'dus te reg pa'i rang bzhin gyi bar du gnas pa'am mi gnas pa ma yin pa'i phyir ro/_/de ci'i phyir zhe na/_'di ltar mig gi 'dus te reg pa ni mig gi 'dus te reg pas stong pa dang /_yid 
[\[185b.2\]]kyi 'dus te reg pa'i bar du yid kyi 'dus te reg pas stong pa'i phyir ro/_/rab 'byor 'di lta ste dper na/_mig gi 'dus te reg pa'i rkyen gyis tshor ba'i stong pa nyid ni gnas pa yang ma yin mi gnas pa yang ma yin no/_/yid kyi 'dus te reg pa'i rkyen gyis tshor ba'i 
[\[185b.3\]]stong pa nyid kyi bar du gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/rab 'byor de ci'i phyir zhe na/_mig gi 'dus te reg pa'i rkyen gyis tshor ba'i rang bzhin ni 
[\[185b.4\]]gnas pa'am mi gnas pa ma yin pa dang /_yid kyi 'dus te reg pa'i rkyen gyis tshor ba'i rang bzhin gyi bar du gnas pa'am mi gnas pa ma yin pa'i phyir ro/_/de ci'i phyir zhe na/_'di ltar mig gi 'dus te reg pa'i rkyen gyis tshor ba ni mig gi 'dus te reg pa'i 
[\[185b.5\]]rkyen gyis tshor bas stong pa dang /_yid kyi 'dus te reg pa'i rkyen gyis tshor ba'i bar du yid kyi 'dus te reg pa'i rkyen gyis tshor bas stong pa'i phyir ro/_/rab 'byor 'di lta ste dper na rmi lam ni gnas pa yang ma yin mi gnas pa yang ma yin no/_/rab 'byor de bzhin du theg pa chen 
[\[185b.6\]]po de yang gnas pa yang ma yin mi gnas pa yang ma yin no/_/rab 'byor 'di lta ste dper na/_sgyu ma dang /_smig rgyu dang /_brag ca dang /_mig yor dang /_de bzhin gshegs pas sprul pa ni gnas pa yang ma yin mi gnas pa yang ma yin no/_/rab 'byor de bzhin du theg 
[\[185b.7\]]pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor rmi lam gyi rang bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar rmi lam gyi rang bzhin ni rmi lam gyi rang bzhin gyis stong pa'i phyir ro/_/
[\[186a\]]
[\[186a.1\]]sgyu ma dang /_smig rgyu dang /_brag ca dang /_mig yor dang /_de bzhin gshegs pas sprul pa ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar sgyu ma'i rang bzhin ni sgyu ma'i rang bzhin gyis stong pa dang /_smig rgyu'i 
[\[186a.2\]]rang bzhin ni smig rgyu'i rang bzhin gyis stong pa dang /_brag ca'i rang bzhin ni brag ca'i rang bzhin gyis stong pa dang /_mig yor gyi rang bzhin ni mig yor gyi rang bzhin gyis stong pa dang /_de bzhin gshegs pas sprul pa'i rang bzhin ni de bzhin gshegs pas sprul pa'i rang 
[\[186a.3\]]bzhin gyis stong pa'i phyir ro/_/rab 'byor 'di lta ste dper na/_sbyin pa'i pha rol tu phyin pa ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/rab 'byor 'di lta ste 
[\[186a.4\]]dper na/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni gnas pa yang ma yin mi gnas pa yang ma yin no/_/rab 'byor 
[\[186a.5\]]de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor sbyin pa'i pha rol tu phyin pa'i rang bzhin ni gnas pa'am mi gnas pa ma yin pa dang /_tshul khrims kyi pha rol tu phyin pa dang /_bzod pa'i pha rol tu phyin pa 
[\[186a.6\]]dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i rang bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar sbyin pa'i pha rol tu phyin pa'i rang bzhin ni/_sbyin pa'i 
[\[186a.7\]]pha rol tu phyin pa'i rang bzhin gyis stong pa dang /_shes rab kyi pha rol tu phyin pa'i rang bzhin gyi bar du shes rab kyi pha rol tu phyin pa'i rang bzhin gyis stong pa'i phyir ro/_/rab 'byor 'di lta ste dper na/_nang stong pa nyid ni gnas pa yang ma yin mi gnas pa yang ma yin no/_/
[\[186b\]]
[\[186b.1\]]rab 'byor de bzhin du theg pa chen po de yang gnas pa yang ma yin/_mi gnas pa yang ma yin no/_/rab 'byor 'di lta ste dper na/_dngos po med pa'i ngo bo nyid stong pa nyid kyi bar du gnas pa yang ma yin mi gnas pa yang ma yin no/_/rab 'byor de bzhin du theg pa 
[\[186b.2\]]chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor nang stong pa nyid kyi rang bzhin ni gnas pa'am mi gnas pa ma yin pa dang /_dngos po med pa'i ngo bo nyid stong pa nyid kyi rang bzhin gyi bar du gnas pa'am mi gnas pa ma yin 
[\[186b.3\]]pa'i phyir ro/_/de ci'i phyir zhe na/_'di ltar nang stong pa nyid kyi rang bzhin ni nang stong pa nyid kyi rang bzhin gyis stong pa dang /_dngos po med pa'i ngo bo nyid stong pa nyid kyi rang bzhin gyi bar du dngos po med pa'i ngo bo nyid stong pa nyid kyi rang bzhin gyis stong pa'i phyir ro/_/rab 
[\[186b.4\]]'byor 'di lta ste dper na/_dran pa nye bar gzhag pa rnams ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor dran pa nye bar gzhag pa'i rang 
[\[186b.5\]]bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar dran pa nye bar gzhag pa'i rang bzhin ni dran pa nye bar gzhag pa'i rang bzhin gyis stong pa'i phyir ro/_/rab 'byor 'di lta ste dper na/_'phags pa'i lam yan lag brgyad pa'i bar 
[\[186b.6\]]du gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor 'di ltar 'phags pa'i lam yan lag brgyad pa'i bar gyi rang bzhin ni gnas pa'am mi 
[\[186b.7\]]gnas pa ma yin pa'i phyir ro/_/de ci'i phyir zhe na/_'di ltar lam ni lam gyis stong pa'i phyir ro/_/rab 'byor 'di lta ste dper na/_de bzhin gshegs pa'i stobs bcu ni gnas pa yang ma yin mi gnas pa yang ma yin no/_/sangs rgyas kyi chos ma 'dres pa 
[\[187a\]]
[\[187a.1\]{]bcwa [,]bco [}]brgyad kyi bar du gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor de bzhin gshegs pa'i stobs bcu'i rang bzhin ni 
[\[187a.2\]]gnas pa'am mi gnas pa ma yin pa dang /_sangs rgyas kyi chos ma 'dres pa [{]bcwa [,]bco [}]brgyad kyi bar gyi rang bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar de bzhin gshegs pa'i stobs bcu ni de bzhin gshegs pa'i stobs rnams kyis stong 
[\[187a.3\]]pa dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag ni sangs rgyas kyi chos ma 'dres pa rnams kyis stong pa'i phyir ro/_/rab 'byor 'di lta ste dper na/_dgra bcom pa zag pa zad pa ni gnas pa yang ma yin mi gnas pa yang ma yin no/_/rang sangs rgyas ni 
[\[187a.4\]]gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor dgra bcom pa'i rang bzhin ni gnas pa'am mi gnas pa ma yin pa dang /_rang sangs rgyas 
[\[187a.5\]]kyi rang bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar dgra bcom pa'i rang bzhin ni dgra bcom pa'i rang bzhin gyis stong pa dang /_rang sangs rgyas kyi rang bzhin ni rang sangs rgyas kyi rang bzhin gyis stong pa'i phyir ro/_/rab 'byor 'di lta 
[\[187a.6\]]ste dper na/_byang chub sems dpa' sems dpa' chen po ni gnas pa yang ma yin mi gnas pa yang ma yin no/_/de bzhin gshegs pa dgra bcom pa yang dag par rdzogs pa'i sangs rgyas ni gnas pa yang ma yin mi gnas pa yang ma yin no/_/rab 'byor de bzhin 
[\[187a.7\]]du theg pa chen po de yang gnas pa yang ma yin mi gnas pa yang ma yin no/_/de ci'i phyir zhe na/_rab 'byor byang chub sems dpa'i rang bzhin ni gnas pa'am mi gnas pa ma yin pa dang /_de bzhin gshegs pa'i rang bzhin ni gnas pa'am mi gnas pa ma yin pa'i 
[\[187b\]]
[\[187b.1\]]phyir ro/_/de ci'i phyir zhe na/_'di ltar byang chub sems dpa'i rang bzhin ni byang chub sems dpa'i rang bzhin gyis stong pa dang /_de bzhin gshegs pa'i rang bzhin ni de bzhin gshegs pa'i rang bzhin gyis stong pa'i phyir ro/_/rab 'byor 'di lta ste dper na/_
[\[187b.2\]]rgyun du zhugs pa'i 'bras bu ni gnas pa yang ma yin mi gnas pa yang ma yin no/_/dgra bcom pa nyid kyi bar du gnas pa yang ma yin mi gnas pa yang ma yin no/_/rang byang chub ni gnas pa yang ma yin mi gnas pa yang ma yin no/_/rab 'byor de bzhin du theg 
[\[187b.3\]]pa chen po de yang gnas pa yang ma yin/_mi gnas pa yang ma yin no/_/de ci'i phyir zhe na/_rab 'byor rgyun du zhugs pa'i 'bras bu'i rang bzhin ni gnas pa'am mi gnas pa ma yin pa dang /_dgra bcom pa nyid kyi rang bzhin gyi bar du gnas pa'am mi gnas pa ma yin 
[\[187b.4\]]pa dang /_rang byang chub kyi rang bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar rgyun du zhugs pa'i 'bras bu'i rang bzhin ni rgyun du zhugs pa'i 'bras bu'i rang bzhin gyis stong pa dang /_dgra bcom pa nyid kyi rang bzhin gyi bar du dgra 
[\[187b.5\]]bcom pa nyid kyi rang bzhin gyis stong pa dang /_rang byang chub kyi rang bzhin ni rang byang chub kyi rang bzhin gyis stong pa'i phyir ro/_/rab 'byor 'di lta ste dper na/_lam gyi rnam pa shes pa nyid ni gnas pa yang ma yin mi gnas pa yang ma yin no/_/rnam pa thams cad mkhyen pa 
[\[187b.6\]]nyid ni gnas pa yang ma yin/_mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin/_mi gnas pa yang ma yin no/_/de ci'i phyir zhe na/_rab 'byor lam gyi rnam pa shes pa nyid kyi rang bzhin ni gnas pa'am mi gnas pa ma 
[\[187b.7\]]yin pa dang /_rnam pa thams cad mkhyen pa nyid kyi rang bzhin ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar lam gyi rnam pa shes pa nyid kyi rang bzhin ni lam gyi rnam pa shes pa nyid kyi rang bzhin gyis stong pa dang /_rnam pa thams cad mkhyen 
[\[188a\]]
[\[188a.1\]]pa nyid kyi rang bzhin ni rnam pa thams cad mkhyen pa nyid kyi rang bzhin gyis stong pa'i phyir ro/_/rab 'byor 'di lta ste dper na/_ming ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas 
[\[188a.2\]]pa yang ma yin no/_/rab 'byor 'di lta ste dper na/_mtshan ma dang /_brda dang /_tha snyad dang /_gdags pa ni gnas pa yang ma yin/_mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/
[\[188a.3\]]de ci'i phyir zhe na/_rab 'byor ming gi rang bzhin ni gnas pa'am mi gnas pa ma yin pa dang /_mtshan ma'i rang bzhin dang /_brda'i rang bzhin dang /_tha snyad kyi rang bzhin dang /_gdags pa'i rang bzhin ni gnas pa'am mi gnas pa ma yin pa'i phyir ro/_/de ci'i phyir 
[\[188a.4\]]zhe na/_'di ltar ming gi rang bzhin ni ming gi rang bzhin gyis stong pa dang /_mtshan ma'i rang bzhin ni mtshan ma'i rang bzhin gyis stong pa dang /_brda'i rang bzhin ni brda'i rang bzhin gyis stong pa dang /_tha snyad kyi rang bzhin ni tha snyad kyi rang bzhin gyis stong pa dang /_gdags 
[\[188a.5\]]pa'i rang bzhin ni gdags pa'i rang bzhin gyis stong pa'i phyir ro/_/rab 'byor 'di lta ste dper na/_skye ba med pa ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang ma yin mi gnas pa yang ma yin no/_/
[\[188a.6\]]rab 'byor 'di lta ste dper na/_'gag pa med pa dang /_kun nas nyon mongs pa med pa dang /_rnam par byang ba med pa dang /_mngon par 'du bya ba med pa ni gnas pa yang ma yin mi gnas pa yang ma yin no/_/rab 'byor de bzhin du theg pa chen po de yang gnas pa yang 
[\[188a.7\]]ma yin mi gnas pa yang ma yin no/_/de ci'i phyir zhe na/_rab 'byor skye ba med pa'i rang bzhin ni gnas pa'am mi gnas pa ma yin pa dang /_'gag pa med pa dang /_kun nas nyon mongs pa med pa dang /_rnam par byang ba med pa dang /_mngon par 'du bya ba med pa'i rang bzhin 
[\[188b\]]
[\[188b.1\]]ni gnas pa'am mi gnas pa ma yin pa'i phyir ro/_/de ci'i phyir zhe na/_'di ltar skye ba med pa'i rang bzhin ni skye ba med pa'i rang bzhin gyis stong pa dang /_'gag pa med pa dang /_kun nas nyon mongs pa med pa dang /_rnam par byang ba med pa dang /_mngon par 'du 
[\[188b.2\]]bya ba med pa'i rang bzhin ni mngon par 'du byed pa med pa'i rang bzhin gyis stong pa'i phyir ro/_/rab 'byor de ltar na theg pa de ni mi gnas par gnas pa'i tshul dang bskyod du med pa'i tshul gyis gang du yang gnas par 'gyur ba med do/_/rab 'byor khyod 'di skad du theg pa 
[\[188b.3\]]des su zhig nges par 'byung bar 'gyur zhes zer ba ni theg pa nges su yang nges par 'byung ba med do/_/de ci'i phyir zhe na/_rab 'byor 'di ltar theg pa gang yin pa de dang /_gang nges par 'byung bar 'gyur ba dang /_gang gis nges par 'byung bar 'gyur ba dang /_gang nas 
[\[188b.4\]]nges par 'byung bar 'gyur ba'i chos de dag thams cad med cing mi dmigs pa'i phyir ro/_/de ltar chos thams cad med cing mi dmigs pa'i chos gang zhig chos gang gis nges par 'byung bar 'gyur/_de ci'i phyir zhe na/_rab 'byor 'di ltar bdag shin tu rnam par dag pa'i phyir 
[\[188b.5\]]bdag mi dmigs pa dang /_sems can dang /_srog dang /_gang zag dang /_byed pa po dang /_tshor ba po dang /_shes pa po dang /_mthong ba po mi dmigs/_shin tu rnam par dag pa'i phyir de bzhin nyid mi dmigs/_yang dag pa'i mtha' mi dmigs/_shin tu 
[\[188b.6\]]rnam par dag pa'i phyir/_bsam gyis mi khyab pa'i dbyings mi dmigs shin tu rnam par dag pa'i phyir phung po dang /_khams dang /_skye mched rnams mi dmigs/_shin tu rnam par dag pa'i phyir/_sbyin pa'i pha rol tu phyin pa mi dmigs/_de bzhin du shin tu rnam par 
[\[188b.7\]]dag pa'i phyir/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa mi dmigs/_shin tu rnam par dag pa'i phyir nang stong pa nyid 
[\[189a\]]
[\[189a.1\]]mi dmigs/_shin tu rnam par dag pa'i phyir/_dngos po med pa'i ngo bo nyid stong pa nyid kyi bar du mi dmigs/_shin tu rnam par dag pa'i phyir/_byang chub kyi phyogs kyi chos sum cu rtsa bdun mi dmigs/_shin tu rnam par dag pa'i phyir stobs bcu dang /_
[\[189a.2\]]mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad mi dmigs/_de bzhin du shin tu rnam par dag pa'i phyir rgyun tu zhugs pa mi dmigs/_shin tu rnam par dag pa'i phyir lan cig phyir 'ong ba dang /_phyir mi 'ong 
[\[189a.3\]]ba dang /_dgra bcom pa dang /_rang sangs rgyas dang /_byang chub sems dpa' dang /_de bzhin gshegs pa dgra bcom pa yang dag par rdzogs pa'i sangs rgyas mi dmigs/_de bzhin du shin tu rnam par dag pa'i phyir/_rgyun du zhugs pa'i 'bras bu dang /_lan cig 
[\[189a.4\]]phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_lam gyi rnam pa shes pa nyid dang /_rnam pa thams cad mkhyen pa nyid mi dmigs/_shin tu rnam par dag pa'i phyir/_skye ba med pa mi dmigs/_de bzhin 
[\[189a.5\]]du shin tu rnam par dag pa'i phyir/_'gag pa med pa dang /_kun nas nyon mongs pa med pa dang /_rnam par byang ba med pa dang /_mngon par 'du bya ba med pa mi dmigs/_shin tu rnam par dag pa'i phyir/_sngon gyi mtha' mi dmigs/_de bzhin du shin tu rnam par dag 
[\[189a.6\]]pa'i phyir phyi ma'i mtha' dang /_da ltar byung ba mi dmigs/_de bzhin du shin tu rnam par dag pa'i phyir/_'ong ba dang /_'gro ba dang /_gnas pa dang /_'chi 'pho dang skye ba mi dmigs/_de bzhin du shin tu rnam par dag pa'i phyir 'grib pa dang /_'phel ba mi dmigs 
[\[189a.7\]]pa'i phyir ro/_/gang dmigs su med pas thams cad mi dmigs zhe na/_chos kyi dbyings dmigs su med pas mi dmigs so/_/de ci'i phyir zhe na/_rab 'byor chos kyi dbyings dmigs su med pas chos kyi dbyings mi dmigs so/_/skye ba med pa dang /_'gag 
[\[189b\]]
[\[189b.1\]]pa med pa dang /_kun nas nyon mongs pa med pa dang /_rnam par byang ba med pa dang /_mngon par 'du byed pa med pa dmigs su med pas mngon par 'du byed pa med pa mi dmigs so/_/de bzhin nyid dmigs su med pas de bzhin nyid mi dmigs so/_/yang dag pa'i 
[\[189b.2\]]mtha' dmigs su med pas yang dag pa'i mtha' mi dmigs so/_/sbyin pa'i pha rol tu phyin pa dmigs su med pas sbyin pa'i pha rol tu phyin pa mi dmigs so/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa 
[\[189b.3\]]dang /_bsam gtan gyi pha rol tu phyin pa dang /_shes rab kyi pha rol tu phyin pa dmigs su med pas/_shes rab kyi pha rol tu phyin pa mi dmigs so/_/nang stong pa nyid dmigs su med pas nang stong pa nyid mi dmigs so/_/dngos po med pa'i ngo bo nyid stong pa nyid kyi 
[\[189b.4\]]bar du dmigs su med pas dngos po med pa'i ngo bo nyid stong pa nyid mi dmigs so/_/dran pa nye bar gzhag pa rnams dmigs su med pas/_dran pa nye bar gzhag pa rnams mi dmigs so/_/de bzhin du yang dag par spong ba dang /_rdzu 'phrul gyi rkang pa dang /_dbang po 
[\[189b.5\]]dang /_stobs dang /_byang chub kyi yan lag dang /_lam dmigs su med pas/_lam mi dmigs so/_/de bzhin du stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dmigs su 
[\[189b.6\]]med pas/_sangs rgyas kyi chos rnams mi dmigs so/_/rgyun du zhugs pa dmigs su med pas rgyun tu zhugs pa mi dmigs so/_/lan cig phyir 'ong ba dang /_phyir mi 'ong ba dang /_dgra bcom pa dmigs su med pas dgra bcom pa mi dmigs so/_/rang 
[\[189b.7\]]sangs rgyas dmigs su med pas rang sangs rgyas mi dmigs so/_/de bzhin gshegs pa'i bar du dmigs su med pas/_de bzhin gshegs pa mi dmigs so/_/rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras 
[\[190a\]]
[\[190a.1\]]bu dang /_dgra bcom pa nyid dang /_rang sangs rgyas nyid dang /_sangs rgyas nyid dmigs su med pas/_sangs rgyas nyid mi dmigs so/_/de bzhin du sa dmigs su med pas rab tu dga' ba'i sa mi dmigs so/_/shin tu rnam par dag pa'i phyir 
[\[190a.2\]]sa dmigs su med pas/_dri ma med pa dang /_'od byed pa dang /_'od 'phro ba can dang /_shin tu sbyang dka' ba dang /_mngon du gyur pa dang /_ring du song ba dang /_mi g.yo ba dang /_legs pa'i blo gros dang /_chos kyi sprin gyi sa mi dmigs so/_/gzhan yang sa 
[\[190a.3\]]dmigs su med pas/_sa bcu mi dmigs te/_bcu gang zhe na/_sa dang po dkar po rnam par mthong ba'i sa dang /_rigs kyi sa dang /_brgyad pa'i sa dang /_mthong ba'i sa dang /_bsrabs pa'i sa dang /_'dod chags dang bral ba'i sa dang /_byas pa rtogs pa can 
[\[190a.4\]]gyi sa dang /_rang sangs rgyas kyi sa dang /_byang chub sems dpa'i sa dang /_sangs rgyas kyi sa ste/_nang stong pa nyid kyis sa dang po mi dmigs so/_/dngos po med pa'i ngo bo nyid stong pa nyid kyi bar gyis sa dang po mi dmigs so/_/shin tu rnam par dag pa'i phyir nang 
[\[190a.5\]]stong pa nyid dang /_dngos po med pa'i ngo bo nyid stong pa nyid kyi bar gyis sa bcu'i bar du mi dmigs so/_/shin tu rnam par dag pa'i phyir/_nang stong pa nyid dang /_dngos po med pa'i ngo bo nyid stong pa nyid kyi bar gyis sems can yongs su smin par byed pa mi dmigs so/_/
[\[190a.6\]]shin tu rnam par dag pa'i phyir/_nang stong pa nyid dang /_dngos po med pa'i ngo bo nyid stong pa nyid kyi bar gyis sangs rgyas kyi zhing yongs su dag pa mi dmigs so/_/shin tu rnam par dag pa'i phyir nang stong pa nyid dang /_dngos po med pa'i ngo bo nyid stong pa nyid kyi bar gyis 
[\[190a.7\]]mig lnga mi dmigs so/_/rab 'byor byang chub sems dpa' sems dpa' chen po shes rab kyi pha rol tu phyin pa la de ltar spyod pa ni chos thams cad mi dmigs pa'i tshul gyis theg pa chen pos rnam pa thams cad mkhyen pa nyid du nges par 'byung bar 'gyur ro/_/shes rab 
[\[190b\]]
[\[190b.1\]]kyi pha rol tu phyin pa khri brgyad stong pa las/_theg pa chen po'i sa nges par 'byung ba bstan pa'i le'u zhes bya ste [{]bcwa [,]bco [}]brgyad pa'o//_//de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das theg pa chen 
[\[190b.2\]]po theg pa chen po zhes bgyi ba 'di ni lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur te/_de'i slad du theg pa chen po zhes bgyi'o/_/bcom ldan 'das theg pa de ni nam mkha' dang mnyam pa lags so/_/bcom ldan 'das 'di 
[\[190b.3\]]lta ste dper bgyi na nam mkha' ni sems can dpag tu ma mchis grangs ma mchis/_tshad ma mchis pa rnams kyi go 'byed pa lags so/_/bcom ldan 'das de bzhin du theg pa chen po de yang sems can dpag tu ma mchis/_grangs ma mchis tshad ma mchis pa rnams kyi go 
[\[190b.4\]]'byed pa lags te/_bcom ldan 'das de ltar na de ni byang chub sems dpa' sems dpa' chen po'i theg pa chen po lags so/_/bcom ldan 'das theg pa chen po de la ni 'ong ba'am/_'gro ba'am/_gnas pa mi dmigs/_sngon gyi mtha' yang mi dmigs/_phyi ma'i 
[\[190b.5\]]mtha' yang mi dmigs/_dbus kyang mi dmigs lags so/_/bcom ldan 'das 'di lta ste dper bgyi na/_nam mkha' la ni 'ong ba mi dmigs/_'gro ba mi dmigs/_gnas pa mi dmigs lags so/_/bcom ldan 'das de bzhin du theg pa chen po 'di la 
[\[190b.6\]]yang 'ong ba mi dmigs/_'gro ba mi dmigs/_gnas pa mi dmigs lags so/_/bcom ldan 'das 'di lta ste dper bgyi na/_dus gsum mnyam pa nyid kyi slad du nam mkha' la ni sngon gyi mtha' mi dmigs/_phyi ma'i mtha' mi dmigs/_dbus mi dmigs 
[\[190b.7\]]lags so/_/bcom ldan 'das de bzhin du theg pa chen po de la yang sngon gyi mtha' mi dmigs/_phyi ma'i mtha' mi dmigs/_dbus mi dmigs lags pas/_bcom ldan 'das 'di lta ste/_theg pa chen po de ni dus gsum mnyam pa nyid kyi theg pa lags te/_
[\[191a\]]
[\[191a.1\]]de'i slad du theg pa chen po theg pa chen po zhes bgyi'o/_/bcom ldan 'das kyis bka' stsal pa/_rab 'byor de de bzhin te/_de de bzhin no/_/'di lta ste/_pha rol tu phyin pa drug ni byang chub sems dpa' sems dpa' chen po'i theg pa chen po yin te/_
[\[191a.2\]]sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ste/_rab 'byor de ni byang chub sems dpa' 
[\[191a.3\]]sems dpa' chen po'i theg pa chen po zhes bya'o/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_gzungs kyi sgo thams cad dang /_ting nge 'dzin gyi sgo thams cad de dpa' bar 'gro ba'i ting nge 'dzin dang /_nam mkha' 
[\[191a.4\]]ltar chags pa med pas rnam par grol zhing gos pa med pa'i ting nge 'dzin gyi bar dag ste/_de ni byang chub sems dpa' sems dpa' chen po'i theg pa chen po zhes bya'o/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_
[\[191a.5\]]nang stong pa nyid dang /_dngos po med pa'i ngo bo nyid stong pa nyid kyi bar dag ste/_de ni byang chub sems dpa' sems dpa' chen po'i theg pa chen po zhes bya'o/_/rab 'byor gzhan yang byang chub sems dpa' sems dpa' chen po'i theg pa chen po ni 'di lta ste/_dran pa 
[\[191a.6\]]nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_de bzhin gshegs pa'i stobs bcu dang /_mi 
[\[191a.7\]]'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag ste/_de ni byang chub sems dpa' sems dpa' chen po'i theg pa chen po zhes bya'o/_/rab 'byor gang yang khyod kyis 'di skad du theg pa chen po de ni 
[\[191b\]]
[\[191b.1\]]lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur zhes smras pa la/_lha dang /_mi dang /_lha ma yin du bcas pa'i 'jig rten gang zhe na/_'di lta ste/_'dod pa'i khams dang /_gzugs kyi khams dang /_
[\[191b.2\]]gzugs med pa'i khams so/_/rab 'byor de la gal te 'dod pa'i khams de bzhin du gyur te/_ma nor ba dang /_gzhan ma yin pa dang /_phyin ci ma log pa dang /_de kho na dang /_yang dag pa dang /_bden pa dang /_ji lta ba bzhin dang /_rtag pa dang /_
[\[191b.3\]]brtan pa dang /_ther zug dang /_mi 'gyur ba'i chos can yin la/_dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir/_
[\[191b.4\]]'dod pa'i khams ni brtags pa rnam par bsgrubs pa tshig gis bstan pa ste/_de thams cad mi rtag mi brtan zhing /_ther zug ma yin la 'gyur ba'i chos can te/_dngos po med cing dngos po yod pa ma yin pas de'i phyir/_theg pa chen pos lha dang /_mi dang /_lha 
[\[191b.5\]]ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te gzugs kyi khams de bzhin du gyur te/_ma nor ba dang /_gzhan ma yin pa dang /_phyin ci ma log pa dang /_de kho na dang /_yang dag pa dang /_bden pa dang /_
[\[191b.6\]]ji lta ba bzhin dang /_rtag pa dang /_brtan pa dang /_ther zug dang /_mi 'gyur ba'i chos can yin la/_dngos po med pa ma yin na ni/_theg pa chen po 'dis lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_
[\[191b.7\]]rab 'byor gang gi phyir gzugs kyi khams ni brtags pa/_rnam par bsgrubs pa tshig gis bstan pa ste/_de thams cad mi rtag mi brtan zhing /_ther zug ma yin la 'gyur ba'i chos can te/_dngos po med cing dngos po yod pa ma yin pas/_de'i phyir theg pa chen pos lha 
[\[192a\]]
[\[192a.1\]]dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te gzugs med pa'i khams de bzhin du gyur te/_ma nor ba dang /_gzhan ma yin pa dang /_phyin ci ma log pa dang /_de kho 
[\[192a.2\]]na dang /_yang dag pa dang /_bden pa dang /_ji lta ba bzhin dang /_rtag pa dang /_brtan pa dang /_ther zug dang /_mi 'gyur ba'i chos can yin la/_dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 'jig rten 
[\[192a.3\]]zil gyis mnan nas nges par 'byung bar mi 'gyur ba zhig na/_rab 'byor gang gi phyir gzugs med pa'i khams ni brtags pa rnam par bsgrubs pa tshig gis bstan pa ste/_de thams cad mi rtag mi brtan zhing ther zug ma yin la/_'gyur ba'i chos can te/_dngos po med cing 
[\[192a.4\]]dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te gzugs de bzhin du gyur te/_ma nor ba dang /_gzhan ma yin pa dang /_phyin ci 
[\[192a.5\]]ma log pa dang /_de kho na dang /_yang dag pa dang /_bden pa dang /_ji lta ba bzhin dang /_rtag pa dang /_brtan pa dang /_ther zug dang /_mi 'gyur ba'i chos can yin la/_de dngos po med pa ma yin na ni theg pa chen po 'dis lha dang /_mi dang /_lha ma yin du 
[\[192a.6\]]bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir gzugs ni brtags pa/_rnam par bsgrubs pa/_tshig gis bstan pa ste/_de thams cad mi rtag mi brtan zhing ther zug ma yin la/_'gyur ba'i chos can te/_
[\[192a.7\]]dngos po med cing dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor de bzhin du gal te tshor ba dang /_'du shes dang /_'du byed rnams 
[\[192b\]]
[\[192b.1\]]dang /_rnam par shes pa de bzhin du gyur te/_ma nor ba dang /_gzhan ma yin pa dang /_phyin ci ma log pa dang /_de kho na dang /_yang dag pa dang /_bden pa dang /_ji lta ba bzhin dang /_rtag pa dang /_brtan pa dang /_ther zug dang /_mi 'gyur ba'i chos can 
[\[192b.2\]]yin la/_de dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir rnam par shes pa ni brtags pa/_rnam par bsgrubs pa/_
[\[192b.3\]]tshig gis bstan pa ste/_de thams cad mi rtag mi brtan zhing ther zug ma yin la/_'gyur ba'i chos can te/_dngos po med cing dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas pa'i 'jig rten zil gyis mnan nas nges 
[\[192b.4\]]par 'byung bar 'gyur ro/_/rab 'byor de bzhin du sbyar te/_gal te mig dang /_rna ba dang /_sna dang /_lce dang /_lus dang /_yid dang /_gzugs dang /_sgra dang /_dri dang /_ro dang /_reg bya dang /_chos rnams dang /_mig gi rnam par shes pa dang /_rna 
[\[192b.5\]]ba dang /_sna dang /_lce dang /_lus dang /_yid kyi rnam par shes pa dang /_mig gi 'dus te reg pa dang /_rna ba dang /_sna dang /_lce dang /_lus dang /_yid kyi 'dus te reg pa dang /_mig gi 'dus te reg pa las byung ba'i tshor ba dang /_rna ba dang /_sna dang /_
[\[192b.6\]]lce dang /_lus dang /_yid kyi 'dus te reg pa las byung ba'i tshor ba de bzhin du gyur te/_ma nor ba dang /_gzhan ma yin pa dang /_phyin ci ma log pa dang /_de kho na dang /_yang dag pa dang /_bden pa dang /_ji lta ba bzhin dang /_rtag pa dang /_brtan pa dang /_ther 
[\[192b.7\]]zug dang /_mi 'gyur ba'i chos can yin la/_de dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir yid kyi 'dus te reg 
[\[193a\]]
[\[193a.1\]]pa las byung ba'i tshor ba ni brtags pa/_rnam par bsgrubs pa/_tshig gis bstan pa ste/_de thams cad mi rtag mi brtan zhing ther zug ma yin la 'gyur ba'i chos can te/_dngos po med cing dngos po yod pa ma yin pas/_de'i phyir theg pa chen pos lha dang 
[\[193a.2\]]mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te sa'i khams dang /_chu dang /_me dang /_rlung dang /_nam mkha' dang /_rnam par shes pa'i khams dang /_ma rig pa dang /_'du byed dang /_rnam par 
[\[193a.3\]]shes pa dang /_ming dang gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi de bzhin du gyur te/_ma nor ba dang /_gzhan ma yin pa dang /_phyin ci ma log pa dang /_de kho na dang /_yang 
[\[193a.4\]]dag pa dang /_bden pa dang /_ji lta ba bzhin dang /_rtag pa dang /_brtan pa dang /_ther zug dang /_mi 'gyur ba'i chos can yin la/_de dngos po med pa ma yin na ni theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas 
[\[193a.5\]]nges par 'byung bar mi 'gyur ba zhig na/_rab 'byor gang gi phyir rga shi ni brtags pa rnam par bsgrubs pa/_tshig gis bstan pa ste/_mi rtag mi brtan zhing ther zug ma yin la/_'gyur ba'i chos can te/_dngos po med cing dngos po yod pa ma yin pas/_de'i phyir theg 
[\[193a.6\]]pa chen pos lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te de bzhin nyid dngos po yin te/_dngos po med pa ma yin na ni/_theg pa chen po 'dis lha dang mi dang lha ma yin du bcas pa'i 
[\[193a.7\]]'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir de bzhin nyid dngos po med cing dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas pa'i 'jig rten zil gyis mnan 
[\[193b\]]
[\[193b.1\]]nas nges par 'byung bar 'gyur ro/_/rab 'byor gal te ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' dang /_bsam 
[\[193b.2\]]gyis mi khyab pa'i dngos po yin te/_dngos po med pa ma yin na ni/_theg pa chen po 'dis lha dang /_mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir ma nor ba de bzhin nyid dang /_
[\[193b.3\]]gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' dang /_bsam gyis mi khyab pa'i dbyings dngos po med cing /_dngos po yod pa ma yin pas de'i phyir theg 
[\[193b.4\]]pa chen pos lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te sbyin pa'i pha rol tu phyin pa dngos po yin te/_dngos po med pa ma yin na ni/_theg pa chen po 'dis lha dang mi dang 
[\[193b.5\]]lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir sbyin pa'i pha rol tu phyin pa dngos po med cing dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas 
[\[193b.6\]]pa'i 'jig rten zil gyis mnan nas nges par 'byung bar 'gyur ro/_/rab 'byor de bzhin du gal te tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi 
[\[193b.7\]]pha rol tu phyin pa dngos po yin te/_dngos po med pa ma yin na ni theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir shes rab kyi pha rol tu phyin pa dngos po med cing /_
[\[194a\]]
[\[194a.1\]]dngos po yod pa ma yin pas/_de'i phyir theg pa chen pos lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te nang stong pa nyid dngos po yin te/_dngos po med pa ma yin na ni/_theg 
[\[194a.2\]]pa chen po 'dis lha dang mi dang lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir nang stong pa nyid dngos po med cing dngos po yod pa ma yin pas/_de'i phyir theg pa chen pos lha dang mi dang lha ma yin du 
[\[194a.3\]]bcas pa'i 'jig rten zil gyis mnan nas nges par 'byung bar 'gyur ro/_/rab 'byor de bzhin du gal te dngos po med pa'i ngo bo nyid stong pa nyid kyi bar du dngos po yin te/_dngos po med pa ma yin na ni theg pa chen po 'dis lha dang mi dang lha ma yin du bcas pa'i 'jig rten 
[\[194a.4\]]zil gyis mnan nas nges par 'byung bar mi 'gyur ba zhig na/_rab 'byor gang gi phyir dngos po med pa'i ngo bo nyid stong pa nyid kyi bar du dngos po med cing dngos po yod pa ma yin pas/_de'i phyir theg pa chen pos lha dang mi dang /_lha ma yin du bcas pa'i 'jig rten zil gyis mnan 
[\[194a.5\]]nas nges par 'byung bar 'gyur ro/_/rab 'byor gal te dran pa nye bar gzhag pa bzhi dngos po yin te/_dngos po med pa ma yin na ni/_theg pa chen po 'dis lha dang mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 
[\[194a.6\]]'byor gang gi phyir dran pa nye bar gzhag pa bzhi dngos po med cing dngos po yod pa ma yin pas/_de'i phyir theg pa chen po 'dis lha dang mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te yang dag par spong ba bzhi dang /_
[\[194a.7\]]rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dngos po yin te/_dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 
[\[194b\]]
[\[194b.1\]]'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir lam dngos po med cing dngos po yod pa ma yin pas/_de'i phyir theg pa chen pos lha dang mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur 
[\[194b.2\]]ro/_/rab 'byor gal te tshad med pa rnams dang /_bsam gtan rnams dang /_gzugs med pa'i snyoms par 'jug pa rnams dngos po yin te/_dngos po med pa ma yin na ni theg pa chen po 'dis lha dang mi dang /_lha ma yin du bcas pa'i 'jig rten zil gyis mnan 
[\[194b.3\]]nas nges par 'byung bar mi 'gyur ba zhig na/_rab 'byor gang gi phyir tshad med pa rnams dang /_bsam gtan rnams dang /_gzugs med pa'i snyoms par 'jug pa rnams dngos po med cing dngos po yod pa ma yin pas/_de'i phyir theg pa chen pos lha dang mi dang /_
[\[194b.4\]]lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dngos po yin te/_dngos 
[\[194b.5\]]po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir sangs rgyas kyi chos ma 'dres pa [{]bcwa [,]bco [}]brgyad dngos po med cing dngos po yod pa ma 
[\[194b.6\]]yin pas/_de'i phyir theg pa chen pos lha dang mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te rigs kyi sa'i chos rnams dngos po yin te/_dngos po med pa ma yin na ni/_theg pa chen po 'dis 
[\[194b.7\]]lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir rigs kyi sa'i chos rnams dngos po med cing dngos po yod pa ma yin pas/_de'i phyir theg pa chen pos lha dang /_mi dang /_lha ma 
[\[195a\]]
[\[195a.1\]]yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te brgyad pa'i sa'i chos rnams dngos po yin te/_dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 
[\[195a.2\]]'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir brgyad pa'i chos rnams dngos po med cing /_dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas pa'i 'jig rten zil gyis 
[\[195a.3\]]mnan nas nges par 'byung bar 'gyur ro/_/de bzhin du rgyun du zhugs pa'i chos rnams dang /_lan cig phyir 'ong ba'i chos rnams dang /_phyir mi 'ong ba'i chos rnams dang /_dgra bcom pa'i chos rnams dang /_rang sangs rgyas kyi chos rnams dang /_byang chub sems dpa'i 
[\[195a.4\]]chos rnams dang /_rab 'byor gal te sangs rgyas kyi chos rnams dngos po yin te/_dngos po med pa ma yin na ni theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang 
[\[195a.5\]]gi phyir sangs rgyas kyi chos rnams dngos po med cing /_dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te rigs kyis dngos po yin te/_
[\[195a.6\]]dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir rigs kyis dngos po med cing /_dngos po yod pa ma yin pas de'i phyir theg pa 
[\[195a.7\]]chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te brgyad pa'i sa dang /_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs 
[\[195b\]]
[\[195b.1\]]rgyas dang /_byang chub sems dpa' dang /_rab 'byor gal te sangs rgyas dngos po yin te/_dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 
[\[195b.2\]]'byor gang gi phyir sangs rgyas dngos po med cing /_dngos po yod pa ma yin pas de'i phyir theg pa chen pos lha dang /_mi dang lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te lha dang /_mi dang /_lha ma yin du 
[\[195b.3\]]bcas pa'i 'jig rten dngos po yin te/_dngos po med pa ma yin na ni/_theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir lha dang /_mi dang /_lha ma 
[\[195b.4\]]yin du bcas pa'i 'jig rten dngos po med cing dngos po yod pa ma yin pas/_de'i phyir theg pa chen po 'dis lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te sems dang po bskyed 
[\[195b.5\]]pa nas nye bar bzung ste/_byang chub kyi snying po la thug gi bar du bar der byang chub sems dpa' sems dpa' chen po'i sems bskyed pa gang yin pa de dag dngos po yin te/_dngos po med pa ma yin na ni/_theg pa chen po 'dis lha dang /_mi dang lha ma yin du bcas pa'i 
[\[195b.6\]]'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir sems dang po bskyed pa nas nye bar bzung ste/_byang chub kyi snying po la thug gi bar du bar der byang chub sems dpa' sems dpa' chen po'i sems bskyed pa gang yin pa de dag dngos 
[\[195b.7\]]po med cing /_dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te byang chub sems dpa' sems dpa' chen po'i rdo rje lta bu'i ye shes 
[\[196a\]]
[\[196a.1\]]dngos po yin te/_dngos po med pa ma yin na ni/_theg pa chen po 'dis lha dang mi dang /_lha ma yin du bcas pa'i 'jig rten zil gyis mnan nas nges par 'byung bar mi 'gyur ba zhig na/_rab 'byor gang gi phyir byang chub sems dpa' sems dpa' chen 
[\[196a.2\]]po'i rdo rje lta bu'i ye shes dngos po med cing /_dngos po yod pa ma yin pas/_de'i phyir theg pa chen pos lha dang /_mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te byang chub sems dpa' sems dpa' 
[\[196a.3\]]chen po'i rdo rje lta bu'i ye shes dngos po yin te/_dngos po med pa ma yin na ni/_theg pa chen po 'dis byang chub sems dpa' sems dpa' chen pos bag chags dang /_mtshams sbyor ba dang /_nyon mongs pa thams cad dngos po med par rtogs nas/_rnam pa thams cad mkhyen 
[\[196a.4\]]pa nyid [(]gyi [,]kyi [)]ye shes rnam pa thams cad kyi mchog dang ldan pa thob nas lha dang mi dang /_lha ma yin du bcas pa'i 'jig rten zil gyis mnan te/_nges par 'byung bar mi 'gyur ba zhig na/_rab 'byor gang gi phyir byang chub sems dpa' sems dpa' chen po'i rdo rje lta bu'i ye shes 
[\[196a.5\]]dngos po med cing /_dngos po yod pa ma yin pas/_de'i phyir byang chub sems dpa' sems dpa' chen pos bag chags dang /_mtshams sbyor ba dang /_nyon mongs pa thams cad dngos po med par rtogs nas rnam pa thams cad mkhyen pa nyid kyi ye shes rnam pa thams cad kyi 
[\[196a.6\]]mchog dang ldan pa thob ste/_lha dang mi dang /_lha ma yin du bcas pa'i 'jig rten zil gyis mnan nas nges par 'byung bar 'gyur ro/_/rab 'byor gal te de bzhin gshegs pa dgra bcom pa yang dag par rdzogs pa'i sangs rgyas kyi skyes bu chen po'i mtshan sum cu rtsa 
[\[196a.7\]]gnyis dngos po yin te/_dngos po med pa ma yin na ni/_de bzhin gshegs pa dgra bcom pa yang dag par rdzogs pa'i sangs rgyas kyi 'od dang /_sku mdog dang /_gzi brjid dang /_dpal gyis lha dang /_mi dang /_lha ma yin du bcas pa'i 'jig rten zil gyis mnan te/_
[\[196b\]]
[\[196b.1\]]mdzes shing lham me/_lhan ne lhang nger mi 'gyur ba zhig na/_rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi skyes bu chen po'i mtshan sum cu rtsa gnyis dngos po med cing /_dngos po yod pa ma yin pas/_de'i phyir de bzhin 
[\[196b.2\]]gshegs pa dgra bcom pa yang dag par rdzogs pa'i sangs rgyas kyi 'od dang /_sku mdog dang /_gzi brjid dang /_dpal gyis lha dang /_mi dang /_lha ma yin du bcas pa'i 'jig rten zil gyis mnan te/_mdzes shing lham me/_lhan ne/_lhang nge'o/_/rab 'byor 
[\[196b.3\]]gal te de bzhin gshegs pa dgra bcom pa yang dag par rdzogs pa'i sangs rgyas kyi 'od dngos po yin te/_dngos po med pa ma yin na ni/_de bzhin gshegs pa dgra bcom pa yang dag par rdzogs pa'i sangs rgyas kyi 'od kyis 'jig rten gyi khams gang gA'i klung gi bye ma snyed 
[\[196b.4\]]dag snang bas khyab par mi 'gyur ba zhig na/_rab 'byor gang gi phyir de bzhin gshegs pa dgra bcom pa yang dag par rdzogs pa'i sangs rgyas kyi 'od dngos po med cing dngos po yod pa ma yin pas/_de'i phyir de bzhin gshegs pa dgra bcom pa yang dag par rdzogs 
[\[196b.5\]]pa'i sangs rgyas kyi 'od kyis 'jig rten gyi khams gang gA'i klung gi bye ma snyed dag snang bas khyab par 'gyur ro/_/rab 'byor gal te de bzhin gshegs pa dgra bcom pa yang dag par rdzogs pa'i sangs rgyas kyi dbyangs kyi yan lag drug cu dang ldan pa dngos po yin te/_
[\[196b.6\]]dngos po med pa ma yin na ni/_de bzhin gshegs pa dgra bcom pa yang dag par rdzogs pa'i sangs rgyas kyi dbyangs kyis phyogs bcu'i 'jig rten gyi khams dpag tu med grangs med pa dag tu go bar mi 'gyur ba zhig na/_rab 'byor gang gi phyir de bzhin gshegs pa dgra 
[\[196b.7\]]bcom pa yang dag par rdzogs pa'i sangs rgyas kyi dbyangs kyi yan lag drug cu dang ldan pa dngos po med cing /_dngos po yod pa ma yin pas/_de'i phyir de bzhin gshegs pa dgra bcom pa yang dag par rdzogs pa'i sangs rgyas kyi dbyangs kyis phyogs bcu'i 'jig rten 
[\[197a\]]
[\[197a.1\]]gyi khams grangs med dpag tu med pa dag tu go bar 'gyur ro/_/rab 'byor gal te de bzhin gshegs pa dgra bcom pa yang dag par rdzogs pa'i sangs rgyas kyi chos kyi 'khor lo dngos po yin te/_dngos po med pa ma yin na ni/_de bzhin gshegs 
[\[197a.2\]]pa dgra bcom pa yang dag par rdzogs pa'i sangs rgyas kyis dge sbyong ngam/_bram ze'am/_lha'am/_bdud dam/_tshangs pa'am/_sus kyang 'jig rten du chos dang 'thun par bskor bar mi nus pa'i chos kyi 'khor lo bskor bar mi 'gyur ba zhig na/_rab 'byor gang 
[\[197a.3\]]gi phyir de bzhin gshegs pa dgra bcom pa yang dag par rdzogs pa'i sangs rgyas kyi chos kyi 'khor lo dngos po med cing /_dngos po yod pa ma yin pas de'i phyir de bzhin gshegs pa dgra bcom pa yang dag par rdzogs pa'i sangs rgyas kyis dge sbyong ngam/_bram ze'am/_lha'am/_
[\[197a.4\]]bdud dam/_tshangs pa'am/_sus kyang 'jig rten du chos dang 'thun par bskor bar mi nus pa'i chos kyi 'khor lo bskor ro/_/rab 'byor gal te sems can rnams dngos po yin te/_dngos po med pa ma yin na ni/_gang dag gi ched du de bzhin gshegs pa dgra bcom pa 
[\[197a.5\]]yang dag par rdzogs pa'i sangs rgyas kyis chos kyi 'khor lo bskor ba'i sems can de dag phung po'i lhag ma med pa'i mya ngan las 'das pa'i dbyings su yongs su mya ngan las 'da' bar mi 'gyur ba zhig na/_rab 'byor gang gi phyir sems can rnams dngos po med cing /_dngos po 
[\[197a.6\]]yod pa ma yin pas/_de'i phyir gang dag gi ched du de bzhin gshegs pas chos kyi 'khor lo bskor ba'i sems can de dag phung po'i lhag ma med pa'i mya ngan las 'das pa'i dbyings su yongs su mya ngan las 'da'o/_/yongs su mya ngan las 'das so/_/yongs su mya ngan las 
[\[197a.7\]]'da' bar 'gyur ro//_//shes rab kyi pha rol tu phyin pa khri brgyad stong pa/_bam po [{]bcwa [,]bco [}]lnga pa/_rab 'byor gang yang khyod kyis 'di skad du theg pa chen po de ni nam mkha' dang mnyam pa lags so zhes smras pa ni/_rab 'byor de de bzhin no/_/de de bzhin 
[\[197b\]]
[\[197b.1\]]te/_rab 'byor theg pa de ni nam mkha' dang mnyam pa yin no/_/rab 'byor 'di lta ste dper na/_nam mkha' la ni shar phyogs mngon pa med do/_/lho dang /_nub dang /_byang dang /_'og dang /_steng dang /_phyogs mtshams mngon pa med do/_/rab 'byor de bzhin 
[\[197b.2\]]du theg pa chen po de la yang shar phyogs mngon pa med do/_/lho dang /_nub dang /_byang dang /_'og dang /_steng dang /_phyogs mtshams mngon pa med de/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni 
[\[197b.3\]]ring po ma yin/_thung ngu ma yin/_lham pa ma yin/_zlum po ma yin/_mnyam pa ma yin/_mi mnyam pa ma yin no/_/rab 'byor de bzhin du theg pa chen po de yang ring po ma yin/_thung ngu ma yin/_lham pa ma yin/_zlum po ma yin/_mnyam pa ma yin/_mi 
[\[197b.4\]]mnyam pa ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni sngon po ma yin/_ser po ma yin/_dmar po ma yin/_dkar po ma yin/_btsod ka ma yin/_shel dang dngul gyi kha dog lta bu 
[\[197b.5\]]ma yin no/_/rab 'byor de bzhin du theg pa chen po de yang sngon po ma yin/_ser po ma yin/_dmar po ma yin/_dkar po ma yin/_btsod ka ma yin/_shel dang /_dngul gyi kha dog lta bu ma yin te/_de'i phyir theg pa de ni nam mkha' dang mnyam pa 
[\[197b.6\]]zhes bya'o/_/rab 'byor 'di lta ste dper na/_nam mkha' ni 'das pa ma yin/_ma 'ongs pa ma yin/_da ltar byung ba ma yin no/_/rab 'byor de bzhin du theg pa chen po de yang 'das pa ma yin/_ma 'ongs pa ma yin/_da ltar byung ba ma yin te/_de'i phyir theg pa 
[\[197b.7\]]de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' la ni 'grib pa med/_'phel ba med/_'bri ba med do/_/rab 'byor de bzhin du theg pa chen po de la yang 'grib pa med/_'phel ba med/_'bri ba med do/_/de'i phyir theg pa 
[\[198a\]]
[\[198a.1\]]de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' la ni kun nas nyon mongs pa med/_rnam par byang ba med do/_/rab 'byor de bzhin du theg pa chen po de la yang kun nas nyon mongs pa med rnam par byang ba med de/_de'i 
[\[198a.2\]]phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' la ni skye ba med/_'gag pa med/_gnas pa med/_gnas pa dang bral ba med/_gnas pa las gzhan du 'gyur ba med do/_/rab 'byor de bzhin du theg pa chen 
[\[198a.3\]]po de la yang skye ba med/_'gag pa med/_gnas pa med/_gnas pa dang bral ba med/_gnas pa las gzhan du 'gyur ba med de/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni dge ba ma yin/_mi dge 
[\[198a.4\]]ba ma yin/_lung bstan du yod pa ma yin/_lung du ma bstan pa ma yin no/_/rab 'byor de bzhin du theg pa chen po de yang dge ba ma yin/_mi dge ba ma yin/_lung bstan du yod pa ma yin/_lung du ma bstan pa ma yin te/_de'i phyir theg pa de ni nam mkha' dang mnyam pa 
[\[198a.5\]]zhes bya'o/_/rab 'byor 'di lta ste dper na/_nam mkha' ni mthong ba ma yin/_thos pa ma yin/_dran pa ma yin/_rnam par shes pa ma yin no/_/rab 'byor de bzhin du theg pa chen po de yang mthong ba ma yin/_thos pa ma yin/_dran pa ma yin/_rnam par shes pa 
[\[198a.6\]]ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni shes par bya ba ma yin/_shes par mi bya ba yang ma yin/_yongs su shes par bya ba ma yin/_spang bar bya ba ma yin/_mngon sum du bya ba ma yin/_
[\[198a.7\]]bsgom par bya ba ma yin no/_/rab 'byor de bzhin du theg pa chen po de yang shes par bya ba ma yin/_shes par mi bya ba ma yin/_yongs su shes par bya ba ma yin/_spang bar bya ba ma yin/_mngon sum du bya ba ma yin/_bsgom par bya ba ma yin te/_de'i phyir theg 
[\[198b\]]
[\[198b.1\]]pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni rnam par smin pa ma yin/_rnam par smin pa'i chos can ma yin no/_/rab 'byor de bzhin du theg pa chen po de yang rnam par smin pa ma yin/_rnam par smin pa'i chos can ma 
[\[198b.2\]]yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni 'dod pa'i khams su gtogs pa ma yin/_gzugs kyi khams su gtogs pa ma yin/_gzugs med pa'i khams su gtogs pa ma yin no/_/
[\[198b.3\]]rab 'byor de bzhin du theg pa chen po de yang 'dod pa'i khams su gtogs pa ma yin/_gzugs kyi khams su gtogs pa ma yin/_gzugs med pa'i khams su gtogs pa ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste 
[\[198b.4\]]dper na/_nam mkha' ni 'dod chags dang bcas pa ma yin/_'dod chags dang bral ba ma yin/_zhe sdang dang bcas pa ma yin/_zhe sdang dang bral ba ma yin/_gti mug dang bcas pa ma yin/_gti mug dang bral ba ma yin no/_/rab 'byor de bzhin du theg pa 
[\[198b.5\]]chen po de yang 'dod chags dang bcas pa ma yin/_'dod chags dang bral ba ma yin/_zhe sdang dang bcas pa ma yin/_zhe sdang dang bral ba ma yin/_gti mug dang bcas pa ma yin/_gti mug dang bral ba ma yin te/_de'i phyir theg pa de ni nam mkha' dang 
[\[198b.6\]]mnyam pa zhes bya'o/_/rab 'byor 'di lta ste dper na/_nam mkha' la ni sems dang po bskyed pa med/_gnyis pa med/_gsum pa med/_bzhi pa med/_lnga pa med/_drug pa med/_bdun pa med/_brgyad pa med/_dgu pa med cing /_sems bskyed 
[\[198b.7\]]pa bcu pa med do/_/rab 'byor de bzhin du theg pa chen po de la yang sems dang po bskyed pa med/_gnyis pa med/_gsum pa med/_bzhi pa med/_lnga pa med/_drug pa med/_bdun pa med/_brgyad pa med/_dgu pa med cing sems bskyed pa bcu pa med de/_
[\[199a\]]
[\[199a.1\]]de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' la ni dkar po rnam par mthong ba'i sa med/_rigs kyi sa med/_brgyad pa'i sa med/_mthong ba'i sa med/_bsrabs pa'i sa med/_'dod 
[\[199a.2\]]chags dang bral ba'i sa med/_byas pa rtogs pa can gyi sa med do/_/rab 'byor de bzhin du theg pa chen po de la yang dkar po rnam par mthong ba'i sa med/_rigs kyi sa med/_brgyad pa'i sa med/_mthong ba'i sa med/_bsrabs pa'i sa med/_'dod chags dang 
[\[199a.3\]]bral ba'i sa med/_byas pa rtogs pa can gyi sa med de/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' la ni rgyun du zhugs pa'i 'bras bu med/_lan cig phyir 'ong ba'i 'bras bu med/_phyir mi 'ong ba'i 
[\[199a.4\]]'bras bu med/_dgra bcom pa nyid med/_rang byang chub med do/_/rab 'byor de bzhin du theg pa chen po de la yang rgyun du zhugs pa'i 'bras bu med/_lan cig phyir 'ong ba'i 'bras bu med/_phyir mi 'ong ba'i 'bras bu med/_dgra bcom pa nyid med/_rang byang chub 
[\[199a.5\]]med de/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' la ni nyan thos kyi sa med/_rang sangs rgyas kyi sa med/_byang chub sems dpa'i sa med/_yang dag par rdzogs pa'i sangs rgyas kyi sa med do/_/rab 
[\[199a.6\]]'byor de bzhin du theg pa chen po de la yang nyan thos kyi sa med/_rang sangs rgyas kyi sa med/_byang chub sems dpa'i sa med/_yang dag par rdzogs pa'i sangs rgyas kyi sa med de/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_
[\[199a.7\]]nam mkha' ni gzugs can ma yin/_gzugs med pa ma yin/_bstan du yod pa ma yin/_bstan du med pa ma yin/_thogs pa dang bcas pa ma yin/_thogs pa med pa ma yin/_ldan pa ma yin/_mi ldan pa ma yin no/_/rab 'byor de bzhin du theg pa chen po 
[\[199b\]]
[\[199b.1\]]de yang gzugs can ma yin/_gzugs med pa ma yin/_bstan du yod pa ma yin/_bstan du med pa ma yin/_thogs pa dang bcas pa ma yin/_thogs pa med pa ma yin/_ldan pa ma yin/_mi ldan pa ma yin te/_de'i phyir theg pa de ni nam mkha' dang mnyam pa zhes 
[\[199b.2\]]bya'o/_/rab 'byor 'di lta ste dper na/_nam mkha' ni rtag pa ma yin/_mi rtag pa ma yin/_bde ba ma yin/_sdug bsngal ba ma yin/_bdag ma yin/_bdag med pa ma yin/_zhi ba ma yin/_ma zhi ba ma yin no/_/rab 'byor de bzhin du theg pa chen po de yang rtag 
[\[199b.3\]]pa ma yin/_mi rtag pa ma yin/_bde ba ma yin/_sdug bsngal ba ma yin/_bdag ma yin/_bdag med pa ma yin/_zhi ba ma yin/_ma zhi ba ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' 
[\[199b.4\]]ni stong pa ma yin/_mi stong pa ma yin/_mtshan ma yod pa ma yin/_mtshan ma med pa ma yin/_smon pa yod pa ma yin/_smon pa med pa ma yin no/_/rab 'byor de bzhin du theg pa chen po de yang stong pa ma yin/_mi stong pa ma yin/_mtshan ma yod pa ma yin/_mtshan 
[\[199b.5\]]ma med pa ma yin/_smon pa yod pa ma yin/_smon pa med pa ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni dben pa ma yin/_mi dben pa ma yin/_snang ba ma yin/_mun pa ma yin no/_/
[\[199b.6\]]rab 'byor de bzhin du theg pa chen po de yang dben pa ma yin/_mi dben pa ma yin/_snang ba ma yin/_mun pa ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni 'thob pa ma yin/_dmigs su yod 
[\[199b.7\]]pa ma yin no/_/rab 'byor de bzhin du theg pa chen po de yang 'thob pa ma yin/_dmigs su yod pa ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor 'di lta ste dper na/_nam mkha' ni brjod du yod pa ma yin/_brjod du med pa ma 
[\[200a\]]
[\[200a.1\]]yin no/_/rab 'byor de bzhin du theg pa chen po de yang brjod du yod pa ma yin/_brjod du med pa ma yin te/_de'i phyir theg pa de ni nam mkha' dang mnyam pa zhes bya'o/_/rab 'byor gang yang khyod kyis 'di skad du bcom ldan 'das 'di lta ste dper bgyi 
[\[200a.2\]]na/_nam mkha' ni sems can dpag tu ma mchis/_grangs ma mchis/_tshad ma mchis pa rnams kyi go 'byed lags so/_/bcom ldan 'das de bzhin du theg pa chen po de yang sems can dpag tu ma mchis/_grangs ma mchis/_tshad ma mchis pa rnams kyi go 
[\[200a.3\]]'byed lags te/_de'i slad du theg pa chen po zhes bgyi'o zhes smras pa ni/_rab 'byor de de bzhin te/_de de bzhin no/_/rab 'byor ji ltar nam mkha' sems can dpag tu med/_grangs med/_tshad med pa rnams kyi go 'byed pa de bzhin du theg pa chen po de yang sems 
[\[200a.4\]]can dpag tu med/_grangs med/_tshad med pa rnams kyi go 'byed do/_/de ci'i phyir zhe na/_rab 'byor sems can med pa'i phyir/_nam mkha' med par rig par bya zhing /_nam mkha' med pa'i phyir/_theg pa chen po med par rig par bya ba'i phyir te/_rab 
[\[200a.5\]]'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar sems can gang yin pa dang /_dpag tu med pa gang yin pa dang /_nam mkha' gang yin pa dang /_theg 
[\[200a.6\]]pa chen po gang yin pa de dag thams cad dmigs su med pa'i phyir ro/_/rab 'byor gzhan yang sems can dpag tu med pa'i phyir/_nam mkha' dpag tu med par rig par bya'o/_/nam mkha' dpag tu med pa'i phyir/_theg pa chen po dpag tu med par rig par bya ste/_rab 
[\[200a.7\]]'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar sems can rnams gang yin pa dang /_dpag tu med pa gang yin pa dang /_nam mkha' gang yin pa dang /_theg pa chen 
[\[200b\]]
[\[200b.1\]]po gang yin pa de dag thams cad dmigs su med pa'i phyir ro/_/rab 'byor gzhan yang sems can grangs med pa'i phyir nam mkha' grangs med par rig par bya'o/_/nam mkha' grangs med pa'i phyir theg pa chen po grangs med par rig par bya ste/_rab 'byor de ltar na theg pa chen 
[\[200b.2\]]po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar sems can rnams gang yin pa dang /_grangs med pa gang yin pa dang /_nam mkha' gang yin pa dang /_theg pa chen po gang yin pa de dag 
[\[200b.3\]]thams cad dmigs su med pa'i phyir ro/_/rab 'byor gzhan yang sems can tshad med pa'i phyir nam mkha' tshad med par rig par bya'o/_/nam mkha' tshad med pa'i phyir theg pa chen po tshad med par rig par bya ste/_rab 'byor de ltar na theg pa chen po de ni sems can dpag tu med/_
[\[200b.4\]]grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar sems can rnams gang yin pa dang /_tshad med pa gang yin pa dang /_nam mkha' gang yin pa dang /_theg pa chen po gang yin pa de dag thams cad dmigs su med pa'i phyir ro/_/
[\[200b.5\]]rab 'byor gzhan yang sems can med pa'i phyir/_chos kyi dbyings med par rig par bya'o/_/chos kyi dbyings med pa'i phyir nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu 
[\[200b.6\]]med pa yod pa ma yin par rig par bya'o/_/dpag tu med pa yod pa ma yin pa'i phyir grangs med pa yod pa ma yin par rig par bya'o/_/grangs med pa yod pa ma yin pa'i phyir tshad med pa yod pa ma yin par rig par bya ste/_rab 'byor de ltar na theg pa chen po de ni sems can 
[\[200b.7\]]dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar sems can rnams gang yin pa dang /_chos kyi dbyings gang yin pa dang /_nam mkha' gang yin pa dang /_theg pa chen po gang yin pa dang /_dpag tu 
[\[201a\]]
[\[201a.1\]]med pa gang yin pa dang /_grangs med pa gang yin pa dang /_tshad med pa gang yin pa de dag thams cad dmigs su med pa'i phyir ro/_/rab 'byor gzhan yang sems can med pa'i phyir de bzhin nyid med par rig par bya'o/_/de bzhin nyid med pa'i phyir 
[\[201a.2\]]nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa yod pa ma yin par rig par bya'o/_/dpag tu med pa yod pa ma yin pa'i phyir grangs med pa yod pa ma yin par rig 
[\[201a.3\]]par bya'o/_/grangs med pa yod pa ma yin pa'i phyir tshad med pa yod pa ma yin par rig par bya'o/_/tshad med pa yod pa ma yin pa'i phyir chos thams cad med par rig par bya ste/_rab 'byor de'i phyir theg pa chen po de ni sems can dpag tu med/_grangs med/_
[\[201a.4\]]tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar sems can rnams gang yin pa dang /_de bzhin nyid gang yin pa dang /_nam mkha' gang yin pa dang /_theg pa chen po gang yin pa dang /_dpag tu med pa gang yin pa dang /_grangs 
[\[201a.5\]]med pa gang yin pa dang /_tshad med pa gang yin pa dang /_chos thams cad gang yin pa de dag thams cad dmigs su med pa'i phyir ro/_/rab 'byor gzhan yang bdag med pa'i phyir sems can med par rig par bya'o/_/sems can med pa'i phyir srog dang /_skye ba po dang 
[\[201a.6\]]gso ba po dang /_skyes bu dang /_gang zag dang /_shed las skyes dang /_shed bu dang /_byed pa po dang /_tshor ba po dang /_shes pa po dang /_mthong ba po med par rig par bya'o/_/shes pa po dang /_mthong ba po med pa'i phyir yang dag pa'i mtha' med par 
[\[201a.7\]]rig par bya'o/_/yang dag pa'i mtha' med pa'i phyir nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_grangs med pa dang /_tshad med pa yod pa ma 
[\[201b\]]
[\[201b.1\]]yin par rig par bya'o/_/tshad med pa yod pa ma yin pa'i phyir chos thams cad med par rig par bya ste/_rab 'byor de ltar na theg pa chen po de ni sems can dpag tu med grangs med tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar bdag 
[\[201b.2\]]gang yin pa dang /_shes pa po dang /_mthong ba po'i bar gang yin pa dang /_yang dag pa'i mtha' gang yin pa dang /_nam mkha' gang yin pa dang /_theg pa chen po gang yin pa dang /_dpag tu med pa gang yin pa dang /_grangs med pa gang yin pa dang /_tshad med pa 
[\[201b.3\]]gang yin pa dang /_chos thams cad kyi bar gang yin pa de dag thams cad dmigs su med pa'i phyir ro/_/rab 'byor gzhan yang bdag med pa'i phyir sems can med pa dang /_shes pa po dang /_mthong ba po'i bar du med par rig par bya'o/_/shes pa po dang mthong ba po med pa'i phyir bsam gyis mi 
[\[201b.4\]]khyab pa'i dbyings med par rig par bya'o/_/bsam gyis mi khyab pa'i dbyings med pa'i phyir nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_grangs med pa dang /_tshad med 
[\[201b.5\]]pa yod pa ma yin par rig par bya'o/_/tshad med pa yod pa ma yin pa'i phyir chos thams cad med par rig par bya ste/_rab 'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 
[\[201b.6\]]'byor 'di ltar bdag gang yin pa dang /_chos thams cad kyi bar gang yin pa de dag thams cad dmigs su med pa'i phyir ro/_/rab 'byor gzhan yang bdag med pa'i phyir/_sems can med pa dang /_shes pa po dang /_mthong ba po'i bar du med par rig par bya'o/_/
[\[201b.7\]]shes pa po dang /_mthong ba po med pa'i phyir gzugs med par rig par bya'o/_/gzugs med pa'i phyir tshor ba dang /_'du shes dang /_'du byed rnams dang /_rnam par shes pa med par rig par bya'o/_/rnam par shes pa med pa'i phyir nam mkha' med par rig par 
[\[202a\]]
[\[202a.1\]]bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_grangs med pa dang /_tshad med pa yod pa ma yin par rig par bya'o/_/tshad med pa yod pa ma yin pa'i phyir/_chos thams 
[\[202a.2\]]cad med par rig par bya ste/_rab 'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar bdag gang yin pa dang /_chos thams cad kyi bar gang yin pa de dag thams cad 
[\[202a.3\]]dmigs su med pa'i phyir ro/_/rab 'byor gzhan yang bdag med pa'i phyir/_sems can med pa dang /_shes pa po dang /_mthong ba po'i bar du med par rig par bya'o/_/shes pa po dang /_mthong ba po med pa'i phyir mig med par rig par bya'o/_/mig med pa'i phyir/_
[\[202a.4\]]rna ba dang /_sna dang /_lce dang /_lus dang /_yid med par rig par bya'o/_/yid med pa'i phyir nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_grangs med pa 
[\[202a.5\]]dang /_tshad med pa yod pa ma yin par rig par bya'o/_/tshad med pa yod pa ma yin pa'i phyir/_chos thams cad med par rig par bya ste/_rab 'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe 
[\[202a.6\]]na/_rab 'byor 'di ltar bdag gang yin pa dang /_chos thams cad kyi bar gang yin pa de dag thams cad dmigs su med pa'i phyir ro/_/rab 'byor gzhan yang bdag med pa'i phyir sems can med pa dang /_shes pa po dang /_mthong ba po'i bar du med par rig par bya'o/_/
[\[202a.7\]]shes pa po dang /_mthong ba po med pa'i phyir/_sbyin pa'i pha rol tu phyin pa med par rig par bya'o/_/sbyin pa'i pha rol tu phyin pa med pa'i phyir tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi 
[\[202b\]]
[\[202b.1\]]pha rol tu phyin pa dang /_shes rab kyi pha rol tu phyin pa med par rig par bya'o/_/shes rab kyi pha rol tu phyin pa med pa'i phyir nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_
[\[202b.2\]]grangs med pa dang /_tshad med pa yod pa ma yin par rig par bya'o/_/tshad med pa yod pa ma yin pa'i phyir chos thams cad med par rig par bya ste/_rab 'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/
[\[202b.3\]]de ci'i phyir zhe na/_rab 'byor 'di ltar bdag gang yin pa dang /_chos thams cad kyi bar gang yin pa de dag thams cad dmigs su med pa'i phyir ro/_/rab 'byor gzhan yang bdag med pa'i phyir sems can med pa dang /_shes pa po dang /_mthong ba po'i bar du med par 
[\[202b.4\]]rig par bya'o/_/shes pa po dang /_mthong ba po med pa'i phyir nang stong pa nyid med par rig par bya'o/_/nang stong pa nyid med pa'i phyir dngos po med pa'i ngo bo nyid stong pa nyid kyi bar du med par rig par bya'o/_/dngos po med pa'i ngo bo nyid stong pa nyid med pa'i phyir nam mkha' 
[\[202b.5\]]med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_grangs med pa dang /_tshad med pa yod pa ma yin par rig par bya'o/_/tshad med pa yod pa ma yin pa'i phyir chos thams cad 
[\[202b.6\]]med par rig par bya ste/_rab 'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar bdag gang yin pa dang /_chos thams cad kyi bar gang yin pa de dag thams cad 
[\[202b.7\]]dmigs su med pa'i phyir ro/_/rab 'byor gzhan yang bdag med pa'i phyir sems can med pa dang /_shes pa po dang /_mthong ba po'i bar du med par rig par bya'o/_/shes pa po dang /_mthong ba po med pa'i phyir/_dran pa nye bar gzhag pa med par rig par bya'o/_/
[\[203a\]]
[\[203a.1\]]dran pa nye bar gzhag pa med pa'i phyir/_yang dag par spong ba med par rig par bya'o/_/yang dag par spong ba med pa'i phyir/_rdzu 'phrul gyi rkang pa med par rig par bya'o/_/rdzu 'phrul gyi rkang pa med pa'i phyir/_dbang po med par rig par bya'o/_/dbang 
[\[203a.2\]]po med pa'i phyir stobs med par rig par bya'o/_/stobs med pa'i phyir byang chub kyi yan lag med par rig par bya'o/_/byang chub kyi yan lag med pa'i phyir lam med par rig par bya'o/_/lam med pa'i phyir stobs bcu med par rig par bya'o/_/stobs bcu med pa'i phyir mi 'jigs 
[\[203a.3\]]pa med par rig par bya'o/_/mi 'jigs pa med pa'i phyir so so yang dag par rig pa med par rig par bya'o/_/so so yang dag par rig pa med pa'i phyir sangs rgyas kyi chos ma 'dres pa med par rig par bya'o/_/sangs rgyas kyi chos ma 'dres pa med pa'i phyir/_nam mkha' med par 
[\[203a.4\]]rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir/_dpag tu med pa dang /_grangs med pa dang /_tshad med pa yod pa ma yin par rig par bya'o/_/tshad med pa yod pa ma yin pa'i phyir/_chos thams cad 
[\[203a.5\]]med par rig par bya ste/_rab 'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar bdag gang yin pa dang /_chos thams cad kyi bar gang yin pa de dag thams 
[\[203a.6\]]cad dmigs su med pa'i phyir ro/_/rab 'byor gzhan yang bdag med pa'i phyir/_sems can med pa dang /_shes pa po dang /_mthong ba po'i bar du med par rig par bya'o/_/shes pa po dang /_mthong ba po med pa'i phyir/_rigs kyi sa'i chos rnams med par rig 
[\[203a.7\]]par bya'o/_/rigs kyi sa'i chos rnams med pa'i phyir/_brgyad pa'i sa'i chos rnams dang /_mthong ba'i sa'i chos rnams dang /_bsrabs pa'i sa'i chos rnams dang /_'dod chags dang bral ba'i sa'i chos rnams dang /_byas pa rtogs pa can gyi sa'i chos rnams med par 
[\[203b\]]
[\[203b.1\]]rig par bya'o/_/byas pa rtogs pa can gyi sa'i chos rnams med pa'i phyir nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_grangs med pa dang /_tshad med pa yod 
[\[203b.2\]]pa ma yin par rig par bya'o/_/tshad med pa yod pa ma yin pa'i phyir chos thams cad med par rig par bya ste/_rab 'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di 
[\[203b.3\]]ltar bdag gang yin pa dang /_chos thams cad kyi bar gang yin pa de dag thams cad dmigs su med pa'i phyir ro/_/rab 'byor gzhan yang bdag med pa'i phyir sems can med pa dang /_shes pa po dang /_mthong ba po'i bar du med par rig par bya'o/_/shes pa po 
[\[203b.4\]]dang /_mthong ba po med pa'i phyir rgyun du zhugs pa med par rig par bya'o/_/rgyun du zhugs pa med pa'i phyir lan cig phyir 'ong ba med par rig par bya'o/_/lan cig phyir 'ong ba med pa'i phyir phyir mi 'ong ba med par rig par bya'o/_/phyir mi 'ong ba med pa'i phyir dgra bcom pa med 
[\[203b.5\]]par rig par bya'o/_/dgra bcom pa med pa'i phyir nam mkha' dang /_theg pa chen po dang /_dpag tu med pa dang /_grangs med pa dang /_tshad med pa dang /_chos thams cad kyi bar du med par rig par bya ste/_rab 'byor de ltar na theg pa chen po de ni sems can dpag tu 
[\[203b.6\]]med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar bdag gang yin pa dang /_chos thams cad kyi bar gang yin pa de dag thams cad dmigs su med pa'i phyir ro/_/rab 'byor gzhan yang bdag med pa'i phyir sems 
[\[203b.7\]]can med pa dang /_shes pa po dang /_mthong ba po'i bar du med par rig par bya'o/_/shes pa po dang /_mthong ba po med pa'i phyir sangs rgyas med par rig par bya'o/_sangs rgyas med pa'i phyir byang chub sems dpa' med par rig par bya'o/_/byang chub sems dpa' 
[\[204a\]]
[\[204a.1\]]med pa'i phyir nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_grangs med pa dang /_tshad med pa yod pa ma yin par rig par bya'o/_/tshad med pa 
[\[204a.2\]]yod pa ma yin pa'i phyir/_chos thams cad med par rig par bya ste/_rab 'byor de ltar na theg pa chen po de ni sems can dpag tu med grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar bdag gang yin pa dang /_chos thams 
[\[204a.3\]]cad kyi bar gang yin pa de dag thams cad dmigs su med pa'i phyir ro/_/rab 'byor gzhan yang bdag med pa'i phyir/_sems can med pa dang /_shes pa po dang /_mthong ba po'i bar du med par rig par bya'o/_/shes pa po dang /_mthong ba po med pa'i phyir nyan thos kyi theg 
[\[204a.4\]]pa med par rig par bya'o/_/nyan thos kyi theg pa med pa'i phyir rang sangs rgyas kyi theg pa med par rig par bya'o/_/rang sangs rgyas kyi theg pa med pa'i phyir sangs rgyas kyi theg pa med par rig par bya'o/_/sangs rgyas kyi theg pa med pa'i phyir rnam pa thams cad mkhyen pa nyid med 
[\[204a.5\]]par rig par bya'o/_/rnam pa thams cad mkhyen pa nyid med pa'i phyir nam mkha' med par rig par bya'o/_/nam mkha' med pa'i phyir theg pa chen po med par rig par bya'o/_/theg pa chen po med pa'i phyir dpag tu med pa dang /_grangs med pa dang /_tshad med pa yod pa ma 
[\[204a.6\]]yin par rig par bya'o/_/tshad med pa yod pa ma yin pa'i phyir chos thams cad med par rig par bya ste/_rab 'byor de ltar na theg pa chen po de ni sems can dpag tu med/_grangs med/_tshad med pa rnams kyi go 'byed pa yin no/_/de ci'i phyir zhe na/_rab 'byor 'di ltar bdag 
[\[204a.7\]]gang yin pa dang /_chos thams cad kyi bar gang yin pa de dag thams cad dmigs su med pa'i phyir ro/_/rab 'byor 'di lta ste dper na/_mya ngan las 'das pa'i dbyings ni sems can dpag tu med/_grangs med tshad med pa rnams kyi go 'byed do/_/rab 'byor de bzhin du theg pa 
[\[204b\]]
[\[204b.1\]]chen po de yang sems can dpag tu med/_grangs med/_tshad med pa rnams kyi go 'byed de/_rab 'byor rnam grangs des na/_ji ltar nam mkha' sems can dpag tu med grangs med/_tshad med pa rnams kyi go 'byed pa de bzhin du/_theg pa chen po de yang sems can dpag tu 
[\[204b.2\]]med grangs med/_tshad med pa rnams kyi go 'byed pa yin no/_/rab 'byor gang yang khyod kyis 'di skad du bcom ldan 'das theg pa chen po de la ni 'ong ba'am 'gro ba mi dmigs shing /_gnas pa mi dmigs zhes smras pa ni/_rab 'byor de de bzhin no/_/de de bzhin te/_
[\[204b.3\]]theg pa chen po de la ni 'ong ba dang 'gro ba mi dmigs shing gnas pa mi dmigs so/_/de ci'i phyir zhe na/_rab 'byor chos thams cad ni g.yo ba med pa ste/_de dag ni gang du'ang 'dong ba med/_gang nas kyang 'ong ba med/_gang na yang gnas pa med pa'i phyir ro/_/de ci'i 
[\[204b.4\]]phyir zhe na/_rab 'byor gzugs kyi rang bzhin ni gang nas kyang 'ong ba med/_gang du yang 'gro ba med/_gang na yang gnas pa med/_tshor ba dang /_'du shes dang /_'du byed rnams dang /_rnam par shes pa'i rang bzhin ni gang nas kyang 'ong ba med/_gang du yang 
[\[204b.5\]]'gro ba med/_gang na yang gnas pa med/_gzugs kyi de bzhin nyid ni gang nas kyang 'ong ba med/_gang du yang 'gro ba med/_gang na yang gnas pa med/_tshor ba dang /_'du shes dang /_'du byed rnams dang /_rnam par shes pa'i de bzhin nyid ni gang nas kyang 'ong ba med/_
[\[204b.6\]]gang du yang 'gro ba med gang na yang gnas pa med/_gzugs kyi ngo bo nyid ni gang nas kyang 'ong ba med/_gang du yang 'gro ba med/_gang na yang gnas pa med/_tshor ba dang /_'du shes dang /_'du byed rnams dang /_rnam par shes pa'i ngo bo nyid ni gang nas kyang 'ong ba 
[\[204b.7\]]med/_gang du yang 'gro ba med/_gang na yang gnas pa med/_gzugs kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med/_tshor ba dang /_'du shes dang /_'du byed rnams dang /_rnam par shes pa'i mtshan nyid ni gang 
[\[205a\]]
[\[205a.1\]]nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor de bzhin du mig gi rang bzhin ni gang nas kyang 'ong ba med/_gang du yang 'gro ba med/_gang na yang gnas pa med/_rna ba dang /_sna dang /_lce dang /_
[\[205a.2\]]lus dang /_yid kyi rang bzhin ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor de bzhin du mig gi de bzhin nyid dang /_ngo bo nyid dang /_mtshan nyid ni gang nas kyang 'ong ba med/_gang du yang 'gro ba med/_
[\[205a.3\]]gang na yang gnas pa med la/_rna ba dang /_sna dang /_lce dang /_lus dang /_yid kyi de bzhin nyid dang /_ngo bo nyid dang /_mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor sa'i khams kyi rang bzhin 
[\[205a.4\]]dang /_de bzhin nyid dang /_ngo bo nyid dang /_mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med la/_chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams kyi 
[\[205a.5\]]rang bzhin dang /_de bzhin nyid dang /_ngo bo nyid dang /_mtshan nyid kyang gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor chos kyi dbyings kyi rang bzhin ni gang nas kyang 'ong ba med/_gang du yang 'gro ba med/_
[\[205a.6\]]gang na yang gnas pa med cing /_chos kyi dbyings kyi de bzhin nyid dang /_ngo bo nyid dang /_mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor de bzhin nyid kyi rang bzhin ni gang nas kyang 'ong ba med/_
[\[205a.7\]]gang du yang 'gro ba med/_gang na yang gnas pa med cing /_de bzhin nyid kyi de bzhin nyid dang /_de bzhin nyid kyi ngo bo nyid dang /_de bzhin nyid kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor 
[\[205b\]]
[\[205b.1\]]yang dag pa'i mtha'i rang bzhin ni gang nas kyang 'ong ba med/_gang du yang 'gro ba med/_gang na yang gnas pa med cing /_rab 'byor yang dag pa'i mtha'i de bzhin nyid dang /_yang dag pa'i mtha'i ngo bo nyid dang /_yang dag pa'i mtha'i mtshan nyid ni gang nas kyang 'ong ba med/_
[\[205b.2\]]gang du yang 'gro ba med/_gang na yang gnas pa med pa'i phyir ro/_/rab 'byor bsam gyis mi khyab pa'i dbyings kyi rang bzhin ni gang nas kyang 'ong ba med/_gang du yang 'gra ba med/_gang na yang gnas pa med cing /_bsam gyis mi khyab pa'i dbyings kyi de bzhin nyid 
[\[205b.3\]]dang /_bsam gyis mi khyab pa'i dbyings kyi ngo bo nyid dang /_bsam gyis mi khyab pa'i dbyings kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor sbyin pa'i pha rol tu phyin pa'i rang bzhin ni gang 
[\[205b.4\]]nas kyang 'ong ba med/_gang du yang 'gro ba med/_gang na yang gnas pa med la/_sbyin pa'i pha rol tu phyin pa'i de bzhin nyid dang /_sbyin pa'i pha rol tu phyin pa'i ngo bo nyid dang /_sbyin pa'i pha rol tu phyin pa'i mtshan nyid ni gang nas kyang 'ong ba med/_gang du yang 'gro 
[\[205b.5\]]ba med/_gang na yang gnas pa med cing /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i rang bzhin ni gang nas kyang 'ong ba 
[\[205b.6\]]med/_gang du yang 'gro ba med/_gang na yang gnas pa med la/_shes rab kyi pha rol tu phyin pa'i de bzhin nyid dang /_shes rab kyi pha rol tu phyin pa'i ngo bo nyid dang /_shes rab kyi pha rol tu phyin pa'i mtshan nyid ni gang nas kyang 'ong ba med/_gang du yang 'gro ba med/_gang 
[\[205b.7\]]na yang gnas pa med pa'i phyir ro/_/rab 'byor dran pa nye bar gzhag pa rnams kyi rang bzhin ni gang nas kyang 'ong ba med/_gang du yang 'gro ba med/_gang na yang gnas pa med la/_rab 'byor dran pa nye bar gzhag pa rnams kyi de bzhin nyid dang /_dran pa nye bar gzhag pa 
[\[206a\]]
[\[206a.1\]]rnams kyi ngo bo nyid dang /_dran pa nye bar gzhag pa rnams kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med cing /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_
[\[206a.2\]]stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_mngon par shes pa drug dang /_sangs rgyas kyi 
[\[206a.3\]]chos ma 'dres pa [{]bcwa [,]bco [}]brgyad po dag gi rang bzhin ni gang nas kyang 'ong ba med/_gang du yang 'gro ba med/_gang na yang gnas pa med la/_de bzhin du sangs rgyas kyi chos ma 'dres pa [{]bcwa [,]bco [}]brgyad kyi de bzhin nyid dang /_sangs rgyas kyi chos ma 'dres pa [{]bcwa [,]bco [}]brgyad kyi ngo bo 
[\[206a.4\]]nyid dang /_sangs rgyas kyi chos ma 'dres pa [{]bcwa [,]bco [}]brgyad kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor byang chub kyi rang bzhin ni gang nas kyang 'ong ba med/_gang du yang 'gro ba med/_gang na yang 
[\[206a.5\]]gnas pa med la/_byang chub kyi de bzhin nyid dang /_byang chub kyi ngo bo nyid dang /_byang chub kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor sangs rgyas kyi rang bzhin ni gang nas kyang 'ong ba med/_
[\[206a.6\]]gang du yang 'gro ba med/_gang na yang gnas pa med la/_sangs rgyas kyi de bzhin nyid dang /_sangs rgyas kyi ngo bo nyid dang /_sangs rgyas kyi mtshan nyid ni gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor 
[\[206a.7\]]'dus byas kyi rang bzhin ni gang nas kyang 'ong ba med/_gang du yang 'gro ba med/_gang na yang gnas pa med la/_'dus byas kyi de bzhin nyid dang /_'dus byas kyi ngo bo nyid dang /_'dus byas kyi mtshan nyid ni gang nas kyang 'ong ba med/_gang du yang 'gro ba med/_
[\[206b\]]
[\[206b.1\]]gang na yang gnas pa med pa'i phyir ro/_/rab 'byor 'dus ma byas kyi rang bzhin ni gang nas kyang 'ong ba med/_gang du yang 'gro ba med/_gang na yang gnas pa med la/_'dus ma byas kyi de bzhin nyid dang /_'dus ma byas kyi ngo bo nyid dang /_'dus ma byas kyi mtshan nyid ni 
[\[206b.2\]]gang nas kyang 'ong ba med/_gang du yang 'gro ba med/_gang na yang gnas pa med pa'i phyir ro/_/rab 'byor de ltar na theg pa chen po de la ni 'ong ba mi dmigs/_'gro ba mi dmigs/_gnas pa yang mi dmigs so/_/rab 'byor gang yang khyod kyis 'di skad du/_
[\[206b.3\]]bcom ldan 'das theg pa de la ni sngon gyi mtha' yang mi dmigs/_phyi ma'i mtha' yang mi dmigs/_dbus kyang mi dmigs lags pas/_de ni dus gsum mnyam pa nyid kyi theg pa lags te/_de'i slad du theg pa chen po theg pa chen po zhes bgyi'o zhes smras pa ni rab 
[\[206b.4\]]'byor de de bzhin no/_/de de bzhin te/_theg pa chen po de la ni sngon gyi mtha' yang mi dmigs/_phyi ma'i mtha' yang mi dmigs/_dbus kyang mi dmigs pas/_de ni dus gsum mnyam pa nyid kyi theg pa yin te/_de'i phyir theg pa chen po theg pa chen po zhes bya'o/_/de 
[\[206b.5\]]ci'i phyir zhe na/_rab 'byor 'di ltar 'das pa'i dus kyang 'das pa'i dus kyis stong /_ma 'ongs pa'i dus kyang ma 'ongs pa'i dus kyis stong /_da ltar byung ba'i dus kyang da ltar byung ba'i dus kyis stong /_dus gsum mnyam pa nyid kyang dus gsum mnyam pa nyid kyis stong /_
[\[206b.6\]]theg pa chen po yang theg pa chen pos stong /_byang chub sems dpa' yang byang chub sems dpas stong la/_rab 'byor stong pa nyid la ni gcig ces bya ba med cing /_gnyis sam/_gsuma'am/_bzhi'am/_lnga'am/_drug gam/_bdun nam/_brgyad dam/_dgu 
[\[206b.7\]]'am/_bcu zhes bya ba'am/_tha dad du dbye ba med pa'i phyir te/_de bas na 'di ni byang chub sems dpa' sems dpa' chen po rnams kyi dus gsum mnyam pa nyid kyi theg pa yin te/_theg pa chen po de la ni mnyam pa dang mi mnyam pa mi dmigs so/_/de la ni 'dod chags 
[\[207a\]]
[\[207a.1\]]dang 'dod chags dang bral ba yang mi dmigs so/_/zhe sdang dang zhe sdang med pa yang mi dmigs so/_/gti mug dang gti mug med pa yang mi dmigs so/_/ming dang ming med pa yang mi dmigs so/_/de bzhin du dge ba dang mi dge ba yang mi dmigs 
[\[207a.2\]]so/_/zag pa dang bcas pa dang /_zag pa med pa yang mi dmigs so/_/kha na ma tho ba dang bcas pa dang kha na ma tho ba med pa yang mi dmigs so/_/nyon mongs pa dang bcas pa dang /_nyon mongs pa med pa yang mi dmigs so/_/'jig rten pa dang 'jig rten las 'das 
[\[207a.3\]]pa yang mi dmigs so/_/kun nas nyon mongs pa dang rnam par byang ba yang mi dmigs so/_/'khor ba dang mya ngan las 'das pa yang mi dmigs so/_/de la ni rtag pa dang mi rtag pa yang mi dmigs so/_/bde ba dang sdug bsngal ba yang mi dmigs so/_/bdag dang 
[\[207a.4\]]bdag med pa yang mi dmigs so/_/zhi ba dang ma zhi ba yang mi dmigs so/_/'dod pa'i khams dang /_'dod pa'i khams las yang dag par 'da' ba yang mi dmigs so/_/gzugs kyi khams dang /_gzugs kyi khams las yang dag par 'da' ba yang mi dmigs 
[\[207a.5\]]so/_/gzugs med pa'i khams dang /_gzugs med pa'i khams las yang dag par 'da' ba yang mi dmigs so/_/de ci'i phyir zhe na/_rab 'byor 'di ltar de'i rang bzhin dmigs su med pa'i phyir te/_rab 'byor 'das pa'i gzugs ni 'das pa'i gzugs kyis stong ngo /_/
[\[207a.6\]]de bzhin du 'das pa'i tshor ba dang /_'du shes dang /_'du byed rnams dang /_'das pa'i rnam par shes pa ni 'das pa'i rnam par shes pas stong ngo /_/rab 'byor ma 'ongs pa'i gzugs ni ma 'ongs pa'i gzugs kyis stong ngo /_/de bzhin du ma 'ongs pa'i tshor ba dang /_'du 
[\[207a.7\]]shes dang /_'du byed rnams dang /_ma 'ongs pa'i rnam par shes pa ni ma 'ongs pa'i rnam par shes pas stong ngo /_/rab 'byor da ltar byung ba'i gzugs ni da ltar byung ba'i gzugs kyis stong ngo /_/de bzhin du da ltar byung ba'i tshor ba dang /_'du shes dang /_'du byed 
[\[207b\]]
[\[207b.1\]]rnams dang /_da ltar byung ba'i rnam par shes pa ni/_da ltar byung ba'i rnam par shes pas stong ngo /_/de ci'i phyir zhe na/_rab 'byor 'di ltar stong pa nyid la 'das pa'i gzugs dmigs su med pa'i phyir te/_stong pa nyid kyang stong pa nyid kyis stong pas dmigs su med na/_stong 
[\[207b.2\]]pa nyid la 'das pa'i gzugs dmigs par lta ga la 'gyur/_stong pa nyid la 'das pa'i tshor ba dang /_'du shes dang /_'du byed rnams dang /_rnam par shes pa dmigs su med de/_stong pa nyid kyang stong pa nyid kyis stong pas dmigs su med na/_stong pa nyid la 'das 
[\[207b.3\]]pa'i tshor ba dang /_'du shes dang /_'du byed rnams dang /_rnam par shes pa dmigs par lta ga la 'gyur/_de bzhin du stong pa nyid la ma 'ongs pa'i gzugs dmigs su med de/_stong pa nyid kyang stong pa nyid kyis stong pas dmigs su med na/_stong pa nyid la ma 
[\[207b.4\]]'ongs pa'i gzugs dmigs par lta ga la 'gyur/_stong pa nyid la ma 'ongs pa'i tshor ba dang /_'du shes dang /_'du byed rnams dang /_rnam par shes pa dmigs su med de/_stong pa nyid kyang stong pa nyid kyis stong pas dmigs su med na/_stong pa nyid la ma 'ongs pa'i 
[\[207b.5\]]tshor ba dang /_'du shes dang /_'du byed rnams dang /_rnam par shes pa dmigs par lta ga la 'gyur/_stong pa nyid la da ltar byung ba'i gzugs dmigs su med de/_stong pa nyid kyang stong pa nyid kyis stong pas dmigs su med na/_stong pa nyid la da ltar byung ba'i gzugs 
[\[207b.6\]]dmigs par lta ga la 'gyur/_stong pa nyid la da ltar byung ba'i tshor ba dang /_'du shes dang /_'du byed rnams dang /_rnam par shes pa dmigs su med de/_stong pa nyid kyang stong pa nyid kyis stong pas dmigs su med na/_stong pa nyid la da ltar byung ba'i tshor ba dang /_
[\[207b.7\]]'du shes dang /_'du byed rnams dang /_rnam par shes pa dmigs par lta ga la 'gyur/_rab 'byor sbyin pa'i pha rol tu phyin pa ni sngon gyi mthar mi dmigs so/_/rab 'byor sbyin pa'i pha rol tu phyin pa ni phyi ma'i mthar mi dmigs so/_/rab 'byor sbyin pa'i pha rol tu phyin 
[\[208a\]]
[\[208a.1\]]pa ni da ltar byung bar mi dmigs so/_/rab 'byor sbyin pa'i pha rol tu phyin pa ni dus gsum mnyam pa nyid la mi dmigs te/_rab 'byor mnyam pa nyid la ni 'das pa'i dus mi dmigs so/_/mnyam pa nyid la ni ma 'ongs pa'i dus mi dmigs so/_/mnyam 
[\[208a.2\]]pa nyid la ni da ltar byung ba'i dus mi dmigs te/_mnyam pa nyid la mnyam pa nyid kyang mi dmigs na/_mnyam pa nyid la 'das pa dang ma 'ongs pa dang da ltar byung ba'i sbyin pa'i pha rol tu phyin pa dmigs par lta ga la 'gyur/_rab 'byor tshul khrims kyi pha rol tu phyin pa 
[\[208a.3\]]dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa ni sngon gyi mtha' dang /_phyi ma'i mtha' dang /_da ltar byung ba'i dus rnams ni mi dmigs so/_/rab 'byor shes rab kyi pha rol tu phyin pa ni sngon gyi mtha' dang /_
[\[208a.4\]]phyi ma'i mtha' dang /_da ltar byung ba'i dus rnams ni mi dmigs so/_/shes rab kyi pha rol tu phyin pa ni dus gsum mnyam pa nyid la mi dmigs te/_rab 'byor mnyam pa nyid la ni 'das pa dang ma 'ongs pa dang da ltar byung ba'i dus mi dmigs te/_mnyam pa nyid la mnyam pa 
[\[208a.5\]]nyid kyang mi dmigs na/_mnyam pa nyid la 'das pa dang /_ma 'ongs pa dang /_da ltar byung ba'i shes rab kyi pha rol tu phyin pa dmigs par lta ga la 'gyur/_rab 'byor gzhan yang dran pa nye bar gzhag pa rnams ni sngon gyi mtha' dang /_phyi ma'i mtha' dang /_dbus rnams 
[\[208a.6\]]ni mi dmigs so/_/dran pa nye bar gzhag pa rnams ni dus gsum mnyam pa nyid la mi dmigs so/_/rab 'byor mnyam pa nyid la ni 'das pa dang /_ma 'ongs pa dang /_da ltar byung ba'i dus mi dmigs te/_mnyam pa nyid la mnyam pa nyid kyang mi dmigs na/_mnyam 
[\[208a.7\]]pa nyid la 'das pa dang ma 'ongs pa dang /_da ltar byung ba'i dran pa nye bar gzhag pa rnams dmigs par lta ga la 'gyur/_rab 'byor de bzhin du yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_
[\[208b\]]
[\[208b.1\]]stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa [{]bcwa [,]bco [}]brgyad po dag ni sngon gyi mtha' dang /_phyi ma'i mtha' dang /_dbus rnams su mi dmigs so/_/sangs rgyas kyi chos ma 'dres pa [{]bcwa [,]bco [}]brgyad kyi bar ni dus gsum 
[\[208b.2\]]mnyam pa nyid la mi dmigs so/_/rab 'byor mnyam pa nyid la ni 'das pa'i dus mi dmigs/_ma 'ongs pa'i dus mi dmigs/_da ltar byung ba'i dus mi dmigs te/_mnyam pa nyid la mnyam pa nyid kyang mi dmigs na/_mnyam pa nyid la 'das pa dang /_ma 'ongs pa dang /_
[\[208b.3\]]da ltar byung ba'i sangs rgyas kyi chos ma 'dres pa [{]bcwa [,]bco [}]brgyad kyi bar dag dmigs par lta ga la 'gyur/_rab 'byor gzhan yang so so'i skye bo ni sngon gyi mthar mi dmigs so/_/so so'i skye bo ni phyi ma'i mthar mi dmigs so/_/so so'i skye bo ni da ltar byung bar mi dmigs so/_/so 
[\[208b.4\]]so'i skye bo ni dus gsum mnyam pa nyid la mi dmigs so/_/de ci'i phyir zhe na/_rab 'byor sems can dmigs su med pa'i phyir ro/_/rab 'byor gzhan yang nyan thos ni sngon gyi mthar mi dmigs so/_/rang sangs rgyas dang /_byang chub sems dpa' ni sngon gyi mthar mi 
[\[208b.5\]]dmigs so/_/de bzhin gshegs pa ni sngon gyi mthar mi dmigs so/_/de bzhin gshegs pa ni phyi ma'i mthar mi dmigs so/_/de bzhin gshegs pa ni da ltar byung bar mi dmigs so/_/de bzhin gshegs pa ni dus gsum mnyam pa nyid la mi dmigs so/_/de ci'i 
[\[208b.6\]]phyir zhe na/_de bzhin gshegs pa dmigs su med pa'i phyir ro/_/rab 'byor byang chub sems dpa' sems dpa' chen pos shes rab kyi pha rol tu phyin pa la de ltar gnas te/_dus gsum mnyam pa nyid la de ltar bslabs shing /_rnam pa thams cad mkhyen pa nyid yongs su 
[\[208b.7\]]rdzogs par bya'o/_/rab 'byor de ni byang chub sems dpa' sems dpa' chen po'i dus gsum mnyam pa nyid ces bya ba'i theg pa chen po yin te/_de la gnas nas byang chub sems dpa' sems dpa' chen pos lha dang /_mi dang /_lha ma yin du bcas pa'i 'jig rten zil 
[\[209a\]]
[\[209a.1\]]gyis mnan nas rnam pa thams cad mkhyen pa nyid du nges par 'byung bar 'gyur ro/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das ji tsam du bcom ldan 'das kyis byang chub sems dpa' sems 
[\[209a.2\]]dpa' chen po rnams kyi dus gsum mnyam pa nyid ces bgyi ba'i theg pa chen po 'di legs par bka' stsal pa ni/_legs so legs so/_/bcom ldan 'das 'das pa'i byang chub sems dpa' sems dpa' chen po rnams kyis kyang theg pa chen po 'di la bslabs nas/_
[\[209a.3\]]rnam pa thams cad mkhyen pa nyid thob lags so/_/bcom ldan 'das ma 'ongs pa'i byang chub sems dpa' sems dpa' chen po rnams kyang theg pa chen po 'di la slob cing /_rnam pa thams cad mkhyen pa nyid thob par 'gyur lags so/_/bcom ldan 'das gang dag 
[\[209a.4\]]da ltar phyogs bcu'i 'jig rten gyi khams dpag tu ma mchis grangs ma mchis tshad ma mchis pa dag na mchis pa'i byang chub sems dpa' sems dpa' chen po dpag tu ma mchis/_grangs ma mchis/_tshad ma mchis pa de dag kyang theg pa chen po 'di la bslabs shing /_rnam pa 
[\[209a.5\]]thams cad mkhyen pa nyid thob par bgyid lags te/_bcom ldan 'das de'i slad du de ni byang chub sems dpa' sems dpa' chen po rnams kyi theg pa chen po lags te/_'di ltar dus gsum mnyam pa nyid ces bgyi ba'i theg pa lags so/_/de skad ces gsol pa dang /_bcom 
[\[209a.6\]]ldan 'das kyis tshe dang ldan pa rab 'byor la 'di skad ces bka' stsal to/_/rab 'byor de de bzhin no/_/de de bzhin te/_'das pa dang /_ma byon pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyis kyang theg pa 
[\[209a.7\]]chen po 'di la bslabs shing /_rnam pa thams cad mkhyen pa nyid brnyes so/_/brnyes par 'gyur ro/_/brnyes par mdzad do/_/shes rab kyi pha rol tu phyin pa khri brgyad stong pa las zil gyis gnon pa'i le'u zhes bya ste bcu dgu pa'o//_//
[\[209b\]]
[\[209b.1\]]shes rab kyi pha rol tu phyin pa khri brgyad stong pa/_bam po bcu drug pa/_de nas bcom ldan 'das la tshe dang ldan pa byams ma'i bu gang pos 'di skad ces gsol to/_/bcom ldan 'das gnas brtan rab 'byor 'di ni de bzhin gshegs pa dgra bcom pa yang dag par 
[\[209b.2\]]rdzogs pa'i sangs rgyas kyis shes rab kyi pha rol tu phyin pa'i slad du bskul ba mdzad pas 'di ni theg pa chen po bstan par sems lags so/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das bdag gis shes 
[\[209b.3\]]rab kyi pha rol tu phyin pa dang 'gal bar theg pa chen po bstan pa'am gcig tu ma gyur lags sam/_bcom ldan 'das kyis bka' stsal pa/_rab 'byor de ltar gyur pa med de/_rab 'byor khyod ni shes rab kyi pha rol tu phyin pa dang 'thun par theg pa chen po ston pa yin no/_/
[\[209b.4\]]de ci'i phyir zhe na/_rab 'byor 'di ltar nyan thos kyi chos rnams sam/_rang sangs rgyas kyi chos rnams sam/_byang chub sems dpa'i chos rnams sam/_sangs rgyas kyi chos rnams sam/_dge ba'i chos gang ci yang rung ba de dag thams cad ni shes rab kyi pha rol tu phyin pa'i 
[\[209b.5\]]nang du 'dus shing /_yang dag par gzhol ba'i phyir ro/_/rab 'byor gyis gsol pa/_bcom ldan 'das nyan thos kyi chos dang /_rang sangs rgyas kyi chos dang /_byang chub sems dpa'i chos dang /_sangs rgyas kyi chos gang dag shes rab kyi pha rol tu phyin pa'i nang du 
[\[209b.6\]]'dus shing yang dag par gzhol ba'i byang chub kyi phyogs kyi dge ba'i chos de dag gang lags/_bcom ldan 'das kyis bka' stsal pa/_rab 'byor 'di lta ste/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi dang /_dbang 
[\[209b.7\]]po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_bsam gtan bzhi dang /_tshad med pa bzhi dang /_gzugs med 
[\[210a\]]
[\[210a.1\]]pa'i snyoms par 'jug pa bzhi dang /_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin 
[\[210a.2\]]pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_byams pa chen po dang /_snying rje chen po dang /_sangs rgyas kyi chos ma 'dres pa [{]bcwa [,]bco [}]brgyad dang /_bsnyel ba mi mnga' ba'i chos nyid dang rtag tu btang snyoms 
[\[210a.3\]]su gnas pa ste/_rab 'byor de dag ni nyan thos kyi chos dang /_rang sangs rgyas kyi chos dang /_byang chub sems dpa'i chos dang /_sangs rgyas kyi chos gang dag shes rab kyi pha rol tu phyin pa'i nang du 'dus shing /_yang dag par gzhol ba'i byang chub kyi phyogs kyi dge ba'i 
[\[210a.4\]]chos rnams yin no/_/rab 'byor de la theg pa chen po gang yin pa dang /_shes rab kyi pha rol tu phyin pa gang yin pa dang /_bsam gtan gyi pha rol tu phyin pa gang yin pa dang /_brtson 'grus kyi pha rol tu phyin pa gang yin pa dang /_bzod pa'i pha rol tu phyin pa gang 
[\[210a.5\]]yin pa dang /_tshul khrims kyi pha rol tu phyin pa gang yin pa dang /_sbyin pa'i pha rol tu phyin pa gang yin pa dang /_gzugs gang yin pa dang /_tshor ba dang /_'du shes dang /_'du byed rnams dang /_rnam par shes pa gang yin pa dang /_mig gang yin pa dang /_
[\[210a.6\]]gzugs gang yin pa dang /_mig gi rnam par shes pa gang yin pa dang /_mig gi 'dus te reg pa gang yin pa dang /_mig gi 'dus te reg pa las byung ba'i tshor ba gang yin pa dang /_rna ba dang /_sna dang /_lce dang /_lus dang /_yid gang yin pa dang /_chos 
[\[210a.7\]]rnams gang yin pa dang /_yid kyi rnam par shes pa gang yin pa dang /_yid kyi 'dus te reg pa gang yin pa dang /_yid kyi 'dus te reg pa'i rkyen gyis tshor ba gang yin pa dang /_dran pa nye bar gzhag pa rnams dang /_yang dag par spong ba rnams dang /_rdzu 'phrul gyi 
[\[210b\]]
[\[210b.1\]]rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam dang /_de bzhin gshegs pa'i stobs rnams dang /_mi 'jigs pa rnams dang /_so so yang dag par rig pa rnams dang /_stong pa nyid dang /_mtshan ma med pa 
[\[210b.2\]]dang /_smon pa med pa dang /_'dus byas kyi chos rnams dang /_'dus ma byas kyi chos rnams dang /_sdug bsngal ba dang /_kun 'byung ba dang /_'gog pa dang /_lam dang /_'dod pa'i khams dang /_gzugs kyi khams dang /_gzugs med pa'i khams gang yin pa 
[\[210b.3\]]dang /_nang stong pa nyid dang /_dngos po med pa'i ngo bo nyid stong pa nyid kyi bar gang yin pa dang /_ting nge 'dzin rnams gang yin pa dang /_gzungs kyi sgo rnams gang yin pa dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag gang yin pa dang /_de bzhin gshegs pa gang 
[\[210b.4\]]yin pa dang /_de bzhin gshegs pas gsungs pa'i chos 'dul ba gang yin pa dang /_chos kyi dbyings gang yin pa dang /_de bzhin nyid gang yin pa dang /_yang dag pa'i mtha' gang yin pa dang /_bsam gyis mi khyab pa'i dbyings gang yin pa dang /_mya ngan las 'das pa 
[\[210b.5\]]gang yin pa'i chos de dag thams cad ni ldan pa yang ma yin/_mi ldan pa yang ma yin/_gzugs med pa/_bstan du med pa/_thogs pa med pa ste/_'di ltar mtshan nyid med par mtshan nyid gcig pa yin pas/_rab 'byor rnam grangs des na/_khyod ni shes rab kyi pha rol 
[\[210b.6\]]tu phyin pa dang /_'thun par theg pa chen po ston pa yin no/_/de ci'i phyir zhe na/_rab 'byor theg pa chen po yang gzhan la shes rab kyi pha rol tu phyin pa yang gzhan/_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin 
[\[210b.7\]]pa dang /_tshul khrims kyi pha rol tu phyin pa dang /_sbyin pa'i pha rol tu phyin pa yang gzhan/_theg pa chen po yang gzhan/_dran pa nye bar gzhag pa rnams kyang gzhan zhing /_theg pa chen po yang gzhan pa ma yin pa'i phyir te/_de ltar na theg pa chen po dang /_dran pa nye bar 
[\[211a\]]
[\[211a.1\]]gzhag pa de dag ni gnyis su med cing gnyis su dbyer med do/_/theg pa chen po yang gzhan la sangs rgyas kyi chos ma 'dres pa [{]bcwa [,]bco [}]brgyad kyi bar dag kyang gzhan pa ma yin te/_de ltar na theg pa chen po dang /_sangs rgyas kyi chos de dag ni gnyis su med cing 
[\[211a.2\]]gnyis su dbyer med do/_/rab 'byor de'i phyir theg pa chen po bstan pas shes rab kyi pha rol tu phyin pa bstan par 'gyur ro/_/shes rab kyi pha rol tu phyin pa bstan pas theg pa chen po bstan par 'gyur ro/_/de nas bcom ldan 'das la tshe dang ldan pa rab 'byor gyis 'di skad 
[\[211a.3\]]ces gsol to/_/bcom ldan 'das 'di ltar yang byang chub sems dpa' ni sngon gyi mthar khas mi len lags so/_/byang chub sems dpa' ni phyi ma'i mthar khas mi len lags so/_/byang chub sems dpa' ni dbus su khas mi len lags so/_/bcom ldan 'das 
[\[211a.4\]]gzugs mu ma mchis pa'i slad du/_byang chub sems dpa' mu ma mchis par rig par bgyi'o/_/tshor ba dang /_'du shes dang /_'du byed rnams dang /_rnam par shes pa mu ma mchis pa'i slad du/_byang chub sems dpa' mu ma mchis par rig par bgyi'o/_/bcom 
[\[211a.5\]]ldan 'das gzugs byang chub sems dpa' zhes bgyi ba de lta bu yang ma mchis shing mi dmigs lags so/_/tshor ba dang /_'du shes dang /_'du byed rnams dang /_rnam par shes pa byang chub sems dpa' zhes bgyi ba de lta bu yang ma mchis shing mi dmigs lags so/_/
[\[211a.6\]]bcom ldan 'das de ltar bdag gis thams cad kyi thams cad rnam pa thams cad kyi thams cad du byang chub sems dpa' sems dpa' chen po yang dag par rjes su ma mthong /_ma dmigs lags na/_byang chub sems dpa' sems dpa' chen po gang zhig shes rab kyi pha rol tu phyin pa 
[\[211a.7\]]gang la gdams shing rjes su bstan par bgyi/_bcom ldan 'das 'di lta ste/_byang chub sems dpa' zhes bgyi ba de ni ming tsam du bas lags so/_/bcom ldan 'das 'di lta ste dper bgyi na/_bdag bdag ces bgyi ba yang bdag mngon par grub pa ni gtan ma mchis 
[\[211b\]]
[\[211b.1\]]lags so/_/bcom ldan 'das de bzhin du byang chub sems dpa' byang chub sems dpa' zhes bgyi yang /_byang chub sems dpa' mngon par grub pa ni gtan ma mchis lags so/_/bcom ldan 'das de ltar chos rnams rang bzhin ma mchis pa lags na/_gang mngon par 
[\[211b.2\]]grub pa'i gzugs de gang lags/_gang mngon par grub pa'i tshor ba dang /_'du shes dang /_'du byed rnams dang /_gang mngon par grub pa'i rnam par shes pa de gang lags/_bcom ldan 'das gang mngon par ma grub pa de ni gzugs ma lags so/_/gang mngon par ma 
[\[211b.3\]]grub pa de ni tshor ba dang /_'du shes dang /_'du byed rnams dang /_rnam par shes pa ma lags so/_/bcom ldan 'das mngon par ma grub pa las gud na gang byang chub kyi slad du spyod pa'i byang chub sems dpa' dmigs su ma mchis na/_ci mngon par ma grub pa de mngon par ma grub 
[\[211b.4\]]pa'i shes rab kyi pha rol tu phyin pa la gdams par bgyi zhing rjes su bstan par bgyi lags sam/_bcom ldan 'das de ltar bstan pa'i tshe/_byang chub sems dpa' sems dpa' chen po'i sems mi zhum mi 'gong zhing /_yid 'gyod par mi 'gyur la mi skrag mi dngang zhing dngang bar 
[\[211b.5\]]mi 'gyur na/_byang chub sems dpa' sems dpa' chen po de ni shes rab kyi pha rol tu phyin pa la spyod pa lags par rig par bgyi'o/_/de nas tshe dang ldan pa shA ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci'i phyir/_byang 
[\[211b.6\]]chub sems dpa' sngon gyi mthar khas mi len pa yin/_byang chub sems dpa' phyi ma'i mthar khas mi len pa yin/_byang chub sems dpa' dbus su khas mi len pa yin/_tshe dang ldan pa rab 'byor ci'i phyir/_gzugs mu med pa'i phyir byang chub sems dpa' mu med par 
[\[211b.7\]]rig par bya/_tshor ba dang /_'du shes dang /_'du byed rnams dang /_rnam par shes pa mu med pa'i phyir/_byang chub sems dpa' mu med par rig par bya/_tshe dang ldan pa rab 'byor ci'i phyir gzugs byang chub sems dpa' zhes bya ba de lta bu yang med cing mi dmigs pa 
[\[212a\]]
[\[212a.1\]]yin/_tshor ba dang /_'du shes dang /_'du byed rnams dang /_rnam par shes pa byang chub sems dpa' zhes bya ba de lta bu yang med cing mi dmigs pa yin/_tshe dang ldan pa rab 'byor ci'i phyir 'di skad du/_bcom ldan 'das de ltar bdag gis thams cad kyi 
[\[212a.2\]]thams cad rnam pa thams cad kyi thams cad du/_byang chub sems dpa' sems dpa' chen po yang dag par rjes su mi mthong /_ma dmigs lags na/_byang chub sems dpa' sems dpa' chen po gang zhig shes rab kyi pha rol tu phyin pa gang la gdams par bgyi zhing rjes su 
[\[212a.3\]]bstan par bgyi zhes smra/_tshe dang ldan pa rab 'byor ci'i phyir 'di skad du/_byang chub sems dpa' zhes bgyi ba de ni ming tsam du bas lags so zhes bya ba'i bar du smra/_tshe dang ldan pa rab 'byor ci'i phyir 'di skad du/_bcom ldan 'das dper bgyi na/_bdag bdag ces bgyi 
[\[212a.4\]]yang bdag mngon par grub pa ni gtan ma mchis lags so/_/bcom ldan 'das de bzhin du byang chub sems dpa' byang chub sems dpa' zhes bgyi yang byang chub sems dpa' mngon par grub pa ni gtan ma mchis lags so zhes smra/_tshe dang ldan pa rab 'byor ci'i phyir 'di 
[\[212a.5\]]skad du/_bcom ldan 'das de ltar chos rnams dngos po ma mchis pa'i ngo bo nyid lags na/_gang mngon par ma grub pa'i gzugs de gang lags/_gang mngon par ma grub pa'i tshor ba dang /_'du shes dang /_'du byed rnams dang /_gang mngon par ma grub pa'i rnam 
[\[212a.6\]]par shes pa de gang lags/_gang mngon par ma grub pa de ni gzugs ma lags so/_/gang mngon par ma grub pa de ni tshor ba dang /_'du shes dang /_'du byed rnams dang /_rnam par shes pa ma lags so zhes smra/_tshe dang ldan pa rab 'byor ci'i phyir 'di skad du/_
[\[212a.7\]]ci mngon par ma grub pa de mngon par ma grub pa'i shes rab kyi pha rol tu phyin pa la gdams par bgyi zhing rjes su bstan par bgyi lags sam zhes smra/_tshe dang ldan pa rab 'byor ci'i phyir 'di skad du/_bcom ldan 'das mngon par ma grub pa las gud na yang gang byang chub kyi slad du 
[\[212b\]]
[\[212b.1\]]spyod pa'i byang chub sems dpa' sems dpa' chen po dmigs su ma mchis pa lags so zhes smra/_tshe dang ldan pa rab 'byor ci'i phyir 'di skad du/_bcom ldan 'das gal te de ltar bstan pa'i tshe/_byang chub sems dpa' sems dpa' chen po'i sems mi zhum/_mi 'gong zhing 
[\[212b.2\]]yid 'gyod par mi 'gyur la/_mi skrag mi dngang zhing /_dngang bar mi 'gyur na/_byang chub sems dpa' sems dpa' chen po de ni shes rab kyi pha rol tu phyin pa la spyod pa lags par rig par bgyi'o zhes smra/_rab 'byor gyis smras pa/_tshe dang ldan pa shA ri'i bu sems can 
[\[212b.3\]]med pa'i phyir/_byang chub sems dpa' sngon gyi mthar khas mi len to/_/tshe dang ldan pa shA ri'i bu sems can stong pa'i phyir byang chub sems dpa' sngon gyi mthar khas mi len to/_/tshe dang ldan pa shA ri'i bu sems can dben pa'i phyir byang chub sems dpa' sngon gyi mthar khas 
[\[212b.4\]]mi len to/_/tshe dang ldan pa shA ri'i bu sems can dngos po med pa'i phyir byang chub sems dpa' sngon gyi mthar khas mi len to/_/tshe dang ldan pa shA ri'i bu gzugs med pa'i phyir byang chub sems dpa' sngon gyi mthar khas mi len to/_/gzugs stong pa dang /_gzugs 
[\[212b.5\]]dben pa dang /_gzugs ngo bo nyid med pa'i phyir byang chub sems dpa' sngon gyi mthar khas mi len to/_/de bzhin du tshor ba dang /_'du shes dang /_'du byed rnams dang /_rnam par shes pa med pa'i phyir byang chub sems dpa' sngon gyi mthar khas mi len to/_/rnam par 
[\[212b.6\]]shes pa stong pa dang /_rnam par shes pa dben pa dang /_rnam par shes pa ngo bo nyid med pa'i phyir/_byang chub sems dpa' sngon gyi mthar khas mi len to/_/tshe dang ldan pa shA ri'i bu sbyin pa'i pha rol tu phyin pa med pa'i phyir/_byang chub sems dpa' sngon gyi mthar khas 
[\[212b.7\]]mi len to/_/sbyin pa'i pha rol tu phyin pa stong pa dang /_sbyin pa'i pha rol tu phyin pa dben pa dang /_sbyin pa'i pha rol tu phyin pa ngo bo nyid med pa'i phyir byang chub sems dpa' sngon gyi mthar khas mi len to/_/de bzhin du tshul khrims kyi pha rol tu phyin pa dang /_bzod pa'i 
[\[213a\]]
[\[213a.1\]]pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa med pa'i phyir/_byang chub sems dpa' sngon gyi mthar khas mi len to/_/shes rab kyi pha rol tu phyin pa stong pa 
[\[213a.2\]]dang /_shes rab kyi pha rol tu phyin pa dben pa dang /_shes rab kyi pha rol tu phyin pa ngo bo nyid med pa'i phyir/_byang chub sems dpa' sngon gyi mthar khas mi len to/_/de ci'i phyir zhe na/_tshe dang ldan pa shA ri'i bu 'di ltar stong pa nyid la sngon gyi mtha' dang /_phyi ma'i 
[\[213a.3\]]mtha' dang /_dbus rnams kyang mi dmigs te/_stong pa nyid kyang gzhan la/_byang chub sems dpa' yang gzhan zhing /_sngon gyi mtha' dang /_phyi ma'i mtha' dang /_dbus rnams kyang gzhan ma yin pas/_tshe dang ldan pa shA ri'i bu de ltar na stong pa nyid gang yin pa dang /_
[\[213a.4\]]byang chub sems dpa' gang yin pa dang /_sngon gyi mtha' dang /_phyi ma'i mtha' dang /_dbus gang yin pa de dag thams cad ni gnyis su med cing gnyis su dbyer med pa'i phyir ro/_/tshe dang ldan pa shA ri'i bu rnam grangs des na/_byang chub sems dpa' sngon gyi mtha' dang /_
[\[213a.5\]]phyi ma'i mtha' dang /_dbus rnams su khas mi len to/_/tshe dang ldan pa shA ri'i bu/_med pa yang gzhan/_stong pa nyid kyang gzhan/_dben pa yang gzhan/_ngo bo nyid med pa yang gzhan/_byang chub sems dpa' yang gzhan/_sbyin pa'i pha rol tu phyin pa yang 
[\[213a.6\]]gzhan/_tshul khrims kyi pha rol tu phyin pa yang gzhan/_bzod pa'i pha rol tu phyin pa yang gzhan/_brtson 'grus kyi pha rol tu phyin pa yang gzhan/_bsam gtan gyi pha rol tu phyin pa yang gzhan/_shes rab kyi pha rol tu phyin pa yang gzhan zhing /_sngon gyi mtha' dang /_phyi 
[\[213a.7\]]ma'i mtha' dang /_dbus rnams kyang gzhan pa ma yin te/_tshe dang ldan pa shA ri'i bu de ltar na med pa gang yin pa dang /_stong pa nyid gang yin pa dang /_dben pa gang yin pa dang /_ngo bo nyid med pa gang yin pa dang /_pha rol tu phyin pa drug gang yin pa dang /_byang chub sems dpa' 
[\[213b\]]
[\[213b.1\]]gang yin pa dang /_sngon gyi mtha' dang /_phyi ma'i mtha' dang /_dbus rnams gang yin pa de dag thams cad ni gnyis su med cing gnyis su dbyer med do/_/tshe dang ldan pa shA ri'i bu rnam grangs des na/_byang chub sems dpa' sngon gyi mtha' dang phyi ma'i mtha' dang /_dbus rnams su 
[\[213b.2\]]khas mi len to/_/de ci'i phyir zhe na/_tshe dang ldan pa shA ri'i bu nang stong pa nyid med pa'i phyir/_byang chub sems dpa' sngon gyi mthar khas mi len to/_/dngos po med pa'i ngo bo nyid stong pa nyid kyi bar du med pa'i phyir/_byang chub sems dpa' sngon gyi mtha' dang /_phyi ma'i mtha' 
[\[213b.3\]]dang /_dbus rnams su khas mi len to/_/de ci'i phyir zhe na/_tshe dang ldan pa shA ri'i bu nang stong pa nyid med pa dang /_nang stong pa nyid stong pa dang /_nang stong pa nyid dben pa dang /_nang stong pa nyid ngo bo nyid med pa la sngon gyi mtha' dang /_phyi ma'i mtha' dang /_dbus 
[\[213b.4\]]rnams mi dmigs pa'i phyir ro/_/dngos po med pa'i ngo bo nyid stong pa nyid kyi bar du med pa dang /_dngos po med pa'i ngo bo nyid stong pa nyid stong pa nyid dang /_dngos po med pa'i ngo bo nyid stong pa nyid dben pa dang /_dngos po med pa'i ngo bo nyid stong pa nyid ngo bo nyid med pa la sngon gyi 
[\[213b.5\]]mtha' dang /_phyi ma'i mtha' dang /_dbus rnams mi dmigs pa'i phyir ro/_/nang stong pa nyid med pa dang /_stong pa dang /_dben pa dang /_ngo bo nyid med pa yang gzhan la/_dngos po med pa'i ngo bo nyid stong pa nyid kyi bar du med pa dang /_stong pa dang /_dben pa dang /_
[\[213b.6\]]ngo bo nyid med pa yang gzhan zhing byang chub sems dpa' yang gzhan la/_sngon gyi mtha' dang /_phyi ma'i mtha' dang /_dbus rnams kyang gzhan pa ma yin te/_tshe dang ldan pa shA ri'i bu de ltar na nang stong pa nyid med pa dang /_stong pa dang /_dben pa dang /_ngo bo nyid med pa gang yin pa dang /_dngos po med pa'i ngo bo 
[\[213b.7\]]nyid stong pa nyid kyi bar du med pa dang /_stong pa dang /_dben pa dang /_ngo bo nyid med pa gang yin pa dang /_byang chub sems dpa' gang yin pa dang /_sngon gyi mtha' dang /_phyi ma'i mtha' dang /_dbus rnams gang yin pa de dag thams cad ni gnyis su med cing gnyis su dbyer 
[\[214a\]]
[\[214a.1\]]med do/_/tshe dang ldan pa shA ri'i bu rnam grangs des na/_byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/tshe dang ldan pa shA ri'i bu gzhan yang dran pa nye bar gzhag pa rnams med pa'i phyir/_byang chub 
[\[214a.2\]]sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/dran pa nye bar gzhag pa rnams stong pa dang /_dran pa nye bar gzhag pa rnams dben pa dang /_dran pa nye bar gzhag pa rnams ngo bo nyid med pa'i phyir/_byang chub sems dpa' 
[\[214a.3\]]sngon gyi mtha' dang /_phyi ma'i mtha' dang /_dbus rnams su khas mi len to/_/de bzhin du yang dag par spong ba rnams med pa dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_stobs dang /_mi 'jigs pa dang /_
[\[214a.4\]]so so yang dag par rig pa dang /_sangs rgyas kyi chos ma 'dres pa rnams med pa'i phyir/_byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/de bzhin du sbyar te/_sangs rgyas kyi chos rnams stong pa dang /_sangs rgyas 
[\[214a.5\]]kyi chos rnams dben pa dang /_sangs rgyas kyi chos rnams ngo bo nyid med pa'i phyir/_byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/de ci'i phyir zhe na/_tshe dang ldan pa shA ri'i bu 'di ltar med pa dang /_stong pa dang /_
[\[214a.6\]]dben pa dang /_ngo bo nyid med pa la sngon gyi mtha' dang /_phyi ma'i mtha' dang /_dbus rnams mi dmigs pa'i phyir ro/_/med pa yang gzhan ma yin/_stong pa yang gzhan ma yin/_dben pa yang gzhan ma yin/_ngo bo nyid med pa yang gzhan ma yin zhing /_dran pa nye 
[\[214a.7\]]bar gzhag pa rnams kyang gzhan ma yin la/_sangs rgyas kyi chos rnams kyi bar du yang gzhan ma yin zhing /_sngon gyi mtha' dang /_phyi ma'i mtha' dang /_dbus rnams kyang gzhan ma yin pa'i phyir te/_tshe dang ldan pa shA ri'i bu de ltar na/_dran pa nye bar gzhag pa rnams med 
[\[214b\]]
[\[214b.1\]]pa dang /_stong pa dang /_dben pa dang /_ngo bo nyid med pa gang yin pa dang /_sangs rgyas kyi chos ma 'dres pa rnams kyi bar dang /_sngon gyi mtha' dang /_phyi ma'i mtha' dang /_dbus rnams gang yin pa de dag thams cad ni gnyis su med cing gnyis su dbyer med do/_/tshe dang ldan pa 
[\[214b.2\]]shA ri'i bu rnam grangs des na/_byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/tshe dang ldan pa shA ri'i bu gzhan yang ting nge 'dzin thams cad med pa dang /_gzungs kyi sgo thams cad med pa dang /_chos kyi dbyings med pa dang /_
[\[214b.3\]]de bzhin nyid med pa dang /_yang dag pa'i mtha' med pa dang /_yang dag pa'i mtha' stong pa dang /_yang dag pa'i mtha' dben pa dang /_yang dag pa'i mtha' ngo bo nyid med pa'i phyir byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/
[\[214b.4\]]de ci'i phyir zhe na/_ting nge 'dzin med pa dang /_yang dag pa'i mtha'i bar du med pa dang /_yang dag pa'i mtha'i bar du ngo bo nyid med pa la sngon gyi mtha' dang /_phyi ma'i mtha' dang /_dbus rnams mi dmigs pa'i phyir ro/_/tshe dang ldan pa shA ri'i bu med pa yang gzhan/_stong 
[\[214b.5\]]pa yang gzhan/_dben pa yang gzhan/_ngo bo nyid med pa yang gzhan/_byang chub sems dpa' yang gzhan/_yang dag pa'i mtha'i bar du yang gzhan zhing /_sngon gyi mtha' dang /_phyi ma'i mtha' dang /_dbus rnams kyang gzhan pa ma yin te/_tshe dang ldan pa shA ri'i 
[\[214b.6\]]bu de ltar na med pa gang yin pa dang /_ngo bo nyid med pa'i bar gang yin pa dang /_ting nge 'dzin gang yin pa dang /_yang dag pa'i mtha'i bar dang /_byang chub sems dpa' dang /_sngon gyi mtha' dang /_phyi ma'i mtha' dang /_dbus rnams gang yin pa de dag ni thams 
[\[214b.7\]]cad kyi thams cad rnam pa thams cad kyi thams cad du gnyis su med cing gnyis su dbyer med do/_/tshe dang ldan pa shA ri'i bu rnam grangs des na/_byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/tshe dang ldan pa shA 
[\[215a\]]
[\[215a.1\]]ri'i bu gzhan yang nyan thos med pa'i phyir byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/nyan thos stong pa dang /_nyan thos dben pa dang /_nyan thos ngo bo nyid med pa'i phyir byang chub sems dpa' sngon 
[\[215a.2\]]gyi mtha' dang /_phyi ma'i mtha' dang /_dbus rnams su khas mi len to/_/rang sangs rgyas med pa dang /_byang chub sems dpa' med pa dang /_rnam pa thams cad mkhyen pa nyid med pa dang /_rnam pa thams cad mkhyen pa nyid stong pa dang /_rnam pa thams cad mkhyen pa 
[\[215a.3\]]nyid dben pa dang /_rnam pa thams cad mkhyen pa nyid ngo bo nyid med pa'i phyir/_byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/de ci'i phyir zhe na/_tshe dang ldan pa shA ri'i bu med pa dang /_stong pa dang /_dben pa dang /_
[\[215a.4\]]ngo bo nyid med pa la sngon gyi mtha' dang /_phyi ma'i mtha' dang /_dbus rnams mi dmigs pa'i phyir ro/_/med pa dang /_stong pa dang /_dben pa dang /_ngo bo nyid med pa yang gzhan zhing byang chub sems dpa' dang /_nyan thos dang /_rang sangs rgyas kyang gzhan la sngon 
[\[215a.5\]]gyi mtha' dang /_phyi ma'i mtha' dang /_dbus rnams kyang gzhan ma yin te/_tshe dang ldan pa shA ri'i bu de ltar na med pa dang /_stong pa dang /_dben pa dang /_ngo bo nyid med pa dang /_nyan thos dang /_rang sangs rgyas dang /_byang chub sems dpa' dang /_sangs rgyas 
[\[215a.6\]]de dag ni gnyis su med cing gnyis su dbyer med do/_/tshe dang ldan pa shA ri'i bu rnam grangs des na byang chub sems dpa' sngon gyi mtha' dang /_phyi ma'i mtha' dang /_dbus rnams su khas mi len to/_/tshe dang ldan pa shA ri'i bu khyod gang 'di skad du/_tshe dang ldan pa rab 
[\[215a.7\]]'byor ci'i phyir/_gzugs mu med pa'i phyir byang chub sems dpa' mu med par rig par bya/_tshor ba dang /_'du shes dang /_'du byed rnams dang /_rnam par shes pa mu med pa'i phyir byang chub sems dpa' mu med par rig par bya zhes zer ba ni/_tshe dang ldan pa shA ri'i 
[\[215b\]]
[\[215b.1\]]bu gzugs ni nam mkha' dang mnyam pa yin no/_/tshor ba dang /_'du shes dang /_'du byed rnams dang /_rnam par shes pa ni nam mkha' dang mnyam pa yin no/_/de ci'i phyir zhe na/_tshe dang ldan pa shA ri'i bu 'di lta ste dper na nam mkha' la ni mtha' dang /_dbus dang 
[\[215b.2\]]mtha' mi dmigs kyang /_nam mkha' zhes tha snyad 'dogs so/_/tshe dang ldan pa shA ri'i bu de bzhin du gzugs stong pa nyid yin pa'i phyir gzugs kyi sngon gyi mtha' mi dmigs/_phyi ma'i mtha' mi dmigs/_dbus mi dmigs te/_stong pa nyid la ni mtha' 'am/_
[\[215b.3\]]dbus dmigs su med pa'i phyir ro/_/tshe dang ldan pa shA ri'i bu de bzhin du tshor ba dang /_'du shes dang /_'du byed rnams dang /_rnam par shes pa stong pa nyid yin pa'i phyir tshor ba dang /_'du shes dang /_'du byed rnams dang /_rnam par shes pa'i sngon gyi mtha' mi 
[\[215b.4\]]dmigs/_phyi ma'i mtha' mi dmigs/_dbus mi dmigs te/_stong pa nyid la ni mtha' 'am/_dbus dmigs su med pa'i phyir ro/_/tshe dang ldan pa shA ri'i bu rnam grangs des na/_gzugs mu med pa'i phyir byang chub sems dpa' mu med par rig par bya'o/_/
[\[215b.5\]]tshor ba dang /_'du shes dang /_'du byed rnams dang /_rnam par shes pa mu med pa'i phyir byang chub sems dpa' mu med par rig par bya'o/_/tshe dang ldan pa shA ri'i bu de bzhin du khams dang /_skye mched rnams dang /_dran pa nye bar gzhag pa dang /_yang dag par 
[\[215b.6\]]spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres pa rnams ni nam mkha' dang mnyam pa yin no/_/
[\[215b.7\]]de ci'i phyir zhe na/_tshe dang ldan pa shA ri'i bu 'di lta ste dper na/_mtha' yas mu med pa'i phyir nam mkha' la mtha' 'am/_dbus mi dmigs kyang nam mkha' zhes tha snyad 'dogs so/_/tshe dang ldan pa shA ri'i bu de bzhin du sangs rgyas kyi chos rnams kyi bar du stong pa nyid 
[\[216a\]]
[\[216a.1\]]yin pa'i phyir/_sangs rgyas kyi chos rnams la mtha' 'am/_dbus mi dmigs te/_stong pa nyid la mtha' 'am/_dbus dmigs su med pa'i phyir ro/_/tshe dang ldan pa shA ri'i bu rnam grangs des na/_sangs rgyas kyi chos rnams mu med pa'i phyir byang chub 
[\[216a.2\]]sems dpa' mu med par rig par bya'o/_/tshe dang ldan pa shA ri'i bu gang yang khyod 'di skad du/_tshe dang ldan pa rab 'byor ci'i phyir gzugs byang chub sems dpa' zhes bya ba de lta bu yang med cing mi dmigs pa yin/_tshor ba dang /_'du shes dang /_'du byed rnams dang /_
[\[216a.3\]]rnam par shes pa byang chub sems dpa' zhes bya ba de lta bu yang med cing mi dmigs pa yin nam zhes zer ba ni tshe dang ldan pa shA ri'i bu gzugs ni gzugs kyis stong ngo /_/tshe dang ldan pa shA ri'i bu tshor ba dang /_'du shes dang /_'du byed rnams dang /_rnam par shes pa ni rnam par shes 
[\[216a.4\]]pas stong ngo /_/de ci'i phyir zhe na/_tshe dang ldan pa shA ri'i bu stong pa nyid la ni gzugs med cing mi dmigs so/_/stong pa nyid la ni byang chub sems dpa' med cing mi dmigs la/_de bzhin du stong pa nyid la ni tshor ba dang /_'du shes dang /_'du byed rnams dang /_rnam par 
[\[216a.5\]]shes pa med cing mi dmigs/_stong pa nyid la ni byang chub sems dpa' med cing mi dmigs pa'i phyir te/_tshe dang ldan pa shA ri'i bu rnam grangs des na/_gzugs byang chub sems dpa' zhes bya ba de lta bu yang med cing mi dmigs pa yin no/_/tshor ba dang /_'du shes dang /_
[\[216a.6\]]'du byed rnams dang /_rnam par shes pa byang chub sems dpa' zhes bya ba de lta bu yang med cing mi dmigs pa yin no/_/tshe dang ldan pa shA ri'i bu gzhan yang sbyin pa'i pha rol tu phyin pa ni sbyin pa'i pha rol tu phyin pas stong ngo /_/de bzhin du tshul khrims kyi pha rol tu phyin pa dang /_
[\[216a.7\]]bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni shes rab kyi pha rol tu phyin pas stong ngo /_/de ci'i phyir zhe na/_tshe dang ldan pa shA ri'i bu stong pa nyid la ni shes rab kyi pha rol tu 
[\[216b\]]
[\[216b.1\]]phyin pa med cing /_stong pa nyid la ni byang chub sems dpa' med pa'i phyir ro/_/tshe dang ldan pa shA ri'i bu nang stong pa nyid ni nang stong pa nyid kyis stong ngo /_/dngos po med pa'i ngo bo nyid stong pa nyid kyi bar ni dngos po med pa'i ngo bo nyid stong pa nyid kyi bar gyis stong ngo /_/dran pa nye bar gzhag 
[\[216b.2\]]pa rnams ni/_dran pa nye bar gzhag pa rnams kyis stong ngo /_/yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam rnams dang /_stobs bcu dang /_mi 'jigs pa 
[\[216b.3\]]rnams dang /_so so yang dag par rig pa rnams dang /_sangs rgyas kyi chos ma 'dres pa rnams ni sangs rgyas kyi chos ma 'dres pa rnams kyis stong ngo /_/chos kyi dbyings ni chos kyi dbyings kyis stong ngo /_/de bzhin nyid ni de bzhin nyid kyis stong ngo /_/yang dag pa'i mtha' ni 
[\[216b.4\]]yang dag pa'i mthas stong ngo /_/bsam gyis mi khyab pa'i dbyings ni bsam gyis mi khyab pa'i dbyings kyis stong ngo /_/ting nge 'dzin ni ting nge 'dzin gyis stong ngo /_/gzungs kyi sgo rnams ni gzungs kyi sgo rnams kyis stong ngo /_/thams cad shes pa nyid ni thams cad shes pa nyid 
[\[216b.5\]]kyis stong ngo /_/lam gyi rnam pa shes pa nyid ni lam gyi rnam pa shes pa nyid kyis stong ngo /_/rnam pa thams cad mkhyen pa nyid ni rnam pa thams cad mkhyen pa nyid kyis stong ngo /_/nyan thos kyi theg pa ni nyan thos kyi theg pas stong ngo /_/rang sangs rgyas kyi theg pa ni rang sangs rgyas kyi 
[\[216b.6\]]theg pas stong ngo /_/sangs rgyas kyi theg pa ni sangs rgyas kyi theg pas stong ngo /_/nyan thos ni nyan thos kyis stong ngo /_/rang sangs rgyas ni rang sangs rgyas kyis stong ngo /_/byang chub sems dpa' ni byang chub sems dpas stong ngo /_/de bzhin gshegs pa ni de bzhin 
[\[216b.7\]]gshegs pas stong ste/_tshe dang ldan pa shA ri'i bu de bzhin gshegs pa stong pa nyid la ni gzugs med cing mi dmigs so/_/de bzhin gshegs pa stong pa nyid la ni tshor ba dang /_'du shes dang /_'du byed rnams dang /_rnam par shes pa med cing mi dmigs so/_/tshe dang 
[\[217a\]]
[\[217a.1\]]ldan pa shA ri'i bu rnam grangs des na/_gzugs byang chub sems dpa' zhes bya ba de lta bu yang med cing mi dmigs pa yin no/_/tshor ba dang /_'du shes dang /_'du byed rnams dang /_rnam par shes pa byang chub sems dpa' zhes bya ba de lta bu yang med cing mi 
[\[217a.2\]]dmigs pa yin no/_/tshe dang ldan pa shA ri'i bu gang yang khyod 'di skad du/_tshe dang ldan pa rab 'byor ci'i phyir 'di skad du/_bcom ldan 'das de ltar bdag gis thams cad kyi thams cad rnam pa thams cad kyi thams cad du/_byang chub sems dpa' sems dpa' chen po yang dag 
[\[217a.3\]]par rjes su ma mthong /_ma dmigs lags na/_byang chub sems dpa' gang zhig shes rab kyi pha rol tu phyin pa gang la gdams par bgyi zhing rjes su bstan par bgyi zhes smra zhes zer ba ni/_tshe dang ldan pa shA ri'i bu gzugs ni gzugs la dmigs su med do/_/gzugs ni 
[\[217a.4\]]tshor ba la dmigs su med do/_/tshor ba ni tshor ba la dmigs su med do/_/tshor ba ni gzugs la dmigs su med do/_/gzugs dang /_tshor ba dag ni 'du shes la dmigs su med do/_/'du shes ni 'du shes la dmigs su med do/_/'du shes ni gzugs dang /_tshor ba 
[\[217a.5\]]dag la dmigs su med do/_/'du byed rnams ni 'du shes la med cing mi dmigs so/_/'du byed rnams ni 'du byed rnams la med cing mi dmigs so/_/'du shes ni 'du byed rnams la med cing mi dmigs so/_/rnam par shes pa ni 'du byed rnams la med cing mi dmigs so/_/
[\[217a.6\]]'du byed rnams ni rnam par shes pa la med cing mi dmigs so/_/gzugs dang /_tshor ba dang /_'du shes ni 'du byed rnams la med cing mi dmigs so/_/rnam par shes pa ni rnam par shes pa la med cing mi dmigs so/_/gzugs dang /_tshor ba dang /_'du shes dang /_
[\[217a.7\]]'du byed rnams ni rnam par shes pa la med cing mi dmigs so/_/rnam par shes pa ni gzugs dang /_tshor ba dang /_'du shes dang /_'du byed rnams la med cing mi dmigs so/_/tshe dang ldan pa shA ri'i bu mig ni mig la med cing mi dmigs so/_/mig ni rna ba la med 
[\[217b\]]
[\[217b.1\]]cing mi dmigs so/_/rna ba ni mig la med cing mi dmigs so/_/rna ba ni rna ba la med cing mi dmigs so/_/rna ba ni sna la med cing mi dmigs so/_/sna ni sna la med cing mi dmigs so/_/sna ni mig dang rna ba la med cing mi dmigs so/_/sna ni lce la med cing mi 
[\[217b.2\]]dmigs so/_/lce ni lce la med cing mi dmigs so/_/lce ni mig dang rna ba dang /_sna dag la med cing mi dmigs so/_/lce ni lus la med cing mi dmigs so/_/lus ni lus la med cing mi dmigs so/_/lus ni mig dang /_rna ba dang /_sna dang /_lce rnams la 
[\[217b.3\]]med cing mi dmigs so/_/lus ni yid la med cing mi dmigs so/_/yid ni yid la med cing mi dmigs so/_/yid ni mig dang /_rna ba dang /_sna dang /_lce dang /_lus rnams la med cing mi dmigs so/_/gzugs ni gzugs la med cing mi dmigs so/_/
[\[217b.4\]]gzugs ni sgra dang /_dri dang /_ro dang /_reg bya dang /_chos rnams la med cing mi dmigs so/_/sgra ni sgra la med cing mi dmigs so/_/sgra ni gzhan dag la yang med cing mi dmigs so/_/de bzhin du dri ni dri dang /_gzhan dag la yang med cing mi dmigs so/_/ro 
[\[217b.5\]]ni ro dang gzhan dag la yang med cing mi dmigs so/_/reg bya ni reg bya dang gzhan dag la yang med cing mi dmigs so/_/chos ni chos rnams dang gzhan dag la yang med cing mi dmigs so/_/mig gi rnam par shes pa ni mig gi rnam par shes pa la med cing mi dmigs so/_/
[\[217b.6\]]gzhan dag kyang de la med cing mi dmigs so/_/de dag la yang de med cing mi dmigs so/_/rna ba'i rnam par shes pa dang /_sna'i rnam par shes pa dang /_lce'i rnam par shes pa dang /_lus kyi rnam par shes pa dang /_yid kyi rnam par shes pa ni de bzhin te/_yid kyi rnam 
[\[217b.7\]]par shes pa yang yid kyi rnam par shes pa la med cing mi dmigs so/_/gzhan dag kyang de la med cing mi dmigs so/_/de yang gzhan dag la med cing mi dmigs so/_/mig gi 'dus te reg pa ni mig gi 'dus te reg pa la med cing mi dmigs so/_de ni 
[\[218a\]]
[\[218a.1\]]gzhan dag la yang med cing mi dmigs so/_/de la gzhan dag kyang med cing mi dmigs so/_/rna ba'i 'dus te reg pa dang /_sna'i 'dus te reg pa dang /_lce'i 'dus te reg pa dang /_lus kyi 'dus te reg pa dang /_yid kyi 'dus te reg pa yang de bzhin te/_
[\[218a.2\]]yid kyi 'dus te reg pa ni yid kyi 'dus te reg pa la med cing mi dmigs so/_/yid kyi 'dus te reg pa la yang reg pa gzhan dag med cing mi dmigs so/_/mig gi 'dus te reg pa las byung ba'i tshor ba ni/_mig gi 'dus te reg pa las byung ba'i tshor ba la med cing mi dmigs 
[\[218a.3\]]so/_/de la yang gzhan dag dang gzhan dag la yang gzhan dag med cing mi dmigs so/_/rna ba dang /_sna dang /_lce dang /_lus dang /_yid kyi 'dus te reg pa las byung ba'i tshor ba yang yid kyi 'dus te reg pa las byung ba'i tshor ba la med cing mi dmigs so/_/de la 
[\[218a.4\]]yang gzhan dag dang /_gzhan dag la yang gzhan dag med cing mi dmigs so/_/dran pa nye bar gzhag pa rnams ni dran pa nye bar gzhag pa rnams la med cing mi dmigs so/_/de bzhin du yang dag par spong ba rnams dang /_rdzu 'phrul gyi rkang pa rnams dang /_dbang po 
[\[218a.5\]]rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad po dag ni sangs rgyas kyi 
[\[218a.6\]]chos rnams la med cing mi dmigs so/_/so so yang dag par rig pa rnams ni so so yang dag par rig pa rnams la med cing mi dmigs so/_/sangs rgyas kyi chos rnams ni/_so so yang dag par rig pa rnams la med cing mi dmigs so/_/so so yang dag par rig pa 
[\[218a.7\]]rnams ni sangs rgyas kyi chos rnams la med cing mi dmigs so/_/chos thams cad ni chos thams cad la med cing mi dmigs so/_/chos thams cad ni sangs rgyas kyi chos rnams la med cing mi dmigs so/_/nang stong pa nyid ni nang stong pa nyid la med cing mi dmigs so/_/
[\[218b\]]
[\[218b.1\]]nang stong pa nyid ni/_dngos po med pa'i ngo bo nyid stong pa nyid kyi bar la med cing mi dmigs so/_/dngos po med pa'i ngo bo nyid stong pa nyid kyang dngos po med pa'i ngo bo nyid stong pa nyid la med cing mi dmigs so/_/dngos po med pa'i ngo bo nyid stong pa nyid ni nang stong pa nyid kyi bar la med 
[\[218b.2\]]cing mi dmigs so/_/ting nge 'dzin ni ting nge 'dzin la med cing mi dmigs so/_/ting nge 'dzin ni gzungs rnams la med cing mi dmigs so/_/gzungs ni gzungs la med cing mi dmigs so/_/gzungs ni ting nge 'dzin la med cing mi dmigs so/_/so so'i skye bo'i sa ni 
[\[218b.3\]]so so'i skye bo'i sa la med cing mi dmigs so/_/rigs kyis dang /_brgyad pa'i sa dang /_mthong ba'i sa dang /_'dod chags dang bral ba'i sa dang /_bsrabs pa'i sa dang /_byas pa rtogs pa can gyi sa dang /_rang sangs rgyas kyi sa dang /_byang chub sems dpa'i sa dang /_
[\[218b.4\]]de bzhin gshegs pa'i sa dang /_rnam pa thams cad mkhyen pa'i sa ni rnam pa thams cad mkhyen pa'i sa la med cing mi dmigs so/_/de bzhin du rgyun du zhugs pa ni rgyun du zhugs pa la med cing mi dmigs so/_/lan cig phyir 'ong ba dang /_phyir mi 'ong ba dang /_dgra bcom pa 
[\[218b.5\]]dang /_rang sangs rgyas ni rang sangs rgyas nyid la med cing mi dmigs so/_/byang chub sems dpa' dang /_yang dag par rdzogs pa'i sangs rgyas ni/_yang dag par rdzogs pa'i sangs rgyas la med cing mi dmigs so/_/byang chub sems dpa' ni shes rab kyi pha rol tu 
[\[218b.6\]]phyin pa la med cing mi dmigs so/_/shes rab kyi pha rol tu phyin pa yang shes rab kyi pha rol tu phyin pa la med cing mi dmigs so/_/gdams pa dang /_rjes su bstan pa ni shes rab kyi pha rol tu phyin pa la med cing mi dmigs so/_/gdams pa dang /_rjes su bstan pa ni/_
[\[218b.7\]]gdams pa dang /_rjes su bstan pa la med cing mi dmigs so/_/byang chub sems dpa' ni gdams pa dang /_rjes su bstan pa la med cing mi dmigs so/_/tshe dang ldan pa shA ri'i bu de ltar na chos thams cad med cing mi dmigs pas/_byang chub sems dpa' yang med 
[\[219a\]]
[\[219a.1\]]cing mi dmigs te bstan du med do/_/tshe dang ldan pa shA ri'i bu gang yang khyod 'di skad du/_tshe dang ldan pa rab 'byor ci'i phyir 'di lta ste/_byang chub sems dpa' zhes bgyi ba de ni ming tsam du bas lags so zhes smra zhes zer ba ni/_tshe dang ldan pa shA ri'i bu 'di lta 
[\[219a.2\]]ste/_byang chub sems dpa' zhes bya ba de ni glo bur du ming du btags pa ste/_de'i phyir 'di lta ste/_byang chub sems dpa' zhes bya ba de ni ming tsam zhes bya'o/_/tshe dang ldan pa shA ri'i bu 'di ltar chos thams cad kyi ming de ni phyogs bcu gang nas kyang mi 'ong gang du yang mi 
[\[219a.3\]]'gro'o/_/de bzhin du byang chub sems dpa'i ming yang gang nas kyang mi 'ong /_gang du yang mi 'gro'o/_/'di ltar 'di lta ste/_gzugs zhes bya ba dang /_tshor ba zhes bya ba dang /_'du shes zhes bya ba dang /_'du byed rnams zhes bya ba dang /_rnam par shes pa zhes 
[\[219a.4\]]bya ba de dag ni glo bur du ming du btags pa yin no/_/ming gang yin pa de yang gzugs ma yin/_tshor ba ma yin/_'du shes ma yin/_'du byed rnams ma yin/_rnam par shes pa ma yin no/_/de ci'i phyir zhe na/_'di ltar ming ni ming gi ngo bo nyid kyis stong la/_stong pa 
[\[219a.5\]]gang yin pa de ni ming ma yin pa'i phyir te/_de'i phyir 'di lta ste/_byang chub sems dpa' zhes bya ba de ni ming tsam zhes bya'o/_/tshe dang ldan pa shA ri'i bu gzhan yang 'di lta ste/_sbyin pa'i pha rol tu phyin pa zhes bya ba de ni ming tsam ste/_ming la yang sbyin pa'i pha rol tu phyin pa 
[\[219a.6\]]med la/_sbyin pa'i pha rol tu phyin pa la yang ming med do/_/de ci'i phyir zhe na/_tshe dang ldan pa shA ri'i bu 'di ltar ming gang yin pa dang /_sbyin pa'i pha rol tu phyin pa gang yin pa de gnyi ga yang med cing mi dmigs pa'i phyir te/_de'i phyir 'di lta ste/_byang chub sems dpa' 
[\[219a.7\]]zhes bya ba de ni ming tsam du zad do/_/de bzhin du 'di lta ste/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa zhes bya ba de ni ming 
[\[219b\]]
[\[219b.1\]]tsam ste/_ming la yang shes rab kyi pha rol tu phyin pa med la/_shes rab kyi pha rol tu phyin pa la yang ming med do/_/de ci'i phyir zhe na/_tshe dang ldan pa shA ri'i bu 'di ltar ming gang yin pa dang /_shes rab kyi pha rol tu phyin pa gang yin pa de gnyi ga yang med cing mi dmigs pa'i 
[\[219b.2\]]phyir te/_de'i phyir 'di lta ste/_byang chub sems dpa' zhes bya ba de ni glo bur du ming du btags pa yin pas/_'di lta ste/_byang chub sems dpa' zhes bya ba de ni ming tsam du zad do/_/tshe dang ldan pa shA ri'i bu 'di lta ste/_nang stong pa nyid ces bya ba dang /_dngos po med 
[\[219b.3\]]pa'i ngo bo nyid stong pa nyid ces bya ba'i bar de ni ming tsam ste/_nang stong pa nyid las gud na yang ming med la/_ming la yang nang stong pa nyid med do/_/dngos po med pa'i ngo bo nyid stong pa nyid kyi bar las gud na yang ming med la/_ming la yang dngos po med pa'i ngo bo nyid stong pa nyid kyi bar 
[\[219b.4\]]dag med do/_/de ci'i phyir zhe na/_tshe dang ldan pa shA ri'i bu 'di ltar ming gang yin pa dang /_nang stong pa nyid gang yin pa dang /_dngos po med pa'i ngo bo nyid stong pa nyid kyi bar gang yin pa de gnyi ga yang med cing mi dmigs pa'i phyir te/_tshe dang ldan pa shA ri'i bu rnam grangs des na 
[\[219b.5\]]'di lta ste/_byang chub sems dpa' zhes bya ba de ni ming tsam du zad do/_/tshe dang ldan pa shA ri'i bu 'di lta ste/_dran pa nye bar gzhag pa rnams zhes bya ba de ni glo bur du ming du btags pa ste/_dran pa nye bar gzhag pa rnams las gud na yang ming med la/_ming la yang dran pa nye 
[\[219b.6\]]bar gzhag pa rnams med do/_/de ci'i phyir zhe na/_tshe dang ldan pa shA ri'i bu 'di ltar ming gang yin pa dang /_dran pa nye bar gzhag pa rnams gang yin pa de gnyi ga yang med cing mi dmigs pa'i phyir ro/_/de bzhin du yang dag par spong ba rnams dang /_rdzu 'phrul gyi rkang pa 
[\[219b.7\]]rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]
[\[220a\]]
[\[220a.1\]]brgyad ces bya ba de dag ni glo bur du ming du btags pa ste/_sangs rgyas kyi chos rnams las gud na yang ming med la/_ming la yang sangs rgyas kyi chos rnams med do/_/de ci'i phyir zhe na/_tshe dang ldan pa shA ri'i bu 'di ltar ming gang yin pa dang /_sangs rgyas kyi 
[\[220a.2\]]chos rnams gang yin pa de gnyi ga yang med cing mi dmigs pa'i phyir ro/_/tshe dang ldan pa shA ri'i bu de bzhin du 'di lta ste/_ting nge 'dzin ces bya ba dang /_gzungs kyi sgo rnams zhes bya ba dang /_rnam pa thams cad mkhyen pa nyid ces bya ba'i bar dag ni glo bur du ming du btags pa ste/_
[\[220a.3\]]rnam pa thams cad mkhyen pa nyid las gud na yang ming med la/_ming la yang rnam pa thams cad mkhyen pa nyid med do/_/de ci'i phyir zhe na/_tshe dang ldan pa shA ri'i bu 'di ltar ming gang yin pa dang /_rnam pa thams cad mkhyen pa nyid kyi bar gang yin pa de gnyi ga yang med cing mi 
[\[220a.4\]]dmigs pa'i phyir ro/_/tshe dang ldan pa shA ri'i bu gang yang khyod 'di skad du/_tshe dang ldan pa rab 'byor ci'i phyir 'di skad du/_'di lta ste/_dper bgyi na/_bdag bdag ces bgyi ba yang bdag mngon par grub pa ni gtan ma mchis lags so zhes smra zhes zer ba ni/_tshe 
[\[220a.5\]]dang ldan pa shA ri'i bu bdag gtan med cing mi dmigs na/_de mngon par 'grub par 'gyur ba lta ga la yod/_tshe dang ldan pa shA ri'i bu sems can dang /_srog dang /_skye ba po dang /_gso ba dang /_skyes bu dang /_gang zag dang /_shed las skyes dang /_shed bu dang /_
[\[220a.6\]]byed pa po dang /_tshor ba po dang /_shes pa po dang /_mthong ba po gtan med cing mi dmigs na/_de mngon par 'grub par 'gyur ba lta ga la yod/_tshe dang ldan pa shA ri'i bu gzugs gtan med cing mi dmigs na/_de mngon par 'grub par 'gyur ba lta ga la yod/_tshor 
[\[220a.7\]]ba dang /_'du shes dang /_'du byed rnams dang /_rnam par shes pa gtan med cing mi dmigs na/_de mngon par 'grub par 'gyur ba lta ga la yod/_tshe dang ldan pa shA ri'i bu mig gtan med cing mi dmigs na/_de mngon par 'grub par 'gyur ba lta ga la yod/_de bzhin 
[\[220b\]]
[\[220b.1\]]du rna ba dang /_sna dang /_lce dang /_lus dang /_yid gtan med cing mi dmigs na/_de dag mngon par 'grub par 'gyur ba lta ga la yod/_tshe dang ldan pa shA ri'i bu gzugs gtan med cing mi dmigs na/_de mngon par 'grub par 'gyur ba lta ga la yod/_de bzhin du 
[\[220b.2\]]sgra dang /_dri dang /_ro dang /_reg bya dang /_chos rnams gtan med cing mi dmigs na/_de dag mngon par 'grub par 'gyur ba lta ga la yod/_tshe dang ldan pa shA ri'i bu mig gi rnam par shes pa gtan med cing mi dmigs na/_de mngon par 'grub par 'gyur ba lta ga la yod/_
[\[220b.3\]]rna ba dang /_sna dang /_lce dang /_lus dang /_yid kyi rnam par shes pa gtan med cing mi dmigs na/_de dag mngon par 'grub par 'gyur ba lta ga la yod/_tshe dang ldan pa shA ri'i bu mig gi 'dus te reg pa gtan med cing mi dmigs na/_de mngon par 'grub par 'gyur ba lta ga 
[\[220b.4\]]la yod/_de bzhin du rna ba dang /_sna dang /_lce dang /_lus dang /_yid kyi 'dus te reg pa gtan med cing mi dmigs na/_de dag mngon par 'grub par 'gyur ba lta ga la yod/_tshe dang ldan pa shA ri'i bu mig gi 'dus te reg pa las byung ba'i tshor ba gtan med cing mi dmigs 
[\[220b.5\]]na/_de mngon par 'grub par 'gyur ba ltag la yod/_rna ba dang /_sna dang /_lce dang /_lus dang /_yid kyi 'dus te reg pa las byung ba'i tshor ba gtan med cing mi dmigs na/_de dag mngon par 'grub par 'gyur ba lta ga la yod/_tshe dang ldan pa shA ri'i bu sbyin pa'i pha rol 
[\[220b.6\]]tu phyin pa gtan med cing mi dmigs na/_de mngon par 'grub par 'gyur ba lta ga la yod/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin 
[\[220b.7\]]pa gtan med cing mi dmigs na/_de dag mngon par 'grub par 'gyur ba lta ga la yod/_tshe dang ldan pa shA ri'i bu nang stong pa nyid gtan med cing mi dmigs na/_de mngon par 'grub par 'gyur ba lta ga la yod/_dngos po med pa'i ngo bo nyid stong pa nyid kyi bar du gtan med cing mi 
[\[221a\]]
[\[221a.1\]]dmigs na/_de dag mngon par 'grub par 'gyur ba lta ga la yod/_tshe dang ldan pa shA ri'i bu dran pa nye bar gzhag pa rnams gtan med cing mi dmigs na/_de dag mngon par 'grub par 'gyur ba lta ga la yod/_yang dag par spong ba rnams dang /_rdzu 'phrul 
[\[221a.2\]]gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 
[\[221a.3\]]'dres pa [{]bcwa [,]bco [}]brgyad gtan med cing mi dmigs na/_de dag mngon par 'grub par 'gyur ba lta ga la yod/_tshe dang ldan pa shA ri'i bu ting nge 'dzin rnams dang /_gzungs kyi sgo rnams gtan med cing mi dmigs na/_de dag mngon par 'grub par 'gyur ba lta ga la yod/_
[\[221a.4\]]nyan thos gtan med cing mi dmigs na/_de mngon par 'grub par 'gyur ba lta ga la yod/_rang sangs rgyas gtan med cing mi dmigs na/_de mngon par 'grub par 'gyur ba lta ga la yod/_byang chub sems dpa' gtan med cing mi dmigs na/_de mngon par 'grub par 
[\[221a.5\]]'gyur ba lta ga la yod/_de bzhin gshegs pa dgra bcom pa yang dag par rdzogs pa'i sangs rgyas gtan med cing mi dmigs na/_de mngon par 'grub par 'gyur ba lta ga la yod de/_tshe dang ldan pa shA ri'i bu rnam grangs des na/_bdag bdag ces bya ba yang bdag 
[\[221a.6\]]mngon par grub pa ni gtan med pa yin no/_/tshe dang ldan pa shA ri'i bu gzhan yang khyod 'di skad du/_ci'i phyir 'di ltar chos thams cad dngos po ma mchis pa'i ngo bo nyid lags na zhes smra zhes zer ba ni/_tshe dang ldan pa shA ri'i bu de de bzhin no/_/de ci'i phyir zhe na/_tshe 
[\[221a.7\]]dang ldan pa shA ri'i bu 'di ltar 'dus pa las byung ba'i ngo bo nyid med pa'i phyir ro/_/shA ri'i bus smras pa/_tshe dang ldan pa rab 'byor gang gi 'dus pa las byung ba'i ngo bo nyid med/_rab 'byor gyis smras pa/_tshe dang ldan pa shA ri'i bu gzugs kyi 'dus pa las byung ba'i ngo bo 
[\[221b\]]
[\[221b.1\]]nyid med do/_/tshor ba dang /_'du shes dang /_'du byed rnams dang /_rnam par shes pa'i 'dus pa las byung ba'i ngo bo nyid med do/_/tshe dang ldan pa shA ri'i bu mig gi 'dus pa las byung ba'i ngo bo nyid med do/_/de bzhin du rna ba dang /_sna dang /_lce dang /_lus dang /_
[\[221b.2\]]yid kyi 'dus pa las byung ba'i ngo bo nyid med do/_/tshe dang ldan pa shA ri'i bu de bzhin du gzugs dang /_sgra dang /_dri dang /_ro dang /_reg bya dang /_chos rnams dang /_mig gi rnam par shes pa dang /_rna ba dang /_sna dang /_lce dang /_lus dang /_yid kyi rnam par shes pa 
[\[221b.3\]]dang /_mig gi 'dus te reg pa dang /_rna ba dang /_sna dang /_lce dang /_lus dang /_yid kyi 'dus te reg pa dang /_mig gi 'dus te reg pa las byung ba'i tshor ba dang /_rna ba dang /_sna dang /_lce dang /_lus dang /_yid kyi 'dus te reg pa las byung ba'i tshor ba'i 'dus 
[\[221b.4\]]pa las byung ba'i ngo bo nyid med do/_/tshe dang ldan pa shA ri'i bu sbyin pa'i pha rol tu phyin pa'i 'dus pa las byung ba'i ngo bo nyid med do/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin 
[\[221b.5\]]pa dang /_shes rab kyi pha rol tu phyin pa'i 'dus pa las byung ba'i ngo bo nyid med de/_tshe dang ldan pa shA ri'i bu rnam grangs des na/_chos thams cad ni dngos po med pa'i ngo bo nyid yin no/_/tshe dang ldan pa shA ri'i bu gzhan yang chos thams cad ni mi rtag pa ste/_gang dang yang bral bas 
[\[221b.6\]]ma yin no/_/shA ri'i bus smras pa/_tshe dang ldan pa rab 'byor chos thams cad ni mi rtag pa ste/_gang dang yang bral bas ma yin pa de gang yin/_rab 'byor gyis smras pa/_tshe dang ldan pa shA ri'i bu gzugs ni mi rtag pa ste/_gang dang yang bral bas ma yin no/_/tshe dang ldan 
[\[221b.7\]]pa shA ri'i bu tshor ba dang /_'du shes dang /_'du byed rnams dang /_rnam par shes pa ni mi rtag pa ste/_gang dang yang bral bas ma yin no/_/de ci'i phyir zhe na/_tshe dang ldan pa shA ri'i bu 'di ltar mi rtag pa gang yin pa de ni zad pa'i dngos po med pa'o/_/de bzhin du chos thams cad 
[\[222a\]]
[\[222a.1\]]ni sdug bsngal ba dang /_bdag med pa dang /_zhi ba dang /_stong pa dang /_mtshan ma med pa dang /_smon pa med pa ste/_gang dang yang bral bas ma yin no/_/de ci'i phyir zhe na/_tshe dang ldan pa shA ri'i bu 'di ltar smon pa med pa gang yin pa de ni zad pa'i dngos 
[\[222a.2\]]po med pa'o/_/tshe dang ldan pa shA ri'i bu de bzhin du chos thams cad ni dge ba dang /_kha na ma tho ba med pa dang /_zag pa med pa dang /_nyon mongs pa med pa dang /_'jig rten las 'das pa dang /_rnam par byang ba dang /_'dus ma byas pa ste/_gang dang yang bral bas ma 
[\[222a.3\]]yin no/_/de ci'i phyir zhe na/_tshe dang ldan pa shA ri'i bu 'di ltar 'dus ma byas pa gang yin pa de ni zad pa'i dngos po med pa'i phyir te/_tshe dang ldan pa shA ri'i bu rnam grangs des na/_chos thams cad ni ngo bo nyid med pa ste/_gang dang yang bral bas ma yin no/_/tshe dang 
[\[222a.4\]]ldan pa shA ri'i bu gzhan yang chos thams cad ni ther zug tu gnas pa ma yin/_'jig pa ma yin no/_/shA ri'i bus smras pa/_tshe dang ldan pa rab 'byor ci'i phyir chos thams cad ther zug tu gnas pa ma yin/_'jig pa ma yin/_rab 'byor gyis smras pa/_tshe dang ldan pa shA ri'i 
[\[222a.5\]]bu gzugs ni ther zug tu gnas pa ma yin/_'jig pa ma yin no/_/de ci'i phyir zhe na/_de'i rang bzhin de yin pa'i phyir ro/_/tshe dang ldan pa shA ri'i bu tshor ba dang /_'du shes dang /_'du byed rnams dang /_rnam par shes pa ni ther zug tu gnas pa ma yin/_'jig pa ma 
[\[222a.6\]]yin no/_/de ci'i phyir zhe na/_de'i rang bzhin de yin pa'i phyir ro/_/de bzhin du dge ba dang /_mi dge ba dang /_kha na ma tho ba dang bcas pa dang /_kha na ma tho ba med pa dang /_zag pa dang bcas pa dang /_zag pa med pa dang /_nyon mongs pa dang bcas pa dang /_nyon mongs 
[\[222a.7\]]pa med pa dang /_'jig rten pa dang /_'jig rten las 'das pa dang /_'dus byas dang /_'dus ma byas dang /_kun nas nyon mongs pa dang /_rnam par byang ba'i chos rnams dang /_'khor ba dang mya ngan las 'das pa yang ther zug tu gnas pa ma yin/_'jig pa 
[\[222b\]]
[\[222b.1\]]ma yin no/_/de ci'i phyir zhe na/_de'i rang bzhin de yin pa'i phyir te/_tshe dang ldan pa shA ri'i bu rnam grangs des na/_chos thams cad ni dngos po med pa'i ngo bo nyid yin no/_/tshe dang ldan pa shA ri'i bu gang yang khyod 'di skad du/_ci'i phyir gang mngon par grub pa'i gzugs 
[\[222b.2\]]de gang lags/_gang mngon par grub pa'i tshor ba dang /_'du shes dang /_'du byed rnams dang /_gang mngon par grub pa'i rnam par shes pa de gang lags zhes smra zhes zer ba ni/_tshe dang ldan pa shA ri'i bu 'di ltar gzugs ni mngon par 'dus ma byas pa'o/_/tshor ba dang /_
[\[222b.3\]]'du shes dang /_'du byed rnams dang /_rnam par shes pa ni mngon par 'dus ma byas pa'o/_/de ci'i phyir zhe na/_tshe dang ldan pa shA ri'i bu 'di ltar mngon par 'du byed pa po med pa'i phyir ro/_/tshe dang ldan pa shA ri'i bu mig ni mngon par 'dus ma byas pa'o/_/de ci'i phyir zhe na/_
[\[222b.4\]]'di ltar mngon par 'du byed pa po med pa'i phyir ro/_/tshe dang ldan pa shA ri'i bu de bzhin du rna ba dang /_sna dang /_lce dang /_lus dang /_yid ni mngon par 'dus ma byas pa'o/_/de ci'i phyir zhe na/_'di ltar mngon par 'du byed pa po med pa'i phyir ro/_/tshe dang ldan pa shA ri'i 
[\[222b.5\]]bu gzhan yang gzugs dang /_sgra dang /_dri dang /_ro dang /_reg bya dang /_chos rnams ni mngon par 'dus ma byas pa'o/_/de ci'i phyir zhe na/_'di ltar mngon par 'du byed pa po mi dmigs pa'i phyir ro/_/chos thams cad kyi bar du yang mngon par 'dus ma byas pa'o/_/
[\[222b.6\]]de ci'i phyir zhe na/_'di ltar mngon par 'du byed pa po mi dmigs pa'i phyir ro/_/tshe dang ldan pa shA ri'i bu rnam grangs des na/_gzugs dang /_tshor ba dang /_'du shes dang /_'du byed rnams dang /_rnam par shes pa rnams ni mngon par ma grub pa zhes bya'o/_/tshe dang 
[\[222b.7\]]ldan pa shA ri'i bu gang yang khyod 'di skad du/_ci'i phyir gang mngon par ma grub pa de/_gzugs ma lags/_gang mngon par ma grub pa de/_tshor ba dang /_'du shes dang /_'du byed rnams dang /_rnam par shes pa ma lags zhes smra zhes zer ba ni/_tshe dang ldan pa 
[\[223a\]]
[\[223a.1\]]shA ri'i bu de de bzhin te/_de de bzhin no/_/tshe dang ldan pa shA ri'i bu 'di ltar gzugs ni rang bzhin gyis stong ste/_rang bzhin gyis stong pa gang yin pa de la skye ba med cing 'jig pa med do/_/gang la skye ba med cing 'jig pa med pa gang yin pa de la gzhan du 
[\[223a.2\]]'gyur ba med do/_/de bzhin du tshor ba dang /_'du shes dang /_'du byed rnams dang /_rnam par shes pa ni rang bzhin gyis stong ste/_rang bzhin gyis stong pa gang yin pa de la skye ba med cing /_'jig pa med do/_/gang la skye ba med cing 'jig pa med pa de la gzhan du 'gyur 
[\[223a.3\]]ba med do/_/chos thams cad kyi bar du rang bzhin gyis stong ste/_gang dag rang bzhin gyis stong pa de dag la skye ba med cing 'jig pa med do/_/gang dag la skye ba med cing 'jig pa med pa de dag la gzhan du 'gyur ba med de/_rnam grangs des na/_gang mngon par ma grub pa 
[\[223a.4\]]de ni gzugs ma yin no/_/gang mngon par ma grub pa de ni tshor ba dang /_'du shes dang /_'du byed rnams dang /_rnam par shes pa ma yin no/_/tshe dang ldan pa shA ri'i bu gang yang khyod 'di skad du ci'i phyir ci mngon par ma grub pa de mngon par ma grub pa'i shes rab kyi pha rol tu 
[\[223a.5\]]phyin pa la gdams par bgyi zhing rjes su bstan par bgyi lags sam zhes smra zhes zer ba ni/_tshe dang ldan pa shA ri'i bu 'di ltar mngon par ma grub pa gang yin pa de ni shes rab kyi pha rol tu phyin pa'o/_/shes rab kyi pha rol tu phyin pa gang yin pa de ni mngon par ma grub pa ste/_
[\[223a.6\]]de ltar na mngon par ma grub pa dang /_shes rab kyi pha rol tu phyin pa de ni gnyis su med cing gnyis su dbyer med de/_tshe dang ldan pa shA ri'i bu rnam grangs des na/_kho bos 'di skad du/_ci mngon par ma grub pa de mngon par ma grub pa'i shes rab kyi pha rol tu phyin pa la gdams 
[\[223a.7\]]par bgyi zhing rjes su bstan par bgyi lags sam zhes smras so/_/tshe dang ldan pa shA ri'i bu gang yang khyod 'di skad du ci'i phyir mngon par ma grub pa las gud na yang gang byang chub kyi slad du spyod pa'i byang chub sems dpa' sems dpa' chen po dmigs su ma mchis lags so 
[\[223b\]]
[\[223b.1\]]zhes smra zhes zer ba ni/_tshe dang ldan pa shA ri'i bu 'di ltar byang chub sems dpa' sems dpa' chen po shes rab kyi pha rol tu phyin pa la spyod pas/_mngon par ma grub pa yang gzhan la/_byang chub sems dpa' yang gzhan zhes bya bar yang dag par rjes su mi mthong ste/_de ltar 
[\[223b.2\]]na mngon par ma grub pa dang /_byang chub sems dpa' zhes bya ba de ni gnyis su med cing gnyis su dbyer med do/_/mngon par ma grub pa las gud na gzugs yang dag par rjes su mi mthong /_mngon par ma grub pa las gud na tshor ba dang /_'du shes dang /_'du byed rnams 
[\[223b.3\]]dang /_rnam par shes pa yang dag par rjes su mi mthong ste/_de ltar na mngon par ma grub pa dang /_gzugs de ni gnyis su med cing gnyis su dbyer med do/_/de ltar na mngon par ma grub pa dang /_tshor ba dang /_'du shes dang /_'du byed rnams dang /_rnam par shes pa de 
[\[223b.4\]]ni gnyis su med cing gnyis su dbyer med do/_/de bzhin du mngon par ma grub pa las gud na chos thams cad kyi bar du yang dag par rjes su mi mthong ste/_de ltar na mngon par ma grub pa dang /_chos thams cad kyi bar de ni gnyis su med cing gnyis su dbyer med do/_/tshe dang ldan 
[\[223b.5\]]pa shA ri'i bu rnam grangs des na/_mngon par ma grub pa las gud na gang byang chub kyi phyir spyod pa'i byang chub sems dpa' dmigs su med pa yin no//_//shes rab kyi pha rol tu phyin pa khri brgyad stong pa/_bam po bcu bdun pa/_tshe dang ldan pa shA ri'i bu gang 
[\[223b.6\]]yang khyod 'di skad du ci'i phyir gal te de ltar bstan pa'i tshe/_byang chub sems dpa' sems dpa' chen po'i sems mi zhum mi 'god zhing /_yid 'gyod par mi 'gyur la/_mi skrag mi dngang zhing /_dngang bar mi 'gyur na/_byang chub sems dpa' sems dpa' chen po de ni 
[\[223b.7\]]shes rab kyi pha rol tu phyin pa la spyod pa lags par rig par bgyi'o zhes smra zhes zer ba ni/_tshe dang ldan pa shA ri'i bu 'di ltar byang chub sems dpa' sems dpa' chen pos ni chos thams cad g.yo ba med par yang dag par rjes su mthong zhing chos thams cad rmi lam lta bu dang /_
[\[224a\]]
[\[224a.1\]]sgyu ma lta bu dang /_smig rgyu lta bu dang /_brag ca lta bu dang /_mig yor lta bu dang /_gzugs brnyan lta bu dang /_sprul pa lta bur yang dag par rjes su mthong ste/_tshe dang ldan pa shA ri'i bu rnam grangs des na/_byang chub sems dpa' sems dpa' chen po 
[\[224a.2\]]shes rab kyi pha rol tu phyin pa la spyod pa ni/_bstan pa 'di thos na mi skrag mi dngang zhing dngang bar mi 'gyur ro/_/de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das gang gi tshe/_byang chub sems dpa' sems dpa' 
[\[224a.3\]]chen po shes rab kyi pha rol tu phyin pa la spyod cing chos de dag la de ltar nye bar rtog pa de'i tshe gzugs khas mi len cing mi 'dzin la/_gnas par mi bgyid de/_mngon par zhen par mi bgyid cing /_'di ni gzugs so zhes 'dogs par mi bgyid lags so/_/de'i tshe tshor ba 
[\[224a.4\]]dang /_'du shes dang /_'du byed rnams dang /_rnam par shes pa khas mi len cing /_mi 'dzin la gnas par mi bgyid de/_mngon par zhen par mi bgyid cing /_'di ni rnam par shes pa'o zhes 'dogs par mi bgyid lags so/_/de bzhin du de'i tshe/_mig khas 
[\[224a.5\]]mi len cing /_mi 'dzin la gnas par mi bgyid de/_mngon par zhen par mi bgyid cing /_'di ni mig go zhes 'dogs par mi bgyid lags so/_/de bzhin du de'i tshe rna ba dang /_sna dang /_lce dang /_lus dang /_/yid khas mi len cing mi 'dzin la gnas par mi bgyid 
[\[224a.6\]]de/_mngon par zhen par mi bgyid cing 'di ni yid do zhes 'dogs par mi bgyid lags so/_/de'i tshe sbyin pa'i pha rol tu phyin pa khas mi len cing mi 'dzin la gnas par mi bgyid de/_mngon par zhen par mi bgyid cing /_'di ni sbyin pa'i pha rol tu phyin pa'o zhes 'dogs 
[\[224a.7\]]par mi bgyid lags so/_/de bzhin du de'i tshe tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_/shes rab kyi pha rol tu phyin pa khas mi len cing mi 'dzin la gnas par 
[\[224b\]]
[\[224b.1\]]mi bgyid de/_mngon par zhen par mi bgyid cing /_'di ni shes rab kyi pha rol tu phyin pa'o zhes 'dogs par mi bgyid lags so/_/de'i tshe nang stong pa nyid khas mi len cing mi 'dzin la gnas par mi bgyid de/_mngon par zhen par mi bgyid cing 'di ni nang stong pa nyid do zhes 
[\[224b.2\]]'dogs par mi bgyid lags so/_/de bzhin du de'i tshe dngos po med pa'i ngo bo nyid stong pa nyid kyi bar du khas mi len cing /_/mi 'dzin la gnas par mi bgyid de/_/mngon par zhen par mi bgyid cing /_'di ni dngos po med pa'i ngo bo nyid stong pa nyid do zhes 'dogs par mi 
[\[224b.3\]]bgyid lags so/_/bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni/_/dran pa nye bar gzhag pa rnams khas mi len cing /_mi 'dzin la gnas par mi bgyid de/_mngon par zhen par mi bgyid cing 'di ni 
[\[224b.4\]]dran pa nye bar gzhag pa rnams so zhes 'dogs par mi bgyid lags so/_/de bzhin du byang chub sems dpa' de'i tshe/_yang dag par spong ba rnams dang /_/rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams 
[\[224b.5\]]dang /_'phags pa'i lam yan lag brgyad pa dang /_stobs bcu dang /_mi 'jigs pa rnams dang /_so so yang dag par rig pa rnams dang /_/sangs rgyas kyi chos ma 'dres pa [{]bcwa [,]bco [}]brgyad khas mi len cing /_mi 'dzin la gnas par mi bgyid de/_mngon par zhen 
[\[224b.6\]]par mi bgyid cing /_'di dag ni sangs rgyas kyi chos rnams so zhes 'dogs par mi bgyid lags so/_/bcom ldan 'das gzhan yang byang chub sems dpa' sems dpa' chen po shes rab kyi pha rol tu phyin pa la spyod pa ni ting nge 'dzin gyi sgo thams cad dang /_gzungs 
[\[224b.7\]]kyi sgo thams cad khas mi len cing /_mi 'dzin la gnas par mi bgyid de/_mngon par zhen par mi bgyid cing /_/'di dag ni ting nge 'dzin dang /_gzungs kyi sgo rnams so zhes 'dogs par mi bgyid lags so/_/de ci'i slad du zhe na/_bcom ldan 'das 'di ltar byang chub 
[\[225a\]]
[\[225a.1\]]sems dpa' sems dpa' chen po shes rab kyi pha rol tu phyin pa la spyod pa ni gzugs yang dag par rjes su mi mthong /_de bzhin du phung po dang /_khams dang /_skye mched rnams yang dag par rjes su mi mthong /_byang chub kyi phyogs kyi chos sum 
[\[225a.2\]]cu rtsa bdun yang dag par rjes su mi mthong /_pha rol tu phyin pa rnams yang dag par rjes su mi mthong /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi bar du yang dag par rjes su mi mthong ba'i slad du'o/_/de ci'i slad du zhe na/_
[\[225a.3\]]bcom ldan 'das 'di ltar gzugs ni ma skyes pa ste/_gzugs kyi skye ba ma mchis pa gang lags pa de gzugs ma lags pa'i slad du'o/_/de ltar na gzugs dang /_skye ba ma mchis pa de gnyis su ma mchis shing gnyis su dbyer ma mchis lags so/_/de ci'i 
[\[225a.4\]]slad du zhe na/_bcom ldan 'das 'di ltar skye ba ma mchis pa ni gcig ma lags/_mang po ma lags pa'i slad du'o/_/tshor ba dang /_'du shes dang /_'du byed rnams dang /_rnam par shes pa'i skye ba ma mchis pa gang lags pa de ni rnam par shes pa ma 
[\[225a.5\]]lags so/_/mig gi skye ba ma mchis pa gang lags pa de ni mig ma lags so/_/rna ba dang /_sna dang /_lce dang /_lus dang /_yid kyi skye ba ma mchis pa gang lags pa de ni yid ma lags so/_/sbyin pa'i pha rol tu phyin pa'i skye ba ma mchis pa gang lags pa de ni sbyin 
[\[225a.6\]]pa'i pha rol tu phyin pa ma lags so/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i skye ba ma mchis pa gang lags pa de ni 
[\[225a.7\]]shes rab kyi pha rol tu phyin pa ma lags pa'i slad du'o/_/de ltar na shes rab kyi pha rol tu phyin pa dang skye ba ma mchis pa de ni gnyis su ma mchis shing gnyis su dbyer ma mchis lags so/_/nang stong pa nyid kyi skye ba ma mchis pa gang lags pa de ni nang stong pa nyid ma 
[\[225b\]]
[\[225b.1\]]lags so/_/dngos po med pa'i ngo bo nyid stong pa nyid kyi bar gyi skye ba ma mchis pa gang lags pa de ni dngos po med pa'i ngo bo nyid stong pa nyid ma lags te/_de ltar na dngos po med pa'i ngo bo nyid stong pa nyid dang /_skye ba ma mchis pa de ni gnyis su ma mchis shing gnyis su dbyer ma 
[\[225b.2\]]mchis lags so/_/bcom ldan 'das dran pa nye bar gzhag pa rnams kyi skye ba ma mchis pa gang lags pa de ni dran pa nye bar gzhag pa rnams ma lags te/_de ltar na dran pa nye bar gzhag pa rnams dang skye ba ma mchis pa de ni gnyis su ma mchis shing gnyis su dbyer ma mchis 
[\[225b.3\]]lags so/_/de bzhin du yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_mi 'jigs pa rnams dang /_mngon par shes pa rnams dang /_stobs bcu dang /_so so yang dag par rig pa 
[\[225b.4\]]rnams dang /_sangs rgyas kyi chos ma 'dres pa [{]bcwa [,]bco [}]brgyad kyi skye ba ma mchis pa gang lags pa de dag ni sangs rgyas kyi chos rnams ma lags te/_de ltar na sangs rgyas kyi chos rnams dang /_skye ba ma mchis pa de ni gnyis su ma mchis shing gnyis su dbyer ma mchis lags so/_/
[\[225b.5\]]de ci'i slad du zhe na/_'di ltar sangs rgyas kyi chos rnams kyi skye ba ma mchis pa gang lags pa de dag ni sangs rgyas kyi chos rnams ma lags pa'i slad du'o/_/bcom ldan 'das 'di ltar de bzhin nyid ni ma skyes pa ste/_de bzhin nyid kyi skye ba ma mchis pa gang lags pa de ni de bzhin 
[\[225b.6\]]nyid ma lags te/_de ltar na de bzhin nyid dang /_skye ba ma mchis pa de ni gnyis su ma mchis shing gnyis su dbyer ma mchis lags so/_/de ci'i slad du zhe na/_bcom ldan 'das 'di ltar skye ba ma mchis pa ni gcig ma lags/_mang po ma lags pa'i slad du ste/_de'i slad du 
[\[225b.7\]]de bzhin nyid kyi skye ba ma mchis pa gang lags pa de ni de bzhin nyid ma lags so/_/ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos kyi dbyings dang /_chos gnas pa nyid dang /_chos skyon med pa nyid dang /_yang dag pa'i mtha' dang /_
[\[226a\]]
[\[226a.1\]]bsam gyis mi khyab pa'i dbyings kyi skye ba ma mchis pa gang lags pa de ni bsam gyis mi khyab pa'i dbyings ma lags so/_/de ci'i slad du zhe na/_'di ltar bsam gyis mi khyab pa'i dbyings dang /_skye ba ma mchis pa de ni gnyis su ma mchis shing 
[\[226a.2\]]gnyis su dbyer ma mchis pa'i slad du'o/_/bcom ldan 'das byang chub dang /_rnam pa thams cad mkhyen pa nyid kyi skye ba ma mchis pa gang lags pa de ni/_rnam pa thams cad mkhyen pa nyid ma lags te/_de ltar na rnam pa thams cad mkhyen pa nyid dang /_skye ba ma 
[\[226a.3\]]mchis pa de ni gnyis su ma mchis shing gnyis su dbyer ma mchis lags so/_/de ci'i slad du zhe na/_bcom ldan 'das 'di ltar skye ba ma mchis pa ni gcig ma lags/_mang po ma lags pa'i slad du ste/_de'i slad du rnam pa thams cad mkhyen pa nyid dang /_skye ba ma 
[\[226a.4\]]mchis pa de ni gnyis su ma mchis shing gnyis su dbyer ma mchis lags so/_/bcom ldan 'das 'di ltar gzugs ni mi rtag pa ste/_gzugs kyi 'grib pa gang lags pa de ni gzugs ma lags so/_/tshor ba dang /_'du shes dang /_'du byed rnams dang /_
[\[226a.5\]]rnam par shes pa'i 'grib pa gang lags pa de ni rnam par shes pa ma lags te/_de ltar na phung po rnams dang /_'grib pa de ni gnyis su ma mchis shing gnyis su dbyer ma mchis lags so/_/de ci'i slad du zhe na/_bcom ldan 'das 'di ltar 'grib pa ni gcig ma 
[\[226a.6\]]lags/_mang po ma lags pa'i slad du'o/_/khams dang /_skye mched rnams kyi 'grib pa gang lags pa de dag ni khams dang /_skye mched rnams ma lags te/_de ltar na khams dang /_skye mched rnams dang /_'grib pa de ni gnyis su ma mchis shing gnyis su 
[\[226a.7\]]dbyer ma mchis lags so/_/bcom ldan 'das sbyin pa'i pha rol tu phyin pa'i 'grib pa gang lags pa de ni/_sbyin pa'i pha rol tu phyin pa ma lags te/_de ltar na sbyin pa'i pha rol tu phyin pa dang 'grib pa de ni gnyis su ma mchis shing gnyis su dbyer ma mchis lags so/_/
[\[226b\]]
[\[226b.1\]]de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i 'grib pa gang lags pa de ni shes rab kyi pha rol tu phyin pa ma lags te/_
[\[226b.2\]]de ltar na shes rab kyi pha rol tu phyin pa dang /_'grib pa de ni gnyis su ma mchis shing gnyis su dbyer ma mchis lags so/_/de ci'i slad du zhe na/_bcom ldan 'das 'di ltar 'grib pa ni gcig ma lags/_mang po ma lags pa'i slad du ste/_de'i slad du shes rab kyi pha 
[\[226b.3\]]rol tu phyin pa'i 'grib pa gang lags pa de ni shes rab kyi pha rol tu phyin pa ma lags so/_/bcom ldan 'das nang stong pa nyid kyi 'grib pa gang lags pa de ni nang stong pa nyid ma lags te/_de ltar na nang stong pa nyid dang 'grib pa de ni gnyis su ma mchis shing gnyis su 
[\[226b.4\]]dbyer ma mchis lags so/_/de ci'i slad du zhe na/_bcom ldan 'das 'di ltar 'grib pa ni gcig ma lags/_mang po ma lags pa'i slad du ste/_de'i slad du nang stong pa nyid kyi 'grib pa gang lags pa de ni nang stong pa nyid ma lags so/_/de bzhin du dngos po 
[\[226b.5\]]med pa'i ngo bo nyid stong pa nyid kyi bar gyi 'grib pa gang lags pa de ni dngos po med pa'i ngo bo nyid stong pa nyid ma lags te/_de ltar na dngos po med pa'i ngo bo nyid stong pa nyid dang /_'grib pa de ni gnyis su ma mchis shing gnyis su dbyer ma mchis lags so/_/de ci'i slad du zhe na/_
[\[226b.6\]]bcom ldan 'das 'di ltar 'grib pa ni gcig ma lags/_mang po ma lags pa'i slad du ste/_de'i slad du dngos po med pa'i ngo bo nyid stong pa nyid kyi 'grib pa gang lags pa de ni dngos po med pa'i ngo bo nyid stong pa nyid ma lags so/_/bcom ldan 'das dran pa nye bar gzhag pa 
[\[226b.7\]]rnams kyi 'grib pa gang lags pa de ni/_dran pa nye bar gzhag pa rnams ma lags te/_de ltar na dran pa nye bar gzhag pa rnams dang /_'grib pa de ni gnyis su ma mchis shing gnyis su dbyer ma mchis lags so/_/de ci'i slad du zhe na/_bcom ldan 'das 'di ltar 
[\[227a\]]
[\[227a.1\]]'grib pa ni gcig ma lags/_mang po ma lags pa'i slad du ste/_de'i slad du dran pa nye bar gzhag pa rnams kyi 'grib pa gang lags pa de ni dran pa nye bar gzhag pa rnams ma lags so/_/yang dag par spong ba rnams dang /_rdzu 'phrul gyi rkang pa 
[\[227a.2\]]rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa'i 'grib pa gang lags pa de ni lam ma lags te/_de ltar na lam dang /_'grib pa de ni gnyis su ma mchis shing gnyis su dbyer 
[\[227a.3\]]ma mchis lags so/_/de ci'i slad du zhe na/_bcom ldan 'das 'di ltar 'grib pa ni gcig ma lags/_mang po ma lags pa'i slad du ste/_de'i slad du lam gyi 'grib pa gang lags pa de ni lam ma lags so/_/de bzhin du mngon par shes pa rnams dang /_mi 
[\[227a.4\]]'jigs pa rnams dang /_so so yang dag par rig pa rnams dang /_stobs bcu dang /_sangs rgyas kyi chos ma 'dres pa [{]bcwa [,]bco [}]brgyad kyi 'grib pa gang lags pa de dag ni sangs rgyas kyi chos ma 'dres pa rnams ma lags te/_de ltar na sangs rgyas kyi chos ma 'dres pa rnams dang 'grib 
[\[227a.5\]]pa de ni gnyis su ma mchis shing gnyis su dbyer ma mchis lags so/_/de ci'i slad du zhe na/_bcom ldan 'das 'di ltar 'grib pa ni gcig ma lags/_mang po ma lags pa'i slad du ste/_de'i slad du sangs rgyas kyi chos ma 'dres pa rnams kyi 'grib pa gang lags 
[\[227a.6\]]pa de ni sangs rgyas kyi chos ma 'dres pa rnams ma lags so/_/bcom ldan 'das gang yang gzugs zhes bgyi ba de ni gnyis su ma mchis pa'i grangs su bgyis pa lags so/_/de bzhin du gang yang tshor ba dang /_'du shes dang /_'du byed rnams dang /_rnam par shes 
[\[227a.7\]]pa zhes bgyi ba de ni gnyis su ma mchis pa'i grangs su bgyis pa lags so/_/gang yang rnam pa thams cad mkhyen pa nyid ces bgyi ba'i bar de yang gnyis su ma mchis pa'i grangs su bgyis pa lags so/_/shes rab kyi pha rol tu phyin pa khri brgyad stong pa las/_gnyis 
[\[227b\]]
[\[227b.1\]]su med pa'i le'u zhes bya ste nyi shu pa'o//_//de nas tshe dang ldan pa shA ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor byang chub sems dpa' sems dpa' chen po shes rab kyi pha rol tu phyin pa la spyod pa chos 'di 
[\[227b.2\]]dag la ni ji ltar nye bar rtog_/tshe dang ldan pa rab 'byor byang chub sems dpa' ni gang yin/_shes rab kyi pha rol tu phyin pa ni gang yin/_nye bar rtog pa ni gang yin/_rab 'byor gyis smras pa/_tshe dang ldan pa shA ri'i bu gang khyod 'di skad du byang chub sems dpa' ni gang yin zhes 
[\[227b.3\]]zer ba ni/_tshe dang ldan pa shA ri'i bu byang chub gang yin pa nyid sems dpa' yin pas/_de'i phyir byang chub sems dpa' zhes bya'o/_/byang chub des kyang chos thams cad kyi rnam pa shes te/_chos de dag la mngon par zhen pa yang med do/_/chos gang dag gi rnam pa shes she 
[\[227b.4\]]na/_gzugs kyi rnam pa shes te/_de la yang mngon par zhen pa med do/_/tshor ba dang /_'du shes dang /_'du byed rnams dang /_rnam par shes pa'i rnam pa shes te/_de la yang mngon par zhen pa med do/_/de bzhin du khams rnams dang /_skye mched rnams dang /_
[\[227b.5\]]rten cing 'brel par 'byung ba dang /_byang chub kyi phyogs kyi chos sum cu rtsa bdun gyi rnam pa shes te/_de la yang mngon par zhen pa med do/_/stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]
[\[227b.6\]]brgyad kyi rnam pa shes te/_de la yang mngon par zhen pa med do/_/shA ri'i bus smras pa/_tshe dang ldan pa rab 'byor chos thams cad kyi rnam pa gang yin/_rab 'byor gyis smras pa/_tshe dang ldan pa shA ri'i bu rnam pa gang dag dang /_rtags gang dag dang /_mtshan ma gang 
[\[227b.7\]]dag gis chos rnams 'dzin pa ste/_'di lta ste rnam pa gang dag dang /_rtags gang dag dang /_mtshan ma gang dag gis 'dus byas dang /_'dus ma byas kyi chos rnams dang /_gzugs rnams sam/_sgra rnams sam/_dri rnams sam/_ro rnams sam/_reg 
[\[228a\]]
[\[228a.1\]]bya rnams sam/_chos rnams sam/_nang dang phyi'i chos rnams su 'dzin pa ste/_de ni chos thams cad kyi rnam pa zhes bya'o/_/tshe dang ldan pa shA ri'i bu gang yang khyod 'di skad du/_shes rab kyi pha rol tu phyin pa ni gang yin zhes zer ba ni/_tshe dang ldan pa 
[\[228a.2\]]shA ri'i bu gang la shes rab kyi pha rol tu phyin pa zhes bya ba de ni ring du song ba ste/_de'i phyir shes rab kyi pha rol tu phyin pa zhes bya'o/_/gang las ring du song zhe na/_tshe dang ldan pa shA ri'i bu phung po rnams dang khams rnams dang /_skye mched rnams dang /_rten cing 'brel 
[\[228a.3\]]par 'byung ba las ring du song /_nyon mongs pa thams cad dang /_lta bar gyur pa thams cad las ring du song /_'gro ba drug las ring du song ba ste/_de'i phyir ring du song ba zhes bya'o/_/sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha 
[\[228a.4\]]rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa las ring du song ba ste/_de'i phyir ring du song ba zhes bya'o/_/nang stong pa nyid dang /_dngos po med pa'i ngo bo nyid stong pa nyid kyi bar las ring du song ba ste/_de'i phyir ring du song ba 
[\[228a.5\]]zhes bya'o/_/dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa las ring du song ba 
[\[228a.6\]]ste/_de'i phyir shes rab kyi pha rol tu phyin pa 'di ring du song ba zhes bya'o/_/stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad po dag las ring du song ba ste/_de'i phyir shes rab kyi pha 
[\[228a.7\]]rol tu phyin pa 'di ring du song ba zhes bya'o/_/rnam pa thams cad mkhyen pa nyid kyi bar las ring du song ba ste/_de'i phyir shes rab kyi pha rol tu phyin pa 'di ring du song ba zhes bya'o/_/tshe dang ldan pa shA ri'i bu rnam grangs des na 'di lta ste/_shes rab kyi pha rol tu phyin pa 
[\[228b\]]
[\[228b.1\]]'di ni ring du song ba zhes bya'o/_/tshe dang ldan pa shA ri'i bu gang yang khyod 'di skad du nye bar rtog pa ni gang yin zhes zer ba ni/_tshe dang ldan pa shA ri'i bu 'di la byang chub sems dpa' sems dpa' chen po shes rab kyi pha rol tu phyin pa la spyod pa ni/_gzugs rtag ces bya 
[\[228b.2\]]ba dang /_mi rtag ces bya bar nye bar mi rtog go/_/gzugs bde zhes bya ba dang /_sdug bsngal zhes bya bar nye bar mi rtog go/_/gzugs bdag ces bya ba dang /_bdag med ces bya bar nye bar mi rtog go/_/gzugs zhi zhes bya ba dang /_ma zhi zhes bya bar nye bar mi 
[\[228b.3\]]rtog go/_/gzugs stong zhes bya ba dang /_mi stong zhes bya bar nye bar mi rtog go/_/gzugs mtshan ma yod ces bya ba dang /_mtshan ma med ces bya bar nye bar mi rtog go/_/gzugs smon pa yod ces bya ba dang /_smon pa med ces bya bar nye bar mi rtog go/_/
[\[228b.4\]]gzugs dben zhes bya ba dang /_mi dben zhes bya bar nye bar mi rtog go/_/de bzhin du tshor ba dang /_'du shes dang /_'du byed rnams dang /_rnam par shes pa rtag ces bya ba dang /_mi rtag ces bya bar nye bar mi rtog go/_/rnam par shes pa bde zhes bya ba dang /_
[\[228b.5\]]sdug bsngal zhes bya bar nye bar mi rtog go/_/rnam par shes pa bdag ces bya ba dang /_bdag med ces bya bar nye bar mi rtog go/_/rnam par shes pa zhi zhes bya ba dang /_ma zhi zhes bya bar nye bar mi rtog go/_/rnam par shes pa stong zhes bya ba dang /_mi stong zhes bya bar nye bar mi 
[\[228b.6\]]rtog go/_/rnam par shes pa mtshan ma yod ces bya ba dang /_mtshan ma med ces bya bar nye bar mi rtog go/_/rnam par shes pa smon pa yod ces bya ba dang /_smon pa med ces bya bar nye bar mi rtog go/_/rnam par shes pa dben zhes bya ba dang /_mi dben zhes bya bar nye bar mi 
[\[228b.7\]]rtog go/_/de bzhin du sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa rtag ces bya ba dang /_mi 
[\[229a\]]
[\[229a.1\]]rtag ces bya bar nye bar mi rtog go/_/de bzhin du sbyar te/_shes rab kyi pha rol tu phyin pa bde zhes bya ba dang /_sdug bsngal zhes bya ba dang /_bdag ces bya ba dang /_bdag med ces bya ba dang /_zhi zhes bya ba dang /_ma zhi zhes bya ba dang /_stong zhes bya ba dang /_
[\[229a.2\]]mi stong zhes bya ba dang /_mtshan ma yod ces bya ba dang /_mtshan ma med ces bya ba dang /_smon pa yod ces bya ba dang /_smon pa med ces bya ba dang /_dben zhes bya ba dang /_mi dben zhes bya bar nye bar mi rtog go/_/de bzhin du nang stong pa nyid rtag ces bya ba dang /_mi rtag 
[\[229a.3\]]ces bya bar nye bar mi rtog go/_/de bzhin du sbyar te/_dngos po med pa'i ngo bo nyid stong pa nyid kyi bar du rtag ces bya ba dang /_mi rtag ces bya bar nye bar mi rtog go/_/dngos po med pa'i ngo bo nyid stong pa nyid stong zhes bya ba dang /_mi stong zhes bya ba'i bar du nye bar mi rtog 
[\[229a.4\]]go/_/dben zhes bya ba dang /_mi dben zhes bya ba'i bar du nye bar mi rtog go/_/de bzhin du dran pa nye bar gzhag pa rnams rtag ces bya ba dang /_mi rtag ces bya bar nye bar mi rtog go/_/de bzhin du sbyar te/_yang dag par spong ba rnams dang /_rdzu 'phrul gyi rkang pa rnams 
[\[229a.5\]]dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_
[\[229a.6\]]ting nge 'dzin thams cad dang /_gzungs kyi sgo thams cad dang /_rnam pa thams cad mkhyen pa nyid rtag ces bya ba dang /_mi rtag ces bya bar nye bar mi rtog go/_/bde zhes bya ba dang /_sdug bsngal zhes bya ba dang /_bdag ces bya ba dang /_bdag med ces bya ba dang /_zhi zhes 
[\[229a.7\]]bya ba dang /_ma zhi zhes bya ba dang /_stong zhes bya ba dang /_mi stong zhes bya ba dang /_mtshan ma yod ces bya ba dang /_mtshan ma med ces bya ba dang /_smon pa yod ces bya ba dang /_smon pa med ces bya ba dang /_dben zhes bya ba dang /_mi dben zhes bya bar nye bar mi rtog ste/_
[\[229b\]]
[\[229b.1\]]tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa ni/_chos de dag la de ltar nye bar rtog par byed do/_/shA ri'i bus smras pa/_tshe dang ldan pa rab 'byor ci'i phyir khyod 'di skad du/_bcom ldan 'das 'di ltar gzugs 
[\[229b.2\]]kyi ma skyes pa gang lags pa de ni gzugs ma lags so/_/tshor ba dang /_'du shes dang /_'du byed rnams dang /_rnam par shes pa'i ma skyes pa gang lags pa de ni rnam par shes pa ma lags so/_/de bzhin du khams dang /_skye mched dang /_rten cing 'brel par 'byung 
[\[229b.3\]]ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs rnams dang /_mi 'jigs pa rnams dang /_so so yang dag par rig pa rnams dang /_ting nge 'dzin rnams dang /_gzungs kyi sgo rnams dang /_sangs rgyas 
[\[229b.4\]]kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi skye ba ma mchis pa gang lags pa de/_rnam pa thams cad mkhyen pa nyid ma lags so zhes smra/_rab 'byor gyis smras pa/_tshe dang ldan pa shA ri'i bu gzugs ni gzugs kyis stong ngo /_/tshe dang ldan 
[\[229b.5\]]pa shA ri'i bu gzugs kyi stong pa nyid gang yin pa de ni gzugs ma yin te/_skye ba med do/_/tshe dang ldan pa shA ri'i bu rnam grangs des na/_gzugs kyi skye ba med pa gang yin pa de ni gzugs ma yin no/_/tshe dang ldan pa shA ri'i bu tshor ba dang /_'du shes dang /_'du byed 
[\[229b.6\]]rnams dang /_rnam par shes pa ni rnam par shes pas stong ngo /_/tshe dang ldan pa shA ri'i bu rnam par shes pa'i stong pa nyid gang yin pa de ni rnam par shes pa ma yin te/_skye ba med do/_/tshe dang ldan pa shA ri'i bu rnam grangs des na/_rnam par shes pa'i skye ba med pa gang 
[\[229b.7\]]yin pa de ni rnam par shes pa ma yin no/_/tshe dang ldan pa shA ri'i bu sbyin pa'i pha rol tu phyin pa ni sbyin pa'i pha rol tu phyin pas stong ngo /_/sbyin pa'i pha rol tu phyin pa'i stong pa nyid gang yin pa de ni/_sbyin pa'i pha rol tu phyin pa ma yin te/_skye ba med do/_/tshe dang ldan 
[\[230a\]]
[\[230a.1\]]pa shA ri'i bu de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni shes rab kyi pha rol tu phyin pas stong ngo /_/
[\[230a.2\]]shes rab kyi pha rol tu phyin pa'i stong pa nyid gang yin pa de ni shes rab kyi pha rol tu phyin pa ma yin te/_skye ba med do/_/tshe dang ldan pa shA ri'i bu rnam grangs des na/_shes rab kyi pha rol tu phyin pa'i skye ba med pa gang yin pa de ni/_shes rab kyi pha rol tu phyin pa ma yin no/_/
[\[230a.3\]]tshe dang ldan pa shA ri'i bu nang stong pa nyid ni nang stong pa nyid kyis stong ngo /_/nang stong pa nyid kyi stong pa nyid gang yin pa de ni nang stong pa nyid ma yin te/_skye ba med do/_/dngos po med pa'i ngo bo nyid stong pa nyid kyi bar ni dngos po med pa'i ngo bo nyid stong pa nyid kyis stong ngo /_/dngos 
[\[230a.4\]]po med pa'i ngo bo nyid stong pa nyid kyi stong pa nyid gang yin pa de ni/_dngos po med pa'i ngo bo nyid stong pa nyid ma yin te/_skye ba med do/_/tshe dang ldan pa shA ri'i bu rnam grangs des na/_dngos po med pa'i ngo bo nyid stong pa nyid kyi skye ba med pa gang yin pa de ni/_dngos po med pa'i ngo bo nyid 
[\[230a.5\]]stong pa nyid ma yin no/_/tshe dang ldan pa shA ri'i bu dran pa nye bar gzhag pa rnams ni dran pa nye bar gzhag pa rnams kyis stong ngo /_/dran pa nye bar gzhag pa rnams kyi stong pa nyid gang yin pa de ni dran pa nye bar gzhag pa rnams ma yin te/_skye ba med do/_/tshe dang ldan pa shA ri'i bu de bzhin 
[\[230a.6\]]du yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam dang /_stobs bcu dang /_mi 'jigs pa dang /_so so yang dag par rig pa rnams dang /_ting nge 'dzin dang /_gzungs kyi sgo dang /_sangs rgyas kyi 
[\[230a.7\]]chos dang /_rnam pa thams cad mkhyen pa nyid ni rnam pa thams cad mkhyen pa nyid kyis stong ngo /_/rnam pa thams cad mkhyen pa nyid kyi stong pa nyid gang yin pa de ni/_rnam pa thams cad mkhyen pa nyid ma yin te/_skye ba med do/_/tshe dang ldan pa shA ri'i bu rnam grangs des na/_rnam 
[\[230b\]]
[\[230b.1\]]pa thams cad mkhyen pa nyid kyi skye ba med pa gang yin pa de ni rnam pa thams cad mkhyen pa nyid ma yin no/_/shA ri'i bus smras pa/_tshe dang ldan pa rab 'byor ci'i phyir khyod 'di skad du/_'di ltar gzugs kyi 'grib pa gang lags pa de ni gzugs ma lags so/_/tshor ba 
[\[230b.2\]]dang /_'du shes dang /_'du byed rnams dang /_rnam par shes pa'i 'grib pa gang lags pa de ni rnam par shes pa ma lags so/_/de bzhin du khams dang /_skye mched dang /_rten cing 'brel par 'byung ba dang /_stong pa nyid dang /_byang chub kyi phyogs kyi chos rnams 
[\[230b.3\]]dang /_pha rol tu phyin pa rnams dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos rnams dang /_rnam pa thams cad mkhyen pa nyid kyi bar gyi 'grib pa gang lags pa de ni rnam pa thams cad mkhyen pa nyid 
[\[230b.4\]]ma lags zhes zer/_rab 'byor gyis smras pa/_tshe dang ldan pa shA ri'i bu 'di ltar 'grib pa gang yin pa dang /_gzugs gang yin pa dang /_gnyis su dbyer med pa gang yin pa dang /_'grib pa gang yin pa dang /_tshor ba dang /_'du shes dang /_'du byed rnams 
[\[230b.5\]]dang /_rnam par shes pa gang yin pa dang /_gnyis su dbyer med pa gang yin pa'i chos de dag thams cad ni ldan pa yang ma yin/_mi ldan pa yang ma yin zhing /_gzugs med pa/_bstan du med pa/_thogs pa med pa ste/_'di ltar mtshan nyid med par mtshan nyid 
[\[230b.6\]]gcig pa'o/_/khams dang /_skye mched dang /_rten cing 'brel par 'byung ba dang /_pha rol tu phyin pa rnams dang /_byang chub kyi phyogs kyi chos rnams dang /_stong pa nyid thams cad dang /_stobs bcu dang /_mi 'jigs pa rnams dang /_so so yang dag par rig pa 
[\[230b.7\]]rnams dang /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyang de bzhin te/_/de ltar na 'grib pa gang yin pa dang /_rnam pa thams cad mkhyen pa nyid gang yin pa dang /_gnyis su dbyer med pa gang yin pa'i chos de dag thams cad kyang 
[\[231a\]]
[\[231a.1\]]ldan pa yang ma yin/_mi ldan pa yang ma yin zhing /_gzugs med pa/_bstan du med pa/_thogs pa med pa ste/_'di ltar mtshan nyid med par mtshan nyid gcig pa'o/_/tshe dang ldan pa shA ri'i bu rnam grangs des na/_gzugs kyi 'grib pa gang yin 
[\[231a.2\]]pa de ni gzugs ma yin no/_/tshor ba dang /_'du shes dang /_'du byed rnams dang /_rnam par shes pa'i 'grib pa gang yin pa de ni rnam par shes pa ma yin no/_/de bzhin du sbyar te/_rnam pa thams cad mkhyen pa nyid kyi bar gyi 'grib pa gang yin pa de ni rnam pa thams 
[\[231a.3\]]cad mkhyen pa nyid ma yin no/_/shA ri'i bus smras pa/_tshe dang ldan pa rab 'byor ci'i phyir/_khyod 'di skad du gang yang gzugs zhes bgyi ba de ni gnyis su ma mchis pa'i grangs su bgyis pa lags so/_/de bzhin du tshor ba dang /_'du shes dang /_'du byed rnams dang /_
[\[231a.4\]]rnam par shes pa zhes bgyi ba de ni gnyis su ma mchis pa'i grangs su bgyis pa lags so/_/gang yang rnam pa thams cad mkhyen pa nyid ces bgyi ba'i bar de yang gnyis su ma mchis pa'i grangs su bgyis pa lags so zhes smra/_rab 'byor gyis smras pa/_tshe dang ldan pa shA ri'i bu 
[\[231a.5\]]'di ltar skye ba med pa yang gzhan ma yin la gzugs kyang gzhan ma yin te/_skye ba med pa nyid kyang gzugs so/_/gzugs nyid kyang skye ba med pa'o/_/skye ba med pa yang gzhan ma yin la/_tshor ba dang /_'du shes dang /_'du byed rnams dang /_rnam par shes pa yang 
[\[231a.6\]]gzhan ma yin te/_skye ba med pa nyid kyang rnam par shes pa'o/_/rnam par shes pa nyid kyang skye ba med pa ste/_tshe dang ldan pa shA ri'i bu rnam grangs des na/_gang yang gzugs zhes bya ba de ni gnyis su med pa'i grangs su byas pa yin no/_/gang yang tshor ba dang /_'du shes 
[\[231a.7\]]dang /_'du byed rnams dang /_rnam par shes pa zhes bya ba de ni gnyis su med pa'i grangs su byas pa yin no/_/khams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_byang chub kyi phyogs kyi chos rnams dang /_stong pa 
[\[231b\]]
[\[231b.1\]]nyid thams cad dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyang de bzhin no/_/tshe dang ldan pa shA ri'i bu 'di ltar rnam pa thams cad mkhyen pa nyid kyang gzhan ma yin la/_skye ba med pa yang 
[\[231b.2\]]gzhan ma yin te/_skye ba med pa nyid kyang rnam pa thams cad mkhyen pa nyid do/_/rnam pa thams cad mkhyen pa nyid kyang skye ba med pa ste/_tshe dang ldan pa shA ri'i bu rnam grangs des na/_gang yang rnam pa thams cad mkhyen pa nyid ces bya ba de ni gnyis su med pa'i grangs su byas pa yin no/_/
[\[231b.3\]]de nas bcom ldan 'das la/_tshe dang ldan pa rab 'byor gyis 'di skad ces gsol to/_/bcom ldan 'das gang gi tshe byang chub sems dpa' sems dpa' chen po shes rab kyi pha rol tu phyin pa la spyod cing chos de dag la de ltar nye bar rtog par bgyid pa de'i tshe shin tu rnam par dag 
[\[231b.4\]]pa'i slad du/_gzugs kyi skye ba ma mchis pa mthong lags so/_/shin tu rnam par dag pa'i slad du/_tshor ba dang /_'du shes dang /_'du byed rnams dang /_rnam par shes pa'i skye ba ma mchis pa mthong lags so/_/shin tu rnam par dag pa'i slad du/_bdag 
[\[231b.5\]]gi skye ba ma mchis pa mthong lags so/_/shin tu rnam par dag pa'i slad du/_sems can dang /_srog dang /_gso ba dang /_skyes bu dang /_gang zag dang /_shed las skyes dang /_shed bu dang /_byed pa po dang /_tshor ba po dang /_shes pa po dang /_mthong ba 
[\[231b.6\]]po'i skye ba ma mchis pa mthong lags so/_/de bzhin du shin tu rnam par dag pa'i slad du/_khams dang /_skye mched rnams dang /_rten cing 'brel par 'byung ba'i skye ba ma mchis pa mthong lags so/_/shin tu rnam par dag pa'i slad du/_sbyin pa'i pha rol tu phyin pa'i 
[\[231b.7\]]skye ba ma mchis pa mthong lags so/_/de bzhin du shin tu rnam par dag pa'i slad du/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu 
[\[232a\]]
[\[232a.1\]]phyin pa'i skye ba ma mchis pa mthong lags so/_/shin tu rnam par dag pa'i slad du/_nang stong pa nyid kyi skye ba ma mchis pa mthong lags so/_/shin tu rnam par dag pa'i slad du/_dngos po med pa'i ngo bo nyid stong pa nyid kyi bar gyi skye ba ma mchis pa mthong lags so/_/
[\[232a.2\]]shin tu rnam par dag pa'i slad du/_dran pa nye bar gzhag pa rnams kyi skye ba ma mchis pa mthong lags so/_/shin tu rnam par dag pa'i slad du/_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_
[\[232a.3\]]lam dang /_stobs bcu dang /_mi 'jigs pa dang /_so so yang dag par rig pa dang /_gzungs dang /_ting nge 'dzin gyi sgo dang /_sangs rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi skye ba ma mchis pa mthong lags so/_/shin tu rnam 
[\[232a.4\]]par dag pa'i slad du/_so so'i skye bo'i skye ba ma mchis pa mthong lags so/_/shin tu rnam par dag pa'i slad du/_so so'i skye bo'i chos rnams kyi skye ba ma mchis pa mthong lags so/_/shin tu rnam par dag pa'i slad du/_rgyun du zhugs pa dang /_rgyun du zhugs pa'i 
[\[232a.5\]]chos rnams dang /_lan cig phyir 'ong ba dang /_lan cig phyir 'ong ba'i chos rnams dang /_phyir mi 'ong ba dang /_phyir mi 'ong ba'i chos rnams dang /_dgra bcom pa dang /_dgra bcom pa'i chos rnams dang /_rang sangs rgyas dang /_rang sangs rgyas kyi chos rnams dang /_byang 
[\[232a.6\]]chub sems dpa' dang /_byang chub sems dpa'i chos rnams dang /_sangs rgyas kyi skye ba ma mchis pa mthong lags so/_/sangs rgyas kyi chos rnams kyi skye ba ma mchis pa mthong lags so/_/shA ri'i bus smras pa/_tshe dang ldan pa rab 'byor gyis smras pa'i don kho bos shes pa ltar 
[\[232a.7\]]na/_gzugs ni skye ba med pa yin/_tshor ba dang /_'du shes dang /_'du byed rnams dang /_rnam par shes pa yang skye ba med pa yin/_khams rnams skye ba med pa yin/_skye mched rnams skye ba med pa yin/_rten cing 'brel par 'byung ba skye ba med pa yin/_pha rol tu phyin pa 
[\[232b\]]
[\[232b.1\]]rnams skye ba med pa yin/_stong pa nyid thams cad skye ba med pa yin/_byang chub kyi phyogs kyi chos sum cu rtsa bdun skye ba med pa yin/_ting nge 'dzin rnams dang /_gzungs kyi sgo rnams skye ba med pa yin/_stobs bcu dang /_mi 'jigs pa rnams dang /_so so 
[\[232b.2\]]yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad skye ba med pa yin/_rnam pa thams cad mkhyen pa nyid kyang skye ba med pa yin/_so so'i skye bo yang skye ba med pa yin/_so so'i skye bo'i chos rnams kyang skye ba med pa yin/_rgyun du zhugs pa dang /_
[\[232b.3\]]rgyun du zhugs pa'i chos rnams dang /_lan cig phyir 'ong ba dang /_lan cig phyir 'ong ba'i chos rnams dang /_phyir mi 'ong ba dang /_phyir mi 'ong ba'i chos rnams dang /_dgra bcom pa dang /_dgra bcom pa'i chos rnams dang /_rang sangs rgyas dang /_rang sangs rgyas kyi 
[\[232b.4\]]chos rnams dang /_byang chub sems dpa' dang /_byang chub sems dpa'i chos rnams dang /_sangs rgyas kyang skye ba med pa yin/_sangs rgyas kyi chos rnams kyang skye ba med pa yin no/_/tshe dang ldan pa rab 'byor gal te gzugs kyang skye ba med la/_sangs rgyas kyi chos 
[\[232b.5\]]rnams kyi bar du yang skye ba med pa yin na ni/_tshe dang ldan pa rab 'byor nyan thos kyis kyang /_nyan thos kyi byang chub thob zin par mi 'gyur ram/_de bzhin du so so'i skye bos kyang /_rang sangs rgyas kyi byang chub dang /_de bzhin du byang chub sems dpas kyang rnam pa thams 
[\[232b.6\]]cad mkhyen pa nyid thob zin par mi 'gyur ram/_'gro ba rnam pa lnga yang tha dad pa med par 'gyur ro/_/byang chub sems dpa' sems dpa' chen pos byang chub rnam pa lnga yang thob zin par 'gyur ro/_/tshe dang ldan pa rab 'byor gal te chos thams cad skye ba med pa yin 
[\[232b.7\]]na/_ci'i phyir rgyun du zhugs pas ni kun tu sbyor ba gsum spang ba'i phyir lam bsgom par bya/_lan cig phyir 'ong bas ni 'dod chags dang /_zhe sdang dang gti mug bsrab pa'i phyir lam bsgom par bya/_phyir mi 'ong bas ni tha ma'i cha dang 'thun pa'i kun tu sbyor ba lnga spang ba'i 
[\[233a\]]
[\[233a.1\]]phyir lam bsgom par bya/_dgra bcom pas ni gong ma'i cha dang 'thun pa'i kun tu sbyor ba lnga spang ba'i phyir lam bsgom par bya/_rang sangs rgyas kyi theg pa pa rnams kyis ni rang byang chub thob par bya ba'i phyir lam bsgom par bya/_ci'i phyir byang chub sems dpa' sems 
[\[233a.2\]]dpa' chen po ni sems can rnams kyi ched du dka' ba spyad pa spyod cing sdug bsngal gang yin pa de dag nyams su myong bar byed/_ci'i phyir de bzhin gshegs pa dgra bcom pa yang dag par rdzogs pa'i sangs rgyas kyis ni bla na med pa yang dag par rdzogs pa'i byang chub mngon par rdzogs par 
[\[233a.3\]]sangs rgyas/_ci'i phyir de bzhin gshegs pas ni chos kyi 'khor lo bskor/_rab 'byor gyis smras pa/_tshe dang ldan pa shA ri'i bu kho bo ni chos ma skyes pa la 'thob pa dang /_mngon par rtogs pa yod par mi 'dod do/_/kho bo ni ma skyes pa la rgyun du zhugs pa nyid yod par 
[\[233a.4\]]mi 'dod do/_/rgyun du zhugs pa'i 'bras bu yod par mi 'dod do/_/lan cig phyir 'ong ba dang /_lan cig phyir 'ong ba'i 'bras bu dang /_phyir mi 'ong ba dang /_phyir mi 'ong ba'i 'bras bu dang /_dgra bcom pa nyid dang /_dgra bcom pa nyid kyi 'bras bu dang /_skye ba 
[\[233a.5\]]med pa la rang byang chub dang /_rang sangs rgyas yod par mi 'dod do/_/tshe dang ldan pa shA ri'i bu kho bo ni/_byang chub sems dpa' dka' ba spyad pa spyod par mi 'dod de/_byang chub sems dpa' sems dpa' chen po yang dka' ba'i 'du shes kyis mi spyod do/_/de ci'i 
[\[233a.6\]]phyir zhe na/_tshe dang ldan pa shA ri'i bu 'di ltar dka' ba'i 'du shes la gnas pas ni/_sems can dpag tu med/_grangs med pa rnams kyi don byed par mi nus pa'i phyir ro/_/tshe dang ldan pa shA ri'i bu 'on kyang phar 'du shes bskyed pa dang /_mar 'du shes bskyed 
[\[233a.7\]]pa dang /_bur 'du shes bskyed pa dang /_bdag tu 'du shes bskyed pas sems can dpag tu med/_grangs med pa rnams kyi don byed par nus so/_/tshe dang ldan pa shA ri'i bu byang chub sems dpa' sems dpa' chen pos 'di snyam du sems bskyed par bya ste/_ji 
[\[233b\]]
[\[233b.1\]]ltar bdag bdag ces bya ba yang de ni thams cad kyi thams cad rnam pa thams cad kyi thams cad du med cing mi dmigs pa de bzhin du phyi dang nang gi chos rnams la yang de ltar sems bskyed par bya'o/_/gal te de lta bu'i 'du shes bskyed par 'gyur na/_dka' ba'i 'du shes 
[\[233b.2\]]bskyed par mi 'gyur ro/_/de ci'i phyir zhe na/_'di ltar byang chub sems dpa' sems dpa' chen po ni thams cad kyi thams cad/_rnam pa thams cad kyi thams cad du chos 'ga' yang mi len cing mi dmigs pa'i phyir ro/_/tshe dang ldan pa shA ri'i bu kho bo ni skye ba med 
[\[233b.3\]]pa la de bzhin gshegs pa yod par mi 'dod do/_/bla na med pa yang dag par rdzogs pa'i byang chub dang /_chos kyi 'khor lo bskor ba yod par mi 'dod do/_/chos ma skyes pas kyang 'thob pa ma skyes pa 'thob par mi 'dod do/_/shA ri'i bus smras pa/_tshe 
[\[233b.4\]]dang ldan pa rab 'byor ci ma skyes pa'i chos kyis 'thob pa skyes pa 'thob bam/_'on te skyes pa'i chos kyis 'thob pa ma skyes pa 'thob/_rab 'byor gyis smras pa/_tshe dang ldan pa shA ri'i bu kho bo ni skyes pa'i chos kyis 'thob pa ma skyes pa 'thob par yang mi 'dod la/_
[\[233b.5\]]ma skyes pa'i chos kyis 'thob pa skyes pa 'thob par yang mi 'dod do/_/shA ri'i bus smras pa/_tshe dang ldan pa rab 'byor ci 'thob pa yang med la/_mngon par rtogs pa yang med dam/_rab 'byor gyis smras pa/_tshe dang ldan pa shA ri'i bu 'thob pa yang yod/_
[\[233b.6\]]mngon par rtogs pa yang yod de gnyis kyi tshul gyis ni ma yin no/_/tshe dang ldan pa shA ri'i bu 'thob pa dang /_mngon par rtogs pa dag ni 'jig rten gyi tha snyad kyis gdags pa'o/_/rgyun du zhugs pa'am/_lan cig phyir 'ong ba'am/_phyir mi 'ong 
[\[233b.7\]]ba'am/_dgra bcom pa'am/_rang sangs rgyas sam/_byang chub sems dpa'a'am/_sangs rgyas kyang 'jig rten gyi tha snyad kyis gdags pa yin te/_don dam par ni 'thob pa yang med/_mngon par rtogs pa yang med/_rgyun du zhugs pa yang 
[\[234a\]]
[\[234a.1\]]med/_lan cig phyir 'ong ba yang med/_phyir mi 'ong ba yang med/_dgra bcom pa yang med/_rang sangs rgyas kyang med/_byang chub sems dpa' yang med/_sangs rgyas kyang med do/_/shA ri'i bus smras pa/_tshe dang ldan pa rab 
[\[234a.2\]]'byor 'thob pa dang /_mngon par rtogs pa ji ltar 'jig rten gyi tha snyad du gzugs med pa/_bstan du med pa/_thogs pa med pa ste/_'di ltar mtshan nyid med par mtshan nyid gcig pa bzhin du/_skye ba med pa'ang de lta yin nam/_rab 'byor gyis 
[\[234a.3\]]smras pa/_tshe dang ldan pa shA ri'i bu de de bzhin te/_tshe dang ldan pa shA ri'i bu rnam grangs des na/_skye ba'ang mi skye la skye ba med pa'ang mi skye'o/_/shA ri'i bus smras pa/_tshe dang ldan pa rab 'byor chos ma skyes so chos ma skyes so zhes bya bar brjod par khyod spobs 
[\[234a.4\]]sam/_tshe dang ldan pa rab 'byor chos ma skyes pa rnams kyi skye ba med pa yang brjod par spobs sam/_rab 'byor gyis smras pa/_tshe dang ldan pa shA ri'i bu chos ma skyes so chos ma skyes so zhes bya bar brjod par khyod spobs sam zhes zer ba ni tshe dang ldan pa shA ri'i bu chos 
[\[234a.5\]]ma skyes so chos ma skyes so zhes bya bar brjod pa'i spobs pa yang kho bo la med do/_/chos ma skyes pa rnams kyi skye ba med par brjod pa'i spobs pa yang kho bo la med do/_/de ci'i phyir zhe na/_tshe dang ldan pa shA ri'i bu 'di ltar chos ma skyes pa gang yin pa dang /_skye ba med pa 
[\[234a.6\]]gang yin pa dang /_spobs pa gang yin pa dang /_brjod pa gang yin pa dang /_mi skye ba gang yin pa'i chos de dag thams cad ni ldan pa yang ma yin/_mi ldan pa yang ma yin zhing /_gzugs can ma yin pa bstan du med pa/_thogs pa med pa ste/_'di 
[\[234a.7\]]ltar mtshan nyid med par mtshan nyid gcig pa'i phyir ro/_/shA ri'i bus smras pa/_tshe dang ldan pa rab 'byor brjod pa yang skye ba med/_spobs pa yang skye ba med/_chos kyang skye ba med de/_gang dag las brtsams te/_brjod par bya ba'i chos de dag kyang 
[\[234b\]]
[\[234b.1\]]skye ba med pa yin nam/_rab 'byor gyis smras pa/_tshe dang ldan pa shA ri'i bu de de bzhin te/_brjod pa ni skye ba med pa'o/_/spobs pa ni skye ba med pa'o/_/chos ni skye ba med pa'o/_/gang dag las brtsams te/_brjod par spobs pa'i chos de dag kyang skye ba med 
[\[234b.2\]]pa'o/_/de ci'i phyir zhe na/_gzugs skye ba med pa dang /_tshor ba dang /_'du shes dang /_'du byed rnams dang /_rnam par shes pa skye ba med pa dang /_de bzhin du khams rnams dang /_skye mched rnams dang /_rten cing 'brel par 'byung ba 
[\[234b.3\]]dang /_pha rol tu phyin pa rnams dang /_byang chub kyi phyogs kyi chos sum cu rtsa bdun dang /_stong pa nyid thams cad dang /_ting nge 'dzin thams cad dang /_gzungs kyi sgo thams cad dang /_stobs rnams dang /_mi 'jigs pa rnams dang /_so so yang 
[\[234b.4\]]dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad kyang skye ba med pa dang /_rnam pa thams cad mkhyen pa nyid kyi bar du yang skye ba med pa'i phyir ro/_/shA ri'i bus smras pa/_tshe dang ldan pa rab 'byor de de bzhin te/_brjod pa skye ba med do/_/
[\[234b.5\]]spobs pa skye ba med do/_/chos skye ba med do/_/gang dag las brtsams te/_brjod par spobs pa'i chos de dag kyang skye ba med do/_/phung po dang /_khams dang /_skye mched dang /_rten cing 'brel par 'byung ba dang /_pha rol tu phyin pa rnams dang /_
[\[234b.6\]]byang chub kyi phyogs kyi chos rnams dang /_stong pa nyid thams cad dang /_ting nge 'dzin thams cad dang /_gzungs kyi sgo thams cad dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas 
[\[234b.7\]]kyi chos ma 'dres pa rnams kyi bar du skye ba med do/_/de bzhin du sbyar te/_rnam pa thams cad mkhyen pa nyid kyi bar du skye ba med do/_/de ltar na 'jig rten gyi tha snyad kyis 'gro ba lnga po dag tha dad pa yin gyi/_don dam par ni ma yin no/_/rab 'byor gyis 
[\[235a\]]
[\[235a.1\]]smras pa/_tshe dang ldan pa shA ri'i bu de de bzhin no/_/de de bzhin te/_tshe dang ldan pa shA ri'i bu ji ltar 'thob pa dang /_mngon par rtogs pa 'jig rten gyi tha snyad du yod pa de bzhin du/_'gro ba lnga po dag kyang 'jig rten gyi tha snyad kyis tha dad 
[\[235a.2\]]kyi/_don dam par ni ma yin no/_/de ci'i phyir zhe na/_tshe dang ldan pa shA ri'i bu 'di ltar don dam par ni las kyi rnam par smin pa yang med/_skye ba yang med/_'gag pa yang med/_kun nas nyon mongs pa yang med/_rnam par byang ba yang med pa'i 
[\[235a.3\]]phyir ro/_/shA ri'i bus smras pa/_tshe dang ldan pa rab 'byor ci chos ma skyes pa skye 'am/_'on te chos skyes pa skye/_rab 'byor gyis smras pa/_tshe dang ldan pa shA ri'i bu kho bo ni chos ma skyes pa skye bar yang mi 'dod la/_chos skyes pa skye bar yang mi 
[\[235a.4\]]'dod do/_/shA ri'i bus smras pa/_tshe dang ldan pa rab 'byor khyod chos ma skyes pa gang skye bar mi 'dod/_rab 'byor gyis smras pa/_tshe dang ldan pa shA ri'i bu kho bo ni gzugs ma skyes pa skye bar mi 'dod do/_/kho bo ni tshor ba dang /_'du shes dang /_
[\[235a.5\]]'du byed rnams dang /_rnam par shes pa ma skyes pa skye bar mi 'dod do/_/de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_byang chub kyi phyogs kyi chos rnams dang /_stong 
[\[235a.6\]]pa nyid thams cad dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_byang chub ma skyes pa 'thob par mi 'dod/_mngon par rtogs par mi 'dod do/_/
[\[235a.7\]]shA ri'i bus smras pa/_tshe dang ldan pa rab 'byor chos skyes pa gang skye bar mi 'dod/_rab 'byor gyis smras pa/_tshe dang ldan pa shA ri'i bu kho bo ni gzugs skyes pa ngo bo nyid kyis stong pa skye bar mi 'dod do/_/tshe dang ldan pa shA ri'i bu kho bo ni tshor ba dang /_
[\[235b\]]
[\[235b.1\]]'du shes dang /_'du byed rnams dang /_rnam par shes pa skyes pa ngo bo nyid kyis stong pa skye bar mi 'dod do/_/tshe dang ldan pa shA ri'i bu de bzhin du sbyar te/_kho bo ni byang chub kyi bar du skyes pa ngo bo nyid kyis stong pa skye bar mi 'dod do/_/shA ri'i bus smras pa/_
[\[235b.2\]]tshe dang ldan pa rab 'byor ci ma skyes pa'i chos skye'am/_skyes pa'i chos skye/_rab 'byor gyis smras pa/_tshe dang ldan pa shA ri'i bu ma skyes pa yang mi skye la/_skyes pa yang mi skye'o/_/de ci'i phyir zhe na/_tshe dang ldan pa shA ri'i bu 'di ltar skyes pa gang yin pa dang ma 
[\[235b.3\]]skyes pa'i chos gang yin pa de gnyi ga yang ldan pa yang ma yin mi ldan pa yang ma yin te skye ba med pa'i phyir ro/_/de ci'i phyir zhe na/_tshe dang ldan pa shA ri'i bu 'di ltar gzugs skye ba med pa dang /_tshor ba dang /_'du shes dang /_'du byed rnams dang /_rnam par shes pa skye ba 
[\[235b.4\]]med pa dang /_de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_byang chub kyi phyogs kyi chos sum cu rtsa bdun dang /_stong pa nyid thams cad dang /_ting nge 'dzin thams cad dang /_
[\[235b.5\]]gzungs kyi sgo thams cad dang /_stobs bcu dang /_mi 'jigs pa bzhi dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad dang /_de bzhin du sbyar te/_lus kyi 'du byed rnams dang /_ngag gi 'du byed rnams dang /_
[\[235b.6\]]yid kyi 'du byed rnams dang /_rnam pa thams cad mkhyen pa nyid kyi bar du skye ba med pa'i phyir te/_tshe dang ldan pa shA ri'i bu rnam grangs des na/_brjod pa skye ba med/_spobs pa skye ba med/_chos skye ba med/_gang dag las brtsams te/_brjod par 
[\[235b.7\]]spobs pa'i chos de dag kyang skye ba med do/_/shA ri'i bus smras pa/_tshe dang ldan pa rab 'byor ni chos smra ba rnams kyi mchog tu bzhag pa'o/_/de ci'i phyir zhe na/_'di ltar tshe dang ldan pa rab 'byor ni gang dang gang yongs su dris pa de dang de nyid las nges par 'byung ba'i 
[\[236a\]]
[\[236a.1\]]phyir ro/_/rab 'byor gyis smras pa/_'di ltar chos thams cad la mi gnas pa'i phyir ro/_/shA ri'i bus smras pa/_tshe dang ldan pa rab 'byor ji ltar na/_chos thams cad la mi gnas pa yin/_rab 'byor gyis smras pa/_tshe dang ldan 
[\[236a.2\]]pa shA ri'i bu gzugs ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs so/_/tshe dang ldan pa shA ri'i bu tshor ba dang /_'du shes dang /_'du byed rnams dang /_rnam par shes pa ni rang 
[\[236a.3\]]bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs so/_/tshe dang ldan pa shA ri'i bu mig ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med 
[\[236a.4\]]par yang mi dmigs so/_/tshe dang ldan pa shA ri'i bu de bzhin du rna ba dang /_sna dang /_lce dang /_lus dang /_yid ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs so/_/tshe dang 
[\[236a.5\]]ldan pa shA ri'i bu gzugs ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs so/_/tshe dang ldan pa shA ri'i bu sgra dang /_dri dang /_ro dang /_reg bya dang /_chos rnams ni rang bzhin gyis stong 
[\[236a.6\]]ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs so/_/tshe dang ldan pa shA ri'i bu sbyin pa'i pha rol tu phyin pa ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med 
[\[236a.7\]]par yang mi dmigs so/_/tshe dang ldan pa shA ri'i bu de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni 
[\[236b\]]
[\[236b.1\]]rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs so/_/tshe dang ldan pa shA ri'i bu nang stong pa nyid ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis 
[\[236b.2\]]ka med par yang mi dmigs so/_/tshe dang ldan pa shA ri'i bu dngos po med pa'i ngo bo nyid stong pa nyid kyi bar ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs so/_/tshe dang ldan pa shA 
[\[236b.3\]]ri'i bu dran pa nye bar gzhag pa rnams ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs so/_/de bzhin du yang dag par spong ba rnams dang /_rdzu 'phrul gyi rkang pa rnams dang /_dbang 
[\[236b.4\]]po rnams dang /_stobs rnams dang /_byang chub kyi yan lag rnams dang /_lam ni rang bzhin gyis stong ste/_de dag ni nang na yang mi gnas/_phyi rol na yang mi gnas/_gnyis ka med par yang mi dmigs so/_/stobs rnams dang /_mi 
[\[236b.5\]]'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad ni rang bzhin gyis stong ste/_de dag ni nang na yang mi gnas/_phyi rol na yang mi gnas/_gnyis ka med par yang mi dmigs so/_/tshe 
[\[236b.6\]]dang ldan pa shA ri'i bu rnam pa thams cad mkhyen pa nyid kyi bar ni rang bzhin gyis stong ste/_de ni nang na yang mi gnas/_phyi rol na yang mi gnas/_gnyis ka med par yang mi dmigs te/_tshe dang ldan pa shA ri'i bu rnam grangs nges na/_chos thams cad ni rang 
[\[236b.7\]]bzhin gyis stong pa'i phyir mi gnas pa yin no/_/tshe dang ldan pa shA ri'i bu de ltar na/_byang chub sems dpa' sems dpa' chen po pha rol tu phyin pa drug la spyod pas gzugs yongs su sbyang bar bya'o/_/tshor ba dang /_'du shes dang /_'du byed rnams dang /_rnam 
[\[237a\]]
[\[237a.1\]]par shes pa yongs su sbyang bar bya'o/_/khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_ting 
[\[237a.2\]]nge 'dzin rnams dang /_gzungs kyi sgo rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad yongs su sbyang bar bya'o/_/rnam pa thams cad mkhyen pa nyid kyi bar du 
[\[237a.3\]]yongs su sbyang bar bya'o/_/shA ri'i bus smras pa/_tshe dang ldan pa rab 'byor byang chub sems dpa' sems dpa' chen po pha rol tu phyin pa drug la spyod pa/_ji ltar byang chub kyi lam yongs su sbyong bar byed/_rab 'byor gyis smras pa/_tshe dang ldan pa shA ri'i 
[\[237a.4\]]bu sbyin pa'i pha rol tu phyin pa ni 'jig rten pa yang yod/_'jig rten las 'das pa yang yod do/_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin 
[\[237a.5\]]pa dang /_shes rab kyi pha rol tu phyin pa ni 'jig rten pa yang yod/_'jig rten las 'das pa yang yod do/_/shA ri'i bus smras pa/_tshe dang ldan pa rab 'byor 'jig rten pa'i sbyin pa'i pha rol tu phyin pa ni gang yin/_'jig rten las 'das pa ni gang yin/_rab 
[\[237a.6\]]'byor gyis smras pa/_tshe dang ldan pa shA ri'i bu 'di la byang chub sems dpa' sems dpa' chen po ni sbyin pa po dang /_sbyin bdag tu gyur cing /_dge sbyong dang /_bram ze dang /_bkren pa dang /_sdug phongs pa dang /_'dron pa dang /_slongs mo pa zas 
[\[237a.7\]]'dod pa rnams la ni zas/_skom 'dod pa rnams la ni skom/_bzhon pa 'dod pa rnams la ni bzhon pa/_gos 'dod pa rnams la ni gos/_me tog 'dod pa rnams la ni me tog_/me tog phreng 'dod pa rnams la ni me tog phreng /_spos 'dod pa rnams la ni 
[\[237b\]]
[\[237b.1\]]spos/_byug pa 'dod pa rnams la ni byug pa/_gnas 'dod pa rnams la ni gnas/_mal cha dang stan 'dod pa rnams la ni mal cha dang stan/_'tshog chas 'dod pa rnams la ni 'tshog chas/_sman 'dod pa rnams la ni sman/_mi'i yo byad gang yang rung ba'i 
[\[237b.2\]]bar dag sbyin par byed cing /_bu 'dod pa rnams la ni bu sbyin par byed/_bu mo 'dod pa rnams la ni bu mo sbyin par byed/_chung ma 'dod pa rnams la ni chung ma sbyin par byed/_rgyal srid 'dod pa rnams la ni rgyal srid sbyin par byed/_mgo 'dod pa rnams la ni mgo 
[\[237b.3\]]sbyin par byed/_mig 'dod pa rnams la ni mig sbyin par byed/_yan lag dang nying lag 'dod pa rnams la ni yan lag dang nying lag sbyin par byed/_sha dang /_khrag dang /_rkang 'dod pa rnams la ni sha dang khrag dang rkang sbyin par byed la de yang gnas shing 
[\[237b.4\]]yongs su gtong bar byed de/_de 'di snyam du bdag ni sbyin pa byed pa'o/_/'di ni len pa'o/_/'di ni sbyin pa'o/_/bdag ni ser sna med pa'o/_/bdag ni sbyin bdag go/_/bdag ni bdog pa thams cad yongs su gtong ba'o/_/bdag ni sangs rgyas 
[\[237b.5\]]kyi bka' bzhin byed pa'o/_/bdag ni sbyin pa'i pha rol tu phyin pa la spyod pa'o snyam du sems shing sbyin pa de yang byin nas/_dmigs pa'i tshul gyis sems can thams cad dang thun mong du byas shing bdag gi sbyin pa'i 'bras bu 'dis sems can 'di dag tshe 'di la yang 
[\[237b.6\]]bde bar 'gyur zhing /_len pa med par yongs su mya ngan las 'da' bar gyur cig ces bla na med pa yang dag par rdzogs pa'i byang chub tu yongs su sngo bar byed do/_/de ni chags pa gsum la chags shing sbyin pa sbyin par byed de/_gsum gang zhe na/_'di lta ste/_
[\[237b.7\]]bdag tu 'du shes pa dang /_gzhan du 'du shes pa dang /_sbyin par 'du shes pa ste/_chags pa gsum po de dag la chags shing sbyin pa sbyin par byed de/_de ni 'jig rten pa'i sbyin pa'i pha rol tu phyin pa zhes bya'o/_/ci'i phyir 'jig rten pa'i sbyin pa'i pha rol tu phyin 
[\[238a\]]
[\[238a.1\]]pa zhes bya zhe na/_'di ltar 'jig rten las mi g.yo mi 'phags shing mi 'da' ste/_de'i phyir 'jig rten pa'i sbyin pa'i pha rol tu phyin pa zhes bya'o/_/de la 'jig rten las 'das pa'i sbyin pa'i pha rol tu phyin pa gang zhe na/_'di lta ste/_'khor 
[\[238a.2\]]gsum yongs su dag pa'o/_/de la 'khor gsum yongs su dag pa gang zhe na/_tshe dang ldan pa shA ri'i bu 'di la byang chub sems dpa' sems dpa' chen po sbyin pa sbyin pa na/_bdag tu mi dmigs/_len par mi dmigs/_sbyin par mi dmigs shing /_de 
[\[238a.3\]]de'i rnam par smin pa la yang mngon par dga' ba med pa ste/_tshe dang ldan pa shA ri'i bu de ni byang chub sems dpa' sems dpa' chen po'i 'khor gsum yongs su dag pa yin no/_/tshe dang ldan pa shA ri'i bu gzhan yang byang chub sems dpa' sems dpa' chen po sbyin pa sbyin 
[\[238a.4\]]pa na/_sbyin pa de sems can thams cad la snyoms par byed kyang sems can thams cad kyang mi dmigs/_bdag kyang mi dmigs/_sbyin pa yang mi dmigs la/_sbyin pa de yang bla na med pa yang dag par rdzogs pa'i byang chub tu yongs su sngo bar byed cing /_byang 
[\[238a.5\]]chub kyang mi dmigs pa de ni/_tshe dang ldan pa shA ri'i bu 'jig rten las 'das pa'i sbyin pa'i pha rol tu phyin pa zhes bya'o/_/ci'i phyir 'jig rten las 'das pa'i sbyin pa'i pha rol tu phyin pa zhes bya zhe na/_tshe dang ldan pa shA ri'i bu 'di ltar 'jig rten las g.yo zhing 'phags 
[\[238a.6\]]la 'da' ste/_de'i phyir 'jig rten las 'das pa'i sbyin pa'i pha rol tu phyin pa zhes bya'o/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa yang de bzhin no//_//
[\[238a.7\]]shes rab kyi pha rol tu phyin pa khri brgyad stong pa/_bam po [{]bcwa [,]bco [}]brgyad pa/_tshe dang ldan pa shA ri'i bu shes rab kyi pha rol tu phyin pa yang 'jig rten pa'i yang yod/_'jig rten las 'das pa'i yang yod de/_de la 'jig rten pa'i shes rab kyi pha rol tu phyin pa gang 
[\[238b\]]
[\[238b.1\]]zhe na/_tshe dang ldan pa shA ri'i bu 'di la byang chub sems dpa' sems dpa' chen po bdag gis ser sna'i sems tshar bcad do/_/zhes dmigs pa la gnas nas sbyin pa sbyin par byed de/_de yang bdag dang /_sems can dang /_sbyin pa'i 'du shes la gnas shing /_
[\[238b.2\]]de bdog pa thams cad yongs su gtong ste/_dmigs pa la gnas nas/_phyi dang nang gi dngos po'am/_zin pa'am/_ma zin pa'am/_ci bdog pa thams cad yongs su gtong ba dang /_de sbyangs pa'i yon tan la gnas shing /_lus dang /_ngag dang sems 
[\[238b.3\]]kyi dmigs pa la gnas te/_bdag tu lta ba la gnas/_sems can du lta ba dang /_dge bar lta ba la gnas shing /_tshul khrims dang /_dge ba bcu'i las kyi lam de dag la bsten pa tshul khrims dag sems can thams cad dang thun mong du byas shing byang chub 
[\[238b.4\]]dmigs nas/_dmigs pa'i tshul gyis byang chub tu yongs su bsngo ba dang /_de bdag la stod cing gzhan la smod pa dang /_bdag dang sems can dang /_bzod par lta ba la gnas shing /_sems can thams cad kyis nyes par byas pa bzod par byed la/_
[\[238b.5\]]dge ba'i rtsa ba de yang sems can thams cad dang thun mong du byas nas/_dmigs pa'i tshul gyis bla na med pa yang dag par rdzogs pa'i byang chub tu yongs su bsngo ba dang /_de lus dmigs shing /_bsod nams kyi tshogs dmigs la/_ye shes kyi tshogs 
[\[238b.6\]]dmigs shing /_bdag dmigs la sems can rnams dmigs te/_byang chub dmigs shing brtson 'grus rtsom ste/_de brtson 'grus rtsom pa des rlom sems su byed pa dang /_de byams pa dang /_snying rje dang /_dga' ba dang /_btang snyoms sgom 
[\[238b.7\]]par byed cing /_bsam gtan rnams dang /_mngon par shes pa rnams dang /_ting nge 'dzin rnams dang /_snyoms par 'jug pa rnams la yang snyoms par 'jug la/_ldang bar yang byed cing /_de dag gi ro myong bar yang byed la/_de dag gis 
[\[239a\]]
[\[239a.1\]]rlom sems su yang byed cing /_dmigs pa'i lta ba can du gyur nas/_dge ba'i rtsa ba rnams sems can thams cad dang thun mong du byas shing /_byang chub tu yongs su bsngo ba de ni 'jig rten pa'i'o/_/de gzugs stong ngo zhes bya bar dmigs/_
[\[239a.2\]]tshor ba dang /_'du shes dang /_'du byed rnams dang /_rnam par shes pa stong ngo zhes bya bar dmigs shing /_de bzhin du sangs rgyas kyi byang chub kyi bar du dmigs nas/_stong pa nyid sgom ste/_de dmigs pa la spyod cing /_dge ba'i rtsa ba de dag kyang sems 
[\[239a.3\]]can thams cad dang thun mong du byas nas/_de yang dmigs pa'i tshul gyis bla na med pa yang dag par rdzogs pa'i byang chub tu yongs su bsngo ba dang /_dmigs pa'i tshul gyis sdig pa thams cad so sor 'chags pa dang /_bdag dang gzhan gyi bsod nams thams cad la 
[\[239a.4\]]rjes su yi rang ba dang /_bdag dang gzhan gyi don gyi phyir dmigs nas/_thabs ma yin pas sangs rgyas thams cad la gsol ba 'debs pa dang /_phung po gsum pa'i bsod nams thabs ma yin pas sems can thams cad dang thun mong du byas nas rnam pa thams 
[\[239a.5\]]cad mkhyen pa nyid du yongs su bsngo ba de ni 'jig rten pa'i shes rab kyi pha rol tu phyin pa zhes bya'o/_/de la 'jig rten las 'das pa'i shes rab kyi pha rol tu phyin pa gang zhe na/_bdag dang /_sems can dang /_sbyin par bya ba mi dmigs pa'i shes rab 'khor 
[\[239a.6\]]gsum yongs su dag pas byang chub kyi phyir sbyin pa'i pha rol tu phyin pa yongs su sbyong bar byed pa dang /_bdag dang /_sems can dang /_tshul khrims dang /_byang chub mi dmigs te/_'khor gsum yongs su dag pas byang chub kyi phyir tshul khrims 
[\[239a.7\]]yongs su sbyong bar byed pa dang /_bdag dang /_bzod pa dang /_byang chub mi dmigs te/_'khor gsum yongs su dag pas/_byang chub kyi phyir bzod pa'i pha rol tu phyin pa yongs su sbyong bar byed pa dang /_bdag dang /_lus dang /_sems dang /_
[\[239b\]]
[\[239b.1\]]brtson 'grus dang /_bsod nams dang /_ye shes mi dmigs te/_'khor gsum yongs su dag pas byang chub kyi phyir/_brtson 'grus kyi pha rol tu phyin pa yongs su sbyong bar byed pa dang /_bdag dang /_sems can dang /_bsam gtan dang /_ting 
[\[239b.2\]]nge 'dzin dang /_snyoms par 'jug pa rnams mi dmigs te/_'khor gsum yongs su dag pas byang chub kyi phyir bsam gtan gyi pha rol tu phyin pa yongs su sbyong bar byed pa dang /_sems can thams cad mi dmigs pas byang chub kyi phyir/_shes rab kyi pha 
[\[239b.3\]]rol tu phyin pa yongs su sbyong bar byed pa dang /_dge ba'i rtsa ba thams cad kyang yongs su bsngo ba dug med pa dang /_yongs su bsngo ba bla na med pa dang /_yongs su bsngo ba mi mnyam pa dang mnyam pa dang /_yongs su bsngo ba bsam gyis mi khyab pa dang /_yongs 
[\[239b.4\]]su bsngo ba mtshungs pa med pa dang /_yongs su bsngo ba dpag tu med pas/_bla na med pa yang dag par rdzogs pa'i byang chub tu yongs su sngo bar byed pa ste/_de ni 'jig rten las 'das pa'i shes rab kyi pha rol tu phyin pa zhes bya'o/_/ci'i phyir na/_'jig 
[\[239b.5\]]rten pa zhes bya/_ci'i phyir na/_'jig rten las 'das pa zhes bya zhe na/_de la 'jig rten pa zhes bya ba ni/_gang dag gis 'jig rten du 'gyur ba dang /_gang dag 'jig rten 'grub par byed pa dang /_gang dag gis 'jig rten dang mnyam pa dang /_
[\[239b.6\]]gang dag gis 'jig rten gyi phyir sbyin pa dang /_gang dag gis 'jig rten las 'byung bar mi 'gyur ba dang /_gang dag 'jig rten 'byung bar 'gyur ba dang /_gang dag 'jig rten du 'byung bar 'gyur ba ste/_de dag ni 'jig rten pa zhes bya'o/_/de la 
[\[239b.7\]]'jig rten las 'das pa gang zhe na/_gang dag gis 'jig rten sgrol ba dang /_gang dag 'jig rten sel bar byed pa dang /_'jig rten gang dag gis sgrol bar byed pa dang /_gang dag 'jig rten ma yin par 'gyur ba dang /_gang dag gis 
[\[240a\]]
[\[240a.1\]]'jig rten las 'byung bar 'gyur ba dang /_gang dag 'jig rten las sgrol ba dang /_gang dag 'jig rten du sgrol bar byed pa ste/_de dag ni 'jig rten las 'das pa zhes bya'o/_/tshe dang ldan pa shA ri'i bu byang chub sems dpa' 
[\[240a.2\]]sems dpa' chen po pha rol tu phyin pa drug la spyod pa ni/_de ltar byang chub kyi lam yongs su sbyong bar byed do/_/shA ri'i bus smras pa/_tshe dang ldan pa rab 'byor byang chub sems dpa' sems dpa' chen po'i byang chub kyi lam gang yin/_rab 'byor gyis 
[\[240a.3\]]smras pa/_tshe dang ldan pa shA ri'i bu dran pa nye bar gzhag pa bzhi ni/_byang chub sems dpa' sems dpa' chen po'i byang chub kyi lam yin no/_/yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga 
[\[240a.4\]]dang /_byang chub kyi yan lag bdun dang /_'phags pa'i lam yan lag brgyad pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_nang stong pa nyid dang /_dngos po med pa'i ngo bo nyid stong pa nyid kyi bar 
[\[240a.5\]]dang /_ting nge 'dzin thams cad dang /_gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_byams 
[\[240a.6\]]pa chen po dang /_snying rje chen po ste/_tshe dang ldan pa shA ri'i bu de dag ni/_byang chub sems dpa' sems dpa' chen po'i byang chub kyi lam zhes bya'o/_/shA ri'i bus smras pa/_tshe dang ldan pa rab 'byor de pha rol tu phyin pa gang gi skyes bu'i 
[\[240a.7\]]rtsal yin/_rab 'byor gyis smras pa/_tshe dang ldan pa shA ri'i bu de ni/_shes rab kyi pha rol tu phyin pa'i skyes bu'i rtsal yin no/_/de ci'i phyir zhe na/_tshe dang ldan pa shA ri'i bu 'di ltar shes rab kyi pha rol tu phyin pa ni nyan thos kyi chos rnams dang /_
[\[240b\]]
[\[240b.1\]]rang sangs rgyas kyi chos rnams dang /_byang chub sems dpa'i chos rnams dang /_sangs rgyas kyi chos rnams dang /_dge ba'i chos thams cad skyed par byed pa yin pa'i phyir te/_tshe dang ldan pa shA ri'i bu shes rab kyi pha rol tu phyin pa ni/_nyan thos kyi 
[\[240b.2\]]chos rnams dang /_rang sangs rgyas kyi chos rnams dang /_byang chub sems dpa'i chos rnams dang /_sangs rgyas kyi chos rnams dang /_dge ba'i chos thams cad yongs su 'dzin zhing /_yang dag par 'dzin par byed pa yin no/_/tshe dang 
[\[240b.3\]]ldan pa shA ri'i bu sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis kyang /_shes rab kyi pha rol tu phyin pa 'di la spyad nas/_bla na med pa yang dag par rdzogs pa'i byang chub mngon par rdzogs par sangs rgyas 
[\[240b.4\]]par gyur to/_/tshe dang ldan pa shA ri'i bu ma byon pa'i de bzhin gshegs pa dgra bcom pa yang dag par rdzogs pa'i sangs rgyas rnams kyang /_shes rab kyi pha rol tu phyin pa 'di nyid la bslabs nas/_bla na med pa yang dag par rdzogs pa'i 
[\[240b.5\]]byang chub mngon par rdzogs par 'tshang rgya bar 'gyur ro/_/tshe dang ldan pa shA ri'i bu de bzhin gshegs pa dgra bcom pa yang dag par rdzogs pa'i sangs rgyas gang dag da ltar phyogs bcu'i 'jig rten na bzhugs te/_'tsho zhing gzhes pa de 
[\[240b.6\]]dag kyang /_shes rab kyi pha rol tu phyin pa 'di nyid la bslabs nas/_bla na med pa yang dag par rdzogs pa'i byang chub mngon par rdzogs par sangs rgyas so/_/tshe dang ldan pa shA ri'i bu shes rab kyi pha rol tu phyin pa 'di bshad pa na/_
[\[240b.7\]]gal te byang chub sems dpa' sems dpa' chen po nem nur med cing rmongs pa med par gyur na/_byang chub sems dpa' sems dpa' chen po de ni/_'di lta ste/_sems can thams cad bskyab pa dang sems can thams cad yongs su mi 
[\[241a\]]
[\[241a.1\]]gtang ba'i phyir/_'di ltar gnas pa 'dis gnas pa yin par rig par bya ste/_de yang mi gnas pa'i tshul gyis gnas shing /_byang chub sems dpa' sems dpa' chen po de ni 'di lta ste/_snying rje chen po yid la byed pa de dang ma bral bar rig par bya'o/_/
[\[241a.2\]]shA ri'i bus smras pa/_tshe dang ldan pa rab 'byor 'di lta ste/_snying rje chen po yid la byed pa'i yid la byed pa de dang ma bral bar gnas pa des gnas pa de byang chub sems dpa' sems dpa' chen po yin par 'dod na/_tshe dang ldan pa rab 'byor de ltar na sems can thams cad kyang 
[\[241a.3\]]byang chub sems dpa' yin par 'gyur ro/_/de ci'i phyir zhe na/_tshe dang ldan pa rab 'byor 'di ltar sems can thams cad ni yid la byed pa dang ma bral ba'i phyir ro/_/rab 'byor gyis smras pa/_tshe dang ldan pa shA ri'i bu legs so legs so/_/tshe dang ldan pa shA ri'i bus 
[\[241a.4\]]yang dag pa'i tshig brjod pas don de nyid yongs su bzung ba ni/_tshe dang ldan pa shA ri'i bu dmigs su phebs so/_/de ci'i phyir zhe na/_tshe dang ldan pa shA ri'i bu sems can med pa'i phyir yid la byed pa med par rig par bya/_sems can stong pa nyid kyi phyir yid la byed pa stong 
[\[241a.5\]]pa nyid du rig par bya/_sems can dben pa'i phyir yid la byed pa dben par rig par bya/_sems can ngo bo nyid med pa'i phyir yid la byed pa ngo bo nyid med par rig par bya zhing sems can mngon par rdzogs par 'tshang rgya ba med pa'i phyir yid la byed pa mngon par rdzogs par 
[\[241a.6\]]'tshang rgya ba med par rig par bya ba'i phyir ro/_/tshe dang ldan pa shA ri'i bu gzugs med pa'i phyir/_yid la byed pa med par rig par bya/_gzugs stong pa nyid kyi phyir yid la byed pa stong pa nyid du rig par bya/_gzugs dben pa nyid kyi phyir yid la byed pa dben pa 
[\[241a.7\]]nyid du rig par bya/_gzugs ngo bo nyid med pa'i phyir yid la byed pa ngo bo nyid med par rig par bya/_gzugs mngon par rdzogs par 'tshang rgya ba med pa'i phyir yid la byed pa mngon par rdzogs par 'tshang rgya ba med par rig par bya'o/_/de bzhin du tshor ba dang /_'du shes dang /_
[\[241b\]]
[\[241b.1\]]'du byed rnams dang /_rnam par shes pa med pa'i phyir yid la byed pa med par rig par bya'o/_/rnam par shes pa stong pa nyid kyi phyir yid la byed pa stong pa nyid du rig par bya'o/_/rnam par shes pa dben pa nyid kyi phyir yid la byed pa dben pa nyid du rig par bya'o/_/rnam par shes pa 
[\[241b.2\]]ngo bo nyid med pa'i phyir yid la byed pa ngo bo nyid med par rig par bya'o/_/rnam par shes pa mngon par rdzogs par 'tshang rgya ba med pa'i phyir yid la byed pa mngon par rdzogs par 'tshang rgya ba med par rig par bya'o/_/de bzhin du khams rnams dang /_skye mched rnams dang /_rten 
[\[241b.3\]]cing 'brel par 'byung ba dang /_bden pa dang /_byang chub kyi phyogs kyi chos dang /_pha rol tu phyin pa dang /_stong pa nyid thams cad dang /_ting nge 'dzin thams cad dang /_gzungs kyi sgo thams cad dang /_rnam pa thams cad mkhyen pa nyid kyi bar du med pa'i phyir/_yid la 
[\[241b.4\]]byed pa med par rig par bya'o/_/de bzhin du rnam pa thams cad mkhyen pa nyid stong pa nyid dang /_rnam pa thams cad mkhyen pa nyid dben pa dang /_rnam pa thams cad mkhyen pa nyid ngo bo nyid med pa dang /_rnam pa thams cad mkhyen pa nyid mngon par rdzogs par 'tshang rgya ba med pa'i phyir 
[\[241b.5\]]yid la byed pa mngon par rdzogs par 'tshang rgya ba med par rig par bya ste/_tshe dang ldan pa shA ri'i bu rnam grangs des na/_byang chub sems dpa' sems dpa' chen po ni gnas pa 'di dang /_yid la byed pa 'di dang ma bral lo zhes kho bo smra'o/_/de nas bcom ldan 'das kyis 
[\[241b.6\]]tshe dang ldan pa rab 'byor la legs so zhes bya ba byin te/_rab 'byor legs so legs so/_/'di ltar de bzhin gshegs pa'i mthus/_ji ltar khyod kyis bstan pa de ltar byang chub sems dpa' sems dpa' chen po rnams la yang shes rab kyi pha rol tu phyin pa bstan par bya 
[\[241b.7\]]ste/_byang chub sems dpa' sems dpa' chen pos kyang ji ltar khyod kyis bstan pa de ltar shes rab kyi pha rol tu phyin pa la bslab par bya'o/_/tshe dang ldan pa rab 'byor gyis shes rab kyi pha rol tu phyin pa'i le'u 'di bshad pa na/_stong gsum gyi stong chen po'i 'jig rten gyi 
[\[242a\]]
[\[242a.1\]]khams 'di rnam pa drug tu rab tu g.yos te/_g.yos rab tu g.yos/_kun tu rab tu g.yos so/_/'gul rab tu 'gul/_kun tu rab tu 'gul to/_/ldeg rab tu ldeg_/kun tu rab tu ldeg go/_/'khrugs rab tu 'khrugs/_kun tu rab tu 'khrugs so/_/
[\[242a.2\]]'ur 'ur/_rab tu 'ur 'ur/_kun tu rab tu 'ur 'ur ro/_/chem chem/_rab tu chem chem/_kun tu rab tu chem chem mo/_/shar phyogs dma' na nub phyogs mtho/_nub phyogs dma' na shar phyogs mtho/_lho phyogs dma' na byang phyogs mtho/_byang phyogs dma' na lho phyogs 
[\[242a.3\]]mtho/_/dbus dma' na mtha' mtho/_mtha' dma' na dbus mtho bar gyur to/_/de nas de'i tshe/_bcom ldan 'das 'dzum pa mdzad do/_/de nas bcom ldan 'das la tshe dang ldan pa rab 'byor gyis 'di skad ces gsol to/_/bcom ldan 'das 'dzum pa mdzad pa'i rgyu gang lags/_
[\[242a.4\]]rkyen gang lags/_bcom ldan 'das kyis bka' stsal pa/_rab 'byor ji ltar 'jig rten gyi khams mi mjed 'di nang shes rab kyi pha rol tu phyin pa ston pa de bzhin du/_shar phyogs kyi 'jig rten gyi khams dpag tu med/_grangs med pa dag na yang /_de bzhin gshegs pa dgra 
[\[242a.5\]]bcom pa yang dag par rdzogs pa'i sangs rgyas rnams byang chub sems dpa' sems dpa' chen po rnams la shes rab kyi pha rol tu phyin pa 'di nyid ston par mdzad do/_/de bzhin du phyogs bcu kho ra yug kun gyi 'jig rten gyi khams dpag tu med/_grangs med pa dag na/_de bzhin gshegs 
[\[242a.6\]]pa dgra bcom pa yang dag par rdzogs pa'i sangs rgyas rnams byang chub sems dpa' sems dpa' chen po rnams la shes rab kyi pha rol tu phyin pa 'di nyid ston par mdzad do/_/tshe dang ldan pa rab 'byor gyis shes rab kyi pha rol tu phyin pa bstan pa 'di bshad pa na/_lha dang mi'i skye dgu rnams las 
[\[242a.7\]]srog chags 'bum nyi khris mi skye ba'i chos la bzod pa thob par gyur to/_/phyogs bcu kun gyi 'jig rten gyi khams su sangs rgyas bcom ldan 'das de dag gis/_byang chub sems dpa' sems dpa' chen po rnams la shes rab kyi pha rol tu phyin pa 'di nyid ston pa mdzad na yang sems can 
[\[242b\]]
[\[242b.1\]]dpag tu med/_grangs med pa rnams kyis bla na med pa yang dag par rdzogs pa'i byang chub tu sems bskyed par gyur to/_/sangs rgyas dang byang chub sems dpa' thams cad kyi yum/_shes rab kyi pha rol tu phyin pa khri brgyad stong pa las/_gnas brtan rab 'byor gyi 
[\[242b.2\]]le'u zhes bya ste/_nyi shu rtsa gcig pa'o//_//de nas stong gsum gyi stong chen po'i 'jig rten gyi khams 'di na rgyal po chen po gang dag 'khod pa de dag thams cad lha'i bu bye ba khrag khrig phrag 'bum phrag du ma dang lhan cig tu 'khor de nyid du 'dus par gyur to/_/
[\[242b.3\]]de bzhin du lha'i dbang po brgya byin rnams dang /_rab 'thab bral rnams dang /_yongs su dga' ldan rnams dang /_'phrul dga' rnams dang /_gzhan 'phrul dbang byed rnams dang /_tshangs pa'i mdun na 'don rnams kyang /_tshangs pa'i bar dag dang lhan cig tu 
[\[242b.4\]]'dus par gyur to/_/stong gsum gyi stong chen po'i 'jig rten gyi khams 'di na tshangs pa dang /_gnas gtsang ma'i ris kyi bar gyi lha'i bu gang dag ji snyed 'khod pa rnams kyang lha'i bu bye ba khrag khrig phrag 'bum phrag du ma dang lhan cig tu 'dus par gyur to/_/rgyal chen 
[\[242b.5\]]bzhi'i ris kyi lha'i bu de dag gi las kyi rnam par smin pa las byung ba'i lus kyi 'od gang yin pa dang /_sum cu rtsa gsum dang /_'thab bral dang /_dga' ldan dang /_'phrul dga' dang /_gzhan 'phrul dbang byed dang /_tshangs pa dang /_gnas gtsang ma'i ris kyi 
[\[242b.6\]]bar gyi lha'i bu rnams kyi las kyi rnam par smin pa las byung ba'i lus kyi 'od gang yin pa de dag ni de bzhin gshegs pa'i rang bzhin gyi 'od kyi brgya'i char yang nye bar mi 'gro'o/_/stong gi cha dang /_'bum gyi cha dang /_bye ba phrag 'bum gyi cha dang /_grangs dang /_cha dang /_
[\[242b.7\]]bgrang ba dang /_dpe dang /_rgyur yang mi bzod do/_/de bzhin gshegs pa'i rang bzhin gyi 'od kyi gan na/_lha rnams kyi las kyi rnam par smin pa las byung ba'i lus kyi 'od de dag thams cad ni lham me ma yin/_lhan ne ma yin/_lhang nge ma yin no/_/de 
[\[243a\]]
[\[243a.1\]]bzhin gshegs pa'i 'od ni de dag gi nang na mchog tu snang ngo /_/phul du snang ngo /_/khyad par du 'phags par snang ngo /_/rab dang /_rab mchog dang /_gya nom pa dang /_bla na med pa dang /_gong na med par snang ngo /_/'di lta ste dper na/_'dzam bu chu bo'i 
[\[243a.2\]]gser gyi gnan lcags nag po ni ka ba tshig pa bzhin du lham me ma yin/_lhan ne ma yin/_lhang nge ma yin no/_/de bzhin du/_de bzhin gshegs pa'i rang bzhin gyi 'od kyi gnan lha rnams kyi las kyi rnam par smin pa las byung ba'i lus kyi 'od de dag thams cad kyang lham me ma 
[\[243a.3\]]yin/_lhan ne ma yin/_lhang nge ma yin te/_de bzhin gshegs pa'i 'od ni de dag gi nang na mchog tu snang ngo /_/phul du snang ngo /_/khyad par du 'phags par snang ngo /_/rab dang /_rab mchog dang /_gya nom pa dang /_bla na med pa dang /_gong na med par snang ngo /_/
[\[243a.4\]]de nas lha'i dbang po brgya byin gyis tshe dang ldan pa rab 'byor la 'di skad ces smras so/_/btsun pa rab 'byor stong gsum gyi stong chen po'i 'jig rten gyi khams 'di na rgyal chen bzhi'i ris kyi lha rnams dang /_sum cu rtsa gsum pa rnams dang /_'thab bral rnams dang /_dga' ldan 
[\[243a.5\]]rnams dang /_'phrul dga' rnams dang /_gzhan 'phrul dbang byed rnams dang /_gnas gtsang ma'i ris kyi bar gyi lha'i bu gang dag 'khod pa de dag thams cad btsun pa rab 'byor la chos nyan pa'i phyir 'dus te/_shes rab kyi pha rol tu phyin pa bstan pa nyan par 'dod na/_
[\[243a.6\]]btsun pa rab 'byor byang chub sems dpa' sems dpa' chen pos ji ltar shes rab kyi pha rol tu phyin pa la gnas par bya/_byang chub sems dpa' sems dpa' chen po'i shes rab kyi pha rol tu phyin pa ni gang yin/_byang chub sems dpa' sems dpa' chen pos shes rab kyi pha 
[\[243a.7\]]rol tu phyin pa la ni ji ltar bslab par bya/_de skad ces smras pa dang /_tshe dang ldan pa rab 'byor gyis lha'i dbang po brgya byin la 'di skad ces smras so/_/kau shi ka de'i phyir legs par rab tu nyon la/_yid la zung shig dang /_sangs rgyas kyi mthu dang /_sangs rgyas 
[\[243b\]]
[\[243b.1\]]kyi byin gyi rlabs kyis byang chub sems dpa' sems dpa' chen po rnams kyi shes rab kyi pha rol tu phyin pa gang yin pa dang /_byang chub sems dpa' sems dpa' chen pos ji ltar shes rab kyi pha rol tu phyin pa la gnas par bya ba dang /_byang chub sems dpa' sems dpa' chen 
[\[243b.2\]]pos ji ltar shes rab kyi pha rol tu phyin pa la bslab par bya ba dag bstan par byas/_lha'i bu gang dag gis bla na med pa yang dag par rdzogs pa'i byang chub tu sems ma bskyed pa de dag gis kyang /_bla na med pa yang dag par rdzogs pa'i byang chub tu sems bskyed par gyis shig_/gang 
[\[243b.3\]]dag yang dag pa'i skyon med pa la zhugs pa de dag ni bla na med pa yang dag par rdzogs pa'i byang chub tu sems bskyed pa'i mthu med do/_/de ci'i phyir zhe na/_de dag gis 'khor ba'i rgyun gyi mtshams bcad pa'i phyir ro/_/'on kyang gal te de dag bla na med pa yang dag par rdzogs 
[\[243b.4\]]pa'i byang chub tu sems bskyed na/_kho bo ni dge ba'i phyogs kyi bar chad mi byed pas de dag la yang rjes su yi rang ste/_khyad par du 'phags pa'i chos rnams las khyad par du 'phags pa'i chos rnams la lhag par dmigs par bya'o/_/kau shi ka de la byang chub sems dpa' 
[\[243b.5\]]sems dpa' chen po'i shes rab kyi pha rol tu phyin pa gang zhe na/_kau shi ka 'di la byang chub sems dpa' sems dpa' chen pos rnam pa thams cad mkhyen pa nyid dang ldan pa'i sems bskyed pas gzugs mi rtag par yid la bya'o/_/sdug bsngal ba dang /_bdag med pa dang /_
[\[243b.6\]]stong pa dang /_nad dang /_'bras dang /_zug rngu dang /_sdig pa dang /_gzhan la rag las pa dang /_'jig pa'i chos can dang /_mi brtan pa dang /_rab tu 'jig pa'i ngang tshul can dang /_'jigs pa dang /_'tshe ba dang /_'go ba'i nad lta bur yid la bya ste/_de yang 
[\[243b.7\]]mi dmigs pa'i tshul gyis yid la bya'o/_/de bzhin du tshor ba dang /_'du shes dang /_'du byed rnams dang /_rnam par shes pa dang /_de bzhin du mig dang /_rna ba dang /_sna dang /_lce dang /_lus dang /_yid dang /_de bzhin du sa'i khams dang /_chu'i khams dang /_me'i 
[\[244a\]]
[\[244a.1\]]khams dang /_rlung gi khams dang /_nam mkha'i khams dang /_rnam par shes pa'i khams mi rtag par yid la bya'o/_/sdug bsngal ba dang /_bdag med pa dang /_stong pa dang /_nad dang /_'bras dang /_zug rngu dang /_sdig pa dang /_gzhan 
[\[244a.2\]]la rag las pa dang /_'jig pa'i chos can dang /_mi brtan pa dang /_rab tu 'jig pa'i ngang tshul can dang /_'jigs pa dang /_'tshe ba dang /_'go ba'i nad lta bur yid la bya ste/_de yang mi dmigs pa'i tshul gyis yid la bya'o/_/rnam pa thams cad mkhyen 
[\[244a.3\]]pa nyid dang ldan pa'i sems bskyed pas ma rig pa'i rkyen gyis 'du byed rnams zhes bya bar yid la bya ste/_de yang mi rtag pa dang /_sdug bsngal ba dang /_bdag med pa dang /_zhi ba dang /_dben pa dang /_stong par yid la bya'o/_/'du byed kyi rkyen gyis rnam par shes pa/_
[\[244a.4\]]rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_srid pa'i rkyen 
[\[244a.5\]]gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung ste/_de ltar na sdug bsngal gyi phung po chen po 'ba' zhig po 'di 'byung bar 'gyur te/_de yang mi rtag pa dang /_
[\[244a.6\]]sdug bsngal ba dang /_bdag med pa dang /_zhi ba dang /_dben pa dang /_stong par yid la bya ste/_de yang mi dmigs pa'i tshul gyis bya'o/_/rnam pa thams cad mkhyen pa nyid dang ldan pa'i yid la bya ba dag gis ma rig pa 'gags pas 'du byed 'gag ste/_de yang 
[\[244a.7\]]mi rtag pa dang /_sdug bsngal ba dang /_bdag med pa dang /_zhi ba dang /_dben pa dang /_stong pa nyid dang /_mtshan ma med pa dang /_smon pa med pa dang /_mngon par 'du bya ba med par yid la bya'o/_/'du byed 'gags pas rnam par shes pa 'gag_/rnam par 
[\[244b\]]
[\[244b.1\]]shes pa 'gags pas ming dang gzugs 'gag_/ming dang gzugs 'gags pas skye mched drug 'gag_/skye mched drug 'gags pas reg pa 'gag_/reg pa 'gags pas tshor ba 'gag_/tshor ba 'gags pas sred pa 'gag_/sred pa 'gags pas 
[\[244b.2\]]len pa 'gag_/len pa 'gags pas srid pa 'gag_/srid pa 'gags pas skye ba 'gag_/skye ba 'gags pas rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'gag ste/_de ltar na sdug bsngal 
[\[244b.3\]]gyi phung po chen po 'ba' zhig po 'di 'gag par 'gyur te/_de yang bdag med pa dang /_zhi ba dang /_dben pa dang /_stong pa nyid dang /_mtshan ma med pa dang /_smon pa med pa dang /_mngon par 'du byed pa med par yid la bya ste/_de yang mi dmigs pa'i tshul gyis bya'o/_/
[\[244b.4\]]kau shi ka gzhan yang byang chub sems dpa' sems dpa' chen pos rnam pa thams cad mkhyen pa nyid dang ldan pa'i sems bskyed pas dran pa nye bar gzhag pa bzhi bsgom ste/_de yang mi dmigs pa'i tshul gyis bsgom mo/_/de bzhin du yang dag par spong ba bzhi dang /_rdzu 'phrul 
[\[244b.5\]]gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas 
[\[244b.6\]]kyi chos ma 'dres pa [{]bcwa [,]bco [}]brgyad bsgom ste/_de yang mi dmigs pa'i tshul gyis bsgom mo/_/kau shi ka gzhan yang byang chub sems dpa' sems dpa' chen po rnam pa thams cad mkhyen pa nyid dang ldan pa'i sems bskyed pas sbyin pa'i pha rol tu phyin pa la spyod de/_de yang mi 
[\[244b.7\]]dmigs pa'i tshul gyis spyod do/_/de bzhin du rnam pa thams cad mkhyen pa nyid dang ldan pa'i sems bskyed pa dag gis tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu 
[\[245a\]]
[\[245a.1\]]phyin pa dang /_shes rab kyi pha rol tu phyin pa la spyod de/_de yang mi dmigs pa'i tshul gyis spyod do/_/kau shi ka gzhan yang gang gi tshe/_byang chub sems dpa' sems dpa' chen po shes rab kyi pha rol tu phyin pa la spyod pa'i tshe/_'di ltar chos dang /_
[\[245a.2\]]chos rnams sbyor bar byed cing /_rtog sbyor du byed la/_yongs su rdzogs par byed cing /_yongs su khyab par byed de/_chos 'di dag thams cad ni bdag med cing /_bdag dang bdag gi dang bral ba'o zhes so sor rtog par byed do/_/de ci'i phyir zhe na/_'di ltar byang 
[\[245a.3\]]chub sems dpa' sems dpa' chen po'i dge ba'i rtsa ba'i sems gang yin pa de ni byang chub kyi sems dang 'grogs pa ma yin la/_yongs su bsngo ba'i sems gang yin pa de yang dge ba'i rtsa ba'i sems dang 'grogs pa ma yin pa'i phyir te/_kau shi ka dge ba'i rtsa ba'i 
[\[245a.4\]]sems gang yin pa de ni byang chub kyi sems la med cing mi dmigs/_byang chub kyi sems gang yin pa de yang dge ba'i rtsa ba'i sems la med cing mi dmigs/_byang chub kyi sems gang yin pa de ni yongs su bsngo ba'i sems la med cing mi dmigs/_yongs su bsngo 
[\[245a.5\]]ba'i sems gang yin pa de yang byang chub kyi sems la med cing mi dmigs la/_dge ba'i rtsa ba'i sems gang yin pa de yang dge ba'i rtsa ba'i sems la med/_byang chub kyi sems gang yin pa de yang byang chub kyi sems la med/_yongs su bsngo ba'i sems gang 
[\[245a.6\]]yin pa de yang yongs su bsngo ba'i sems la med de/_kau shi ka gang de ltar chos thams cad la so sor rtog kyang /_chos gang la yang mngon par zhen pa med cing mi dmigs pa de ni/_byang chub sems dpa' sems dpa' chen po'i shes rab kyi pha rol tu phyin pa 
[\[245a.7\]]yin no/_/de skad ces smras pa dang /_lha'i dbang po brgya byin gyis/_tshe dang ldan pa rab 'byor la 'di skad ces smras so/_/btsun pa rab 'byor ji ltar na yongs su bsngo ba'i sems byang chub kyi sems dang mi 'grogs pa yin/_ji ltar na byang chub kyi sems 
[\[245b\]]
[\[245b.1\]]yongs su bsngo ba'i sems dang mi 'grogs pa yin/_ji ltar na yongs su bsngo ba'i sems byang chub kyi sems la med cing mi dmigs pa yin/_ji ltar na byang chub kyi sems yongs su bsngo ba'i sems la med cing mi dmigs pa yin/_rab 'byor gyis smras pa/_kau shi 
[\[245b.2\]]ka yongs su bsngo ba'i sems gang yin pa de ni sems ma yin la/_byang chub kyi sems gang yin pa de yang sems ma yin te/_de ltar na sems ma yin pa gang yin pa de ni bsam gyis mi khyab pa yin la/_bsam gyis mi khyab pa gang yin pa de yang sems ma yin 
[\[245b.3\]]pas sems ma yin pas ni/_sems ma yin par yongs su sngo bar mi byed la/_bsam gyis mi khyab pas ni/_bsam gyis mi khyab par yongs su sngo bar mi byed de/_de ltar na sems ma yin pa gang yin pa de ni/_bsam gyis mi khyab pa yin la/_bsam gyis 
[\[245b.4\]]mi khyab pa gang yin pa de yang sems ma yin te/_kau shi ka de ni byang chub sems dpa' sems dpa' chen po'i shes rab kyi pha rol tu phyin pa yin no/_/de nas bcom ldan 'das kyis tshe dang ldan pa rab 'byor la 'di skad ces bka' stsal to/_/rab 'byor legs so 
[\[245b.5\]]legs so/_/rab 'byor gang khyod byang chub sems dpa' sems dpa' chen po rnams la shes rab kyi pha rol tu phyin pa ston cing /_spro ba skyed pa ni yang khyod legs so/_/rab 'byor gyis gsol pa/_bcom ldan 'das bdag gis ni byas pa gzo bar bgyi ste/_byas 
[\[245b.6\]]pa mi gzo bar mi bgyi lags so/_/'di ltar bcom ldan 'das kyis sngon byang chub sems dpa'i spyod pa spyad pa mdzad pa na/_sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyi thad na de dag gi nyan thos rnams kyis pha rol tu phyin pa 
[\[245b.7\]]drug la gdams shing rjes su bstan te/_yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dgyes par bgyis shing gzhug pa bgyis te bzhag nas/_bcom ldan 'das byang chub sems dpar gyur pas pha 
[\[246a\]]
[\[246a.1\]]rol tu phyin pa drug po de la bslabs te/_bla na med pa yang dag par rdzogs pa'i byang chub mngon par rdzogs par sangs rgyas lags so/_/bcom ldan 'das de bzhin du bdag cag gis kyang byang chub sems dpa' sems dpa' chen po rnams pha rol tu phyin pa 
[\[246a.2\]]drug la gdams par bgyi/_rjes su bstan par bgyi/_yang dag par bstan par bgyi/_yang dag par 'dzin du stsal bar bgyi/_yang dag par gzengs bstod par bgyi/_yang dag par rab tu dga' bar bgyi/_gzud par bgyi zhing gzhug par bgyi lags so/_/bdag 
[\[246a.3\]]cag gis byang chub sems dpa' sems dpa' chen po rnams pha rol tu phyin pa drug la gdams shing rjes su bstan te/_yang dag par bstan/_yang dag par 'dzin du stsal/_yang dag par gzengs bstod/_yang dag par rab tu dga' bar bgyis shing btsud de bzhag pa rnams 
[\[246a.4\]]ni/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur lags so/_/de nas tshe dang ldan pa rab 'byor gyis/_lha'i dbang po brgya byin la 'di skad ces smras so/_/kau shi ka de'i phyir legs par rab tu nyon la yid la zung shig dang /_byang 
[\[246a.5\]]chub sems dpa' sems dpa' chen pos ji ltar shes rab kyi pha rol tu phyin pa la gnas par bya ba dang /_ji ltar gnas par mi bya ba dag bshad par bya'o/_/kau shi ka gzugs ni gzugs kyis stong /_tshor ba dang /_'du shes dang /_'du byed rnams dang /_rnam par shes 
[\[246a.6\]]pa ni rnam par shes pas stong /_byang chub sems dpa' ni byang chub sems dpas stong ste/_kau shi ka de ltar na gzugs kyi stong pa nyid gang yin pa dang /_tshor ba dang /_'du shes dang /_'du byed rnams dang /_rnam par shes pa'i stong pa nyid gang yin pa dang /_byang 
[\[246a.7\]]chub sems dpa'i stong pa nyid gang yin pa de ni gnyis su med cing gnyis su dbyer med de/_kau shi ka byang chub sems dpa' sems dpa' chen pos de ltar shes rab kyi pha rol tu phyin pa la gnas par bya'o/_/kau shi ka gzhan yang mig ni mig gis stong /_rna ba dang /_sna 
[\[246b\]]
[\[246b.1\]]dang /_lce dang /_lus dang /_yid ni yid kyis stong /_byang chub sems dpa' ni byang chub sems dpas stong ste/_de ltar na mig gi stong pa nyid gang yin pa dang /_rna ba dang /_sna dang /_lce dang /_lus dang /_yid kyi stong pa nyid gang yin pa dang /_byang chub sems 
[\[246b.2\]]dpa'i stong pa nyid gang yin pa de ni gnyis su med cing gnyis su dbyer med de/_kau shi ka byang chub sems dpa' sems dpa' chen pos de ltar shes rab kyi pha rol tu phyin pa la gnas par bya'o/_/kau shi ka gzhan yang sa'i khams ni sa'i khams kyis stong /_chu'i khams dang /_
[\[246b.3\]]me'i khams dang /_rlung gi khams dang /_nam mkha'i khams dang /_rnam par shes pa'i khams ni rnam par shes pa'i khams kyis stong /_byang chub sems dpa' ni byang chub sems dpas stong ste/_de ltar na sa'i khams kyi stong pa nyid gang yin pa dang /_chu'i khams dang /_
[\[246b.4\]]me'i khams dang /_rlung gi khams dang /_nam mkha'i khams dang /_rnam par shes pa'i khams kyi stong pa nyid gang yin pa dang /_byang chub sems dpa'i stong pa nyid gang yin pa de ni gnyis su med cing gnyis su dbyer med de/_kau shi ka byang chub sems dpa' sems 
[\[246b.5\]]dpa' chen pos de ltar shes rab kyi pha rol tu phyin pa la gnas par bya'o/_/kau shi ka gzhan yang ma rig pa ni ma rig pas stong /_de bzhin du 'du byed dang /_rnam par shes pa dang /_ming dang /_gzugs dang /_skye mched drug dang /_reg pa dang /_tshor ba dang /_sred pa dang /_
[\[246b.6\]]len pa dang /_srid pa dang /_skye ba dang /_rga shi ni rga shis stong /_ma rig pa 'gag pa ni ma rig pa 'gag pas stong /_de bzhin du 'du byed dang /_rnam par shes pa dang /_ming dang /_gzugs dang /_skye mched drug dang /_reg pa dang /_tshor ba dang /_sred pa dang /_
[\[246b.7\]]len pa dang /_srid pa dang /_skye ba dang /_rga shi 'gag pa ni rga shi 'gag pas stong /_byang chub sems dpa' ni byang chub sems dpas stong ste/_de ltar na ma rig pa'i stong pa nyid gang yin pa dang /_ma rig pa 'gag pa'i stong pa nyid gang yin pa dang /_rga shi'i bar gyi 
[\[247a\]]
[\[247a.1\]]stong pa nyid gang yin pa dang /_rga shi 'gag pa'i bar gyi stong pa nyid gang yin pa dang /_byang chub sems dpa'i stong pa nyid gang yin pa de ni gnyis su med cing gnyis su dbyer med do/_/kau shi ka byang chub sems dpa' sems dpa' chen pos de ltar shes 
[\[247a.2\]]rab kyi pha rol tu phyin pa la gnas par bya'o/_/kau shi ka gzhan yang sbyin pa'i pha rol tu phyin pa ni sbyin pa'i pha rol tu phyin pas stong /_de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam 
[\[247a.3\]]gtan gyi pha rol tu phyin pa dang /_shes rab kyi pha rol tu phyin pa ni shes rab kyi pha rol tu phyin pas stong /_byang chub sems dpa' ni byang chub sems dpas stong ste/_de ltar na sbyin pa'i pha rol tu phyin pa'i stong pa nyid gang yin pa dang /_tshul khrims kyi pha rol tu phyin pa dang /_
[\[247a.4\]]bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa'i stong pa nyid gang yin pa dang /_byang chub sems dpa'i stong pa nyid gang yin pa de ni gnyis su med cing gnyis su dbyer med do/_/
[\[247a.5\]]kau shi ka gzhan yang nang stong pa nyid ni nang stong pa nyid kyis stong /_dngos po med pa'i ngo bo nyid stong pa nyid kyi bar ni/_dngos po med pa'i ngo bo nyid stong pa nyid kyi bar gyis stong /_byang chub sems dpa' ni byang chub sems dpas stong ste/_de ltar na nang stong pa nyid kyi stong pa 
[\[247a.6\]]nyid gang yin pa dang /_dngos po med pa'i ngo bo nyid stong pa nyid kyi bar gyi stong pa nyid gang yin pa dang /_byang chub sems dpa'i stong pa nyid gang yin pa de ni gnyis su med cing gnyis su dbyer med do/_/kau shi ka gzhan yang dran pa nye bar gzhag pa rnams ni dran pa nye 
[\[247a.7\]]bar gzhag pa rnams kyis stong /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu 
[\[247b\]]
[\[247b.1\]]dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyi bar ni/_sangs rgyas kyi chos ma 'dres pa rnams kyis stong /_byang chub sems dpa' ni byang chub sems dpas stong ste/_de ltar na dran pa nye 
[\[247b.2\]]bar gzhag pa rnams kyi stong pa nyid gang yin pa dang /_sangs rgyas kyi chos ma 'dres pa rnams kyi bar gyi stong pa nyid gang yin pa dang /_byang chub sems dpa'i stong pa nyid gang yin pa de ni gnyis su med cing gnyis su dbyer med do/_/kau shi ka gzhan yang ting nge 'dzin rnams 
[\[247b.3\]]ni ting nge 'dzin rnams kyis stong /_gzungs kyi sgo rnams ni gzungs kyi sgo rnams kyis stong /_byang chub sems dpa' ni byang chub sems dpas stong ste/_de ltar na ting nge 'dzin rnams kyi stong pa nyid gang yin pa dang /_gzungs kyi sgo rnams kyi stong pa nyid gang yin pa dang /_
[\[247b.4\]]byang chub sems dpa'i stong pa nyid gang yin pa de ni gnyis su med cing gnyis su dbyer med do/_/kau shi ka gzhan yang nyan thos kyi theg pa ni nyan thos kyi theg pas stong /_rang sangs rgyas kyi theg pa ni rang sangs rgyas kyi theg pas stong /_theg pa chen po ni theg pa chen pos stong /_
[\[247b.5\]]nyan thos ni nyan thos nyid kyis stong /_rang sangs rgyas ni rang sangs rgyas nyid kyis stong /_sangs rgyas ni sangs rgyas nyid kyis stong /_byang chub sems dpa' ni byang chub sems dpas stong ste/_de ltar na nyan thos kyi theg pa'i stong pa nyid gang yin pa dang /_nyan thos kyi 
[\[247b.6\]]stong pa nyid gang yin pa dang /_theg pa chen po'i bar gyi stong pa nyid gang yin pa dang /_sangs rgyas kyi stong pa nyid gang yin pa dang /_byang chub sems dpa'i stong pa nyid gang yin pa de ni gnyis su med cing gnyis su dbyer med do/_/kau shi ka gzhan yang rnam pa thams cad 
[\[247b.7\]]mkhyen pa nyid kyi bar ni rnam pa thams cad mkhyen pa nyid kyi bar gyis stong /_byang chub sems dpa' ni byang chub sems dpas stong ste/_de ltar na rnam pa thams cad mkhyen pa nyid kyi bar gyi stong pa nyid gang yin pa dang /_byang chub sems dpa'i stong pa nyid gang yin pa 
[\[248a\]]
[\[248a.1\]]de ni gnyis su med cing gnyis su dbyer med de/_kau shi ka byang chub sems dpa' sems dpa' chen pos de ltar shes rab kyi pha rol tu phyin pa la gnas par bya'o/_/de nas lha'i dbang po brgya byin gyis/_tshe dang ldan pa rab 'byor la 'di skad ces smras 
[\[248a.2\]]so/_/btsun pa rab 'byor byang chub sems dpa' sems dpa' chen pos ji ltar shes rab kyi pha rol tu phyin pa la gnas par mi bya ba yin/_rab 'byor gyis smras pa/_kau shi ka 'di la byang chub sems dpa' sems dpa' chen pos gzugs la dmigs pa'i tshul gyis 
[\[248a.3\]]gnas par mi bya'o/_/tshor ba dang /_'du shes dang /_'du byed rnams dang /_rnam par shes pa la dmigs pa'i tshul gyis gnas par mi bya'o/_/mig la gnas par mi bya'o/_/gzugs la gnas par mi bya'o/_/mig gi rnam par shes pa la gnas par mi bya'o/_/
[\[248a.4\]]mig gi 'dus te reg pa la gnas par mi bya'o/_/mig gi 'dus te reg pa las byung ba'i tshor ba la gnas par mi bya'o/_/de bzhin du rna ba dang /_sna dang /_lce dang /_lus dang /_yid la gnas par mi bya'o/_/chos rnams dang /_yid kyi rnam par shes pa dang /_yid kyi 
[\[248a.5\]]'dus te reg pa dang /_yid kyi 'dus te reg pa las byung ba'i tshor ba la dmigs pa'i tshul gyis gnas par mi bya'o/_/sa'i khams la dmigs pa'i tshul gyis gnas par mi bya'o/_/chu'i khams dang /_me'i khams dang /_rlung gi khams dang /_nam mkha'i khams 
[\[248a.6\]]dang /_rnam par shes pa'i khams la dmigs pa'i tshul gyis gnas par mi bya'o/_/dran pa nye bar gzhag pa rnams la dmigs pa'i tshul gyis gnas par mi bya'o/_/yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs 
[\[248a.7\]]rnams dang /_byang chub kyi yan lag rnams dang /_lam dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid la dmigs pa'i tshul gyis 
[\[248b\]]
[\[248b.1\]]gnas par mi bya'o/_/rgyun du zhugs pa'i 'bras bu la dmigs pa'i tshul gyis gnas par mi bya'o/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid la dmigs pa'i tshul gyis gnas par mi 
[\[248b.2\]]bya'o/_/sangs rgyas nyid la dmigs pa'i tshul gyis gnas par mi bya'o/_/kau shi ka de ltar na gzugs zhes bya bar dmigs pa'i tshul gyis gnas par mi bya'o/_/rnam pa thams cad mkhyen pa nyid ces bya ba'i bar du dmigs pa'i tshul gyis gnas par mi bya'o/_/de ltar 
[\[248b.3\]]na rgyun du zhugs pa'i 'bras bu zhes bya bar dmigs pa'i tshul gyis gnas par mi bya'o/_/sangs rgyas nyid ces bya ba'i bar du dmigs pa'i tshul gyis gnas par mi bya'o/_/gzugs rtag ces bya bar dmigs pa'i tshul gyis gnas par mi bya'o/_/de bzhin du mi rtag 
[\[248b.4\]]ces bya ba dang /_bde zhes bya ba dang /_sdug bsngal zhes bya ba dang /_bdag ces bya ba dang /_bdag med ces bya ba dang /_zhi zhes bya ba dang /_ma zhi zhes bya ba dang /_dben zhes bya ba dang /_mi dben zhes bya ba dang /_stong zhes bya ba dang /_mi stong zhes bya ba dang /_
[\[248b.5\]]mtshan ma yod ces bya ba dang /_mtshan ma med ces bya ba dang /_smon pa yod ces bya ba dang /_smon pa med ces bya bar dmigs pa'i tshul gyis gnas par mi bya'o/_/de bzhin du tshor ba dang /_'du shes dang /_'du byed rnams dang /_rnam par shes pa rtag ces bya ba 
[\[248b.6\]]dang /_mi rtag ces bya ba dang /_bde zhes bya ba dang /_sdug bsngal zhes bya ba dang /_bdag ces bya ba dang /_bdag med ces bya ba dang /_zhi zhes bya ba dang /_ma zhi zhes bya ba dang /_dben zhes bya ba dang /_mi dben zhes bya ba dang /_stong zhes bya ba dang /_
[\[248b.7\]]mi stong zhes bya ba dang /_mtshan ma yod ces bya ba dang /_mtshan ma med ces bya ba dang /_smon pa yod ces bya ba dang /_smon pa med ces bya bar dmigs pa'i tshul gyis gnas par mi bya'o/_/de bzhin du khams rnams dang /_skye mched rnams dang /_rten cing 'brel 
[\[249a\]]
[\[249a.1\]]bar 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa 
[\[249a.2\]]rnams rtag ces bya ba dang /_mi rtag ces bya ba dang /_smon pa yod ces bya ba dang /_smon pa med ces bya ba'i bar du dmigs pa'i tshul gyis gnas par mi bya'o/_/kau shi ka gzhan yang rgyun du zhugs pa'i 'bras bu ni 'dus ma byas kyis rab tu phye ba'o zhes bya bar dmigs 
[\[249a.3\]]pa'i tshul gyis gnas par mi bya'o/_/de bzhin du lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas ni 'dus ma byas kyis rab tu phye ba'o zhes bya bar dmigs pa'i tshul gyis gnas par mi bya'o/_/rnam pa thams 
[\[249a.4\]]cad mkhyen pa nyid kyi bar du 'dus ma byas kyis rab tu phye ba'o zhes bya bar dmigs pa'i tshul gyis gnas par mi bya'o/_/rgyun du zhugs pa ni sbyin gnas so zhes bya bar dmigs pa'i tshul gyis gnas par mi bya'o/_/de bzhin du lan cig phyir 'ong ba dang /_phyir mi 'ong ba dang /_
[\[249a.5\]]dgra bcom pa nyid dang /_rang sangs rgyas dang /_de bzhin gshegs pa dgra bcom pa yang dag par rdzogs pa'i sangs rgyas ni sbyin gnas so zhes bya bar dmigs pa'i tshul gyis gnas par mi bya'o/_/kau shi ka gzhan yang byang chub sems dpa' sems dpa' chen pos sa 
[\[249a.6\]]dang po la dmigs pa'i tshul gyis gnas par mi bya'o/_/de bzhin du sa bcu pa'i bar la dmigs pa'i tshul gyis gnas par mi bya'o/_/de ci'i phyir zhe na/_gnas pa yod na g.yo bar 'gyur ba'i phyir ro/_/kau shi ka gzhan yang byang chub sems dpa' sems dpa' chen pos 
[\[249a.7\]]sems dang po bskyed pa la gnas te/_sbyin pa'i pha rol tu phyin pa yongs su rdzogs par bya'o snyam du dmigs pa'i tshul gyis gnas par mi bya'o/_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa 
[\[249b\]]
[\[249b.1\]]dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su rdzogs par bya'o snyam du dmigs pa'i tshul gyis gnas par mi bya'o/_/dran pa nye bar gzhag pa rnams yongs su rdzogs par bya'o snyam du dmigs pa'i tshul gyis gnas par mi 
[\[249b.2\]]bya'o/_/yang dag par spong ba rnams dang /_rdzu 'phrul gyi rkang pa rnams dang /_dbang po dang /_stobs dang /_byang chub kyi yan lag dang /_lam rnams yongs su rdzogs par bya'o snyam du dmigs pa'i tshul gyis gnas par mi bya'o/_/byang chub sems dpa' sems 
[\[249b.3\]]dpa' chen pos byang chub sems dpa'i skyon med pa la 'jug par bya'o snyam du dmigs pa'i tshul gyis gnas par mi bya'o/_/byang chub sems dpa' sems dpa' chen pos byang chub sems dpa'i skyon med pa la zhugs nas phyir mi ldog pa'i sa la gnas par bya'o snyam du 
[\[249b.4\]]dmigs pa'i tshul gyis gnas par mi bya'o/_/byang chub sems dpa' sems dpa' chen pos mngon par shes pa lnga yongs su rdzogs par bya'o snyam du dmigs pa'i tshul gyis gnas par mi bya'o/_/byang chub sems dpa' sems dpa' chen pos byang chub sems dpa'i 
[\[249b.5\]]mngon par shes pa lnga la gnas te/_sangs rgyas bcom ldan 'das rnams la phyag bya ba dang /_bsnyen bkur bya ba dang /_chos mnyan pa'i phyir sangs rgyas kyi zhing dpag tu med grangs med pa rnams su 'gro bar bya zhing /_chos thos nas kyang de bzhin nyid du bsgrub 
[\[249b.6\]]cing /_gzhan dag la yang bstan par bya'o snyam du dmigs pa'i tshul gyis gnas par mi bya'o/_/byang chub sems dpa' sems dpa' chen pos sangs rgyas bcom ldan 'das de dag gi sangs rgyas kyi zhing ci 'dra ba de lta bu dag bsgrub par bya'o snyam du dmigs pa'i tshul 
[\[249b.7\]]gyis gnas par mi bya'o/_/byang chub sems dpa' sems dpa' chen pos shes rab kyi pha rol tu phyin pa la spyad de/_sems can rnams bla na med pa yang dag par rdzogs pa'i byang chub tu yongs su smin par bya'o snyam du dmigs pa'i tshul gyis gnas par mi bya'o/_/
[\[250a\]]
[\[250a.1\]]byang chub sems dpa' sems dpa' chen pos 'jig rten gyi khams dpag tu med grangs med pa dag tu song zhing /_de bzhin gshegs pa dgra bcom pa yang dag par rdzogs pa'i sangs rgyas rnams la me tog dang /_spos dang /_bdug pa dang /_me tog 
[\[250a.2\]]phreng dang /_byug pa dang /_na bza' dang /_gdugs dang /_rgyal mtshan dang /_ba dan dag gis bkur stir bya/_bla mar bya/_brjed par bya/_mchod par bya zhing /_ras bcos bu bye ba khrag khrig phrag 'bum phrag du ma dag gis/_de bzhin gshegs pa dgra 
[\[250a.3\]]bcom pa yang dag par rdzogs pa'i sangs rgyas de dag gi sku la gsol bar bya'o snyam du yang dmigs pa'i tshul gyis gnas par mi bya'o/_/byang chub sems dpa' sems dpa' chen pos sems can dpag tu med grangs med/_tshad med pa dag bla na med pa yang dag par rdzogs 
[\[250a.4\]]pa'i byang chub la dgod par bya'o snyam du dmigs pa'i tshul gyis gnas par mi bya'o/_/byang chub sems dpa' sems dpa' chen pos mig lnga bsgrub par bya ste/_sha'i mig dang /_lha'i mig dang /_shes rab kyi mig dang /_chos kyi mig dang /_sangs rgyas kyi mig 
[\[250a.5\]]bsgrub par bya'o snyam du dmigs pa'i tshul gyis gnas par mi bya'o/_/ting nge 'dzin thams cad bsgrub par bya'o snyam du dmigs pa'i tshul gyis gnas par mi bya'o/_/ting nge 'dzin gang dang gang gis rnam par rtse bar 'dod pa'i ting nge 'dzin de dang des rnam par rtse bar bya'o snyam du 
[\[250a.6\]]dmigs pa'i tshul gyis gnas par mi bya'o/_/gzungs kyi sgo thams cad bsgrub par bya'o snyam du dmigs pa'i tshul gyis gnas par mi bya'o/_/byang chub sems dpa' sems dpa' chen pos de bzhin gshegs pa'i stobs bcu bsgrub par bya'o snyam du dmigs pa'i tshul 
[\[250a.7\]]gyis gnas par mi bya'o/_/mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad yongs su rdzogs par bya'o snyam du dmigs pa'i tshul gyis gnas par mi bya'o/_/byams pa chen po dang /_snying rje chen po 
[\[250b\]]
[\[250b.1\]]bsgrub par bya'o snyam du dmigs pa'i tshul gyis gnas par mi bya'o/_/skyes bu chen po'i mtshan sum cu rtsa gnyis lus la bsgrub par bya'o snyam du dmigs pa'i tshul gyis gnas par mi bya'o/_/dpe byad bzang po brgyad cu lus la bsgrub par bya'o snyam du dmigs pa'i tshul gyis gnas 
[\[250b.2\]]par mi bya'o/_/dad pas rjes su 'brang ba dang /_chos kyi rjes su 'brang ba ni brgyad pa'o zhes bya ba dang /_re ltar thogs na srid pa lan bdun pa ni rgyun du zhugs pa'o zhes bya bar dmigs pa'i tshul gyis gnas par mi bya'o/_/rigs nas rigs su skye ba dang /_bar chad gcig 
[\[250b.3\]]pa zhes bya bar dmigs pa'i tshul gyis gnas par mi bya'o/_/tshe zad pa dang /_nyon mongs pa zad pa ni gang zag mgo mnyam pa'o zhes bya bar dmigs pa'i tshul gyis gnas par mi bya'o/_/rgyun du zhugs pa ni bar ma dor yongs su mya ngan las 'da' bar 'gyur ro zhes bya 
[\[250b.4\]]bar dmigs pa'i tshul gyis gnas par mi bya'o/_/lan cig phyir 'ong ba ni 'jig rten 'dir lan cig 'ongs nas sdug bsngal mthar phyin par 'gyur ba'o zhes bya bar dmigs pa'i tshul gyis gnas par mi bya'o/_/phyir mi 'ong ba'i 'bras bu mngon sum du bya ba'i phyir zhugs pa'o zhes bya 
[\[250b.5\]]bar dmigs pa'i tshul gyis gnas par mi bya'o/_/phyir mi 'ong ba ni der yongs su mya ngan las 'da' ba'o zhes bya bar dmigs pa'i tshul gyis gnas par mi bya'o/_/dgra bcom pa'i 'bras bu mngon sum du bya ba'i phyir zhugs pa'o zhes bya bar dmigs pa'i tshul gyis gnas par 
[\[250b.6\]]mi bya'o/_/dgra bcom pa ni 'di nyid la phung po'i lhag ma med pa'i mya ngan las 'das pa'i dbyings su yongs su mya ngan las 'da' ba'o zhes bya bar dmigs pa'i tshul gyis gnas par mi bya'o/_/rang sangs rgyas zhes bya bar dmigs pa'i tshul gyis gnas par mi bya'o/_/byang 
[\[250b.7\]]chub sems dpa' ni nyan thos kyi sa dang /_rang sangs rgyas kyi sa las shin tu 'das nas byang chub sems dpa'i sa la gnas par 'gyur ro zhes bya bar dmigs pa'i tshul gyis gnas par mi bya'o/_/lam gyi rnam pa shes pa'i ye shes la dmigs pa'i tshul gyis gnas par mi 
[\[251a\]]
[\[251a.1\]]bya'o/_/chos thams cad rnam pa thams cad du mngon par rdzogs par sangs rgyas nas bag chags dang /_mtshams sbyor ba dang /_nyon mongs pa thams cad zad do zhes bya bar dmigs pa'i tshul gyis gnas par mi bya'o/_/de bzhin gshegs pa dgra bcom 
[\[251a.2\]]pa yang dag par rdzogs pa'i sangs rgyas bla na med pa yang dag par rdzogs pa'i byang chub mngon par rdzogs par sangs rgyas nas/_chos kyi 'khor lo bskor bar bya'o snyam du dmigs pa'i tshul gyis gnas par mi bya'o/_/sangs rgyas kyi mdzad pa byas nas sems can dpag tu med/_
[\[251a.3\]]grangs med pa dag yongs su mya ngan las bzla bar bya'o snyam du de lta bur yang dmigs pa'i tshul gyis gnas par mi bya'o/_/rdzu 'phrul gyi rkang pa bzhi la gnas te/_ting nge 'dzin gang la snyoms par zhugs pas/_bskal pa gang gA'i klung gi bye ma snyed du gnas par 'gyur ba de 
[\[251a.4\]]lta bu'i ting nge 'dzin la snyoms par 'jug par bya'o snyam du yang dmigs pa'i tshul gyis gnas par mi bya'o/_/bdag gi tshe'i tshad ni dpag tu med par 'gyur ro zhes bya bar yang dmigs pa'i tshul gyis gnas par mi bya'o/_/bdag gi mtshan sum cu rtsa gnyis kyi mtshan re re yang bsod 
[\[251a.5\]]nams brgyas yongs su grub par 'byung bar 'gyur ro snyam du yang dmigs pa'i tshul gyis gnas par mi bya'o/_/bdag gi sangs rgyas kyi zhing gcig gi khyon yang shar phyogs kyi 'jig rten gyi khams gang gA'i klung gi bye ma snyed dag dang /_de bzhin du lho dang /_nub dang /_byang 
[\[251a.6\]]phyogs kyi 'jig rten gyi khams gang gA'i klung gi bye ma snyed dag gi khyon ci tsam pa de tsam du 'gyur ro zhes bya bar yang dmigs pa'i tshul gyis gnas par mi bya'o/_/bdag gi stong gsum gyi stong chen po'i 'jig rten gyi khams rdo rje las grub par 'gyur ro zhes bya bar yang dmigs 
[\[251a.7\]]pa'i tshul gyis gnas par mi bya'o/_/bdag gi byang chub kyi shing las sems can gang dag gis dri bsnams pa de dag 'dod chags kyi gnod pa med pa dang /_zhe sdang dang /_gti mug gi gnod pa med cing /_nyan thos dang /_rang sangs rgyas kyi sems 'ga' yang bskyed par 
[\[251b\]]
[\[251b.1\]]mi 'gyur bar sems can de dag thams cad bla na med pa yang dag par rdzogs pa'i byang chub tu nges par 'gyur ba dang /_sems can gang dag dri de la snom par 'gyur ba de dag la lus dang /_sems kyi nad 'ga' yang 'byung bar mi 'gyur ba de lta bu'i dri dag 'byung bar gyur cig ces bya 
[\[251b.2\]]bar yang dmigs pa'i tshul gyis gnas par mi bya'o/_/bdag gi sangs rgyas kyi zhing der gzugs kyi sgra 'byung bar mi 'gyur ba dang /_tshor ba dang /_'du shes dang /_'du byed rnams dang /_rnam par shes pa'i sgra 'byung bar mi 'gyur ro zhes bya bar yang dmigs pa'i tshul 
[\[251b.3\]]gyis gnas par mi bya'o/_/sbyin pa'i pha rol tu phyin pa'i sgra 'byung bar mi 'gyur ba dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu 
[\[251b.4\]]phyin pa'i sgra 'byung bar mi 'gyur ro zhes bya bar yang dmigs pa'i tshul gyis gnas par mi bya'o/_/dran pa nye bar gzhag pa rnams kyi sgra 'byung bar mi 'gyur ba dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams 
[\[251b.5\]]dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyi sgra 'byung bar mi 'gyur zhes bya ba dang /_rgyun du 
[\[251b.6\]]zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_byang chub sems dpa' dang /_sangs rgyas kyi sgra 'byung bar mi 'gyur ro zhes bya bar yang dmigs pa'i tshul gyis gnas par mi bya'o/_/de ci'i phyir zhe na/_
[\[251b.7\]]'di ltar de bzhin gshegs pa dgra bcom pa yang dag par rdzogs pa'i sangs rgyas kyis/_bla na med pa yang dag par rdzogs pa'i byang chub mngon par rdzogs par sangs rgyas nas chos thams cad ma dmigs pa'i phyir ro/_/kau shi ka byang chub sems dpa' sems dpa' chen 
[\[252a\]]
[\[252a.1\]]pos de ltar shes rab kyi pha rol tu phyin pa la dmigs pa'i tshul gyis gnas par mi bya'o/_/de nas tshe dang ldan pa shA ri'i bu 'di snyam du sems te/_'o na ci ltar byang chub sems dpa' sems dpa' chen pos shes rab kyi pha rol tu phyin pa la gnas par bya snyam mo/_/de nas 
[\[252a.2\]]tshe dang ldan pa rab 'byor gyis tshe dang ldan pa shA ri'i bu'i sems kyi yongs su rtog pa sems kyis shes nas/_tshe dang ldan pa shA ri'i bu la 'di skad ces smras so/_/tshe dang ldan pa shA ri'i bu 'di ji snyam du sems/_de bzhin gshegs pa ci la gnas snyam/_shA ri'i bus smras pa/_tshe 
[\[252a.3\]]dang ldan pa rab 'byor de bzhin gshegs pa ni ci la yang mi gnas pa yin la/_tshe dang ldan pa rab 'byor de bzhin gshegs pa dgra bcom pa yang dag par rdzogs pa'i sangs rgyas kyi thugs kyang ci la yang gnas pa ma yin te/_de ni gzugs la yang mi gnas/_tshor ba dang /_'du 
[\[252a.4\]]shes dang /_'du byed rnams dang /_rnam par shes pa la yang mi gnas/_'dus byas kyi khams la yang mi gnas/_'dus ma byas kyi khams la yang mi gnas shing /_de bzhin du sangs rgyas kyi chos ma 'dres pa [{]bcwa [,]bco [}]brgyad kyi bar la yang mi gnas/_rnam pa thams cad 
[\[252a.5\]]mkhyen pa nyid kyi bar la yang mi gnas pa yin no/_/de skad ces smras pa dang /_tshe dang ldan pa rab 'byor gyis/_tshe dang ldan pa shA ri'i bu la 'di skad ces smras so/_/tshe dang ldan pa shA ri'i bu ji ltar de bzhin gshegs pa dgra bcom pa yang dag par rdzogs pa'i sangs rgyas 
[\[252a.6\]]gzugs la gnas pa yang ma yin/_mi gnas pa yang ma yin no/_/tshor ba dang /_'du shes dang /_'du byed rnams dang /_rnam par shes pa la gnas pa yang ma yin/_mi gnas pa yang ma yin zhing /_rnam pa thams cad mkhyen pa nyid kyi bar la yang gnas pa 
[\[252a.7\]]yang ma yin/_mi gnas pa yang ma yin pa de ltar byang chub sems dpa' sems dpa' chen pos shes rab kyi pha rol tu phyin pa la gnas par bya ste/_tshe dang ldan pa shA ri'i bu byang chub sems dpa' sems dpa' chen pos de ltar shes rab kyi pha rol tu phyin pa la mi 
[\[252b\]]
[\[252b.1\]]gnas pa'i tshul gyis gnas par bya'o//_//shes rab kyi pha rol tu phyin pa khri brgyad stong pa/_bam po bcu dgu pa/_de nas 'khor de las lha'i bu kha cig 'di snyam du sems te/_gnod sbyin rnams kyis gnod sbyin gyi skad dang /_gnod sbyin 
[\[252b.2\]]gyis smras pa dang /_gnod sbyin gyis brjod pa dang /_gnod sbyin gyi tshig gang dag yod pa de dag ni brjod na shes par yang rung gi_/'di lta ste/_gnas brtan rab 'byor shes rab kyi pha rol tu phyin pa smra ba dang /_brjod pa dang /_'chad pa dang /_ston pa 'di ni shes par mi rung ngo 
[\[252b.3\]]snyam mo/_/de nas tshe dang ldan pa rab 'byor gyis/_lha'i bu de dag gi sems kyi yongs su rtog pa sems kyis shes nas lha'i bu de dag la smras pa/_lha'i bu dag gang smras pa shes par mi rung ngam/_lha'i bu rnams kyis smras pa/_'phags pa rab 'byor shes par mi rung ngo /_/rab 
[\[252b.4\]]'byor gyis smras pa/_lha'i bu dag 'di ltar yi ge gcig kyang ma brjod de/_gang ma brjod pa de ni thos par mi rung ngo /_/de ci'i phyir zhe na/_shes rab kyi pha rol tu phyin pa ni yi ge med pa ste/_de la ni nyan pa'am ston pa 'ang med la/_de bzhin gshegs pa dgra bcom pa yang 
[\[252b.5\]]dag par rdzogs pa'i sangs rgyas rnams kyi yang dag par rdzogs pa'i sangs rgyas kyi byang chub la yang yi ge med pa'i phyir ro/_/lha'i bu dag 'di lta ste dper na/_de bzhin gshegs pa dgra bcom pa yang dag par rdzogs pa'i sangs rgyas kyis sangs rgyas sprul pa sprul pa mdzad de/_
[\[252b.6\]]'khor bzhi po dge slong dang /_dge slong ma dang /_dge bsnyen dang /_dge bsnyen ma dag kyang mngon par sprul la/_sprul pa des sprul pa'i 'khor bzhi po de dag la chos bstan par gyur na lha'i bu dag 'di ji snyam du sems/_de la sus kyang ci yang bstan pa'am/_mnyan pa 
[\[252b.7\]]yod snyam 'am/_lha'i bu rnams kyis smras pa/_btsun pa rab 'byor de ni med do/_/rab 'byor gyis smras pa/_lha'i bu dag de bzhin du chos thams cad kyang sprul pa lta bu ste/_de la sus kyang bshad pa med cing /_sus kyang mnyan pa med la/_sus kyang shes pa med do/_/
[\[253a\]]
[\[253a.1\]]lha'i bu dag 'di lta ste dper na/_mi gnyid kyis log pa'i rmi lam na/_de bzhin gshegs pa dgra bcom pa yang dag par rdzogs pa'i sangs rgyas chos ston pa zhig mthong bar gyur na lha'i bu dag 'di ji snyam du sems/_de la sus kyang bshad pa'am/_
[\[253a.2\]]mnyan pa'am/_shes pa yod snyama'am/_lha'i bu rnams kyis smras pa/_btsun pa rab 'byor de ni med do/_/rab 'byor gyis smras pa/_lha'i bu dag de bzhin du chos thams cad kyang rmi lam lta bu ste/_de la sus kyang bshad pa med cing /_sus kyang mnyan pa med la/_
[\[253a.3\]]sus kyang shes pa med do/_/lha'i bu dag 'di lta ste dper na/_mi gnyis shig ri khrod cig tu 'khod de/_sangs rgyas kyi bsngags pa brjod/_chos kyi bsngags pa brjod/_dge 'dun gyi bsngags pa brjod nas de gnyis kyi skad kyi brag ca byung bar gyur na/_lha'i bu dag 'di ji 
[\[253a.4\]]snyam du sems/_de la gcig gi brag ces/_cig shos kyi brag ca'i sgra shes par gyur snyama'am/_lha'i bu rnams kyis smras pa/_btsun pa rab 'byor de ni ma yin no/_/rab 'byor gyis smras pa/_lha'i bu dag de bzhin du chos thams cad kyang brag ca lta bu ste/_de la sus 
[\[253a.5\]]kyang bshad pa med cing /_sus kyang mnyan pa med la/_sus kyang shes pa med do/_/lha'i bu dag 'di lta ste dper na/_sgyu ma mkhan nam/_sgyu ma mkhan gyi slob ma mkhas pa zhig gis/_lam po che'i bzhi mdor/_de bzhin gshegs pa dgra bcom pa yang dag 
[\[253a.6\]]par rdzogs pa'i sangs rgyas shig mngon par sprul nas/_des sprul pa'i 'khor bzhi po dag la chos bstan par gyur na/_lha'i bu dag 'di ji snyam du sems/_de la sus kyang bshad pa'am/_mnyan pa'am/_shes pa yod snyama'am/_lha'i bu rnams kyis smras pa/_
[\[253a.7\]]btsun pa rab 'byor de ni med do/_/rab 'byor gyis smras pa/_lha'i bu dag de bzhin du chos thams cad kyang sgyu ma lta bu ste/_de la sus kyang bshad pa med cing /_sus kyang nyan pa med la/_sus kyang shes pa med do/_/de nas lha'i bu de dag 'di snyam du sems te/_kye ma 
[\[253b\]]
[\[253b.1\]]'phags pa rab 'byor 'di ni zab pa bas kyang ches zab pa ston/_phra ba bas kyang ches phra ba la 'jug pas/_kye ma 'phags pa rab 'byor 'di ni shes rab kyi pha rol tu phyin pa gsal bar byed pa'o/_/kye ma 'phags pa rab 'byor 'di ni shes rab kyi pha rol tu phyin pa gsal bar 
[\[253b.2\]]byed pa'o snyam mo/_/de nas tshe dang ldan pa rab 'byor gyis lha'i bu de dag gi sems kyi yongs su rtog pa sems kyis shes nas lha'i bu de dag la 'di skad ces smras so/_/lha'i bu dag gzugs ni zab pa ma yin/_phra ba ma yin no/_/tshor ba dang /_'du shes dang /_'du byed 
[\[253b.3\]]rnams dang /_rnam par shes pa ni zab pa ma yin/_phra ba ma yin no/_/de ci'i phyir zhe na/_lha'i bu dag 'di ltar gzugs kyi rang bzhin ni zab pa ma yin/_phra ba ma yin/_tshor ba dang /_'du shes dang /_'du byed rnams dang /_rnam par shes pa'i rang bzhin ni 
[\[253b.4\]]zab pa ma yin/_phra ba ma yin no/_/mig ni zab pa ma yin/_phra ba ma yin/_rna ba dang /_sna dang /_lce dang /_lus dang /_yid ni zab pa ma yin/_phra ba ma yin no/_/gzugs ni zab pa ma yin/_phra ba ma yin no/_/sgra dang /_dri dang /_ro dang /_reg bya 
[\[253b.5\]]dang /_chos rnams ni zab pa ma yin/_phra ba ma yin/_sa'i khams ni zab pa ma yin/_phra ba ma yin/_chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams ni zab pa ma yin/_phra ba ma yin/_
[\[253b.6\]]sbyin pa'i pha rol tu phyin pa ni zab pa ma yin/_phra ba ma yin/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa ni zab pa ma 
[\[253b.7\]]yin/_phra ba ma yin/_nang stong pa nyid ni zab pa ma yin/_phra ba ma yin/_dngos po med pa'i ngo bo nyid stong pa nyid kyi bar ni zab pa ma yin/_phra ba ma yin/_dran pa nye bar gzhag pa rnams ni zab pa ma yin/_phra ba ma yin/_de bzhin du yang dag par spong ba 
[\[254a\]]
[\[254a.1\]]rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa bzhi dang /_so so yang dag par 
[\[254a.2\]]rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar ni zab pa ma yin/_phra ba ma yin/_ting nge 'dzin thams cad dang /_gzungs kyi sgo thams cad ni zab pa ma yin/_phra ba ma yin/_rnam pa thams cad mkhyen pa nyid kyi bar ni zab pa ma yin/_phra ba ma yin 
[\[254a.3\]]no/_/de ci'i phyir zhe na/_'di ltar rnam pa thams cad mkhyen pa nyid kyi bar gyi rang bzhin ni zab pa ma yin/_phra ba ma yin pa'i phyir ro/_/de nas lha'i bu de dag 'di snyam du sems te/_'o na chos bstan pa 'di la gzugs su btags pa yang med dam/_tshor ba dang /_'du shes 
[\[254a.4\]]dang /_'du byed rnams dang /_rnam par shes par btags pa yang med dam/_khams rnams dang /_skye mched rnams dang /_rten cing 'brel par 'byung bar btags pa yang med dam/_pha rol tu phyin pa rnams dang /_byang chub kyi phyogs kyi chos rnams su btags pa yang 
[\[254a.5\]]med dam/_stong pa nyid thams cad dang /_ting nge 'dzin thams cad dang /_gzungs kyi sgo thams cad dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad du btags pa yang med dam/_chos 
[\[254a.6\]]bstan pa 'di la rgyun du zhugs pa'i 'bras bur btags pa yang med dam/_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid du btags pa yang med dam/_byang chub sems dpar btags pa yang 
[\[254a.7\]]med dam/_sangs rgyas nyid du btags pa yang med dam/_yi ge rnams su btags pa yang med dam snyam mo/_/de nas tshe dang ldan pa rab 'byor gyis lha'i bu de dag gi sems kyi yongs su rtog pa sems kyis shes nas/_lha'i bu de dag la 'di skad ces smras so/_/
[\[254b\]]
[\[254b.1\]]lha'i bu dag de de bzhin no/_/de de bzhin te/_de bzhin gshegs pa rnams kyi byang chub ni brjod du med cing /_bsnyad du med pa ste/_de ni sus kyang mnyan du med cing shes par byar med do/_/lha'i bu dag de ltar na gang dag rgyun du zhugs pa'i 'bras bu la gnas par 'dod pa 
[\[254b.2\]]dang /_rgyun du zhugs pa'i 'bras bu mngon sum du bya bar 'dod pa de dag gis kyang bzod pa 'di la mi brten du mi rung ngo /_/gang dag lan cig phyir 'ong ba'i 'bras bu dang /_gang dag phyir mi 'ong ba'i 'bras bu dang /_gang dag dgra bcom pa nyid dang /_gang dag rang sangs 
[\[254b.3\]]rgyas nyid dang /_gang dag sangs rgyas nyid mngon sum du bya bar 'dod pa de dag gis kyang bzod pa 'di la mi brten du mi rung ste/_lha'i bu dag byang chub sems dpa' sems dpa' chen pos sems dang po bskyed phyin chad bsnyad du med pa dang /_mnyan du med par de ltar shes rab kyi pha 
[\[254b.4\]]rol tu phyin pa la gnas par bya'o/_/shes rab kyi pha rol tu phyin pa khri brgyad stong pa las/_brgya byin gyi le'u dang po zhes bya ste nyi shu rtsa gnyis pa'o//_//de nas lha'i bu de dag 'di snyam du sems te/_gnas brtan rab 'byor la chos nyan pa ji lta bu dag tu 'dod par bya snyam 
[\[254b.5\]]mo/_/de nas tshe dang ldan pa rab 'byor gyis/_lha'i bu de dag gi sems kyi yongs su rtog pa sems kyis shes nas/_lha'i bu de dag la 'di skad ces smras so/_/lha'i bu dag bdag la chos nyan pa ni sgyu ma'i skyes bu lta bur 'dod par bya'o/_/bdag la chos nyan pa ni sprul pa lta 
[\[254b.6\]]bur 'dod par bya ste/_de dag ni cung zad kyang nyan pa med cing /_kun chub par byed pa med la/_mngon sum du byed pa med do/_/de nas lha'i bu de dag gis/_tshe dang ldan pa rab 'byor la 'di skad ces smras so/_/btsun pa rab 'byor ci sems can de dag kyang sgyu ma lta bu yin la/_
[\[254b.7\]]chos nyan pa de dag kyang sgyu ma lta bu yin nam/_sems can de dag kyang sprul pa lta bu yin la/_chos nyan pa de dag kyang sprul pa lta bu yin nam/_lha'i bu dag sems can rnams ni rmi lam lta bu dang /_sgyu ma lta bu yin te/_lha'i bu dag gzugs kyang rmi lam lta bu dang /_sgyu ma 
[\[255a\]]
[\[255a.1\]]lta bu yin no/_/lha'i bu dag tshor ba dang /_'du shes dang /_'du byed rnams dang /_rnam par shes pa yang rmi lam lta bu dang /_sgyu ma lta bu yin no/_/lha'i bu dag mig kyang rmi lam lta bu dang /_sgyu ma lta bu yin no/_/de bzhin du rna ba dang /_sna dang /_
[\[255a.2\]]lce dang /_lus dang /_yid kyang rmi lam lta bu dang /_sgyu ma lta bu yin no/_/lha'i bu dag gzugs kyang rmi lam lta bu dang /_sgyu ma lta bu yin no/_/sgra dang /_dri dang /_ro dang /_reg bya dang /_chos rnams kyang rmi lam lta bu dang /_sgyu ma lta bu yin no/_/lha'i bu dag 
[\[255a.3\]]mig gi rnam par shes pa dang /_mig gi 'dus te reg pa dang /_mig gi 'dus te reg pa las byung ba'i tshor ba yang rmi lam lta bu dang /_sgyu ma lta bu yin no/_/de bzhin du rna ba dang /_sna dang /_lce dang /_lus dang /_yid kyi rnam par shes pa dang /_yid kyi 'dus te reg 
[\[255a.4\]]pa dang /_yid kyi 'dus te reg pa las byung ba'i tshor ba yang rma lam lta bu dang /_sgyu ma lta bu yin no/_/sbyin pa'i pha rol tu phyin pa yang rmi lam lta bu dang /_sgyu ma lta bu yin no/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus 
[\[255a.5\]]kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa yang rmi lam lta bu dang /_sgyu ma lta bu yin no/_/nang stong pa nyid kyang rmi lam lta bu dang /_sgyu ma lta bu yin no/_/dngos po med pa'i ngo bo nyid stong pa nyid kyi bar yang rmi 
[\[255a.6\]]lam lta bu dang /_sgyu ma lta bu yin no/_/dran pa nye bar gzhag pa rnams kyang rmi lam lta bu dang /_sgyu ma lta bu yin no/_/yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams 
[\[255a.7\]]dang /_'phags pa'i lam yan lag brgyad pa dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams kyang rmi lam lta bu dang /_sgyu ma lta bu yin no/_/rgyun du zhugs pa'i 'bras bu 
[\[255b\]]
[\[255b.1\]]yang rmi lam lta bu dang /_sgyu ma lta bu yin no/_/rgyun du zhugs pa yang rmi lam lta bu dang /_sgyu ma lta bu yin no/_/lan cig phyir 'ong ba'i 'bras bu dang /_lan cig phyir 'ong ba dang /_phyir mi 'ong ba'i 'bras bu dang /_phyir mi 'ong ba dang /_dgra bcom pa nyid dang /_dgra 
[\[255b.2\]]bcom pa yang rmi lam lta bu dang /_sgyu ma lta bu yin no/_/rang byang chub kyang rmi lam lta bu dang /_sgyu ma lta bu yin no/_/rang sangs rgyas kyang rmi lam lta bu dang /_sgyu ma lta bu yin no/_/bla na med pa yang dag par rdzogs pa'i byang chub kyang rmi lam lta bu dang /_sgyu ma lta bu yin 
[\[255b.3\]]no/_/sangs rgyas nyid kyang rmi lam lta bu dang /_sgyu ma lta bu yin no/_/de nas lha'i bu de dag gis/_tshe dang ldan pa rab 'byor la 'di skad ces smras so/_/btsun pa rab 'byor sangs rgyas nyid kyang rmi lam lta bu dang /_sgyu ma lta bu yin no/_/ci mya ngan las 'das pa yang rmi lam 
[\[255b.4\]]lta bu dang /_sgyu ma lta bu'o zhes smra'am/_rab 'byor gyis smras pa/_lha'i bu dag kho bo ni mya ngan las 'das pa yang rmi lam lta bu dang /_sgyu ma lta bu'o zhes smra ste/_lha'i bu dag gal te/_mya ngan las 'das pa bas ches khyad par du 'phags pa'i chos 'ga' zhig yod 
[\[255b.5\]]na yang de yang rmi lam lta bu dang /_sgyu ma lta bu'o zhes kho bo smra'o/_/de ci'i phyir zhe na/_lha'i bu dag 'di ltar rmi lam gang yin pa dang /_sgyu ma gang yin pa dang /_mya ngan las 'das pa gang yin pa de ni gnyis su med cing gnyis su dbyer med pa'i phyir ro/_/de nas tshe dang ldan pa 
[\[255b.6\]]shA ri'i bu dang /_tshe dang ldan pa maud gal gyi bu chen po dang /_tshe dang ldan pa gsus po che dang /_tshe dang ldan pa kA t+yA'i bu chen po dang /_tshe dang ldan pa byams ma'i bu gang po dang /_tshe dang ldan pa 'od srung chen po dang /_byang chub sems dpa' sems dpa' chen po stong phrag du ma dag 
[\[255b.7\]]gis tshe dang ldan pa rab 'byor la 'di skad ces smras so/_/btsun pa rab 'byor shes rab kyi pha rol tu phyin pa 'di ltar zab pa/_'di ltar mthong bar dka' ba/_'di ltar rtogs par dka' ba/_'di ltar zhi ba/_'di ltar gya nom pa/_'di ltar phra ba/_'di ltar gzhan 
[\[256a\]]
[\[256a.1\]]ma yin pa/_'di ltar rtog ge'i spyod yul ma yin pa/_'di ltar mkhas pa/_'di ltar shin tu 'phags pa/_'di ltar mkhas pa dang /_mdzangs pas rig par bya ba 'di len par byed par 'gyur ba su dag yod/_de skad ces smras pa dang /_tshe dang ldan pa rab 
[\[256a.2\]]'byor gyis nyan thos chen po de dag dang /_byang chub sems dpa' sems dpa' chen po de dag la 'di skad ces smras so/_/tshe dang ldan pa dag phyir mi ldog pa'i byang chub sems dpa' sems dpa' chen po dag shes rab kyi pha rol tu phyin pa 'di ltar zab pa/_'di ltar mthong bar 
[\[256a.3\]]dka' ba/_'di ltar rtogs par dka' ba/_'di ltar zhi ba/_'di ltar gya nom pa/_'di ltar phra ba/_'di ltar gzhan ma yin pa/_'di ltar rtog ge'i spyod yul ma yin pa/_'di ltar mkhas pa/_'di ltar shin tu 'phags pa/_'di ltar mkhas pa dang /_mdzangs 
[\[256a.4\]]pas rig par bya ba 'di len par byed par 'gyur ro/_/bden pa mthong ba'i gang zag gam/_dgra bcom pa zag pa zad pa 'am/_brnag pa yongs su rdzogs pa'am/_sngon gyi rgyal ba la lhag par bya ba byas pa'am/_sangs rgyas bye ba phrag mang po las dge ba'i rtsa ba bskyed 
[\[256a.5\]]pa'am/_dge ba'i bshes gnyen gyis yongs su zin pa'i rigs kyi bu 'am/_rigs kyi bu mo dag kyang shes rab kyi pha rol tu phyin pa 'di ltar zab pa/_'di ltar mthong bar dka' ba/_'di ltar rtogs par dka' ba/_'di ltar zhi ba/_'di ltar gya nom pa/_'di ltar phra ba/_
[\[256a.6\]]'di ltar gzhan ma yin pa/_'di ltar rtog ge'i spyod yul ma yin pa/_'di ltar mkhas pa/_'di ltar shin tu 'phags pa/_'di ltar mkhas pa dang /_mdzangs pas rig par bya ba 'di len par byed par 'gyur te/_de dag ni gzugs stong ngo zhes bya bar rnam par rtog par 
[\[256a.7\]]mi 'gyur ro/_/stong pa nyid gzugs so zhes bya bar rnam par rtog par mi 'gyur ro/_/tshor ba dang /_'du shes dang /_'du byed rnams dang /_rnam par shes pa stong ngo zhes bya bar rnam par rtog par mi 'gyur ro/_/stong pa nyid rnam par shes pa'o zhes bya bar rnam par rtog par 
[\[256b\]]
[\[256b.1\]]mi 'gyur ro/_/gzugs mtshan ma med do zhes bya bar rnam par rtog par mi 'gyur ro/_/mtshan ma med pa gzugs so zhes bya bar rnam par rtog par mi 'gyur ro/_/tshor ba dang /_'du shes dang /_'du byed rnams dang /_rnam par shes pa mtshan ma med do zhes bya bar rnam 
[\[256b.2\]]par rtog par mi 'gyur ro/_/mtshan ma med pa rnam par shes pa'o zhes bya bar rnam par rtog par mi 'gyur ro/_/gzugs smon pa med do zhes bya bar rnam par rtog par mi 'gyur ro/_/smon pa med pa gzugs so zhes bya bar rnam par rtog par mi 'gyur ro/_/gzugs skye ba med 
[\[256b.3\]]do zhes bya bar rnam par rtog par mi 'gyur ro/_/skye ba med pa gzugs so zhes bya bar rnam par rtog par mi 'gyur ro/_/gzugs 'gag pa med do zhes bya bar rnam par rtog par mi 'gyur ro/_/'gag pa med pa gzugs so zhes bya bar rnam par rtog par mi 'gyur ro/_/de bzhin 
[\[256b.4\]]du zhi zhes bya ba dang /_ma zhi zhes bya ba dang /_dben zhes bya ba dang /_mi dben zhes bya bar rnam par rtog par mi 'gyur ro/_/tshor ba dang /_'du shes dang /_'du byed rnams dang /_rnam par shes pa smon pa med do zhes bya bar rnam par rtog par mi 'gyur ro/_/smon pa med 
[\[256b.5\]]pa rnam par shes pa zhes bya bar rnam par rtog par mi 'gyur ro/_/de bzhin du skye ba med ces bya ba dang /_'gag pa med ces bya ba dang /_zhi zhes bya ba dang /_dben zhes bya bar rnam par rtog par mi 'gyur ro/_/de bzhin du khams rnams dang /_skye mched rnams dang /_rten 
[\[256b.6\]]cing 'brel par 'byung ba rnams dang /_pha rol tu phyin pa rnams dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa rnams dang /_yang dag pa'i spong ba rnams dang /_rdzu 'phrul gyi rkang pa rnams dang /_dbang po 
[\[256b.7\]]rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad 
[\[257a\]]
[\[257a.1\]]dang /_ting nge 'dzin thams cad dang /_gzungs kyi sgo thams cad dang /_de bzhin du rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid kyang 
[\[257a.2\]]de bzhin no/_/rnam pa thams cad mkhyen pa nyid stong ngo zhes bya bar rnam par rtog par mi 'gyur ro/_/stong pa nyid rnam pa thams cad mkhyen pa nyid do zhes bya bar rnam par rtog par mi 'gyur ro/_/rnam pa thams cad mkhyen pa nyid mtshan ma med do zhes bya bar rnam par rtog par mi 
[\[257a.3\]]'gyur ro/_/mtshan ma med pa rnam pa thams cad mkhyen pa nyid do zhes bya bar rnam par rtog par mi 'gyur ro/_/rnam pa thams cad mkhyen pa nyid smon pa med do zhes bya bar rnam par rtog par mi 'gyur ro/_/smon pa med pa rnam pa thams cad mkhyen pa nyid do zhes bya bar rnam par rtog 
[\[257a.4\]]par mi 'gyur ro/_/rnam pa thams cad mkhyen pa nyid skye ba med ces bya ba dang /_'gag pa med ces bya ba dang /_zhi zhes bya ba dang /_dben zhes bya bar rnam par rtog par mi 'gyur ro/_/'dus byas kyi khams stong zhes bya bar rnam par rtog par mi 'gyur ro/_/stong pa nyid 
[\[257a.5\]]'dus byas kyi khams so zhes bya bar rnam par rtog par mi 'gyur ro/_/'dus byas kyi khams mtshan ma med do zhes bya bar rnam par rtog par mi 'gyur ro/_/mtshan ma med pa 'dus byas kyi khams so zhes bya bar rnam par rtog par mi 'gyur ro/_/'dus byas kyi khams smon 
[\[257a.6\]]pa med do zhes bya bar rnam par rtog par mi 'gyur ro/_/smon pa med pa 'dus byas kyi khams so zhes bya bar rnam par rtog par mi 'gyur ro/_/de bzhin du 'dus byas kyi khams skye ba med ces bya ba dang /_'gag pa med ces bya ba dang /_zhi zhes bya ba dang /_dben zhes bya bar 
[\[257a.7\]]rnam par rtog par mi 'gyur ro/_/'dus ma byas kyi khams stong zhes bya bar rnam par rtog par mi 'gyur ro/_/stong pa nyid 'dus ma byas kyi khams so zhes bya bar rnam par rtog par mi 'gyur ro/_/'dus ma byas kyi khams mtshan ma med do zhes bya bar rnam par rtog par mi 'gyur 
[\[257b\]]
[\[257b.1\]]ro/_/mtshan ma med pa 'dus ma byas kyi khams so zhes bya bar rnam par rtog par mi 'gyur ro/_/'dus ma byas kyi khams smon pa med do zhes bya bar rnam par rtog par mi 'gyur ro/_/smon pa med pa 'dus ma byas kyi khams zhes bya bar rnam par rtog par mi 'gyur ro/_/de bzhin du 
[\[257b.2\]]'dus ma byas kyi khams skye ba med ces bya ba dang /_'gag pa med ces bya ba dang /_zhi zhes bya ba dang /_dben zhes bya bar rnam par rtog par mi 'gyur ro/_/lha'i bu dag rnam grangs des na/_shes rab kyi pha rol tu phyin pa 'di ltar zab pa/_'di ltar shin tu 'phags pa/_
[\[257b.3\]]'di ltar mkhas pa dang /_mdzangs pas rig par bya ba'i bar 'di la len par byed pa 'di su yang med do/_/de ci'i phyir zhe na/_'di ltar 'dir chos 'ga' yang ma bshad ma brjod/_ma bstan pa'i phyir te/_ji ltar 'dir chos 'ga' yang ma bshad/_ma brjod/_ma bstan pa 
[\[257b.4\]]de ltar 'di len par byed pa'i sems can su yang med do/_/de nas tshe dang ldan pa shA ri'i bus tshe dang ldan pa rab 'byor la 'di skad ces smras so/_/tshe dang ldan pa rab 'byor shes rab kyi pha rol tu phyin pa 'di las theg pa gsum po 'di lta ste/_nyan thos kyi theg pa dang /_rang sangs rgyas 
[\[257b.5\]]kyi theg pa dang /_yang dag par rdzogs pa'i sangs rgyas kyi theg pa rgya cher bstan cing /_byang chub sems dpa' sems dpa' chen po rnams yongs su gzung ba'i phyir sems dang po bskyed pa nas nye bar bzung ste/_sems bcu pa bskyed pa'i bar dag kyang bstan la/_byang 
[\[257b.6\]]chub sems dpa'i lam 'di lta ste/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_
[\[257b.7\]]dran pa nye bar gzhag pa rnams dang /_yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs 
[\[258a\]]
[\[258a.1\]]pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag kyang bstan cing /_byang chub sems dpa' sems dpa' chen po rnams yongs su gzung ba'i phyir/_de bzhin du byang chub sems dpa' sems 
[\[258a.2\]]dpa' chen po shes rab kyi pha rol tu phyin pa la spyod pa rnams rdzus te skye bar 'gyur ba dang /_de bzhin du mngon par shes pa yongs su mi nyams pa'i chos can du 'gyur zhing /_dge ba'i rtsa ba gang dag gis 'dod na/_sangs rgyas kyi zhing nas sangs rgyas kyi zhing du 'gro bar 'gyur zhing /_
[\[258a.3\]]sangs rgyas bcom ldan 'das de dag la bsti stang du bya ba dang /_bla mar bya ba dang /_brjed par bya ba dang /_mchod par byed par 'gyur ba'i dge ba'i rtsa ba de lta bu dag 'grub par 'gyur ba dang /_sangs rgyas bcom ldan 'das de dag las chos gang thos pa de/_bla na med pa yang 
[\[258a.4\]]dag par rdzogs pa'i byang chub mngon par rdzogs par sangs rgyas kyi bar du nam yang brjed par mi 'gyur ba dang /_rnam par g.yeng ba med cing /_mnyam par gzhag pa'i tshul gyis rtag tu mnyam par gzhag par 'gyur ba dang /_thogs pa med pa'i spobs pa dang /_rgyun mi 
[\[258a.5\]]'chad pa'i spobs pa dang /_mnyam par gzhag pa'i spobs pa dang /_rigs pa'i spobs pa dang /_'brel pa'i spobs pa dang /_don dang ldan pa'i spobs pa dang /_'jig rten thams cad las khyad par du 'phags pa'i spobs pa can du 'gyur ba dag kyang bstan pa ma yin 
[\[258a.6\]]nam/_rab 'byor gyis smras pa/_tshe dang ldan pa shA ri'i bu de de bzhin te/_de de bzhin no/_/ji skad smras pa bzhin te/_shes rab kyi pha rol tu phyin pa 'di las theg pa gsum po 'di lta ste/_nyan thos kyi theg pa dang /_rang sangs rgyas kyi theg pa dang /_yang dag par 
[\[258a.7\]]rdzogs pa'i sangs rgyas kyi theg pa yang rgya cher bstan to/_/de bzhin du sbyar te/_byang chub sems dpa' sems dpa' chen po rnams yongs su gzung ba'i phyir/_byang chub sems dpa' sems dpa' chen po rnams 'jig rten thams cad las khyad par du 'phags pa'i 
[\[258b\]]
[\[258b.1\]]spobs pa can du 'gyur ba'i bar dag kyang bstan te/_de yang mi dmigs pa'i tshul gyis bstan to/_/ci zhig mi dmigs pa'i tshul gyis zhe na/_bdag mi dmigs pa'i tshul dang /_shes pa po dang /_mthong ba po'i bar du mi dmigs pa'i tshul dang /_gzugs mi 
[\[258b.2\]]dmigs pa'i tshul dang /_tshor ba dang /_'du shes dang /_'du byed rnams dang /_rnam par shes pa mi dmigs pa'i tshul dang /_mig mi dmigs pa'i tshul dang /_rna ba dang /_sna dang /_lce dang /_lus dang /_yid mi dmigs pa'i tshul dang /_sa'i khams mi 
[\[258b.3\]]dmigs pa'i tshul dang /_chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams mi dmigs pa'i tshul dang /_sbyin pa'i pha rol tu phyin pa mi dmigs pa'i tshul dang /_tshul khrims kyi pha rol tu phyin pa dang /_
[\[258b.4\]]bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa mi dmigs pa'i tshul dang /_nang stong pa nyid mi dmigs pa'i tshul dang /_dngos po med pa'i ngo bo nyid stong pa nyid kyi bar du mi 
[\[258b.5\]]dmigs pa'i tshul dang /_dran pa nye bar gzhag pa rnams mi dmigs pa'i tshul dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan 
[\[258b.6\]]lag brgyad pa mi dmigs pa'i tshul dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad mi dmigs pa'i tshul dang /_rnam pa thams cad mkhyen pa nyid kyi bar du mi dmigs pa'i 
[\[258b.7\]]tshul gyis bstan to/_/de nas tshe dang ldan pa shA ri'i bus/_tshe dang ldan pa rab 'byor la 'di skad ces smras so/_/tshe dang ldan pa rab 'byor ci'i phyir/_shes rab kyi pha rol tu phyin pa 'di las theg pa gsum po dag mi dmigs pa'i tshul gyis rgya cher bstan/_ci'i phyir byang 
[\[259a\]]
[\[259a.1\]]chub sems dpa' sems dpa' chen po rnams yongs su gzung ba'i phyir/_byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa can du 'gyur ba'i bar dag kyang mi dmigs pa'i tshul gyis bstan/_
[\[259a.2\]]rab 'byor gyis smras pa/_tshe dang ldan pa shA ri'i bu nang stong pa nyid kyi phyir/_theg pa gsum po dag mi dmigs pa'i tshul gyis rgya cher bstan to/_/phyi stong pa nyid dang /_dngos po med pa'i ngo bo nyid stong pa nyid kyi bar gyi phyir/_theg pa gsum po dag mi dmigs pa'i tshul 
[\[259a.3\]]gyis rgya cher bstan to/_/nang stong pa nyid kyi phyir byang chub sems dpa' sems dpa' chen po rnams yongs su gzung ba'i don du byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa can du 'gyur ba'i bar dag kyang bstan 
[\[259a.4\]]to/_/phyi stong pa nyid dang /_dngos po med pa'i ngo bo nyid stong pa nyid kyi bar gyi phyir byang chub sems dpa' sems dpa' chen po rnams yongs su gzung ba'i don du byang chub sems dpa' sems dpa' chen po rnams 'jig rten thams cad las khyad par du 'phags pa'i spobs pa can du 
[\[259a.5\]]'gyur ba'i bar dag kyang bstan to/_/shes rab kyi pha rol tu phyin pa khri brgyad stong pa las/_rtogs par dka' ba zhes bya ba'i le'u ste/_nyi shu gsum pa'o//_//de nas lha'i dbang po brgya byin 'di snyam du sems te/_gnas brtan rab 'byor gyis chos kyi 
[\[259a.6\]]char phab cing bstan pa 'di la mchod pa bya ba'i phyir bdag gis me tog dag cig mngon par sprul la/_me tog de dag gis sangs rgyas bcom ldan 'das dang /_byang chub sems dpa' sems dpa' chen po rnams dang /_dge slong gi dge 'dun dang /_gnas brtan rab 'byor 
[\[259a.7\]]dang /_shes rab kyi pha rol tu phyin pa la gtor bar bya'o/_/mngon par gtor bar bya'o/_/mngon par rab tu gtor bar bya'o snyam mo/_/stong gsum gyi stong chen po'i 'jig rten gyi khams na rgyal chen bzhi'i ris kyi lha'i bu dang /_'og min gyi bar gyi lha'i bu ji snyed 'khod pa 
[\[259b\]]
[\[259b.1\]]de dag thams cad kyang 'di snyam du sems te/_gnas brtan rab 'byor gyis chos kyi char phab cing /_bstan pa 'di la mchod pa bya ba'i phyir/_bdag cag gis me tog dag cig mngon par sprul la/_me tog de dag gis sangs rgyas bcom ldan 'das dang /_byang chub sems 
[\[259b.2\]]dpa' sems dpa' chen po rnams dang /_dge slong gi dge 'dun dang /_gnas brtan rab 'byor dang /_shes rab kyi pha rol tu phyin pa la gtor bar bya'o/_/mngon par gtor bar bya'o/_/mngon par rab tu gtor bar bya'o snyam mo/_/de nas lha'i dbang po brgya byin dang /_stong 
[\[259b.3\]]gsum gyi stong chen po'i 'jig rten gyi khams na rgyal chen bzhi'i ris kyi lha'i bu dang /_'og min gyi bar gyi lha'i bu ji snyed 'khod pa de dag gis lha'i me tog man dA ra ba dag mngon par sprul nas/_me tog de dag gis sangs rgyas bcom ldan 'das dang /_byang chub sems 
[\[259b.4\]]dpa' sems dpa' chen po rnams dang /_dge slong gi dge 'dun dang /_gnas brtan rab 'byor dang /_shes rab kyi pha rol tu phyin pa 'di la gtor/_mngon par gtor/_mngon par rab tu gtor to/_/lha'i dbang po brgya byin dang /_'og min gyi bar gyi lha'i bu de dag 
[\[259b.5\]]gis me tog de dag mngon par gtor ma thag tu/_de nas stong gsum gyi stong chen po'i 'jig rten gyi khams 'di me tog gis chal par bkram par gyur cing /_steng gi bar snang la yang me tog gi khang pa brtsegs pa nyams dga' ba/_yid du 'ong ba zhig tu yang kun nas 
[\[259b.6\]]gnas par gyur to/_/de nas gnas brtan rab 'byor 'di snyam du sems te/_gang dag lha'i bu dag gis mngon par gtor ba'i me tog 'di lta bu dag ni bdag gis sngon chad lha'i gnas thams cad na yang spyod par ma mthong ngo /_/gang dag lha'i bu dag gis mngon par gtor 
[\[259b.7\]]ba'i me tog 'di dag ni yal ga 'gel ba las skyes pa yang ma yin/_chu las skyes pa yang ma yin/_thang las skyes pa yang ma yin te/_me tog 'di dag ni sprul pa yin no/_/gang dag lha'i bu dag gis mngon par gtor ba'i me tog 'di dag ni yid las 
[\[260a\]]
[\[260a.1\]]byung ba yin te/_yal ga 'gel ba las skyes pa ni ma yin no snyam mo/_/de nas lha'i dbang po brgya byin gyis/_tshe dang ldan pa rab 'byor la 'di skad ces smras so/_/btsun pa rab 'byor me tog 'di dag ni yid las byung ba yang ma yin/_yal ga 'gel ba 
[\[260a.2\]]las skyes pa yang ma yin te/_me tog 'di dag ni ma skyes pa yin no/_/rab 'byor gyis smras pa/_kau shi ka 'di skad du/_me tog 'di dag ni yid las byung ba yang ma yin la/_yal ga 'gel ba las skyes pa yang ma yin te/_me tog 'di dag ni nges par ma skyes pa yin no 
[\[260a.3\]]zhes zer ba ni/_kau shi ka gang dag nges par ma skyes pa de dag ni me tog ma yin no/_/brgya byin gyis smras pa/_btsun pa rab 'byor ci me tog 'di dag nyi tshe nges par ma skyes par zad dam/_'on te gzugs kyang nges par ma skyes pa yin la/_tshor ba dang /_'du shes dang /_
[\[260a.4\]]'du byed rnams dang /_rnam par shes pa yang nges par ma skyes pa yin/_rab 'byor gyis smras pa/_kau shi ka me tog 'di dag nyi tshe ma skyes par ma zad kyi/_kau shi ka gzugs kyang nges par ma skyes pa ste/_nges par ma skyes pa gang yin pa de ni gzugs ma yin 
[\[260a.5\]]no/_/kau shi ka tshor ba dang /_'du shes dang /_'du byed rnams dang /_rnam par shes pa yang nges par ma skyes pa ste/_nges par ma skyes pa gang yin pa de ni rnam par shes pa ma yin no/_/kau shi ka mig kyang nges par ma skyes pa ste/_nges par ma skyes pa gang yin pa de 
[\[260a.6\]]ni mig ma yin no/_/kau shi ka rna ba dang /_sna dang /_lce dang /_lus dang /_yid kyang nges par ma skyes pa ste/_nges par ma skyes pa gang yin pa de ni yid ma yin no/_/kau shi ka sa'i khams kyang nges par ma skyes pa ste/_nges par ma skyes pa gang yin pa de ni sa'i 
[\[260a.7\]]khams ma yin no/_/kau shi ka chu'i khams dang /_me'i khams dang /_rlung gi khams dang /_nam mkha'i khams dang /_rnam par shes pa'i khams kyang nges par ma skyes pa ste/_nges par ma skyes pa gang yin pa de ni rnam par shes pa'i khams ma yin no/_/kau shi 
[\[260b\]]
[\[260b.1\]]ka sbyin pa'i pha rol tu phyin pa yang nges par ma skyes pa ste/_nges par ma skyes pa gang yin pa de ni sbyin pa'i pha rol tu phyin pa ma yin no/_/kau shi ka tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam 
[\[260b.2\]]gtan gyi pha rol tu phyin pa dang /_shes rab kyi pha rol tu phyin pa yang nges par ma skyes pa ste/_nges par ma skyes pa gang yin pa de ni shes rab kyi pha rol tu phyin pa ma yin no/_/kau shi ka nang stong pa nyid kyang nges par ma skyes pa ste/_nges par ma skyes pa gang yin pa de ni nang stong pa 
[\[260b.3\]]nyid ma yin no/_/kau shi ka dngos po med pa'i ngo bo nyid stong pa nyid kyi bar yang nges par ma skyes pa ste/_nges par ma skyes pa gang yin pa de ni dngos po med pa'i ngo bo nyid stong pa nyid ma yin no/_/kau shi ka dran pa nye bar gzhag pa rnams kyang nges par ma skyes pa ste/_nges par 
[\[260b.4\]]ma skyes pa gang yin pa de ni dran pa nye bar gzhag pa rnams ma yin no/_/kau shi ka de bzhin du yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam 
[\[260b.5\]]yan lag brgyad pa yang nges par ma skyes pa ste/_nges par ma skyes pa gang yin pa de ni lam ma yin no/_/kau shi ka de bzhin du stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyang nges 
[\[260b.6\]]par ma skyes pa ste/_nges par ma skyes pa gang yin pa de ni sangs rgyas kyi chos rnams ma yin no/_/kau shi ka rgyun du zhugs pa'i 'bras bu nges par ma skyes pa ste/_nges par ma skyes pa gang yin pa de ni rgyun du zhugs pa'i 'bras bu ma yin no/_/kau shi ka lan cig phyir 'ong ba'i 
[\[260b.7\]]'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid kyang nges par ma skyes pa ste/_nges par ma skyes pa gang yin pa de ni rang sangs rgyas nyid ma yin no/_/kau shi ka thams cad shes pa nyid dang /_lam gyi rnam pa shes pa nyid 
[\[261a\]]
[\[261a.1\]]dang /_rnam pa thams cad mkhyen pa nyid kyi bar yang nges par ma skyes pa ste/_nges par ma skyes pa gang yin pa de ni rnam pa thams cad mkhyen pa nyid ma yin no/_/kau shi ka rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra 
[\[261a.2\]]bcom pa dang /_rang sangs rgyas dang /_de bzhin gshegs pa dgra bcom pa yang dag par rdzogs pa'i sangs rgyas kyang nges par ma skyes pa ste/_nges par ma skyes pa gang yin pa de ni de bzhin gshegs pa dgra bcom pa yang dag par rdzogs pa'i sangs rgyas ma yin no/_/
[\[261a.3\]]de nas lha'i dbang po brgya byin 'di snyam du sems te/_kye ma gnas brtan rab 'byor 'di ni btags pa dang yang mi 'gal la/_chos nyid kyang ston pa ni shes rab zab pa yin no snyam mo/_/de nas bcom ldan 'das kyis lha'i dbang po brgya byin la 'di skad ces bka' stsal to/_/
[\[261a.4\]]kau shi ka de de bzhin no/_/de de bzhin te/_kye ma gnas brtan rab 'byor 'di btags pa dang yang mi 'gal la/_chos nyid kyang ston pa ni shes rab zab pa yin no/_/de nas bcom ldan 'das la lha'i dbang po brgya byin gyis 'di skad ces gsol to/_/bcom ldan 'das ji 
[\[261a.5\]]ltar na/_gnas brtan rab 'byor 'di btags pa dang yang mi 'gal la/_chos nyid kyang ston par bgyid pa lags/_bcom ldan 'das kyis bka' stsal pa/_kau shi ka gzugs ni btags pa tsam ste/_btags pa tsam gang yin pa de ni chos nyid yin pas/_rab 
[\[261a.6\]]'byor ni de dang mi 'gal bar ston to/_/kau shi ka tshor ba dang /_'du shes dang /_'du byed rnams dang /_rnam par shes pa ni btags pa tsam ste/_btags pa tsam gang yin pa de ni chos nyid yin pas/_rab 'byor ni de dang mi 'gal bar ston to/_/de ci'i phyir zhe na/_
[\[261a.7\]]chos nyid gang yin pa de ni 'gal ba med pa yin la/_gang 'gal ba med pa de ni rab 'byor ston par byed cing /_mi 'gal bar byed pa'i phyir ro/_/kau shi ka de bzhin du khams rnams dang /_skye mched rnams dang /_de bzhin du sbyin pa'i pha rol tu phyin pa dang /_tshul 
[\[261b\]]
[\[261b.1\]]khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_de bzhin du nang stong pa nyid dang /_dngos po med pa'i ngo bo nyid stong pa nyid kyi bar dang /_
[\[261b.2\]]de bzhin du dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa rnams dang /_stobs 
[\[261b.3\]]bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad dang /_de bzhin du rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom 
[\[261b.4\]]pa nyid dang /_rang sangs rgyas nyid dang /_de bzhin du rgyun du zhugs pa yang btags pa tsam mo/_/kau shi ka lan cig phyir 'ong ba dang /_phyir mi 'ong ba dang /_dgra bcom pa nyid dang /_rang sangs rgyas dang /_de bzhin gshegs pa dgra bcom pa yang dag par rdzogs 
[\[261b.5\]]pa'i sangs rgyas kyang btags pa tsam ste/_btags pa tsam gang yin pa de ni chos nyid yin pas/_rab 'byor ni de dang mi 'gal bar ston to/_/de ci'i phyir zhe na/_kau shi ka chos nyid gang yin pa de ni 'gal ba med pa yin la/_'gal ba med pa gang yin pa de ni/_rab 
[\[261b.6\]]'byor ston par byed cing mi 'gal bar byed pa'i phyir te/_kau shi ka de ltar na/_rab 'byor ni btags pa dang yang mi 'gal la/_chos nyid kyang ston to/_/rab 'byor gyis smras pa/_kau shi ka de de bzhin te/_ji ltar bcom ldan 'das kyis chos thams cad btags pa tsam 
[\[261b.7\]]du bstan pa de ni de bzhin no/_/kau shi ka byang chub sems dpa' sems dpa' chen pos de ltar chos thams cad btags pa tsam du rig par byas la/_shes rab kyi pha rol tu phyin pa la bslab par bya'o/_/kau shi ka de ltar slob pa'i byang chub sems dpa' sems dpa' chen 
[\[262a\]]
[\[262a.1\]]po ni gzugs la mi slob bo/_/tshor ba dang /_'du shes dang /_'du byed rnams dang /_rnam par shes pa la mi slob bo/_/de ci'i phyir zhe na/_'di ltar des gang la bslab par bya ba'i gzugs yang dag par rjes su mi mthong zhing /_gang la bslab par bya ba'i 
[\[262a.2\]]tshor ba dang /_'du shes dang /_'du byed rnams dang /_rnam par shes pa yang dag par rjes su mi mthong ba'i phyir ro/_/kau shi ka de ltar slob pa'i byang chub sems dpa' sems dpa' chen po ni sbyin pa'i pha rol tu phyin pa la mi slob bo/_/de ci'i phyir zhe na/_'di ltar des gang la 
[\[262a.3\]]bslab par bya ba'i sbyin pa'i pha rol tu phyin pa yang dag par rjes su mi mthong ba'i phyir ro/_/de bzhin du tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol 
[\[262a.4\]]tu phyin pa la mi slob bo/_/de ci'i phyir zhe na/_'di ltar des gang la bslab par bya ba'i shes rab kyi pha rol tu phyin pa yang dag par rjes su mi mthong ba'i phyir ro/_/nang stong pa nyid la yang mi slob bo/_/dngos po med pa'i ngo bo nyid stong pa nyid kyi bar la yang mi slob bo/_/de ci'i phyir 
[\[262a.5\]]zhe na/_'di ltar des gang la bslab par bya ba'i nang stong pa nyid kyang yang dag par rjes su mi mthong la/_dngos po med pa'i ngo bo nyid stong pa nyid kyi bar yang dag par rjes su mi mthong ba'i phyir ro/_/dran pa nye bar gzhag pa rnams la yang mi slob bo/_/yang dag par spong ba rnams dang /_
[\[262a.6\]]rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi 
[\[262a.7\]]chos ma 'dres pa [{]bcwa [,]bco [}]brgyad kyi bar la yang mi slob bo/_/rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid la yang mi slob bo/_/rnam pa thams cad mkhyen pa nyid kyi 
[\[262b\]]
[\[262b.1\]]bar la yang mi slob bo/_/de ci'i phyir zhe na/_'di ltar des gang la bslab par bya ba'i rnam pa thams cad mkhyen pa nyid kyi bar dag yang dag par rjes su mi mthong ba'i phyir ro/_/de nas lha'i dbang po brgya byin gyis/_tshe dang ldan pa rab 'byor la 'di skad ces smras so/_/btsun pa rab 
[\[262b.2\]]'byor de ci'i phyir/_byang chub sems dpa' sems dpa' chen pos gzugs yang dag par rjes su mi mthong /_tshor ba dang /_'du shes dang /_'du byed rnams dang /_rnam par shes pa yang dag par rjes su mi mthong /_de bzhin du khams rnams dang /_skye mched rnams dang /_rten 
[\[262b.3\]]cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams yang dag par rjes su mi mthong /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos 
[\[262b.4\]]ma 'dres pa [{]bcwa [,]bco [}]brgyad yang dag par rjes su mi mthong /_ci'i phyir rnam pa thams cad mkhyen pa nyid kyi bar dag yang dag par rjes su mi mthong /_rab 'byor gyis smras pa/_kau shi ka 'di ltar gzugs ni gzugs kyis stong /_tshor ba dang /_'du shes dang /_'du byed rnams dang /_
[\[262b.5\]]rnam par shes pa ni rnam par shes pas stong /_de bzhin du khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams ni byang chub kyi phyogs kyi chos rnams 
[\[262b.6\]]kyis stong /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad ni sangs rgyas kyi chos ma 'dres pa rnams kyis stong /_rnam pa thams cad mkhyen pa nyid kyi bar ni/_rnam pa thams cad mkhyen pa 
[\[262b.7\]]nyid kyi bar gyis stong pa'i phyir ro/_/de ci'i phyir zhe na/_kau shi ka gzugs stong pa nyid ni gzugs stong pa nyid la mi slob/_rnam pa thams cad mkhyen pa nyid kyi bar gyi stong pa nyid ni rnam pa thams cad mkhyen pa nyid kyi bar gyi stong pa nyid la mi slob pa'i phyir ro/_/kau shi ka 
[\[263a\]]
[\[263a.1\]]gang stong pa nyid la mi slob pa de ni gnyis su dbyer med par stong pa nyid la slob pa yin no/_/de ni gnyis su dbyer med par gzugs stong pa nyid la slob pa yin no/_/de bzhin du de ni gnyis su dbyer med par rnam pa thams cad mkhyen pa nyid kyi bar la slob pa yin no/_/
[\[263a.2\]]kau shi ka gang gnyis su dbyer med par gzugs stong pa nyid la slob pa dang /_gnyis su dbyer med par rnam pa thams cad mkhyen pa nyid kyi bar la slob pa de ni gnyis su dbyer med par sbyin pa'i pha rol tu phyin pa la yang slob pa yin no/_/de bzhin du gnyis su dbyer med par tshul khrims 
[\[263a.3\]]kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la yang slob pa yin no/_/gnyis su dbyer med par nang stong pa nyid la yang slob pa yin no/_/dngos po 
[\[263a.4\]]med pa'i ngo bo nyid stong pa nyid kyi bar la yang slob pa yin no/_/de ni gnyis su dbyer med par dran pa nye bar gzhag pa rnams la slob pa yin no/_/gnyis su dbyer med par yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_
[\[263a.5\]]byang chub kyi yan lag rnams dang /_lam rnams la slob pa yin no/_/de ni gnyis su dbyer med par stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams la slob pa yin no/_/de ni gnyis su dbyer 
[\[263a.6\]]med par rgyun du zhugs pa'i 'bras bu la slob pa yin no/_/lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang sangs rgyas nyid dang /_sangs rgyas nyid dang /_rnam pa thams cad mkhyen pa nyid la slob pa yin no/_/gnyis 
[\[263a.7\]]su dbyer med par sangs rgyas nyid dang /_rnam pa thams cad mkhyen pa nyid la slob pa de ni/_sangs rgyas kyi chos grangs med dpag tu med pa rnams la slob pa yin no/_/gang sangs rgyas kyi chos grangs med dpag tu med pa rnams la slob pa de ni gzugs 'phel bar bya ba dang /_
[\[263b\]]
[\[263b.1\]]'grib par bya ba'i phyir mi slob bo/_/tshor ba dang /_'du shes dang /_'du byed rnams dang /_rnam par shes pa 'phel bar bya ba dang /_'grib par bya ba'i phyir mi slob bo/_/de bzhin du khams rnams dang /_skye mched rnams 'phel bar bya ba dang /_'grib par bya ba'i phyir mi slob bo/_/rten 
[\[263b.2\]]cing 'brel bar 'byung ba 'phel bar bya ba dang /_'grib par bya ba'i phyir mi slob bo/_/sbyin pa'i pha rol tu phyin pa 'phel bar bya ba dang /_'grib par bya ba'i phyir mi slob bo/_/tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa 
[\[263b.3\]]dang /_bsam gtan gyi pha rol tu phyin pa dang /_shes rab kyi pha rol tu phyin pa 'phel bar bya ba dang /_'grib par bya ba'i phyir mi slob bo/_/dran pa nye bar gzhag pa rnams 'phel bar bya ba dang /_'grib par bya ba'i phyir mi slob bo/_/de bzhin du yang dag par spong ba rnams dang /_
[\[263b.4\]]rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_lam 'phel bar bya ba dang /_'grib par bya ba'i phyir mi slob bo/_/nang stong pa nyid 'phel bar bya ba dang /_'grib par bya ba'i phyir mi slob bo/_/dngos po med 
[\[263b.5\]]pa'i ngo bo nyid stong pa nyid kyi bar du 'phel bar bya ba dang /_'grib par bya ba'i phyir mi slob bo/_/stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid 'phel bar bya ba 
[\[263b.6\]]dang /_'grib par bya ba'i phyir mi slob bo/_/gang gzugs 'phel bar bya ba dang /_'grib par bya ba'i phyir mi slob pa dang /_gang rnam pa thams cad mkhyen pa nyid kyi bar du 'phel bar bya ba dang /_'grib par bya ba'i phyir mi slob pa de ni gzugs yongs su gzung ba dang /_med par bya 
[\[263b.7\]]ba'i phyir mi slob bo/_/tshor ba dang /_'du shes dang /_'du byed rnams dang /_rnam par shes pa yongs su gzung ba dang /_med par bya ba'i phyir mi slob bo/_/de bzhin du rnam pa thams cad mkhyen pa nyid kyi bar du yongs su gzung ba dang /_med par bya ba'i 
[\[264a\]]
[\[264a.1\]]phyir mi slob bo//_//shes rab kyi pha rol tu phyin pa khri brgyad stong pa/_bam po nyi shu pa/_shA ri'i bus smras pa/_tshe dang ldan pa rab 'byor ci'i phyir/_byang chub sems dpa' sems dpa' chen po gzugs yongs su gzung ba dang /_med par 
[\[264a.2\]]bya ba'i phyir mi slob/_tshor ba dang /_'du shes dang /_'du byed rnams dang /_rnam par shes pa yongs su gzung ba dang /_med par bya ba'i phyir mi slob/_de bzhin du rnam pa thams cad mkhyen pa nyid kyi bar du yongs su gzung ba dang /_med par bya ba'i phyir mi slob/_rab 'byor 
[\[264a.3\]]gyis smras pa/_tshe dang ldan pa shA ri'i bu 'di ltar gzugs la yongs su gzung ba med do/_/de ci'i phyir zhe na/_'di ltar nang stong pa nyid kyi phyir gzugs la gzugs yongs su mi 'dzin pa'i phyir ro/_/tshe dang ldan pa shA ri'i bu tshor ba dang /_'du shes dang /_'du byed rnams dang /_
[\[264a.4\]]rnam par shes pa la yongs su gzung ba med do/_/de ci'i phyir zhe na/_'di ltar nang stong pa nyid kyi phyir rnam par shes pa la rnam par shes pa yongs su mi 'dzin pa'i phyir ro/_/tshe dang ldan pa shA ri'i bu de bzhin du rnam pa thams cad mkhyen pa nyid kyi bar la yang yongs su gzung ba 
[\[264a.5\]]med do/_/de ci'i phyir zhe na/_'di ltar nang stong pa nyid dang /_phyi stong pa nyid kyi phyir rnam pa thams cad mkhyen pa nyid la rnam pa thams cad mkhyen pa nyid yongs su mi 'dzin pa'i phyir te/_tshe dang ldan pa shA ri'i bu chos thams cad yongs su gzung ba med pa'i tshul gyis/_rnam pa 
[\[264a.6\]]thams cad mkhyen pa nyid la de ltar slob pa'i byang chub sems dpa' sems dpa' chen po ni rnam pa thams cad mkhyen pa nyid du nges par 'byung bar 'gyur ro/_/shA ri'i bus smras pa/_tshe dang ldan pa rab 'byor de ltar slob pa'i byang chub sems dpa' sems dpa' chen po shes rab kyi pha 
[\[264a.7\]]rol tu phyin pa la bslabs nas/_rnam pa thams cad mkhyen pa nyid du nges par 'byung bar 'gyur ram/_rab 'byor gyis smras pa/_tshe dang ldan pa shA ri'i bu de ltar slob pa'i byang chub sems dpa' sems dpa' chen po ni chos thams cad yongs su gzung ba med pa'i tshul 
[\[264b\]]
[\[264b.1\]]gyis shes rab kyi pha rol tu phyin pa la bslabs nas rnam pa thams cad mkhyen pa nyid du nges par 'byung bar 'gyur ro/_/shA ri'i bus smras pa/_tshe dang ldan pa rab 'byor de ltar slob pa'i byang chub sems dpa' sems dpa' chen po ji ltar na chos thams cad yongs su gzung bar bya ba'i phyir 
[\[264b.2\]]ma yin zhing med par bya ba'i phyir ma yin par bslabs nas/_rnam pa thams cad mkhyen pa nyid du nges par 'byung bar 'gyur/_rab 'byor gyis smras pa/_tshe dang ldan pa shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pas/_gzugs kyi 
[\[264b.3\]]skye ba dang /_'gag pa dang /_blang ba dang /_dor ba dang /_kun nas nyon mongs pa dang /_rnam par byang ba dang /_'grib pa dang /_'phel ba yang dag par rjes su mi mthong ngo /_/de ci'i phyir zhe na/_tshe dang ldan pa shA ri'i bu 'di ltar gzugs ni gzugs kyi ngo bo nyid kyis med pa'i 
[\[264b.4\]]phyir ro/_/tshe dang ldan pa shA ri'i bu de bzhin du/_byang chub sems dpa' sems dpa' chen pos tshor ba dang /_'du shes dang /_'du byed rnams dang /_rnam par shes pa'i skye ba dang /_'gag pa dang /_blang ba dang /_dor ba dang /_kun nas nyon mongs pa dang /_rnam par 
[\[264b.5\]]byang ba dang /_'grib pa dang /_'phel ba yang dag par rjes su mi mthong ngo /_/de ci'i phyir zhe na/_tshe dang ldan pa shA ri'i bu 'di ltar rnam par shes pa ni rnam par shes pa'i ngo bo nyid kyis med pa'i phyir ro/_/tshe dang ldan pa shA ri'i bu de bzhin du/_khams rnams dang /_skye 
[\[264b.6\]]mched rnams dang /_rten cing 'brel par 'byung ba dang /_pha rol tu phyin pa rnams dang /_byang chub kyi phyogs kyi chos rnams dang /_stong pa nyid thams cad dang /_stobs rnams dang /_mi 'jigs pa rnams dang /_so so yang dag par rig pa rnams dang /_sangs rgyas kyi 
[\[264b.7\]]chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi skye ba dang /_'gag pa dang /_blang ba dang /_dor ba dang /_kun nas nyon mongs pa dang /_rnam par byang ba dang /_'grib pa dang /_'phel ba yang dag par rjes su mi mthong ngo /_/de ci'i phyir zhe na/_
[\[265a\]]
[\[265a.1\]]tshe dang ldan pa shA ri'i bu 'di ltar rnam pa thams cad mkhyen pa nyid ni rnam pa thams cad mkhyen pa nyid kyi ngo bo nyid kyis med pa'i phyir te/_tshe dang ldan pa shA ri'i bu de ltar chos thams cad skye ba med pa dang /_'gag pa med pa dang /_blang ba med pa dang /_dor ba med pa dang /_kun 
[\[265a.2\]]nas nyon mongs pa med pa dang /_rnam par byang ba med pa dang /_'grib pa med pa dang /_'phel ba med par slob pa'i byang chub sems dpa' sems dpa' chen po ni slob pa med pa dang /_nges par 'byung ba med pa'i tshul gyis shes rab kyi pha rol tu phyin pa la slob cing /_rnam pa thams 
[\[265a.3\]]cad mkhyen pa nyid du nges par 'byung bar 'gyur ro/_/de nas lha'i dbang po brgya byin gyis tshe dang ldan pa shA ri'i bu la 'di skad ces smras so/_/btsun pa shA ri'i bu shes rab kyi pha rol tu phyin pa gang nas btsal bar bya/_shA ri'i bus smras pa/_kau shi ka shes rab kyi pha rol tu phyin pa ni/_rab 
[\[265a.4\]]'byor gyi le'u las btsal bar bya'o/_/de nas lha'i dbang po brgya byin gyis/_tshe dang ldan pa rab 'byor la 'di skad ces smras so/_/btsun pa rab 'byor 'phags pa shA ri'i bu 'di skad du/_kau shi ka shes rab kyi pha rol tu phyin pa ni/_tshe dang ldan pa rab 'byor gyi le'u las btsal bar 
[\[265a.5\]]bya'o zhes zer na ci de 'phags pa khyod kyi byin gyi rlabs yin nam/_de khyod kyi mthu yin nam/_rab 'byor gyis smras pa/_kau shi ka de ni kho bo'i mthu ma yin no/_/de ni kho bo'i byin gyi rlabs ma yin no/_/brgya byin gyis smras pa/_btsun pa rab 'byor 'o na de su'i mthu yin/_de su'i byin 
[\[265a.6\]]gyi rlabs yin/_rab 'byor gyis smras pa/_kau shi ka 'di ni de bzhin gshegs pa'i mthu yin no/_/'di ni de bzhin gshegs pa'i byin gyi rlabs yin no/_/brgya byin gyis smras pa/_btsun pa rab 'byor chos thams cad ni byin gyi rlabs med pa yin na/_ci'i phyir 'di skad 
[\[265a.7\]]du 'di ni de bzhin gshegs pa'i mthu yin no/_/'di ni de bzhin gshegs pa'i byin gyi rlabs yin no/_/zhes smra/_rab 'byor gyis smras pa/_kau shi ka de de bzhin no/_/de de bzhin te/_byin gyi rlabs med pa'i chos nyid la de bzhin gshegs pa dmigs su med/_byin gyi 
[\[265b\]]
[\[265b.1\]]rlabs med pa'i chos nyid las gud na yang de bzhin gshegs pa dmigs su med/_de bzhin gshegs pa la yang byin gyi rlabs med pa'i chos nyid dmigs su med/_de bzhin gshegs pa las gud na yang byin gyi rlabs med pa'i chos nyid dmigs su med do/_/de bzhin nyid la yang de bzhin 
[\[265b.2\]]gshegs pa dmigs su med la/_de bzhin gshegs pa la yang de bzhin nyid dmigs su med do/_/gzugs kyi de bzhin nyid la yang de bzhin gshegs pa dmigs su med la/_de bzhin gshegs pa la yang gzugs kyi de bzhin nyid dmigs su med do/_/gzugs kyi chos nyid 
[\[265b.3\]]la yang de bzhin gshegs pa dmigs su med la/_de bzhin gshegs pa la yang gzugs kyi chos nyid dmigs su med do/_/tshor ba dang /_'du shes dang /_'du byed rnams dang /_rnam par shes pa'i de bzhin nyid la yang de bzhin gshegs pa dmigs su med la/_de bzhin 
[\[265b.4\]]gshegs pa la yang rnam par shes pa'i de bzhin nyid dmigs su med do/_/rnam par shes pa'i chos nyid la yang de bzhin gshegs pa dmigs su med la/_de bzhin gshegs pa la yang rnam par shes pa'i chos nyid dmigs su med do/_/de bzhin du khams rnams dang /_skye mched 
[\[265b.5\]]rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_rnam par thar pa'i sgo rnams dang /_stobs rnams dang /_mi 'jigs pa rnams dang /_so so yang dag par rig pa rnams 
[\[265b.6\]]dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid kyi bar gyi de bzhin nyid la yang de bzhin gshegs pa dmigs su med la/_de bzhin gshegs pa la yang rnam pa thams cad mkhyen pa nyid kyi bar gyi de bzhin nyid dmigs su med do/_/rnam 
[\[265b.7\]]pa thams cad mkhyen pa nyid kyi chos nyid la yang de bzhin gshegs pa dmigs su med la/_de bzhin gshegs pa la yang rnam pa thams cad mkhyen pa nyid kyi chos nyid dmigs su med do/_/de ci'i phyir zhe na/_kau shi ka de bzhin gshegs pa'i chos nyid gang yin pa de ni gzugs 
[\[266a\]]
[\[266a.1\]]kyi chos nyid dang ldan pa yang ma yin/_mi ldan pa yang ma yin la/_kau shi ka de bzhin gshegs pa'i chos nyid gang yin pa de ni/_tshor ba dang /_'du shes dang /_'du byed rnams dang /_rnam par shes pa'i chos nyid dang ldan pa yang ma yin/_mi ldan pa yang ma yin/_
[\[266a.2\]]gzugs kyi chos nyid ma yin pa gzhan dang ldan pa yang ma yin/_mi ldan pa yang ma yin/_tshor ba dang /_'du shes dang /_'du byed rnams dang /_rnam par shes pa'i chos nyid ma yin pa gzhan dang ldan pa yang ma yin/_mi ldan pa yang ma yin/_gzugs kyi de bzhin nyid dang ldan 
[\[266a.3\]]pa yang ma yin/_mi ldan pa yang ma yin/_tshor ba dang /_'du shes dang /_'du byed rnams dang /_rnam par shes pa'i de bzhin nyid dang ldan pa yang ma yin/_mi ldan pa yang ma yin/_gzugs kyi de bzhin nyid ma yin pa gzhan dang ldan pa yang ma yin/_mi ldan pa yang 
[\[266a.4\]]ma yin/_tshor ba dang /_'du shes dang /_'du byed rnams dang /_rnam par shes pa'i de bzhin nyid ma yin pa gzhan dang ldan pa yang ma yin/_mi ldan pa yang ma yin la/_de bzhin du de bzhin gshegs pa'i chos nyid gang yin pa de ni rnam pa thams cad mkhyen pa nyid kyi 
[\[266a.5\]]bar gyi chos nyid dang ldan pa yang ma yin/_mi ldan pa yang ma yin/_rnam pa thams cad mkhyen pa nyid kyi bar gyi de bzhin nyid dang ldan pa yang ma yin/_mi ldan pa yang ma yin/_rnam pa thams cad mkhyen pa nyid kyi bar gyi chos nyid ma yin pa gzhan dang ldan pa yang ma yin/_mi ldan 
[\[266a.6\]]pa yang ma yin/_rnam pa thams cad mkhyen pa nyid kyi bar gyi de bzhin nyid ma yin pa gzhan dang ldan pa yang ma yin/_mi ldan pa yang ma yin pa'i phyir te/_kau shi ka de ltar chos thams cad ldan pa yang ma yin/_mi ldan pa yang ma yin pas na/_byin gyi rlabs med pa'i tshul 
[\[266a.7\]]gyis de ni de'i mthu yin no/_/de ni de'i byin gyi rlabs yin no/_/kau shi ka gang khyod 'di skad du byang chub sems dpa' sems dpa' chen po shes rab kyi pha rol tu phyin pa gang nas btsal bar bya zhes zer ba ni/_kau shi ka gzugs las kyang btsal bar mi bya'o/_/gzugs las 
[\[266b\]]
[\[266b.1\]]gzhan du yang btsal bar mi bya'o/_/tshor ba dang /_'du shes dang /_'du byed rnams dang /_rnam par shes pa las kyang btsal bar mi bya'o/_/rnam par shes pa las gzhan du yang btsal bar mi bya'o/_/de ci'i phyir zhe na/_kau shi ka 'di ltar shes rab kyi pha rol tu phyin pa gang 
[\[266b.2\]]yin pa dang /_gzugs gang yin pa dang /_tshor ba dang /_'du shes dang /_'du byed rnams dang /_rnam par shes pa gang yin pa'i chos de dag thams cad ni ldan pa yang ma yin/_mi ldan pa yang ma yin zhing /_gzugs can ma yin pa/_bstan du med pa/_thogs pa med pa ste/_
[\[266b.3\]]'di ltar mtshan nyid med par mtshan nyid gcig pa'i phyir ro/_/kau shi ka gzhan yang byang chub sems dpa' sems dpa' chen pos shes rab kyi pha rol tu phyin pa ni khams rnams dang /_skye mched rnams dang /_rten cing 'brel par 'byung ba las kyang btsal bar mi bya'o/_/rten cing 'brel par 
[\[266b.4\]]'byung ba las gzhan du yang btsal bar mi bya'o/_/pha rol tu phyin pa rnams dang /_stong pa nyid thams cad dang /_byang chub kyi phyogs kyi chos rnams dang /_de bzhin gshegs pa'i stobs bcu dang /_mi 'jigs pa rnams dang /_so so yang dag par rig pa rnams dang /_sangs 
[\[266b.5\]]rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi bar las kyang btsal bar mi bya'o/_/rnam pa thams cad mkhyen pa nyid las gzhan du yang btsal bar mi bya'o/_/de ci'i phyir zhe na/_'di ltar shes rab kyi pha rol tu phyin pa gang yin pa dang /_rnam pa 
[\[266b.6\]]thams cad mkhyen pa nyid gang yin pa dang /_btsal ba gang yin pa'i chos de dag thams cad ni ldan pa yang ma yin/_mi ldan pa yang ma yin zhing /_gzugs can ma yin pa/_bstan du med pa/_thogs pa med pa ste/_'di ltar mtshan nyid med par mtshan nyid gcig 
[\[266b.7\]]pa'i phyir ro/_/de ci'i phyir zhe na/_kau shi ka 'di ltar gzugs kyang shes rab kyi pha rol tu phyin pa ma yin la/_gzugs las gud na yang shes rab kyi pha rol tu phyin pa med/_de bzhin du tshor ba dang /_'du shes dang /_'du byed rnams dang /_rnam par shes pa yang 
[\[267a\]]
[\[267a.1\]]shes rab kyi pha rol tu phyin pa ma yin la/_rnam par shes pa las gud na yang shes rab kyi pha rol tu phyin pa med/_de bzhin du rnam pa thams cad mkhyen pa nyid kyi bar yang shes rab kyi pha rol tu phyin pa ma yin la/_rnam pa thams cad mkhyen pa nyid las gud na yang shes 
[\[267a.2\]]rab kyi pha rol tu phyin pa med/_de bzhin du gzugs kyi de bzhin nyid kyang shes rab kyi pha rol tu phyin pa ma yin la/_gzugs kyi de bzhin nyid las gud na yang shes rab kyi pha rol tu phyin pa med/_tshor ba dang /_'du shes dang /_'du byed rnams dang /_rnam par shes pa'i de bzhin nyid kyang shes rab 
[\[267a.3\]]kyi pha rol tu phyin pa ma yin la/_rnam par shes pa'i de bzhin nyid las gud na yang shes rab kyi pha rol tu phyin pa med/_rnam pa thams cad mkhyen pa nyid kyi bar gyi de bzhin nyid kyang shes rab kyi pha rol tu phyin pa ma yin la/_rnam pa thams cad mkhyen pa nyid kyi de bzhin nyid las gud na yang 
[\[267a.4\]]shes rab kyi pha rol tu phyin pa med/_gzugs kyi chos nyid kyang shes rab kyi pha rol tu phyin pa ma yin la/_gzugs kyi chos nyid las gud na yang shes rab kyi pha rol tu phyin pa med/_tshor ba dang /_'du shes dang /_'du byed rnams dang /_rnam par shes pa'i chos nyid kyang shes rab kyi 
[\[267a.5\]]pha rol tu phyin pa ma yin la/_rnam par shes pa'i chos nyid las gud na yang shes rab kyi pha rol tu phyin pa med/_rnam pa thams cad mkhyen pa nyid kyi bar gyi chos nyid kyang shes rab kyi pha rol tu phyin pa ma yin la/_rnam pa thams cad mkhyen pa nyid kyi chos nyid las gud na yang shes rab 
[\[267a.6\]]kyi pha rol tu phyin pa med pa'i phyir ro/_/de ci'i phyir zhe na/_kau shi ka 'di ltar chos 'di dag thams cad ni yod pa ma yin zhing dmigs su med pa'i phyir te/_de ltar chos thams cad yod pa ma yin zhing dmigs su med pas na/_gzugs kyang shes rab kyi pha rol tu phyin pa 
[\[267a.7\]]ma yin no/_/gzugs las gud na yang shes rab kyi pha rol tu phyin pa med do/_/gzugs kyi de bzhin nyid kyang shes rab kyi pha rol tu phyin pa ma yin no/_/gzugs kyi de bzhin nyid las gud na yang shes rab kyi pha rol tu phyin pa med do/_/gzugs kyi chos nyid kyang shes 
[\[267b\]]
[\[267b.1\]]rab kyi pha rol tu phyin pa ma yin no/_/gzugs kyi chos nyid las gud na yang shes rab kyi pha rol tu phyin pa med do/_/de bzhin du sbyar te/_rnam pa thams cad mkhyen pa nyid kyang shes rab kyi pha rol tu phyin pa ma yin no/_/rnam pa thams cad mkhyen pa nyid las gud na yang shes rab kyi pha 
[\[267b.2\]]rol tu phyin pa med do/_/rnam pa thams cad mkhyen pa nyid kyi de bzhin nyid kyang shes rab kyi pha rol tu phyin pa ma yin no/_/rnam pa thams cad mkhyen pa nyid kyi de bzhin nyid las gud na yang shes rab kyi pha rol tu phyin pa med do/_/rnam pa thams cad mkhyen pa nyid kyi chos nyid kyang shes rab 
[\[267b.3\]]kyi pha rol tu phyin pa ma yin no/_/rnam pa thams cad mkhyen pa nyid kyi chos nyid las gud na yang shes rab kyi pha rol tu phyin pa med do/_/de nas lha'i dbang po brgya byin gyis/_tshe dang ldan pa rab 'byor la 'di skad ces smras so/_/btsun pa rab 'byor 'di lta ste/_byang chub sems dpa' 
[\[267b.4\]]sems dpa' chen po rnams kyi shes rab kyi pha rol tu phyin pa pha rol tu phyin pa 'di ni che ba'o/_/btsun pa rab 'byor 'di lta ste/_byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni tshad med pa'o/_/btsun pa rab 'byor 'di lta ste/_byang 
[\[267b.5\]]chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni dpag tu med pa'o/_/btsun pa rab 'byor 'di lta ste/_byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni mtha' yas pa ste/_
[\[267b.6\]]de la bslabs nas rgyun du zhugs pa rnams kyis kyang rgyun du zhugs pa'i 'bras bu thob bo/_/'thob bo/_/'thob par 'gyur ro/_/lan cig phyir 'ong ba rnams dang /_phyir mi 'ong ba rnams dang /_dgra bcom pa rnams kyis kyang dgra bcom pa nyid thob bo/_/'thob bo/_/'thob par 
[\[267b.7\]]'gyur ro/_/rang sangs rgyas rnams kyis kyang /_rang byang chub mngon par rdzogs par sangs rgyas so/_/mngon par rdzogs par 'tshang rgya'o/_/mngon par rdzogs par 'tshang rgya bar 'gyur ro/_/byang chub sems dpa' sems dpa' chen po rnams kyis kyang sems can rnams 
[\[268a\]]
[\[268a.1\]]yongs su smin par byas shing /_sangs rgyas kyi zhing yongs su dag par byas nas bla na med pa yang dag par rdzogs pa'i byang chub mngon par rdzogs par sangs rgyas so/_/mngon par rdzogs par 'tshang rgya'o/_/mngon par rdzogs par 'tshang rgya bar 'gyur ro/_/rab 'byor 
[\[268a.2\]]gyis smras pa/_kau shi ka de de bzhin no/_/de de bzhin te/_'di lta ste/_byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni che ba'o/_/byang chub sems dpa' sems dpa' chen po rnams kyi shes rab kyi pha rol tu 
[\[268a.3\]]phyin pa pha rol tu phyin pa 'di ni tshad med pa'o/_/byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni dpag tu med pa'o/_/byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni mtha' yas pa ste/_
[\[268a.4\]]de la bslabs nas rgyun tu zhugs pa rnams kyis kyang rgyun tu zhugs pa'i 'bras bu thob bo/_/'thob bo/_/'thob par 'gyur ro/_/lan cig phyir 'ong ba rnams dang /_phyir mi 'ong ba rnams dang /_dgra bcom pa rnams kyis kyang dgra bcom pa nyid thob bo/_/'thob bo/_/'thob par 'gyur 
[\[268a.5\]]ro/_/rang sangs rgyas rnams kyis kyang /_rang byang chub mngon par rdzogs par sangs rgyas so/_/mngon par rdzogs par 'tshang rgya'o/_/mngon par rdzogs par 'tshang rgya bar 'gyur ro/_/byang chub sems dpa' sems dpa' chen po rnams kyis kyang sems can rnams yongs su smin 
[\[268a.6\]]par byas te/_sangs rgyas kyi zhing yongs su dag par byas nas/_bla na med pa yang dag par rdzogs pa'i byang chub mngon par rdzogs par sangs rgyas so/_/mngon par rdzogs par 'tshang rgya'o/_/mngon par rdzogs par 'tshang rgya bar 'gyur ro/_/de ci'i phyir zhe na/_kau shi ka gzugs 
[\[268a.7\]]che ba'i phyir byang chub sems dpa' sems dpa' chen po rnams kyi pha rol tu phyin pa 'di yang che ba yin no/_/de ci'i phyir zhe na/_kau shi ka 'di ltar gzugs kyi sngon gyi mtha' mi dmigs/_phyi ma'i mtha' mi dmigs/_dbus mi dmigs pa'i phyir ro/_/kau shi ka tshor ba dang /_
[\[268b\]]
[\[268b.1\]]'du shes dang /_'du byed rnams dang /_rnam par shes pa che ba'i phyir byang chub sems dpa' sems dpa' chen po rnams kyi pha rol tu phyin pa 'di yang che ba yin no/_/de ci'i phyir zhe na/_kau shi ka 'di ltar rnam par shes pa'i sngon gyi mtha' mi dmigs/_phyi ma'i mtha' mi dmigs/_dbus 
[\[268b.2\]]mi dmigs pa'i phyir ro/_/kau shi ka de bzhin du sbyar te/_rnam pa thams cad mkhyen pa nyid kyi bar du che ba'i phyir/_byang chub sems dpa' sems dpa' chen po rnams kyi pha rol tu phyin pa 'di yang che ba yin no/_/de ci'i phyir zhe na/_kau shi ka 'di ltar rnam pa thams cad mkhyen pa nyid kyi sngon gyi 
[\[268b.3\]]mtha' mi dmigs/_phyi ma'i mtha' mi dmigs/_dbus mi dmigs pa'i phyir te/_kau shi ka rnam grangs des na/_'di lta ste/_byang chub sems dpa' sems dpa' chen po rnams kyi shes rab kyi pha rol tu phyin pa pha rol tu phyin pa 'di ni che ba yin no/_/kau shi ka gzugs tshad med 
[\[268b.4\]]pa'i phyir/_byang chub sems dpa' sems dpa' chen po rnams kyi pha rol tu phyin pa 'di yang tshad med pa yin no/_/de ci'i phyir zhe na/_kau shi ka 'di ltar gzugs kyi tshad dmigs su med pa'i phyir ro/_/kau shi ka 'di lta ste dper na/_nam mkha'i tshad ni dmigs su med do/_/de bzhin 
[\[268b.5\]]du gzugs kyi tshad kyang dmigs su med do/_/nam mkha' tshad med pa'i phyir gzugs tshad med do/_/gzugs tshad med pa'i phyir byang chub sems dpa' sems dpa' chen po rnams kyi pha rol tu phyin pa 'di yang tshad med do/_/de bzhin du sbyar te/_rnam pa thams cad mkhyen pa 
[\[268b.6\]]nyid kyi bar du tshad med pa'i phyir byang chub sems dpa' sems dpa' chen po rnams kyi pha rol tu phyin pa 'di yang tshad med pa yin no/_/de ci'i phyir zhe na/_kau shi ka 'di ltar rnam pa thams cad mkhyen pa nyid kyi tshad dmigs su med pa'i phyir ro/_/kau shi ka 'di lta ste dper na/_nam mkha'i 
[\[268b.7\]]tshad ni dmigs su med do/_/kau shi ka de bzhin du rnam pa thams cad mkhyen pa nyid kyi tshad kyang dmigs su med do/_/nam mkha' tshad med pa'i phyir rnam pa thams cad mkhyen pa nyid tshad med do/_/rnam pa thams cad mkhyen pa nyid tshad med pa'i phyir byang chub sems dpa' sems 
[\[269a\]]
[\[269a.1\]]dpa' chen po rnams kyi shes rab kyi pha rol tu phyin pa 'di yang tshad med pa yin te/_kau shi ka rnam grangs des na/_byang chub sems dpa' sems dpa' chen po rnams kyi pha rol tu phyin pa 'di tshad med pa yin no/_/kau shi ka gzugs dpag tu med pa'i phyir byang chub sems dpa' 
[\[269a.2\]]sems dpa' chen po rnams kyi pha rol tu phyin pa 'di yang dpag tu med pa yin no/_/de ci'i phyir zhe na/_kau shi ka 'di ltar gzugs dpag tu med pa'i phyir ro/_/kau shi ka 'di lta ste dper na/_nam mkha' ni dpag tu med do/_/de bzhin du gzugs kyang dpag tu med do/_/nam mkha' 
[\[269a.3\]]dpag tu med pa'i phyir gzugs dpag tu med do/_/gzugs dpag tu med pa'i phyir byang chub sems dpa' sems dpa' chen po rnams kyi pha rol tu phyin pa 'di yang dpag tu med do/_/de bzhin du rnam pa thams cad mkhyen pa nyid kyi bar du dpag tu med pa'i phyir byang chub sems 
[\[269a.4\]]dpa' sems dpa' chen po rnams kyi pha rol tu phyin pa 'di yang dpag tu med pa yin no/_/de ci'i phyir zhe na/_kau shi ka 'di ltar rnam pa thams cad mkhyen pa nyid dpag tu med pa'i phyir ro/_/kau shi ka 'di lta ste dper na/_nam mkha' ni dpag tu med do/_/de bzhin du rnam pa thams 
[\[269a.5\]]cad mkhyen pa nyid kyang dpag tu med do/_/nam mkha' dpag tu med pa'i phyir rnam pa thams cad mkhyen pa nyid kyang dpag tu med do/_/rnam pa thams cad mkhyen pa nyid dpag tu med pa'i phyir byang chub sems dpa' sems dpa' chen po rnams kyi pha rol tu phyin pa 'di yang dpag tu med pa 
[\[269a.6\]]yin te/_kau shi ka rnam grangs des na/_'di lta ste/_byang chub sems dpa' sems dpa' chen po rnams kyi pha rol tu phyin pa 'di dpag tu med pa yin no/_/kau shi ka gzugs mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' 
[\[269a.7\]]yas pa yin no/_/de ci'i phyir zhe na/_kau shi ka 'di ltar gzugs kyi mtha' dang /_dbus mi dmigs pa'i phyir ro/_/kau shi ka tshor ba dang /_'du shes dang /_'du byed rnams dang /_rnam par shes pa mtha' yas pa'i phyir byang chub sems dpa' sems dpa' chen po rnams kyi pha 
[\[269b\]]
[\[269b.1\]]rol tu phyin pa 'di yang mtha' yas pa yin no/_/de ci'i phyir zhe na/_kau shi ka 'di ltar rnam par shes pa'i mtha' dang /_dbus mi dmigs pa'i phyir ro/_/kau shi ka de bzhin du sbyar te/_rnam pa thams cad mkhyen pa nyid kyi bar du mtha' yas pa'i phyir byang chub sems dpa' sems dpa' chen 
[\[269b.2\]]po rnams kyi pha rol tu phyin pa 'di yang mtha' yas pa yin no/_/de ci'i phyir zhe na/_kau shi ka 'di ltar rnam pa thams cad mkhyen pa nyid kyi mtha' dang /_dbus mi dmigs pa'i phyir te/_kau shi ka rnam grangs des na/_gzugs mtha' yas pa dang /_rnam pa thams cad mkhyen pa nyid kyi bar du 
[\[269b.3\]]mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/_/kau shi ka gzhan yang dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/_/lha'i 
[\[269b.4\]]dbang pos smras pa/_btsun pa rab 'byor ji ltar na dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa yin no/_/rab 'byor gyis smras pa/_kau shi ka rnam pa thams cad mkhyen pa nyid mtha' yas pa'i phyir 
[\[269b.5\]]byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/_/kau shi ka gzhan yang chos kyi dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/_/lha'i dbang 
[\[269b.6\]]pos smras pa/_btsun pa rab 'byor ji ltar na/_chos kyi dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa yin/_rab 'byor gyis smras pa/_kau shi ka chos kyi dbyings mtha' yas pa'i phyir byang chub sems dpa' 
[\[269b.7\]]sems dpa' chen po rnams kyi pha rol tu phyin pa 'di yang mtha' yas pa yin no/_/kau shi ka gzhan yang de bzhin nyid kyi dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/_/lha'i dbang pos smras pa/_
[\[270a\]]
[\[270a.1\]]btsun pa rab 'byor ci ltar na/_de bzhin nyid kyi dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa yin/_rab 'byor gyis smras pa/_kau shi ka 'di ltar de bzhin nyid mtha' yas pa'i phyir/_dmigs 
[\[270a.2\]]pa mtha' yas pa yin no/_/dmigs pa mtha' yas pa'i phyir de bzhin nyid mtha' yas pa yin te/_kau shi ka de bzhin nyid kyi dmigs pa mtha' yas pa'i phyir/_'di lta ste/_byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin 
[\[270a.3\]]no/_/kau shi ka gzhan yang sems can mtha' yas pa'i phyir/_byang chub sems dpa' sems dpa' chen po rnams kyi pha rol tu phyin pa 'di yang mtha' yas pa yin no/_/lha'i dbang pos smras pa/_btsun pa rab 'byor ci ltar na/_sems can mtha' yas pa'i phyir byang chub sems 
[\[270a.4\]]dpa' sems dpa' chen po rnams kyi pha rol tu phyin pa 'di yang mtha' yas pa yin/_rab 'byor gyis smras pa/_kau shi ka 'di ji snyam du sems/_'di lta ste sems can sems can zhes bya ba de chos gang gi tshig [{]bla dgas [,]bla dwags [}]yin snyam/_lha'i dbang pos smras pa/_btsun pa rab 'byor 
[\[270a.5\]]de ni chos kyi tshig [{]bla dgas [,]bla dwags [}]kyang ma yin chos ma yin pa'i tshig [{]bla dgas [,]bla dwags [}]kyang ma yin te/_'di lta ste sems can sems can zhes bya ba de ni glo bur du ming du btags pa'o/_/de ni dngos po med par ming du btags pa'o/_/de ni dmigs pa med par ming du btags pa'o/_/rab 'byor gyis smras 
[\[270a.6\]]pa/_kau shi ka 'di ji snyam du sems/_shes rab kyi pha rol tu phyin pa 'di la 'ga' yang sems can du yongs su brjod pa yod snyam 'am/_lha'i dbang pos smras pa/_btsun pa rab 'byor de ni med do/_/rab 'byor gyis smras pa/_kau shi ka gang la 'ga' yang sems can du yongs su 
[\[270a.7\]]brjod pa med pa de la sems can mtha' yas pa ci zhig yod/_kau shi ka gal te de bzhin gshegs pa dgra bcom pa yang dag par rdzogs pa'i sangs rgyas bskal pa gang gA'i klung gi bye ma snyed du bzhugs te/_sems can sems can zhes gsung du brjod na/_kau shi ka 'di ji snyam du 
[\[270b\]]
[\[270b.1\]]sems/_de la sems can 'ga' yang skyes pa'am/_'gags pa yod snyama'am/_lha'i dbang pos smras pa/_btsun pa rab 'byor de ni med do/_/de ci'i phyir zhe na/_sems can gzod ma nas rnam par dag pa'i phyir ro/_/rab 'byor gyis smras pa/_kau shi ka rnam grangs des 
[\[270b.2\]]na/_sems can mtha' yas pa'i phyir shes rab kyi pha rol tu phyin pa mtha' yas par rig par bya'o/_/shes rab kyi pha rol tu phyin pa khri brgyad stong pa las/_mtha' yas pa'i le'u zhes bya ste nyi shu bzhi pa'o//_//de nas dbang po dang bcas pa'i lha rnams dang /_
[\[270b.3\]]tshangs pa dang bcas pa rnams dang /_skye dgu'i bdag po dang bcas pa rnams dang /_skyes pa dang /_bud med rnams dang /_drang srong gi tshogs rnams kyis 'di lta ste/_de bzhin gshegs pa'i mthu dang /_de bzhin gshegs pa'i byin gyi rlabs kyis/_gnas brtan rab 'byor 
[\[270b.4\]]gyis gang bshad pa dang /_brjod pa dang /_bstan pa dang /_yang dag par rab tu bstan pa'i chos 'di ni a la la legs par bshad pa'o/_/a la la chos 'di ni legs par bshad pa'o/_/a la la chos kyi chos nyid 'di ni legs par bshad pa'o zhes ched du brjod pa lan gsum 
[\[270b.5\]]ched du brjod de/_bcom ldan 'das byang chub sems dpa' sems dpa' chen po gang dag shes rab kyi pha rol tu phyin pa 'di dang mi 'bral ba de dag ni bdag cag gis de bzhin gshegs pa nyid du gzung bar bgyi'o/_/gzugs sam/_tshor ba'am/_'du shes sam/_'du byed rnams 
[\[270b.6\]]sam/_rnam par shes pa'am/_rnam pa thams cad mkhyen pa nyid kyi bar du chos gang yang dmigs su ma mchis kyang /_theg pa gsum po nyan thos kyi theg pa dang /_rang sangs rgyas kyi theg pa dang /_theg pa chen po dag rnam par dgod pa yang mdzad do zhes kyang gsol to/_/de nas bcom 
[\[270b.7\]]ldan 'das kyis lha'i bu de dag la bka' stsal pa/_lha'i bu dag de de bzhin te/_de de bzhin no/_/ji skad smras pa de bzhin te/_gzugs sam/_tshor ba'am/_'du shes sam/_'du byed rnams sam/_rnam par shes pa'am/_rnam pa thams cad mkhyen pa nyid kyi bar du chos 
[\[271a\]]
[\[271a.1\]]gang yang dmigs su med kyang theg pa gsum po nyan thos kyi theg pa dang /_rang sangs rgyas kyi theg pa dang /_theg pa chen po dag rnam par dgod pa yang mdzad do/_/lha'i bu dag byang chub sems dpa' sems dpa' chen po gang dag mi dmigs pa'i tshul gyis 
[\[271a.2\]]shes rab kyi pha rol tu phyin pa 'di dang mi 'bral bar de dag kyang de bzhin gshegs pa nyid du gzung bar bya ba yin no/_/de ci'i phyir zhe na/_'di ltar shes rab kyi pha rol tu phyin pa 'di las theg pa gsum po nyan thos kyi theg pa dang /_rang sangs rgyas kyi theg pa dang /_theg pa chen po 
[\[271a.3\]]dag rgya cher bstan cing /_sbyin pa'i pha rol tu phyin pa las gud na yang de bzhin gshegs pa dmigs su med la/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_
[\[271a.4\]]shes rab kyi pha rol tu phyin pa las gud na yang de bzhin gshegs pa dmigs su med/_nang stong pa nyid dang /_dngos po med pa'i ngo bo nyid stong pa nyid kyi bar las gud na yang de bzhin gshegs pa dmigs su med/_dran pa nye bar gzhag pa rnams las gud na yang de bzhin 
[\[271a.5\]]gshegs pa dmigs su med/_yang dag par spong ba rnams dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams las gud na yang de bzhin gshegs pa dmigs su med/_stobs bcu dang /_mi 'jigs pa 
[\[271a.6\]]rnams dang /_so so yang dag par rig pa rnams dang /_sangs rgyas kyi chos ma 'dres pa rnams las gud na yang de bzhin gshegs pa dmigs su med/_rnam pa thams cad mkhyen pa nyid kyi bar las gud na yang de bzhin gshegs pa dmigs su med la/_lha'i bu dag 
[\[271a.7\]]byang chub sems dpa' sems dpa' chen po rnams kyang sbyin pa'i pha rol tu phyin pa la sogs pa chos de dag la slob cing /_rnam pa thams cad mkhyen pa nyid kyi bar dag la yang slob par byed pa'i phyir te/_lha'i bu dag de lta bas na byang chub sems dpa' sems dpa' chen 
[\[271b\]]
[\[271b.1\]]po gang dag shes rab kyi pha rol tu phyin pa 'di dang mi 'bral bar spyod pa de dag ni de bzhin gshegs pa nyid du brjod par bya ba yin no/_/lha'i bu dag gang gi tshe nga de bzhin gshegs pa dgra bcom pa yang dag par rdzogs pa'i sangs rgyas mar me mdzad kyi thad na rgyal po'i pho brang 'khor pad 
[\[271b.2\]]ma can zhes bya ba'i tshong dus kyi dbus na 'dug cing mi dmigs pa'i tshul gyis/_sbyin pa'i pha rol tu phyin pa dang bral bar ma gyur/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin 
[\[271b.3\]]pa dang /_shes rab kyi pha rol tu phyin pa dang bral bar ma gyur/_nang stong pa nyid dang bral bar ma gyur/_dngos po med pa'i ngo bo nyid stong pa nyid kyi bar dang bral bar ma gyur/_dran pa nye bar gzhag pa rnams dang bral bar ma gyur/_yang dag par spong ba dang /_rdzu 'phrul gyi rkang pa 
[\[271b.4\]]dang /_dbang po dang /_stobs dang /_byang chub kyi yan lag dang /_lam rnams dang bral bar ma gyur/_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_ting nge 'dzin thams cad dang /_gzungs kyi sgo thams cad dang /_
[\[271b.5\]]de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_byams pa chen po dang /_snying rje chen po dang /_sangs rgyas kyi chos dpag tu med pa gzhan dag dang yang 
[\[271b.6\]]bral bar ma gyur pa de'i tshe/_lha'i bu dag de bzhin gshegs pa dgra bcom pa yang dag par rdzogs pa'i sangs rgyas mar me mdzad des nga la bram ze'i khye'u khyod ma 'ongs pa'i dus kyi bskal pa grangs med pa 'das pa'i 'og tu bskal pa bzang po la 'jig rten gyi khams 'di 
[\[271b.7\]]nyid du/_de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba/_rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba/_bla na med pa/_lha dang mi rnams kyi ston 
[\[272a\]]
[\[272a.1\]]pa/_sangs rgyas bcom ldan 'das su 'gyur ro zhes nga bla na med pa yang dag par rdzogs pa'i byang chub tu lung bstan to/_/de nas bcom ldan 'das la lha'i bu de dag gis 'di skad ces gsol to/_/bcom ldan 'das ci tsam du shes rab kyi pha rol tu phyin 
[\[272a.2\]]pa 'di ni gzugs yongs su mi 'dzin/_mi 'dor ba'i tshul dang /_tshor ba dang /_'du shes dang /_'du byed rnams dang /_rnam par shes pa yongs su mi 'dzin/_mi 'dor ba'i tshul dang /_de bzhin du rnam pa thams cad mkhyen pa nyid kyi bar du yongs su mi 'dzin/_
[\[272a.3\]]mi 'dor ba'i tshul gyis/_byang chub sems dpa' sems dpa' chen po rnams kyi rnam pa thams cad mkhyen pa nyid 'thun par yongs su 'dzin pa ni ngo mtshar lags so/_/de nas bcom ldan 'das kyis 'khor bzhi po dge slong dang /_dge slong ma dang /_dge bsnyen dang /_
[\[272a.4\]]dge bsnyen ma rnams dang /_byang chub sems dpa' sems dpa' chen po rnams dang /_rgyal po chen po bzhi dang /_rgyal chen bzhi'i ris kyi lha'i bu rnams dang /_'og min gyi bar gyi lha'i bu rnams 'dus te/_'dug par thugs su chud nas de dag thams cad dpang 
[\[272a.5\]]por bzhag ste/_lha'i dbang po brgya byin la 'di skad ces bka' stsal to/_/kau shi ka byang chub sems dpa' sems dpa' chen po'am/_dge slong ngam/_dge slong ma'am/_dge bsnyen nam/_dge bsnyen ma'am/_rigs kyi bu'am/_rigs kyi bu mo'am/_lha'i 
[\[272a.6\]]bu'am/_lha'i bu mo gang la la dag shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_sgom pa dang /_gzhan dag la yang yang dag par rab tu ston pa dang /_tshul bzhin du yid la byed cing /_rnam pa thams cad 
[\[272a.7\]]mkhyen pa nyid kyi sems dang bral bar mi 'gyur ba de dag la ni bdud dam/_bdud kyi ris kyi lha rnams kyis glags rnyed par mi 'gyur ro/_/de ci'i phyir zhe na/_'di ltar rigs kyi bu dang rigs kyi bu mo de dag gis gzugs stong pa nyid du legs par gnas su byas par 'gyur zhing /_
[\[272b\]]
[\[272b.1\]]tshor ba dang /_'du shes dang /_'du byed rnams dang /_rnam par shes pa stong pa nyid du legs par gnas su byas par 'gyur ba'i phyir ro/_/de ci'i phyir zhe na/_'di ltar stong pa nyid la stong pa nyid kyis glags mi rnyed cing /_mtshan ma med pa la yang mtshan ma med pas glags mi 
[\[272b.2\]]rnyed la/_smon pa med pa la yang smon pa med pas glags mi rnyed pa'i phyir ro/_/de bzhin du rigs kyi bu dang /_rigs kyi bu mo de dag gis rnam pa thams cad mkhyen pa nyid kyi bar du stong pa nyid du legs par gnas su byas par 'gyur ba'i phyir ro/_/de ci'i phyir zhe na/_'di ltar stong pa 
[\[272b.3\]]nyid la stong pa nyid kyis glags mi rnyed cing /_mtshan ma med pa la yang mtshan ma med pas glags mi rnyed la/_smon pa med pa la yang smon pa med pas glags mi rnyed pa'i phyir ro/_/de ci'i phyir zhe na/_'di ltar gang gis glags rnyed par 'gyur ba dang /_gang du glags rnyed par 'gyur 
[\[272b.4\]]ba dang /_gang la glags rnyed par 'gyur ba de dag ngo bo nyid med pa'i phyir ro/_/kau shi ka rigs kyi bu'am rigs kyi bu mo de dag la mi dang /_mi ma yin pa rnams kyis kyang glags rnyed par mi 'gyur ro/_/de ci'i phyir zhe na/_'di ltar rigs kyi bu dang /_rigs kyi bu mo de dag gis sems 
[\[272b.5\]]can thams cad la byams pa dang /_snying rje dang /_dga' ba dang /_btang snyoms shin tu bsgoms shing /_de yang mi dmigs pa'i tshul gyis bsgoms pa'i phyir ro/_/kau shi ka rigs kyi bu 'am/_rigs kyi bu mo de dag ni/_gshis ngan du 'chi bar mi 'gyur ro/_/de ci'i phyir zhe na/_
[\[272b.6\]]'di ltar rigs kyi bu'am/_rigs kyi bu mo de dag gis sbyin pa'i pha rol tu phyin pa la spyod pas sems can thams cad la yang dag par yongs su spyad pa dag gis bsnyen bkur byas pa'i phyir ro/_/kau shi ka stong gsum gyi stong chen po'i 'jig rten gyi khams su gtogs pa'i rgyal chen 
[\[272b.7\]]bzhi'i ris kyi lha'i bu rnams dang /_sum cu rtsa gsum pa'i ris kyi lha rnams dang /_'thab bral rnams dang /_dga' ldan rnams dang /_'phrul dga' rnams dang /_gzhan 'phrul dbang byed rnams dang /_tshangs ris rnams dang /_'od gsal rnams dang /_dge 
[\[273a\]]
[\[273a.1\]]rgyas rnams dang /_'bras bu che ba'i lha'i bu gang dag gis bla na med pa yang dag par rdzogs pa'i byang chub tu sems bskyed pa rnams dang /_lha'i bu gang dag gis shes rab kyi pha rol tu phyin pa 'di ma thos pa dang /_ma bzung ba dang /_ma bcangs pa dang /_kun 
[\[273a.2\]]chub par ma byas pa dang /_tshul bzhin du yid la ma byas pa'i lha'i bu de dag gis kyang rnam pa thams cad mkhyen pa nyid kyi sems dang ma bral bas shes rab kyi pha rol tu phyin pa 'di mnyan par bya/_gzung bar bya/_bcang bar bya/_bklag par bya/_kun chub par bya/_tshul 
[\[273a.3\]]bzhin du yid la bya'o/_/kau shi ka gzhan yang rigs kyi bu'am/_rigs kyi bu mo gang dag shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed cing /_rnam pa thams cad mkhyen pa nyid kyi sems 
[\[273a.4\]]dang 'bral bar mi 'gyur na/_kau shi ka rigs kyi bu dang /_rigs kyi bu mo de dag ni khyim stong pa na 'dug kyang rung /_bla gab med pa na 'dug kyang rung /_lam gol ba na 'dug kyang rung ste/_'jigs pa'am/_bag tsha bar 'gyur ba med do/_/de ci'i phyir zhe na/_kau shi ka 
[\[273a.5\]]'di ltar rigs kyi bu dang /_rigs kyi bu mo dag gis mi dmigs pa'i tshul gyis nang stong pa nyid shin tu bsgoms shing mi dmigs pa'i tshul gyis phyi stong pa nyid kyang shin tu bsgoms la/_mi dmigs pa'i tshul gyis dngos po med pa'i ngo bo nyid stong pa nyid kyi bar dag kyang shin tu 
[\[273a.6\]]bsgoms pa'i phyir ro/_/de nas bcom ldan 'das la stong gsum gyi stong chen po'i 'jig rten gyi khams na/_rgyal chen bzhi'i ris kyi lha'i bu dang /_sum cu rtsa gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed 
[\[273a.7\]]dang /_gnas gtsang ma'i ris kyi bar gyi lha'i bu ji snyed 'khod pa de dag gis 'di skad ces gsol to/_/bcom ldan 'das bdag cag gis kyang rigs kyi bu dang rigs kyi bu mo gang dag shes rab kyi pha rol tu phyin pa zab mo 'di nyid la mos pa dang /_'dzin pa dang /_'chang 
[\[273b\]]
[\[273b.1\]]ba dang /_klog pa dang /_kun chub par bgyid pa dang /_tshul bzhin du yid la bgyid cing /_rnam pa thams cad mkhyen pa nyid kyi sems dang 'bral bar mi 'gyur ba de dag rtag par rgyun mi 'chad par bsrung ba dang /_bskyab pa dang /_sba bar bgyi'o/_/de ci'i slad du 
[\[273b.2\]]zhe na/_bcom ldan 'das 'di ltar byang chub sems dpa' sems dpa' chen po la brten nas sems can dmyal ba rnams rgyun chad par 'gyur/_dud 'gro'i skye gnas rnams dang /_gshin rje'i 'jig rten rnams dang /_lha dbul po rnams dang /_mi dbul po rnams 
[\[273b.3\]]dang /_yams kyi bro nad rnams dang /_bro nad 'go ba rnams dang /_gnod pa dang /_'tshe ba thams cad rgyun chad par 'gyur/_byang chub sems dpa' sems dpa' chen po la brten nas dge ba bcu'i las kyi lam rnams kyang 'jig rten du 'byung ba dang /_bsam gtan bzhi 
[\[273b.4\]]dang /_tshad med pa bzhi dang /_gzugs med pa'i snyoms par 'jug pa bzhi dang /_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa 
[\[273b.5\]]dang /_shes rab kyi pha rol tu phyin pa dang /_nang stong pa nyid dang /_dngos po med pa'i ngo bo nyid stong pa nyid kyi bar dag kyang 'jig rten du 'byung ba dang /_byang chub sems dpa' la brten nas dran pa nye bar gzhag pa bzhi dang /_yang dag par spong ba bzhi dang /_rdzu 'phrul 
[\[273b.6\]]gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs 
[\[273b.7\]]rgyas kyi chos ma 'dres pa [{]bcwa [,]bco [}]brgyad dang /_rnam pa thams cad mkhyen pa nyid kyi bar dag kyang 'jig rten du 'byung bar 'gyur ba'i slad du'o/_/bcom ldan 'das gzhan yang byang chub sems dpa' sems dpa' chen po la brten nas/_rgyal rigs shing sA la chen po lta bu 
[\[274a\]]
[\[274a.1\]]rnams 'jig rten na mchis lags so/_/bram ze'i rigs shing sA la chen po lta bu rnams 'jig rten na mchis lags so/_/khyim bdag gi rigs shing sA la chen po lta bu rnams 'jig rten na mchis lags so/_/'khor los sgyur ba'i rgyal rigs dag 
[\[274a.2\]]'jig rten na mchis lags so/_/rgyal chen bzhi'i ris kyi lha'i bu rnams 'jig rten na mchis lags so/_/'og min gyi ris kyi bar gyi lha'i bu dag 'jig rten na mchis lags so/_/bcom ldan 'das gzhan yang byang chub sems dpa' sems dpa' chen po la brten nas rgyun du 
[\[274a.3\]]zhugs pa'i 'bras bu 'jig rten na mchis lags so/_/rgyun du zhugs pa 'jig rten na mchis lags so/_/lan cig phyir 'ong ba'i 'bras bu dang /_lan cig phyir 'ong ba dang /_phyir mi 'ong ba'i 'bras bu dang /_phyir mi 'ong ba dang /_dgra bcom pa nyid dang /_dgra bcom pa 'jig 
[\[274a.4\]]rten na mchis lags so/_/rang byang chub dang rang sangs rgyas 'jig rten na mchis lags so/_/byang chub sems dpa' sems dpa' chen po la brten nas sems can yongs su smin par bgyi ba 'jig rten na mchis lags so/_/sangs rgyas kyi zhing yongs su dag pa 'jig rten na 
[\[274a.5\]]mchis lags so/_/de bzhin gshegs pa dgra bcom pa yang dag par rdzogs pa'i sangs rgyas 'jig rten na bzhugs lags so/_/chos kyi 'khor lo bskor ba 'jig rten na mchis lags so/_/sangs rgyas dkon mchog 'jig rten na bzhugs lags so/_/chos dkon 
[\[274a.6\]]mchog 'jig rten na mchis lags so/_/dge 'dun dkon mchog 'jig rten na mchis lags so/_/bcom ldan 'das rnam grangs des na byang chub sems dpa' sems dpa' chen po ni lha dang mi dang /_lha ma yin du bcas pa'i 'jig rten gyis bsrung ba dang /_bskyab pa dang /_sba 
[\[274a.7\]]bar bgyi ba lags so/_/de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka de de bzhin no/_/de de bzhin te/_byang chub sems dpa' sems dpa' chen po la brten nas sems can dmyal ba dang /_dud 'gro'i 
[\[274b\]]
[\[274b.1\]]skye gnas dang /_gshin rje'i 'jig rten rgyun chad par 'gyur ro/_/de bzhin du sangs rgyas dkon mchog dang /_chos dkon mchog dang /_dge 'dun dkon mchog gi bar du 'jig rten na yod pa yin no/_/kau shi ka de lta bas na/_lha dang /_mi dang /_lha ma yin du bcas pa'i 
[\[274b.2\]]'jig rten gyis byang chub sems dpa' sems dpa' chen po la rgyun mi 'chad par bkur stir bya/_bla mar bya/_rjed par bya/_mchod par bya zhing /_bsrung ba dang /_bskyab pa dang /_sba bar bya'o/_/kau shi ka gang dag byang chub sems dpa' sems dpa' chen po la bsti stang du bya ba 
[\[274b.3\]]dang /_bla mar bya ba dang /_rjed par bya ba dang /_mchod par bya bar sems pa de dag ni nga la bsti stang du bya ba dang /_bla mar bya ba dang /_rjed par bya ba dang /_mchod par bya bar sems pa yin te/_kau shi ka de lta bas na/_lha dang /_mi dang /_lha ma yin du bcas pa'i 'jig 
[\[274b.4\]]rten gyis byang chub sems dpa' sems dpa' chen po la rtag tu rgyun mi 'chad par bsti stang du bya/_bla mar bya/_rjed par bya/_mchod par bya zhing /_bsrung ba dang /_bskyab pa dang /_sba bar bya'o/_/kau shi ka stong gsum gyi stong chen po'i 'jig rten gyi khams 'di nyan thos dang /_
[\[274b.5\]]rang sangs rgyas sha stag gis/_'di lta ste dper na/_bu ram shing gi tshal lam/_'dam bu'i tshal lam/_'od ma'i tshal lam/_mda' rgyu'i tshal lam/_'bras kyi zhing ngam/_til gyi zhing ltar yongs su gang bar gyur nas de dag la rigs kyi bu'am/_rigs kyi bu mo la la 
[\[274b.6\]]zhig gis ji srid 'tsho'i bar du yo byad thams cad kyis bsti stang du byas/_bla mar byas/_rjed par byas/_mchod par byas pa bas gang gis byang chub sems dpa' sems dpa' chen po sems dang po bskyed pa/_pha rol tu phyin pa drug dang ma bral ba gcig cig la bsti 
[\[274b.7\]]stang du byas/_bla mar byas/_rjed par byas/_mchod par byas na/_de nyid snga ma bas ches bsod nams mang du skyed do/_/de ci'i phyir zhe na/_kau shi ka 'di ltar nyan thos dang /_rang sangs rgyas rnams la brten nas byang chub sems dpa' sems dpa' chen po rnams 
[\[275a\]]
[\[275a.1\]]dang /_de bzhin gshegs pa dgra bcom pa yang dag par rdzogs pa'i sangs rgyas rnams 'jig rten na yod pa ma yin gyi/_byang chub sems dpa' sems dpa' chen po la brten nas/_nyan thos dang /_rang sangs rgyas rnams dang /_de bzhin gshegs pa dgra 
[\[275a.2\]]bcom pa yang dag par rdzogs pa'i sangs rgyas rnams 'jig rten na yod pa yin pa'i phyir ro/_/kau shi ka de lta bas na/_lha dang /_mi dang /_lha ma yin du bcas pa'i 'jig rten gyis byang chub sems dpa' sems dpa' chen po la rtag tu rgyun mi 'chad par bsti stang du bya/_bla mar bya/_
[\[275a.3\]]rjed par bya/_mchod par bya zhing /_bsrung ba dang /_bskyab pa dang /_sba bar bya'o/_/shes rab kyi pha rol tu phyin pa khri brgyad stong pa las/_brgya byin gyi le'u gnyis pa ste/_nyi shu rtsa lnga pa//_//shes rab kyi pha rol tu phyin pa khri brgyad stong pa/_bam po nyi shu 
[\[275a.4\]]rtsa gcig pa/_de nas bcom ldan 'das la/_lha'i dbang po brgya byin gyis 'di skad ces gsol to/_/bcom ldan 'das ci tsam du byang chub sems dpa' sems dpa' chen po de dag gis shes rab kyi pha rol tu phyin pa 'di bzung ngam/_bcangs sam/_klags sam/_kun chub par 
[\[275a.5\]]bgyis sam/_tshul bzhin du yid la bgyis na/_tshe 'di la yon tan 'di dag yongs su 'dzin par 'gyur te/_sems can rnams yongs su smin par bgyid pa dang /_sangs rgyas kyi zhing yongs su dag par bgyid pa dang /_sangs rgyas bcom ldan 'das rnams la bsnyen bkur 
[\[275a.6\]]bgyi ba'i slad du sangs rgyas kyi zhing nas sangs rgyas kyi zhing du mchi ba dang /_dge ba'i rtsa ba gang dag gis sangs rgyas bcom ldan 'das de dag la bsti stang du bgyi ba dang /_bla mar bgyi ba dang /_rjed par bgyi ba dang /_mchod par bgyid par 'tshal na yang /_dge ba'i rtsa ba de dag 
[\[275a.7\]]gis de bzhin du 'grub par 'gyur ba dang /_sangs rgyas bcom ldan 'das de dag gi spyan sngar mchis shing chos nyan par bgyid pa dang /_de dag gi chos de yang bla na med pa yang dag par rdzogs pa'i byang chub mngon par rdzogs par sangs rgyas kyi bar du nam yang bskyud par mi 'gyur 
[\[275b\]]
[\[275b.1\]]ba dang /_rigs phun sum tshogs pa yongs su 'dzin pa dang /_ming phun sum tshogs pa dang /_tshe rabs phun sum tshogs pa dang /_'khor phun sum tshogs pa dang /_mtshan phun sum tshogs pa dang /_'od phun sum tshogs pa dang /_mig phun sum tshogs pa dang /_dbyangs 
[\[275b.2\]]phun sum tshogs pa dang /_ting nge 'dzin phun sum tshogs pa dang /_gzungs phun sum tshogs pa yongs su 'dzin pa dang /_thabs la mkhas pas bdag nyid sangs rgyas kyi skur mngon par sprul nas gang du sangs rgyas bcom ldan 'das rnams mi 'byung ba'i 'jig rten gyi khams nas 
[\[275b.3\]]'jig rten gyi khams su mchi zhing der mchis nas kyang /_sbyin pa'i pha rol tu phyin pa'i bsngags pa rjod par bgyid/_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_
[\[275b.4\]]shes rab kyi pha rol tu phyin pa'i bsngags pa rjod par bgyid/_nang stong pa nyid kyi bsngags pa rjod par bgyid/_dngos po med pa'i ngo bo nyid stong pa nyid kyi bar gyi bsngags pa rjod par bgyid/_bsam gtan rnams kyi bsngags pa rjod par bgyid/_tshad med pa rnams dang /_gzugs 
[\[275b.5\]]med pa'i snyoms par 'jug pa rnams kyi bsngags pa rjod par bgyid/_dran pa nye bar gzhag pa rnams kyi bsngags pa rjod par bgyid/_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan 
[\[275b.6\]]lag rnams dang /_'phags pa'i lam yan lag brgyad pa'i bsngags pa rjod par bgyid/_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad kyi bar gyi bsngags pa rjod par bgyid cing /_
[\[275b.7\]]thabs la mkhas pas sems can rnams theg pa gsum po nyan thos kyi theg pa dang /_rang sangs rgyas kyi theg pa dang /_theg pa chen pos 'dul la/_chos ston par bgyid pa ni ngo mtshar lags so/_/de nas yang bcom ldan 'das la/_lha'i dbang po brgya byin gyis 'di 
[\[276a\]]
[\[276a.1\]]skad ces gsol to/_/bcom ldan 'das ji tsam du shes rab kyi pha rol tu phyin pa 'di yongs su bzung bas/_pha rol tu phyin pa lnga po thams cad kyang yongs su bzung bar 'gyur zhing /_de bzhin du byang chub kyi phyogs kyi chos thams cad dang /_ting nge 'dzin 
[\[276a.2\]]thams cad dang /_gzungs kyi sgo thams cad dang /_stong pa nyid thams cad dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad kyi bar dag yongs su bzung bar 'gyur ba dang /_rgyun du 
[\[276a.3\]]zhugs pa'i 'bras bu yongs su bzung bar 'gyur ba dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_rnam pa thams cad mkhyen pa nyid kyi bar dag yongs su bzung bar 'gyur ba dang /_bcom 
[\[276a.4\]]ldan 'das shes rab kyi pha rol tu phyin pa yongs su bzung bas/_sangs rgyas kyi chos thams cad yongs su bzung bar 'gyur ba ni ngo mtshar lags so/_/de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/
[\[276a.5\]]kau shi ka de de bzhin no/_/de de bzhin te/_kau shi ka shes rab kyi pha rol tu phyin pa yongs su bzung bas/_pha rol tu phyin pa lnga po thams cad kyang yongs su bzung bar 'gyur la/_de bzhin du rnam pa thams cad mkhyen pa nyid kyi bar dag kyang yongs su bzung bar 'gyur 
[\[276a.6\]]ba yin no/_/kau shi ka gzhan yang shes rab kyi pha rol tu phyin pa 'di yongs su bzung ngam/_bcangs sam/_blags sam/_kun chub par byas sam/_tshul bzhin du yid la byas na/_rigs kyi bu'am rigs kyi bu mo de dag gis tshe 'di nyid la yon tan gang dag thob 
[\[276a.7\]]par 'gyur ba de dag legs par rab tu nyon la yid la zung shig dang /_ngas khyod la bshad par bya'o/_/lha'i dbang po brgya byin gyis/_bcom ldan 'das de bzhin no zhes gsol te/_bcom ldan 'das kyis ltar nyan pa dang /_bcom ldan 'das kyis 'di skad ces bka' 
[\[276b\]]
[\[276b.1\]]stsal to/_/kau shi ka gzhan mu stegs can kun tu rgyu'am/_bdud dam/_bdud kyi ris kyi lha'am/_gang zag lhag pa'i nga rgyal can gang la la dag_/byang chub sems dpa' sems dpa' chen po'am/_rigs kyi bu'am/_rigs kyi bu mo dag la 'thab par 'dod/_rtsod par 
[\[276b.2\]]'dod/_dbral bar 'dod/_'gal bar bya bar 'dod kyang de dag gi 'thab par 'dod pa dang /_rtsod par 'dod pa dang /_dbral bar 'dod pa dang /_'gal bar bya bar 'dod pa de dag myur ba nyid du med par 'gyur zhing /_'thab par 'dod pa dang /_rtsod par 'dod pa dang /_dbral 
[\[276b.3\]]bar 'dod pa dang /_'gal bar bya bar 'dod pa de dag gi bsam pa de dag yongs su rdzogs par mi 'gyur ro/_/de ci'i phyir zhe na/_kau shi ka 'di ltar byang chub sems dpa' sems dpa' chen pos yun ring por sbyin pa'i pha rol tu phyin pa la spyad cing /_tshul khrims kyi pha rol tu phyin 
[\[276b.4\]]pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa la spyad pas gang dag gi ched du sems can rnams yun ring po nas 'thab pa dang /_rtsod pa dang /_'bral ba dang /_'gal 
[\[276b.5\]]bar byed par gyur pa'i phyi dang nang gi chos de dag thams cad byang chub sems dpa' sems dpa' chen pos rtag par yongs su btang ste/_sems can rnams sbyin pa'i pha rol tu phyin pa la bkod pa dang /_gang dag gi ched du sems can rnams yun ring po nas 'chal pa'i tshul khrims can 
[\[276b.6\]]du gyur pa'i phyi dang /_nang gi chos de dag thams cad byang chub sems dpa' sems dpa' chen pos rtag par yongs su btang ste/_sems can rnams tshul khrims kyi pha rol tu phyin pa la bkod pa dang /_gang dag gi ched du sems can rnams yun ring po nas 'thab mo dang /_'thab pa 
[\[276b.7\]]dang /_rtsod par gyur pa'i phyi dang nang gi chos de dag thams cad byang chub sems dpa' sems dpa' chen pos rtag par yongs su btang ste/_sems can rnams bzod pa'i pha rol tu phyin pa la bkod pa dang /_gang dag gi ched du sems can rnams yun ring po nas le lo can du gyur pa'i phyi 
[\[277a\]]
[\[277a.1\]]dang nang gi chos de dag thams cad byang chub sems dpa' sems dpa' chen pos rtag par yongs su btang ste/_sems can rnams brtson 'grus kyi pha rol tu phyin pa la bkod pa dang /_gang dag gi ched du sems can rnams yun ring po nas rgyun du sems rnam par g.yengs 
[\[277a.2\]]par gyur pa'i phyi dang nang gi chos de dag thams cad byang chub sems dpa' sems dpa' chen pos rtag par yongs su btang ste/_sems can rnams bsam gtan gyi pha rol tu phyin pa la bkod pa dang /_gang dag gi ched du sems can rnams yun ring po nas 'chal ba'i shes rab can du gyur 
[\[277a.3\]]pa'i phyi dang nang gi chos de dag thams cad byang chub sems dpa' sems dpa' chen pos rtag par yongs su btang ste/_sems can rnams shes rab kyi pha rol tu phyin pa la bkod cing /_yang dag par 'dzin du bcug pa dang /_kau shi ka gang dag gi ched du sems can rnams 'di lta ste/_
[\[277a.4\]]rjes su chags pa dang /_khong khro ba dang /_kun nas dkris pas yun ring por 'khor ba na 'khor bar gyur pa'i sems can de dag gi rjes su chags pa dang /_khong khro ba dang kun nas dkris pa de dag byang chub sems dpa' sems dpa' chen pos thabs la mkhas pas rnam par bsal 
[\[277a.5\]]nas bsam gtan bzhi yang dag par 'dzin du bcug_/tshad med pa bzhi dang /_gzugs med pa'i snyoms par 'jug pa bzhi yang dag par 'dzin du bcug_/dran pa nye bar gzhag pa bzhi dang /_yang dag pa'i spong ba rnams dang /_rdzu 'phrul gyi rkang pa rnams dang /_dbang po rnams 
[\[277a.6\]]dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_rnam par thar pa'i sgo stong pa nyid dang /_mtshan ma med pa dang /_smon pa med pa dang /_ting nge 'dzin rnams dang /_gzungs kyi sgo rnams la bkod cing yang dag 
[\[277a.7\]]par 'dzin du bcug_/de bzhin gshegs pa'i stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad la bkod cing yang dag par 'dzin du bcug_/rgyun du zhugs pa'i 'bras bu dang /_lan cig 
[\[277b\]]
[\[277b.1\]]phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub la bkod cing yang dag par 'dzin du bcug pa'i phyir te/_kau shi ka byang chub sems dpa' sems dpa' chen po byang chub sems dpa'i spyad pa spyod pa na/_tshe 'di'i yon tan de 
[\[277b.2\]]lta bu dag kyang 'byung bar 'gyur la/_tshe phyi ma la yang bla na med pa yang dag par rdzogs pa'i byang chub mngon par rdzogs par 'tshang rgya zhing /_chos kyi 'khor lo bskor te/_sems can rnams smon lam ji lta ba bzhin du bkod cing /_phung po lhag ma med pa'i mya ngan las 'das pa'i 
[\[277b.3\]]dbyings su yongs su mya ngan las 'da' bar byed par 'gyur te/_kau shi ka de dag ni byang chub sems dpa' sems dpa' chen po'i tshe phyi ma la 'byung bar 'gyur ba'i yon tan dang /_phan yon yin no/_/kau shi ka gzhan yang sa phyogs gang du rigs kyi bu 'am/_rigs kyi bu mo 
[\[277b.4\]]gang dag shes rab kyi pha rol tu phyin pa 'di 'dzin tam/_'chang ngam/_klog gam/_kun chub par byed dam/_tshul bzhin du yid la byed pa'i sa phyogs der ni bdud dam/_bdud kyi ris kyi lha rnams sam/_gzhan mu stegs can kun tu rgyu rnams sam/_gang zag lhag pa'i nga 
[\[277b.5\]]rgyal can rnams kyis kyang shes rab kyi pha rol tu phyin pa 'di la brgal ba dang /_brtsad pa dang /_'gal ba bya ba dang /_gzhig par bya ba'i phyir sems rnam par dkrugs par mi nus la/_de'i steng du de dag la yon tan dang /_phan yon 'di lta bu dag kyang 'byung bar 'gyur te/_gang 
[\[277b.6\]]dag gis shes rab kyi pha rol tu phyin pa 'di thos pa dag theg pa gsum po dag gis rim gyis nges par 'byung zhing sdug bsngal mthar byed par yang 'gyur ro/_/kau shi ka 'di lta ste dper na/_rtsi ma g+hi zhes bya ba dug thams cad rab tu zhi bar byed pa zhig yod de/_der srog chags skye ba po 
[\[277b.7\]]sbrul gdug pa bkres pas zin cing /_kha zas tshol ba zhig gis srog chags kyi rigs 'ga' zhig mthong bar gyur nas/_des srog chags kyi rigs de bza' bar 'dod nas srog chags kyi rigs de'i phyi bzhin bsnyags pa dang /_de nas srog chags kyi rigs de 'chi bas 'jigs 
[\[278a\]]
[\[278a.1\]]shing skrag nas/_rtsi ma g+hi zhes bya ba ga la ba der bros pa dang /_sbrul gdug pa des/_rtsi de'i dri tshor nas phyir ldog par byed do/_/de ci'i phyir zhe na/_'di ltar rtsi de'i sman gyi yon tan gyis sbrul gdug pa de'i dug gang yin pa de zil gyis non pa'i phyir te/_kau shi ka rtsi ma g+hi zhes bya ba 
[\[278a.2\]]de ni de ltar mthu dang ldan pa yin no/_/kau shi ka de bzhin du rigs kyi bu'am rigs kyi bu mo gang la la dag shes rab kyi pha rol tu phyin pa 'di 'dzin tam/_'chang ngam/_klog gam/_kun chub par byed dam/_tshul bzhin du yid la byed na/_kau shi ka der 'thab pa dang /_rtsod pa dang /_'gal bar 
[\[278a.3\]]byed pa dag 'byung bar gyur kyang shes rab kyi pha rol tu phyin pa'i gzi brjid dang /_shes rab kyi pha rol tu phyin pa'i mthus de dag myur du nye bar zhi bar 'gyur zhing med par 'gyur te/_gang dang gang nas byung ba de dang de nyid du med par 'gyur te/_rnam par 'phel bar mi 'gyur ro/_/de ci'i phyir zhe na/_kau shi 
[\[278a.4\]]ka 'di ltar shes rab kyi pha rol tu phyin pa ni/_sdig pa mi dge ba'i chos thams cad nye bar zhi bar byed cing /_rnam par 'phel bar mi byed pa'i phyir ro/_/sdig pa mi dge ba'i chos gang dag nye bar zhi bar byed cing /_rnam par 'phel bar mi byed ce na/_'di lta ste/_'dod chags dang /_zhe sdang 
[\[278a.5\]]dang /_gti mug dang /_ma rig pa dang /_'du byed dang /_rnam par shes pa dang /_ming dang /_gzugs dang /_skye mched drug dang /_reg pa dang /_tshor ba dang /_sred pa dang /_len pa dang /_srid pa dang /_skye ba dang /_rga shi dang /_mya ngan dang /_smre sngags 'don pa dang /_
[\[278a.6\]]sdug bsngal ba dang /_yid mi bde ba dang /_'khrug pa dang /_sdug bsngal gyi phung po chen po 'ba' zhig po 'di nye bar zhi bar byed cing rnam par 'phel bar mi byed pa yin no/_/sgrib pa dang /_bar du gcod pa dang /_rjes su chags pa dang /_bag la nyal dang /_kun nas dkris pa dang /_
[\[278a.7\]]bdag tu lta ba dang /_sems can du lta ba dang /_srog tu lta ba dang /_gang zag tu lta ba dang /_shes pa po dang /_mthong ba po'i bar du lta ba dang /_rtag par lta ba dang /_chad par lta ba dang /_yod par lta ba dang /_med par lta ba dang /_lta bar gyur pa thams cad kyi bar dag 
[\[278b\]]
[\[278b.1\]]dang /_ser sna dang /_'chal pa'i tshul khrims dang /_gnod sems dang /_le lo dang /_rnam par g.yeng ba dang /_'chal pa'i shes rab dang /_rtag par 'du shes pa dang /_bde bar 'du shes pa dang /_bdag tu 'du shes pa dang /_sdug par 'du shes pa dang /_sred 
[\[278b.2\]]pa la spyod pa rnams dang /_gzugs su 'dzin pa dang /_tshor ba dang /_'du shes dang /_'du byed rnams dang /_rnam par shes par 'dzin pa dang /_sbyin pa'i pha rol tu phyin par 'dzin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus 
[\[278b.3\]]kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin par 'dzin pa dang /_nang stong pa nyid du 'dzin pa dang /_dngos po med pa'i ngo bo nyid stong pa nyid kyi bar du 'dzin pa dang /_dran pa nye bar gzhag par 'dzin pa dang /_yang dag par spong ba dang /_rdzu 
[\[278b.4\]]'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa dang /_stobs bcu dang /_mi 'jigs pa dang /_so so yang dag par rig pa dang /_sangs rgyas kyi chos ma 'dres par 'dzin pa dang /_thams cad 
[\[278b.5\]]shes pa nyid dang /_lam gyi rnam pa shes pa nyid du 'dzin pa dang /_rnam pa thams cad mkhyen pa nyid du 'dzin pa dang /_mya ngan las 'das pa nyid du 'dzin pa dag nye bar zhi bar byed cing rnam par 'phel bar mi byed pa yin no/_/kau shi ka rigs kyi bu 'am rigs kyi bu mo gang dag shes 
[\[278b.6\]]rab kyi pha rol tu phyin pa 'di 'dzin tam/_'chang ngam/_klog gam/_kun chub par byed dam/_tshul bzhin du yid la byed pa de dag la stong gsum gyi stong chen po'i 'jig rten gyi khams 'di na rgyal po chen po rnams dang /_'jig rten skyong ba rnams dang /_lha rnams dang /_
[\[278b.7\]]lha'i dbang po brgya byin rnams dang /_tshangs pa rnams dang /_mi mjed kyi bdag po tshangs pa rnams dang /_'og min gyi bar gyi lha'i bu gang dag 'khod pa de dag kyang rtag tu rgyun mi 'chad par bsrung ba dang /_bskyab pa dang /_sba bar byed par 'gyur ro/_/rigs kyi bu'am rigs 
[\[279a\]]
[\[279a.1\]]kyi bu mo gang dag shes rab kyi pha rol tu phyin pa 'di 'dzin tam/_'chang ngam/_klog gam/_kun chub par byed dam/_tshul bzhin du yid la byed pa de dag la phyogs bcu'i 'jig rten gyi khams na sangs rgyas bcom ldan 'das gang dag bzhugs te/_'tsho zhing 
[\[279a.2\]]gzhes pa de dag kyang rtag tu rgyun mi 'chad par bsrung ba dang /_bskyab pa dang /_sba bar mdzad par 'gyur ro/_/'di ltar de dag gi mi dge ba'i chos rnams ni yongs su 'bri bar 'gyur/_dge ba'i chos rnams ni rnam par 'phel bar 'gyur te/_'di lta ste/_sbyin pa'i pha rol tu 
[\[279a.3\]]phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa mi dmigs pa'i tshul gyis rnam par 'phel bar 'gyur zhing /_yongs su nyams 
[\[279a.4\]]par mi 'gyur ro/_/nang stong pa nyid mi dmigs pa'i tshul gyis rnam par 'phel bar 'gyur zhing /_yongs su nyams par mi 'gyur ro/_/dngos po med pa'i ngo bo nyid stong pa nyid kyi bar dag mi dmigs pa'i tshul gyis rnam par 'phel bar 'gyur zhing /_yongs su nyams par mi 'gyur ro/_/
[\[279a.5\]]dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams mi dmigs pa'i tshul gyis rnam par 'phel bar 'gyur zhing /_yongs su nyams par mi 'gyur ro/_/stobs bcu dang /_mi 
[\[279a.6\]]'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad mi dmigs pa'i tshul gyis rnam par 'phel bar 'gyur zhing /_yongs su nyams par mi 'gyur ro/_/ting nge 'dzin thams cad dang /_gzungs kyi sgo thams cad mi dmigs 
[\[279a.7\]]pa'i tshul gyis rnam par 'phel bar 'gyur zhing /_yongs su nyams par mi 'gyur ro/_/rnam pa thams cad mkhyen pa nyid kyi bar du mi dmigs pa'i tshul gyis rnam par 'phel bar 'gyur zhing /_yongs su nyams par mi 'gyur ro/_/de'i tshig btsun par 'gyur/_tshig ran par 'gyur zhing /_
[\[279b\]]
[\[279b.1\]]tshig 'chal par mi 'gyur ro/_/khro bas zil gyis non par mi 'gyur/_nga rgyal gyis zil gyis non par mi 'gyur/_ser snas zil gyis non par mi 'gyur zhing /_phrag dog can du mi 'gyur ro/_/de bdag kyang srog gcod pa spong bar byed la/_gzhan dag kyang srog gcod pa spong ba yang dag 
[\[279b.2\]]par 'dzin du 'jug cing srog gcod pa spong ba'i bsngags pa yang rjod la/_gzhan gang dag srog gcod pa spong ba de dag gi bsngags pa yang rjod cing rjes su dga' bar 'gyur ro/_/bdag kyang ma byin par len pa spong bar byed la/_gzhan dag kyang ma byin par len pa spong ba yang dag par 'dzin du 
[\[279b.3\]]'jug cing /_ma byin par len pa spong ba'i bsngags pa yang rjod la/_gzhan gang dag ma byin par len pa spong ba de dag gi bsngags pa yang rjod cing rjes su dga' bar 'gyur ro/_/bdag kyang 'dod pa la log par g.yem pa spong bar byed la/_gzhan dag kyang 'dod pa la log par g.yem pa spong 
[\[279b.4\]]ba yang dag par 'dzin du 'jug cing /_'dod pa la log par g.yem pa spong ba'i bsngags pa yang rjod la/_gzhan gang dag 'dod pa la log par g.yem pa spong ba de dag gi bsngags pa yang rjod cing rjes su dga' bar 'gyur ro/_/bdag kyang [{]brdzun [,]rdzun [}]du smra ba spong bar byed la/_gzhan dag 
[\[279b.5\]]kyang [{]brdzun [,]rdzun [}]du smra ba spong ba yang dag par 'dzin du 'jug cing /[ {]brdzun [,]rdzun [}]du smra ba spong ba'i bsngags pa yang rjod la/_gzhan gang dag [{]brdzun [,]rdzun [}]du smra ba spong ba de dag gi bsngags pa yang rjod cing rjes su dga' bar 'gyur ro/_/de bzhin du bdag kyang phra ma dang /_tshig rtsub po dang /_tshig kyal pa smra 
[\[279b.6\]]ba spong bar byed la/_gzhan dag kyang tshig kyal pa smra ba spong ba yang dag par 'dzin du 'jug cing /_tshig kyal pa smra ba spong ba'i bsngags pa yang rjod la/_gzhan gang dag tshig kyal pa smra ba spong ba de dag gi bsngags pa yang rjod cing rjes su dga' bar 'gyur ro/_/bdag kyang brnab 
[\[279b.7\]]sems dang /_gnod sems dang /_log par lta ba spong bar byed la/_gzhan dag kyang log par lta ba spong ba yang dag par 'dzin du 'jug cing /_log par lta ba spong ba'i bsngags pa yang rjod la/_gzhan gang dag log par lta ba spong bar byed pa de dag gi bsngags pa 
[\[280a\]]
[\[280a.1\]]yang rjod cing rjes su dga' bar 'gyur ro/_/bdag kyang sbyin pa'i pha rol tu phyin pa la gnas par byed la/_gzhan dag kyang sbyin pa'i pha rol tu phyin pa yang dag par 'dzin du 'jug cing /_sbyin pa'i pha rol tu phyin pa'i bsngags pa yang rjod la/_gzhan gang dag sbyin 
[\[280a.2\]]pa'i pha rol tu phyin pa la spyod pa de dag gi bsngags pa yang rjod cing rjes su dga' bar 'gyur ro/_/de bzhin du bdag kyang tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_
[\[280a.3\]]shes rab kyi pha rol tu phyin pa la gnas par byed la/_gzhan dag kyang shes rab kyi pha rol tu phyin pa yang dag par 'dzin du 'jug cing /_shes rab kyi pha rol tu phyin pa'i bsngags pa yang rjod la/_gzhan gang dag shes rab kyi pha rol tu phyin pa la spyod pa de dag gi bsngags pa yang 
[\[280a.4\]]rjod cing rjes su dga' bar 'gyur ro/_/bdag kyang nang stong pa nyid sgom par byed la/_gzhan dag kyang nang stong pa nyid yang dag par 'dzin du 'jug cing /_nang stong pa nyid kyi bsngags pa yang rjod la/_gzhan gang dag nang stong pa nyid sgom pa de dag gi bsngags pa yang rjod cing rjes su dga' 
[\[280a.5\]]bar 'gyur ro/_/de bzhin du bdag kyang dngos po med pa'i ngo bo nyid stong pa nyid kyi bar dag sgom par byed la/_gzhan dag kyang dngos po med pa'i ngo bo nyid stong pa nyid kyi bar dag yang dag par 'dzin du 'jug cing /_dngos po med pa'i ngo bo nyid stong pa nyid kyi bar dag gi bsngags pa yang rjod la/_
[\[280a.6\]]gzhan gang dag dngos po med pa'i ngo bo nyid stong pa nyid kyi bar dag sgom pa de dag gi bsngags pa yang rjod cing rjes su dga' bar 'gyur ro/_/bdag kyang ting nge 'dzin thams cad la snyoms par 'jug par byed la/_gzhan dag kyang ting nge 'dzin thams cad la snyoms par 'jug pa yang dag par 
[\[280a.7\]]'dzin du 'jug cing /_ting nge 'dzin thams cad la snyoms par 'jug pa'i bsngags pa yang rjod la/_gzhan gang dag ting nge 'dzin thams cad la snyoms par 'jug pa de dag gi bsngags pa yang rjod cing rjes su dga' bar 'gyur ro/_/bdag kyang gzungs thob par byed la/_gzhan dag kyang 
[\[280b\]]
[\[280b.1\]]gzungs thob pa yang dag par 'dzin du 'jug cing /_gzungs thob pa'i bsngags pa yang rjod la/_gzhan gang dag gzungs thob pa de dag gi bsngags pa yang rjod cing rjes su dga' bar 'gyur ro/_/bdag kyang bsam gtan dang po la snyoms par 'jug la/_gzhan dag kyang bsam gtan 
[\[280b.2\]]dang po la snyoms par 'jug pa yang dag par 'dzin du 'jug cing /_bsam gtan dang po la snyoms par 'jug pa la gnas pa'i bsngags pa yang rjod la/_gzhan gang dag bsam gtan dang po la snyoms par 'jug pa de dag gi bsngags pa yang rjod cing rjes su dga' bar 'gyur ro/_/bdag kyang 
[\[280b.3\]]bsam gtan gnyis pa dang /_bsam gtan gsum pa dang /_bsam gtan bzhi pa la snyoms par 'jug par byed la/_gzhan dag kyang bsam gtan bzhi pa la snyoms par 'jug pa yang dag par 'dzin du 'jug cing /_bsam gtan bzhi pa'i bsngags pa yang rjod la/_gzhan gang 
[\[280b.4\]]dag bsam gtan bzhi pa la snyoms par 'jug pa de dag gi bsngags pa yang rjod cing rjes su dga' bar 'gyur ro/_/bdag kyang byams pa la snyoms par 'jug par byed la/_gzhan dag kyang byams pa la snyoms par 'jug pa yang dag par 'dzin du 'jug cing /_byams pa'i ting nge 
[\[280b.5\]]'dzin gyi bsngags pa yang rjod la/_gzhan gang dag byams pa la snyoms par 'jug pa de dag gi bsngags pa yang rjod cing rjes su dga' bar 'gyur ro/_/bdag kyang snying rje dang /_dga' ba dang /_btang snyoms la snyoms par 'jug par byed la/_gzhan dag kyang snying rje dang /_dga' 
[\[280b.6\]]ba dang /_btang snyoms la snyoms par 'jug pa yang dag par 'dzin du 'jug cing /_btang snyoms kyi ting nge 'dzin gyi bsngags pa yang rjod la/_gzhan gang dag btang snyoms la snyoms par 'jug pa de dag gi bsngags pa yang rjod cing rjes su dga' bar 'gyur ro/_/bdag kyang nam mkha' 
[\[280b.7\]]mtha' yas skye mched la snyoms par 'jug par byed/_rnam shes mtha' yas skye mched dang /_ci yang med pa'i skye mched dang /_'du shes med 'du shes med min skye mched kyi snyoms par 'jug pa yang dag par 'dzin du 'jug cing /_'du shes med 'du shes med min skye mched kyi snyoms 
[\[281a\]]
[\[281a.1\]]par 'jug pa'i bsngags pa yang rjod la/_gzhan gang dag 'du shes med 'du shes med min skye mched kyi snyoms par 'jug pa la snyoms par 'jug pa de dag gi bsngags pa yang rjod cing rjes su dga' bar 'gyur ro/_/bdag kyang dran pa nye bar gzhag pa bzhi sgom par 
[\[281a.2\]]byed la/_gzhan dag kyang dran pa nye bar gzhag pa bzhi sgom pa yang dag par 'dzin du 'jug cing /_dran pa nye bar gzhag pa rnams sgom pa'i bsngags pa yang rjod la/_gzhan gang dag dran pa nye bar gzhag pa rnams sgom pa de dag gi bsngags pa yang rjod cing rjes su dga' bar 'gyur 
[\[281a.3\]]ro/_/de bzhin du bdag kyang yang dag par spong ba bzhi dang /_rdzu 'phrul gyi rkang pa bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa sgom par byed la/_gzhan dag kyang 'phags pa'i lam yan lag brgyad 
[\[281a.4\]]pa sgom pa yang dag par 'dzin du 'jug cing /_'phags pa'i lam yan lag brgyad pa sgom pa'i bsngags pa yang rjod la/_gzhan gang dag 'phags pa'i lam yan lag brgyad pa sgom pa de dag gi bsngags pa yang rjod cing rjes su dga' bar 'gyur ro/_/bdag kyang stong pa nyid dang /_mtshan 
[\[281a.5\]]ma med pa dang /_smon pa med pa'i ting nge 'dzin sgom par byed la/_gzhan dag kyang stong pa nyid dang /_mtshan ma med pa dang /_smon pa med pa'i ting nge 'dzin sgom pa yang dag par 'dzin du 'jug cing /_stong pa nyid dang /_mtshan ma med pa dang /_smon pa med pa'i ting nge 'dzin sgom pa'i bsngags pa 
[\[281a.6\]]yang rjod la/_gzhan gang dag stong pa nyid dang /_mtshan ma med pa dang /_smon pa med pa'i ting nge 'dzin sgom pa de dag gi bsngags pa yang rjod cing rjes su dga' bar 'gyur ro/_/bdag kyang rnam par thar pa brgyad la snyoms par 'jug par byed la/_gzhan dag kyang rnam par thar pa brgyad la 
[\[281a.7\]]snyoms par 'jug pa yang dag par 'dzin du 'jug cing /_rnam par thar pa brgyad kyi bsngags pa yang rjod la/_gzhan gang dag rnam par thar pa brgyad la snyoms par 'jug pa de dag gi bsngags pa yang rjod cing rjes su dga' bar 'gyur ro/_/bdag kyang mthar gyis gnas pa'i snyoms 
[\[281b\]]
[\[281b.1\]]par 'jug pa dgu la snyoms par 'jug par byed la/_bdag kyang de bzhin gshegs pa'i stobs bcu la snyoms par 'jug par byed/_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_bsnyel ba mi mnga' ba'i chos nyid la 
[\[281b.2\]]snyoms par 'jug par byed/_bdag kyang rnam pa thams cad mkhyen pa nyid thob par byed la/_gzhan dag kyang rnam pa thams cad mkhyen pa nyid thob pa yang dag par 'dzin du 'jug cing /_rnam pa thams cad mkhyen pa nyid thob pa'i bsngags pa yang rjod la/_gzhan gang dag rnam pa thams 
[\[281b.3\]]cad mkhyen pa nyid thob par byed pa de dag gi bsngags pa yang rjod cing rjes su dga' bar 'gyur ro/_/kau shi ka gzhan yang byang chub sems dpa' sems dpa' chen po pha rol tu phyin pa drug la spyod pa ni/_sbyin pa gang sbyin pa de thams cad sems can thams cad dang thun mong du byas shing mi dmigs 
[\[281b.4\]]pa'i tshul gyis bla na med pa yang dag par rdzogs pa'i byang chub tu yongs su sngo bar byed do/_/de bzhin du tshul khrims gang bsrung ba dang /_bzod pa gang sgom pa dang /_brtson 'grus gang rtsom pa dang /_bsam gtan gang la snyoms par 'jug pa dang /_shes rab gang sgom pa de dag thams cad 
[\[281b.5\]]sems can thams cad dang thun mong du byas shing mi dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed do/_/de ltar pha rol tu phyin pa drug la spyod pa'i rigs kyi bu'am rigs kyi bu mo dag ni dran pa 'di lta bu skye bar 'gyur te/_gal te bdag gis sbyin pa 
[\[281b.6\]]ma btang na/_dbul po'i rigs rnams su skye bar 'gyur te/_bdag sems can yongs su smin par byed par yang mi 'gyur/_sangs rgyas kyi zhing yongs su dag par byed par yang mi 'gyur/_rnam pa thams cad mkhyen pa nyid thob par yang mi 'gyur ro snyam du sems so/_/de 'di 
[\[281b.7\]]snyam du gal te bdag gis tshul khrims ma bsrungs na bdag ngan song gsum gyi sgo 'byed par 'gyur zhing /_lha dang mir skye bar mi 'gyur te/_bdag sems can yongs su smin par byed pa dang /_sangs rgyas kyi zhing yongs su dag par byed par yang mi 'gyur na/_rnam pa thams cad mkhyen 
[\[282a\]]
[\[282a.1\]]pa nyid thob par lta ga la 'gyur snyam du sems so/_/de 'di snyam du gal te bdag gis bzod pa ma bsgoms na/_bdag gi dbang po rnams nyams par 'gyur zhing /_bdag gi bzhin gyi dkyil 'khor mog mog por 'gyur te/_bdag gzugs phun sum tshogs pa 
[\[282a.2\]]gang gis byang chub sems dpa'i spyad pa spyod pa mthong ma thag tu sems can rnams bla na med pa yang dag par rdzogs pa'i byang chub tu nges par 'gyur ba'i gzugs phun sum tshogs pa yang 'thob par mi 'gyur/_gzugs phun sum tshogs pa ma thob par sems can rnams yongs su 
[\[282a.3\]]smin par byed par yang mi 'gyur/_sangs rgyas kyi zhing yongs su dag par byed par yang mi 'gyur na/_rnam pa thams cad mkhyen pa nyid thob par lta ga la 'gyur snyam du sems so/_/de 'di snyam du gal te/_bdag le lo can du gyur te/_brtson 'grus ma brtsams na/_byang chub 
[\[282a.4\]]sems dpa'i lam 'di la yang sgom par mi 'gyur na/_sangs rgyas kyi chos rnams yongs su rdzogs par byed par lta ji ltar 'gyur te/_rnam pa thams cad mkhyen pa nyid 'thob par lta ga la 'gyur snyam du sems so/_/de 'di snyam du bdag sems rnam par g.yengs par gyur na/_
[\[282a.5\]]ting nge 'dzin thams cad yongs su bsgrub pa'i phyir/_slob par yang mi 'gyur la/_sems can rnams yongs su smin par byed par yang mi 'gyur/_sangs rgyas kyi zhing yongs su dag par byed par yang mi 'gyur na/_rnam pa thams cad mkhyen pa nyid thob par lta ga la 'gyur snyam du sems 
[\[282a.6\]]so/_/de 'di snyam du gal te bdag 'chal pa'i shes rab can du gyur na/_shes rab dang thabs la mkhas pa 'di la yang slob par mi 'gyur zhing /_nyan thos dang /_rang sangs rgyas kyis las shin tu 'das nas/_sems can rnams yongs su smin par byed par yang mi 'gyur/_sangs 
[\[282a.7\]]rgyas kyi zhing yongs su dag par byed par yang mi 'gyur na/_rnam pa thams cad mkhyen pa nyid mngon par rdzogs par 'tshang rgya bar lta ga la 'gyur snyam du sems shing /_de 'di ltar yang dag par slob ste/_gang bdag gis ser sna'i dbang gis sbyin pa'i pha rol tu phyin pa yongs su rdzogs par mi 
[\[282b\]]
[\[282b.1\]]bya ba dang /_'chal pa'i tshul khrims kyi dbang gis tshul khrims kyi pha rol tu phyin pa dang /_gnod sems kyi dbang gis bzod pa'i pha rol tu phyin pa dang /_le lo'i dbang gis brtson 'grus kyi pha rol tu phyin pa dang /_rnam par g.yengs pa'i dbang gis bsam gtan gyi pha rol tu phyin pa dang /_
[\[282b.2\]]'chal pa'i shes rab kyi dbang gis shes rab kyi pha rol tu phyin pa yongs su rdzogs par mi bya ba de ni bdag la rigs pa ma yin te/_sbyin pa'i pha rol tu phyin pa yongs su ma rdzogs pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin 
[\[282b.3\]]pa dang /_bsam gtan gyi pha rol tu phyin pa dang /_shes rab kyi pha rol tu phyin pa yongs su ma rdzogs par ni/_rnam pa thams cad mkhyen pa nyid du nges par 'byung bar yang mi 'gyur ro snyam du sems so/_/kau shi ka de ltar rigs kyi bu 'am rigs kyi bu mo gang dag shes rab kyi pha rol tu phyin pa 
[\[282b.4\]]'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed cing /_rnam pa thams cad mkhyen pa nyid kyi sems dang ma bral ba de dag gis ni tshe 'di dang /_tshe phyi ma'i yon tan dang /_phan yon de lta bu dag 'thob par 'gyur ro/_/de skad ces bka' 
[\[282b.5\]]stsal pa dang /_bcom ldan 'das la lha'i dbang po brgya byin gyis 'di skad ces gsol to/_/bcom ldan 'das ci tsam du shes rab kyi pha rol tu phyin pa 'di byang chub sems dpa' sems dpa' chen po rnams yongs su 'dul ba dang /_khengs pa ma mchis par bgyi ba'i don du nye bar gnas pa ni 
[\[282b.6\]]ngo mtshar lags so/_/bcom ldan 'das kyis bka' stsal pa/_kau shi ka ji ltar na shes rab kyi pha rol tu phyin pa 'di ni byang chub sems dpa' sems dpa' chen po rnams yongs su 'dul ba dang /_khengs pa med par bya ba'i phyir nye bar gnas pa yin/_de skad ces bka' stsal pa dang /_bcom ldan 
[\[282b.7\]]'das la lha'i dbang po brgya byin gyis 'di skad ces gsol to/_/bcom ldan 'das 'di la byang chub sems dpa' sems dpa' chen po 'jig rten pa'i sbyin pa'i pha rol tu phyin pa la spyod cing /_sangs rgyas bcom ldan 'das rnams dang /_byang chub sems dpa' rnams dang /_rang sangs 
[\[283a\]]
[\[283a.1\]]rgyas rnams dang /_nyan thos rnams la sbyin pa gtong bar bgyid pa'i tshe/_thabs la mi mkhas pas de 'di snyam du/_bdag ni sangs rgyas bcom ldan 'das rnams dang /_byang chub sems dpa' rnams dang /_rang sangs rgyas rnams dang /_nyan thos rnams dang /_bkren 
[\[283a.2\]]pa dang /_sdug phongs pa dang /_'dron po dang /_slongs mo pa rnams la sbyin pa gtong bar bgyid pa'o snyam du sems na/_de sbyin pa des khengs par 'gyur lags so/_/byang chub sems dpa' de 'jig rten pa'i tshul khrims bsrung ba ni thabs la mi mkhas pas/_de 'di snyam du bdag ni 
[\[283a.3\]]tshul khrims kyi pha rol tu phyin pa la spyod pa'o/_/bdag ni tshul khrims kyi pha rol tu phyin pa yongs su rdzogs par 'gyur ro snyam du sems na de tshul khrims des khengs par 'gyur lags so/_/de bzhin du thabs la mi mkhas pas bdag ni bzod pa'i pha rol tu phyin pa la spyod pa'o/_/bdag ni 
[\[283a.4\]]brtson 'grus kyi pha rol tu phyin pa la spyod pa'o/_/bdag ni bsam gtan gyi pha rol tu phyin pa la spyod pa'o/_/bdag ni shes rab kyi pha rol tu phyin pa la spyod pa'o snyam du sems na/_de 'jig rten pa'i shes rab kyi pha rol tu phyin pa des khengs par 'gyur lags so/_/de 'jig rten pa'i 
[\[283a.5\]]dran pa nye bar gzhag pa rnams sgom pa na/_thabs la mi mkhas pas bdag ni dran pa nye bar gzhag pa rnams sgom pa'o/_/bdag ni yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams 
[\[283a.6\]]dang /_'phags pa'i lam yan lag brgyad pa sgom pa'o/_/bdag ni stong pa nyid dang /_mtshan ma med pa dang /_smon pa med pa'i ting nge 'dzin sgom pa'o/_/bdag ni ting nge 'dzin thams cad dang /_gzungs kyi sgo thams cad sgom pa'o/_/bdag ni stobs bcu dang /_mi 
[\[283a.7\]]'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad sgom pa'o/_/bdag ni sems can rnams yongs su smin par byed do/_/bdag ni sangs rgyas kyi zhing yongs su dag par byed do/_/bdag gis ni rnam pa thams cad 
[\[283b\]]
[\[283b.1\]]mkhyen pa nyid thob par 'gyur ro snyam du sems na/_de ngar 'dzin pa dang /_nga yir 'dzin pa la mngon par zhen pa des khengs par 'gyur lags te/_bcom ldan 'das de ltar na byang chub sems dpa' sems dpa' chen po 'jig rten pa'i chos rnams la spyod pa ni ngar 'dzin pa dang /_nga yir 
[\[283b.2\]]'dzin pa la mngon par zhen pa lags pas/_de dag la ni shes rab kyi pha rol tu phyin pa 'di yongs su 'dul ba dang /_khengs pa ma mchis par bgyi ba'i slad du nye bar gnas pa ma lags so/_/bcom ldan 'das 'di la byang chub sems dpa' sems dpa' chen po 'jig rten las 'das pa'i 
[\[283b.3\]]chos rnams la spyod pa ni sbyin pa gtong ba na sbyin pa po yang mi dmigs/_sbyin par bgyi ba yang mi dmigs/_len pa po yang mi dmigs lags te/_de ltar na shes rab kyi pha rol tu phyin pa ni/_byang chub sems dpa' sems dpa' chen po yongs su 'dul ba dang /_khengs pa ma mchis 
[\[283b.4\]]par bgyi ba'i slad du nye bar gnas pa lags so/_/de bzhin du tshul khrims srung ba dang /_bzod pa sgom pa dang /_brtson 'grus rtsom pa dang /_bsam gtan sgom pa dang /_shes rab kyi pha rol tu phyin pa sgom pa na/_shes rab kyang mi dmigs/_shes rab dang ldan pa yang mi dmigs/_
[\[283b.5\]]chos rnams kyang mi dmigs lags so/_/de bzhin du dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa 
[\[283b.6\]]yang mi dmigs/_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad sgom pa yang mi dmigs/_de bzhin du byams pa chen po dang /_snying rje chen po sgom pa yang mi dmigs/_rnam pa thams cad mkhyen pa 
[\[283b.7\]]nyid kyi bar du sgom pa yang mi dmigs lags pas/_bcom ldan 'das de ltar na shes rab kyi pha rol tu phyin pa ni byang chub sems dpa' sems dpa' chen po yongs su 'dul ba dang /_khengs pa ma mchis par bgyi ba'i slad du nye bar gnas pa lags so/_/shes rab kyi pha rol tu 
[\[284a\]]
[\[284a.1\]]phyin pa khri brgyad stong pa las yongs su bzung ba'i le'u zhes bya ste nyi shu rtsa drug pa//_//de nas bcom ldan 'das kyis lha'i dbang po brgya byin la 'di skad ces bka' stsal to/_/kau shi ka rigs kyi bu'am rigs kyi bu mo shes rab kyi pha rol tu phyin pa zab mo 
[\[284a.2\]]'di 'dzin tam/_'chang ngam/_klog gam/_kha ton du byed dam/_ston par byed dam/_'don tam/_'thun par byed dam/_tshul bzhin du yid la byed pa gang la la zhig g.yul ngo'i gdong la song ste/_g.yul 'gyed pa'i nang du zhugs sam/_'jug gam/_'gro'am/_'dug gam/_
[\[284a.3\]]'greng bar gyur kyang rung /_kau shi ka rigs kyi bu 'am rigs kyi bu mo gang shes rab kyi pha rol tu phyin pa zab mo 'di 'dzin pa'am/_'chang ba'am/_klog pa'am/_kha ton du byed pa'am/_ston par byed pa'am/_'don pa'am/_'thun par byed pa'am/_tshul bzhin du yid la byed pa de la 
[\[284a.4\]]mda' 'am/_dbyig pa'am/_shing ngam/_bong ba'am/_mtshon cha gang gis 'phangs par gyur kyang /_de'i lus la mtshon cha de dag gis phog par 'gyur ba ni gnas med cing skabs med la/_pha rol gyi gnod pas srog gi bar chad du 'gyur ba de'i gnas med do/_/de ci'i phyir zhe na/_kau shi ka 
[\[284a.5\]]'di ltar rigs kyi bu'am rigs kyi bu mo des yun ring po nas shes rab kyi pha rol tu phyin pa la spyad cing /_rang gi 'dod chags kyi mda' rnams dang /_'dod chags kyi mtshon rnams kyang nges par bcom/_gzhan dag gi 'dod chags kyi mda' rnams dang /_'dod chags kyi mtshon rnams kyang 
[\[284a.6\]]nges par bcom/_rang gi zhe sdang gi mda' rnams dang /_gti mug gi mda' rnams dang /_zhe sdang gi mtshon rnams dang /_gti mug gi mtshon rnams kyang nges par bcom/_gzhan dag gi zhe sdang gi mda' rnams dang /_gti mug gi mda' rnams dang /_zhe sdang gi mtshon rnams dang /_gti 
[\[284a.7\]]mug gi mtshon rnams kyang nges par bcom/_rang gi lta bar gyur pa'i mda' rnams dang /_lta bar gyur pa'i mtshon rnams kyang nges par bcom/_gzhan dag gi lta bar gyur pa'i mda' rnams dang /_lta bar gyur pa'i mtshon rnams kyang nges par bcom/_rang gi kun nas ldang ba'i 
[\[284b\]]
[\[284b.1\]]mda' rnams dang /_kun nas ldang ba'i mtshon rnams kyang nges par bcom/_gzhan dag gi kun nas ldang ba'i mda' rnams dang /_kun nas ldang ba'i mtshon rnams kyang nges par bcom/_rang gi bag la nyal gyi mda' rnams dang /_bag la nyal gyi mtshon rnams kyang nges par bcom/_
[\[284b.2\]]gzhan dag gi bag la nyal gyi mda' rnams dang /_bag la nyal gyi mtshon rnams kyang nges par bcom pa'i phyir te/_kau shi ka rnam grangs des na/_rigs kyi bu'am rigs kyi bu mo de'i lus la mda' 'am/_mtshon gyis 'phangs kyang phog par mi 'gyur ro/_/kau shi ka gzhan yang 
[\[284b.3\]]rigs kyi bu'am rigs kyi bu mo gang shes rab kyi pha rol tu phyin pa zab mo 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed cing rnam pa thams cad mkhyen pa nyid kyi sems dang mi 'bral ba de la/_gal te la la zhig gis sman ma 
[\[284b.4\]]yin pas gtor tam/_byad byas sam/_me'i 'obs nye bar bsgrubs sam/_mtshon gyis btab bam/_dug blud dam/_chus gtor bar gyur na yang de dag thams cad kyis de la mi tshugs so/_/de ci'i phyir zhe na/_kau shi ka 'di lta ste/_shes rab kyi pha rol tu phyin pa 'di ni rigs 
[\[284b.5\]]sngags chen mo yin la/_kau shi ka 'di lta ste/_shes rab kyi pha rol tu phyin pa 'di ni rig sngags bla na med pa yin zhing /_kau shi ka 'di lta ste shes rab kyi pha rol tu phyin pa 'di ni rig sngags mi mnyam pa dang mnyam pa yin te/_kau shi ka de la slob pa'i rigs kyi bu'am rigs kyi bu mo dag ni 
[\[284b.6\]]bdag la yang gnod par bya bar mi sems/_gzhan la yang gnod par bya bar mi sems/_gnyi ga la yang gnod par bya bar mi sems pa'i phyir ro/_/de ci'i phyir zhe na/_'di ltar des bdag kyang mi dmigs/_gzhan yang mi dmigs/_gnyi ga yang mi dmigs/_gzugs kyang mi 
[\[284b.7\]]dmigs/_tshor ba dang /_'du shes dang /_'du byed rnams dang /_rnam par shes pa yang mi dmigs/_khams rnams dang /_skye mched rnams dang /_rten cing 'brel par 'byung ba dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos 
[\[285a\]]
[\[285a.1\]]rnams dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_rnam pa thams cad mkhyen pa nyid kyi bar dag kyang mi dmigs pa'i phyir ro/_/mi dmigs pas na bdag la gnod pa bya 
[\[285a.2\]]bar yang mi sems/_gzhan la gnod pa bya bar yang mi sems/_gnyi ga la yang gnod pa bya bar yang mi sems la/_bla na med pa yang dag par rdzogs pa'i byang chub kyang 'thob cing /_sems can thams cad la lta bar yang 'gyur ro/_/de ci'i phyir zhe na/_'das pa'i de bzhin gshegs 
[\[285a.3\]]pa dgra bcom pa yang dag par rdzogs pa'i sangs rgyas rnams kyis kyang rig sngags 'di la bslabs nas/_bla na med pa yang dag par rdzogs pa'i byang chub mngon par rdzogs par sangs rgyas la/_gang dag ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang 
[\[285a.4\]]dag par rdzogs pa'i sangs rgyas de dag kyang shes rab kyi pha rol tu phyin pa 'di la bslabs te/_bla na med pa yang dag par rdzogs pa'i byang chub mngon par rdzogs par 'tshang rgya bar 'gyur zhing /_gang dag da ltar phyogs bcu'i 'jig rten gyi khams dag tu byung ba'i de bzhin gshegs pa dgra bcom pa 
[\[285a.5\]]yang dag par rdzogs pa'i sangs rgyas de dag kyang shes rab kyi pha rol tu phyin pa 'di la bslabs nas/_bla na med pa yang dag par rdzogs pa'i byang chub mngon par rdzogs par sangs rgyas pa'i phyir ro/_/kau shi ka gzhan yang gang du shes rab kyi pha rol tu phyin pa 'di yi ger bris te 'chang na/_ma 
[\[285a.6\]]bzung /_ma blags/_kha don du ma byas/_kun chub par ma byas/_tshul bzhin du yid la ma byas kyang rung ste/_der mi dang mi ma yin pa glags lta ba rnams kyis glags rnyed par mi 'gyur ro/_/de ci'i phyir zhe na/_'di ltar shes rab kyi pha rol tu phyin pa 'di la mchod pa bya ba'i phyir 
[\[285a.7\]]stong gsum gyi stong chen po'i 'jig rten gyi khams 'di na rgyal chen bzhi'i ris kyi lha'i bu dang /_sum cu rtsa gsum pa dang /_'og min gyi ris kyi bar gyi lha'i bu gang dag 'khod pa dang /_'jig rten gyi khams grangs med dpag tu med pa dag na rgyal chen bzhi'i ris kyi lha'i bu dang /_
[\[285b\]]
[\[285b.1\]]sum cu rtsa gsum pa dang /_'og min gyi ris kyi bar gyi lha'i bu gang dag 'khod pa de dag thams cad rigs kyi bu'am rigs kyi bu mo de dag la rtag par rgyun du srung ba dang /_skyob pa dang /_sbed par byed cing gang du shes rab kyi pha rol tu phyin pa 'di yi ger bris nas 'chang ba der lha'i bu 
[\[285b.2\]]de dag 'ongs nas shes rab kyi pha rol tu phyin pa 'di la bsti stang du byed/_bla mar byed/_rjed par byed/_mchod par byed de/_mchod pa byas nas kyang phyir 'gro bar 'gyur ba'i phyir ro/_/kau shi ka gang la las shes rab kyi pha rol tu phyin pa 'di yi ger bris shing 'chang na yang /_de la tshe 'di'i 
[\[285b.3\]]yon tan dang /_phan yon de lta bu de dag 'byung bar 'gyur na/_gang gis shes rab kyi pha rol tu phyin pa 'di yi ger bris nas/_'dzin pa dang /_'chang ba dang /_klog pa dang /_kha don du byed pa dang /_kun chub par byed pa dang /_tshul bzhin du yid la byed pa dag lta la smos kyang ci dgos/_kau 
[\[285b.4\]]shi ka 'di lta ste dper na/_mir gyur pa'am/_dud 'gro'i skye gnas su skyes pa'i srog chags gang la la zhig_/byang chub kyi snying po'am/_byang chub kyi snying po'i nyen 'khor tam/_byang chub kyi snying po'i nang du song na/_de la mi 'am/_mi ma yin pas rnam par gtse ba'am/_tho btsam par mi nus 
[\[285b.5\]]so/_/de ci'i phyir zhe na/_sngon gyi de bzhin gshegs pa dgra bcom pa yang dag par rdzogs pa'i sangs rgyas de dag kyang der bzhugs nas bla na med pa yang dag par rdzogs pa'i byang chub mngon par rdzogs par sangs rgyas la/_da ltar byung ba dang /_ma byon pa'i de bzhin gshegs pa dgra bcom 
[\[285b.6\]]pa yang dag par rdzogs pa'i sangs rgyas de dag kyang der bzhugs nas bla na med pa yang dag par rdzogs pa'i byang chub mngon par rdzogs par 'tshang rgya zhing mngon par rdzogs par 'tshang rgya bar 'gyur te/_mngon par rdzogs par sangs rgyas nas kyang sems can thams cad 'jigs pa med pa dang /_
[\[285b.7\]]khon med pa dang /_gnod pa med pa dang /_gcugs med pa la bkod de 'jigs pa med pa dang /_khon med pa dang /_gnod pa med pa dang /_gcugs med pa la bkod nas kyang sems can dpag tu med grangs med pa dag lha dang /_mi'i phun sum tshogs pa dag la bkod cing /_rgyun du 
[\[286a\]]
[\[286a.1\]]zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid dang /_rang byang chub dang /_bla na med pa yang dag par rdzogs pa'i byang chub la bkod pa'i phyir ro/_/de ci'i phyir zhe na/_kau shi ka shes rab kyi 
[\[286a.2\]]pha rol tu phyin pa 'di nyid kyis sa phyogs de sems can thams cad kyi mchod rten du gyur par byas pas na me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis mchod par 'os 
[\[286a.3\]]pa dang /_ri mo bya bar 'os pa dang /_bsti stang du bya bar 'os shing /_phyag bya bar 'os pa yin pa'i phyir ro/_/de skad ces bka' stsal pa dang /_bcom ldan 'das la lha'i dbang po brgya byin gyis 'di skad ces gsol to/_/bcom ldan 'das rigs kyi bu'am rigs kyi bu mo gang la la 
[\[286a.4\]]zhig gis shes rab kyi pha rol tu phyin pa 'di yi ger bris shing glegs bam du bgyis te/_bcangs la de la me tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan dag gis bsti stang 
[\[286a.5\]]du bgyid/_bla mar bgyid/_ri mor bgyid/_mchod par bgyid pa dang /_gang gis de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i sku gdung rnams mchod rten du stsal te/_stsal nas kyang yongs su 'dzin cing 'chang la/_
[\[286a.6\]]de la me tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan dag gis bsti stang du bgyid/_bla mar bgyid/_ri mor bgyid/_mchod par bgyid na/_de las gang bsod nams ches 
[\[286a.7\]]mang du skyed par 'gyur lags/_de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka de'i phyir/_de khyod nyid la dris/_khyod kyis ji ltar bzod pa de ltar lan thob shig_/kau shi ka 'di ji snyam du sems/_
[\[286b\]]
[\[286b.1\]]de bzhin gshegs pa dgra bcom pa yang dag par rdzogs pa'i sangs rgyas kyis rnam pa thams cad mkhyen pa nyid brnyes pa dang /_de bzhin gshegs pas sku 'di lta bu mngon par grub pa de/_de bzhin gshegs pa dgra bcom pa yang dag par rdzogs pa'i sangs rgyas kyis lam gang la bslabs nas/_
[\[286b.2\]]bla na med pa yang dag par rdzogs pa'i byang chub mngon par rdzogs par sangs rgyas te/_rnam pa thams cad mkhyen pa nyid brnyes shing /_sku 'di lta bu mngon par grub pa yin snyama'am/_de skad ces bka' stsal pa dang /_bcom ldan 'das la lha'i dbang po brgya byin gyis 'di skad ces gsol to/_/
[\[286b.3\]]bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par sangs rgyas te/_rnam pa thams cad mkhyen pa nyid brnyes shing sku 'di lta bu 
[\[286b.4\]]mngon par grub lags so/_/bcom ldan 'das kyis bka' stsal pa/_kau shi ka de de bzhin no/_/de de bzhin te/_de bzhin gshegs pa dgra bcom pa yang dag par rdzogs pa'i sangs rgyas kyis shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub 
[\[286b.5\]]mngon par rdzogs par sangs rgyas te/_rnam pa thams cad mkhyen pa nyid brnyes shing /_sku 'di lta bu mngon par grub pa yin no/_/kau shi ka de lta bas na sku 'di lta bu brnyes pas de bzhin gshegs pa de bzhin gshegs pa zhes bya ba'i grangs su 'gro ba ma yin gyi/_rnam pa thams cad mkhyen pa nyid 
[\[286b.6\]]brnyes pas de bzhin gshegs pa de bzhin gshegs pa zhes bya ba'i grangs su 'gro ba yin te/_kau shi ka rnam pa thams cad mkhyen pa nyid gang yin pa de ni/_shes rab kyi pha rol tu phyin pa las nges par byung ba yin la/_de bzhin du de bzhin gshegs pa'i sku lus 'di lta bu brnyes pa yang shes 
[\[286b.7\]]rab kyi pha rol tu phyin pa las nges par byung ba yin pas/_des ni rnam pa thams cad mkhyen pa nyid kyi gzhir gyur pa yin no/_/gzhi de la brten nas/_rnam pa thams cad mkhyen pa nyid kyi ye shes yod par grags pa yin no/_/rnam pa thams cad mkhyen pa nyid kyi ye shes yod par 
[\[287a\]]
[\[287a.1\]]grags pa de las sangs rgyas yod par grags pa yin/_chos yod par grags pa yin/_dge 'dun yod par grags pa yin no/_/de ltar na sku brnyes pa ni rnam pa thams cad mkhyen pa nyid kyi ye shes kyi gzhir gyur pa yin te/_gzhir gyur pa'i phyir sems can thams cad kyi mchod 
[\[287a.2\]]rten du gyur cing phyag bya bar 'os pa dang /_ri mo bya bar 'os pa dang /_mchod par bya bar 'os pa dang /_bsti stang bya bar 'os pa dang /_bla mar bya bar 'os pa dang /_gsol bar 'os pa yin zhing /_nga yongs su mya ngan las 'das na yang sku gdung de dag la mchod par 'gyur ro/_/kau shi ka de lta 
[\[287a.3\]]bas na/_rigs kyi bu'am rigs kyi bu mo gang la las shes rab kyi pha rol tu phyin pa 'di yi ger bris te/_glegs bam du byas shing /_gus par bcangs la/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal 
[\[287a.4\]]mtshan dang /_ba dan dag dang /_mchod pa sna tshogs kyis bsti stang du byed pa dang /_bla mar byed pa dang /_ri mor byed pa dang /_mchod par byed pa dang /_rjed par byed pa dang /_gsol bar byed pa nyid de bas bsod nams ches mang du skyed do/_/de ci'i phyir zhe na/_kau shi ka 'di ltar 
[\[287a.5\]]rigs kyi bu'am rigs kyi bu mo des rnam pa thams cad mkhyen pa nyid kyi ye shes la mchod pa byas par gyur pa'i phyir ro/_/rigs kyi bu'am rigs kyi bu mo gang la las shes rab kyi pha rol tu phyin pa 'di yi ger bris shing /_glegs bam du byas te/_bsti stang du byed/_bla mar byed/_
[\[287a.6\]]ri mor byed/_mchod par byed/_rjed par byed/_gsol bar byed na/_de nyid de bas bsod nams ches mang du skyed do/_/de ci'i phyir zhe na/_des rnam pa thams cad mkhyen pa nyid kyi ye shes la mchod pa byas par 'gyur ba dang /_pha rol tu phyin pa lnga yang 'di las nges par byung ba 
[\[287a.7\]]dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams dang /_stobs bcu dang /_mi 
[\[287b\]]
[\[287b.1\]]'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyang 'di las nges par byung ba dang /_ting nge 'dzin thams cad dang /_gzungs kyi sgo thams cad kyang 'di las nges par byung ba dang /_sems can yongs su smin par bya ba yang 'di las nges 
[\[287b.2\]]par byung ba dang /_sangs rgyas kyi zhing yongs su dag pa yang 'di las nges par byung ba dang /_byang chub sems dpa' sems dpa' chen po rnams kyi rigs phun sum tshogs pa dang /_longs spyod phun sum tshogs pa dang /_'khor phun sum tshogs pa yang 'di las nges par byung ba dang /_byams 
[\[287b.3\]]pa chen po dang /_snying rje chen po yang 'di las nges par byung ba dang /_rgyal rigs shing sA la chen po lta bu rnams dang /_bram ze'i rigs shing sA la chen po lta bu rnams dang /_khyim bdag gi rigs shing sA la chen po lta bu rnams kyang 'di las nges par byung ba dang /_rgyal chen bzhi'i ris kyi lha'i 
[\[287b.4\]]bu rnams dang /_'og min gyi bar gyi lha'i bu rnams kyang 'di las nges par byung ba dang /_rgyun du zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams dang /_rang sangs rgyas rnams kyang 'di las nges par byung ba dang /_byang chub sems dpa' 
[\[287b.5\]]sems dpa' chen po rnams kyang 'di las nges par byung ba dang /_de bzhin gshegs pa dgra bcom pa yang dag par rdzogs pa'i sangs rgyas rnams kyang 'di las nges par byung ba dang /_rnam pa thams cad mkhyen pa nyid kyang 'di las nges par byung ba'i phyir ro//_//shes rab kyi pha rol 
[\[287b.6\]]tu phyin pa khri brgyad stong pa/_bam po nyi shu gnyis pa/_de nas bcom ldan 'das la lha'i dbang po brgya byin gyis 'di skad ces gsol to/_/bcom ldan 'das 'dzam bu'i gling gi mi gang dag shes rab kyi pha rol tu phyin pa 'di la me tog dang /_bdug pa dang /_spos dang /_me tog phreng dang /_byug 
[\[287b.7\]]pa dang /_phye ma dang /_na bza' dang /_gdugs dang /_rgyal mtshan dang /_ba dan dag gis bsti stang du mi bgyid/_bla mar mi bgyid/_ri mor mi bgyid/_mchod par mi bgyid/_rjed par mi bgyid/_gsol bar mi bgyid pa de dag gis shes rab kyi pha rol tu phyin pa la mchod pa bgyis 
[\[288a\]]
[\[288a.1\]]na/_de ltar mthu che ba dang /_shes rab kyi pha rol tu phyin pa la mchod pa bgyis na/_de ltar phan yon che bar ma 'tshal lags sam/_de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka 'di ji snyam du sems/_
[\[288a.2\]]'dzam bu'i gling gi mi de dag las gang dag sangs rgyas la dad pa mi phyed pa dang ldan pa dang /_gang dag chos dang /_dge 'dun la dad pa mi phyed pa dang ldan pa dang /_gang dag sangs rgyas la nem nur med pa dang /_gang dag chos dang /_dge 'dun la nem nur med pa dang /_gang dag sangs rgyas la 
[\[288a.3\]]shin tu rton pa dang /_gang dag chos dang dge 'dun la shin tu rton pa gang ji snyed cig yod snyama'am/_de skad ces bka' stsal pa dang /_bcom ldan 'das la lha'i dbang po brgya byin gyis 'di skad ces gsol to/_/bcom ldan 'das 'dzam bu'i gling gi mi de dag las gang dag sangs rgyas 
[\[288a.4\]]la dad pa mi phyed pa dang ldan pa dang /_gang dag chos dang /_dge 'dun la dad pa mi phyed pa dang ldan pa dang /_gang dag sangs rgyas la nem nur ma mchis pa dang /_gang dag chos dang dge 'dun la nem nur ma mchis pa dang /_gang dag sangs rgyas la shin tu rton pa dang /_gang dag chos 
[\[288a.5\]]dang dge 'dun la shin tu rton pa ni nyung lags so/_/bcom ldan 'das kyis bka' stsal pa/_kau shi ka de de bzhin no/_/de de bzhin te/_'dzam bu'i gling gi mi de dag las/_gang dag sangs rgyas dang /_chos dang /_dge 'dun la dad pa mi phyed pa dang ldan pa ni nyung ngo /_/de bas kyang 
[\[288a.6\]]gang dag dge ba bcu'i las kyi lam la bsten pa ni ches nyung ngo /_/de bas kyang gang dag sbyin pa dang /_tshul khrims bsgom pa la shin tu brtson pa ni ches nyung ngo /_/de bas kyang gang dag byang chub kyi phyogs kyi chos sum cu rtsa bdun bsgom pa ni ches nyung ngo /_/de bas kyang gang dag rnam par 
[\[288a.7\]]thar pa'i sgo gsum bsgom pa ni ches nyung ngo /_/de bas kyang gang dag rnam par thar pa brgyad bsgom pa ni ches nyung ngo /_/de bas kyang gang dag mthar gyis gnas pa'i snyoms par 'jug pa dgu bsgom pa ni ches nyung ngo /_/de bzhin du gang dag so so yang dag par rig pa bzhi dang /_mngon par 
[\[288b\]]
[\[288b.1\]]shes pa drug bsgom pa yang ches nyung ngo /_/kau shi ka 'dzam bu'i gling gi mi rnams las gang dag gis kun tu sbyor ba gsum spangs pa'i phyir rgyun du zhugs pa dang /_'dod chags dang /_zhe sdang dang /_gti mug bsrabs pa'i phyir lan cig phyir 'ong ba dang /_tha ma'i cha dang 'thun pa'i kun tu sbyor ba 
[\[288b.2\]]lnga spangs pas/_phyir mi 'ong ba dang /_gong ma'i cha dang 'thun pa'i kun tu sbyor ba lnga spangs pa'i phyir dgra bcom pa thob pa ni ji snyed cig yod/_'dzam bu'i gling gi mi rnams las gang dag rang sangs rgyas kyi theg pa la yang dag par zhugs pa ni ji snyed cig yod/_'dzam bu'i gling gi mi 
[\[288b.3\]]rnams las bla na med pa yang dag par rdzogs pa'i byang chub la yang dag par zhugs pa ni ji snyed cig yod/_brgya byin gyis gsol pa/_bcom ldan 'das 'dzam bu'i gling gi mi rnams las gang dag dge ba bcu'i las kyi lam la bsten pa dang /_de bzhin du sbyar te/_gang dag bla na med pa yang 
[\[288b.4\]]dag par rdzogs pa'i byang chub la yang dag par zhugs pa'i bar dag ni shin tu nyung lags so/_/bcom ldan 'das kyis bka' stsal pa/_kau shi ka de de bzhin no/_/ji skad smras pa de bzhin te/_de bas kyang gang dag byang chub kyi phyir spyod pa ni ches nyung ngo /_/de ci'i phyir zhe na/_'di ltar de dag 'khor 
[\[288b.5\]]ba na 'khor bas/_sangs rgyas ma mthong /_chos ma thos/_dge 'dun la bsnyen bkur ma byas/_sbyin pa ma byin/_tshul khrims ma bsten/_shes rab ma bsgoms shing /_sbyin pa'i pha rol tu phyin pa ma thos/_tshul khrims dang /_bzod pa dang /_brtson 'grus dang /_bsam gtan dang /_
[\[288b.6\]]shes rab kyi pha rol tu phyin pa ma thos/_nang stong pa nyid ma thos/_dngos po med pa'i ngo bo nyid stong pa nyid kyi bar dag ma thos/_byang chub kyi phyogs kyi chos sum cu rtsa bdun ma thos/_ting nge 'dzin rnams dang /_gzungs kyi sgo rnams dang /_stobs bcu dang /_mi 'jigs pa rnams dang /_so so 
[\[288b.7\]]yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]brgyad ma thos ma bsgoms/_rnam pa thams cad mkhyen pa nyid kyi bar du ma thos ma bsgoms pa'i phyir te/_kau shi ka rgyu des na 'dzam bu'i gling gi sems can rnams las gang dag sangs rgyas la dad pa mi phyed pa dang ldan pa dang /_
[\[289a\]]
[\[289a.1\]]de bzhin du sbyar te/_gang dag bla na med pa yang dag par rdzogs pa'i byang chub la yang dag par zhugs pa'i bar dag ni ches nyung ngo /_/de bas kyang gang dag byang chub kyi phyir spyod pa ni ches nyung ngo /_/de bas kyang gang dag byang chub tu sems bskyed pa ni ches nyung ngo /_/de bas kyang gang dag 
[\[289a.2\]]shes rab kyi pha rol tu phyin pa la rnal 'byor du byed pa ni ches nyung ngo /_/de bas kyang gang dag shes rab kyi pha rol tu phyin pa la spyod pa ni ches nyung ngo /_/de bas kyang gang dag phyir mi ldog pa'i sa la gnas shing /_bla na med pa yang dag par rdzogs pa'i byang chub mngon par rdzogs par 'tshang rgya ba ni ches 
[\[289a.3\]]nyung ngo /_/kau shi ka 'di la ngas sangs rgyas kyi spyan sgrib pa mi mnga' bas/_shar phyogs na sems can dpag tu med grangs med pa dag gis bla na med pa yang dag par rdzogs pa'i byang chub tu sems bskyed de/_shes rab kyi pha rol tu phyin pa la spyod kyang /_de dag las byang chub sems dpa' gcig 
[\[289a.4\]]gam/_gnyis shig phyir mi ldog pa nyid la gnas par zad kyi/_phal cher ni thabs la mkhas pa dang bral bas nyan thos kyis dang /_rang sangs rgyas kyis la gnas pa dag mthong ngo /_/de ci'i phyir zhe na/_kau shi ka bla na med pa yang dag par rdzogs pa'i byang chub ni le lo can/_brtson 'grus 
[\[289a.5\]]zhan pa/_snying stobs chung ba/_dman pa la mos pa/_shes rab 'chal pa rnams kyis bsgrub par dka' ba'i phyir ro/_/de bzhin du ngas sangs rgyas kyi spyan sgrib pa mi mnga' bas/_lho dang /_nub dang /_byang dang /_'og dang /_steng dang /_phyogs mtshams dag na yang sems can dpag 
[\[289a.6\]]tu med grangs med pa dag gis bla na med pa yang dag par rdzogs pa'i byang chub tu sems bskyed de/_shes rab kyi pha rol tu phyin pa la spyod kyang /_de dag las byang chub sems dpa' gcig gam/_gnyis shig phyir mi ldog pa nyid la gnas par zad kyi/_phal cher ni thabs la mkhas 
[\[289a.7\]]pa dang bral bas/_nyan thos kyi sa dang /_rang sangs rgyas kyi sa la gnas pa dag mthong ngo /_/de ci'i phyir zhe na/_kau shi ka bla na med pa yang dag par rdzogs pa'i byang chub ni le lo can/_brtson 'grus zhan pa/_snying stobs chung ba/_dman pa la mos pa/_shes rab 'chal pa 
[\[289b\]]
[\[289b.1\]]rnams kyis bsgrub par dka' ba'i phyir ro/_/kau shi ka de lta bas na rigs kyi bu'am rigs kyi bu mo myur du bla na med pa yang dag par rdzogs pa'i byang chub bde blag tu mngon par rdzogs par 'tshang rgya bar 'dod pas yang dang yang du shes rab kyi pha rol tu phyin pa 'di nyid mnyan par bya/_
[\[289b.2\]]gzung bar bya/_bcang bar bya/_klag par bya/_kun chub par bya/_'jug par bya/_yongs su dri bar bya/_tshul bzhin du yid la bya zhing /_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal 
[\[289b.3\]]mtshan dang /_ba dan dag gis kyang bsti stang du bya/_bla mar bya/_ri mor bya/_mchod par bya'o/_/dge ba'i chos gzhan gang dag shes rab kyi pha rol tu phyin pa'i nang du 'dus pa 'di lta ste/_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu 
[\[289b.4\]]phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_nang stong pa nyid dang /_phyi stong pa nyid dang /_phyi nang stong pa nyid dang /_dngos po med pa'i ngo bo nyid stong pa nyid kyi bar dang /_ting nge 'dzin thams cad dang /_gzungs kyi sgo thams cad dang /_
[\[289b.5\]]dran pa nye bar gzhag pa rnams dang /_yang dag par spong ba rnams dang /_rdzu 'phrul gyi rkang pa rnams dang /_dbang po rnams dang /_stobs rnams dang /_byang chub kyi yan lag rnams dang /_'phags pa'i lam yan lag brgyad pa dang /_stobs bcu dang /_mi 'jigs pa bzhi dang /_
[\[289b.6\]]so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_byams pa chen po dang /_snying rje chen po de dag kyang gzung bar bya/_bcang bar bya/_klag par bya/_kun chub par bya zhing /_tshul bzhin du yid la bya'o/_/sangs rgyas kyi chos dpag tu med pa gzhan 
[\[289b.7\]]gang dag shes rab kyi pha rol tu phyin pa'i nang du 'dus pa de dag kyang gzung bar bya/_bcang bar bya/_klag par bya/_kun chub par bya zhing /_tshul bzhin du yid la bya'o/_/de ci'i phyir zhe na/_kau shi ka 'di ltar rigs kyi bu'am rigs kyi bu mo de dag gis 'di ltar/_de bzhin gshegs pa 
[\[290a\]]
[\[290a.1\]]shes rab kyi pha rol tu phyin pa 'di la slob pa na yang shes rab kyi pha rol tu phyin pa dang /_bsam gtan gyi pha rol tu phyin pa dang /_brtson 'grus kyi pha rol tu phyin pa dang /_bzod pa'i pha rol tu phyin pa dang /_tshul khrims kyi pha rol tu phyin pa dang /_sbyin pa'i pha rol tu 
[\[290a.2\]]phyin pa dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_ting nge 'dzin thams cad dang /_gzungs kyi sgo thams cad dang /_stobs bcu dang /_mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa [{]bcwa [,]bco [}]
[\[290a.3\]]brgyad dang /_byams pa chen po dang /_snying rje chen po dang /_sangs rgyas kyi chos dpag tu med pa gzhan dag la yang bslab pa mdzad kyis/_bdag cag gis kyang de'i rjes su bslab par bya ste/_shes rab kyi pha rol tu phyin pa 'di ni bdag cag gi ston pa yin no snyam du shes pa'i phyir 
[\[290a.4\]]ro/_/kau shi ka de lta bas na byang chub sems dpa' sems dpa' chen po rnams kyis kyang de bzhin gshegs pa bzhugs kyang rung yongs su mya ngan las 'das kyang rung ste/_shes rab kyi pha rol tu phyin pa 'di nyid la brten par bya'o/_/de nas bcom ldan 'das la lha'i dbang po brgya byin 
[\[290a.5\]]gyis 'di skad ces gsol to/_/bcom ldan 'das rigs kyi bu'am rigs kyi bu mo gang shes rab kyi pha rol tu phyin pa 'di la mchod pa bgyid pa de/_bsod nams ji tsam zhig skyed par 'gyur ba lags/_bcom ldan 'das kyis bka' stsal pa/_kau shi ka gal te rigs kyi bu'am 
[\[290a.6\]]rigs kyi bu mo gang gis de bzhin gshegs pa yongs su mya ngan las 'das pa la mchod pa'i phyir rin po che sna bdun gyi mchod rten byed du bcug ste/_byas nas kyang ji srid 'tsho'i bar du lha'i me tog dang /_bdug pa dang /_spos dang /_me tog phreng dang /_byug pa dang /_phye ma dang /_
[\[290a.7\]]gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa byed par gyur na/_kau shi ka 'di ji snyam du sems/_rigs kyi bu 'am rigs kyi bu mo de gzhi de las bsod nams mang du skyed snyama'am/_brgya byin 
[\[290b\]]
[\[290b.1\]]gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas kyang rigs kyi bu'am rigs kyi bu mo gang rnam pa thams cad mkhyen pa nyid kyi sems dang ma bral bas shes rab kyi pha rol tu phyin pa 'di 'dzin pa 
[\[290b.2\]]dang /_'chang ba dang /_klog pa dang /_kun chub par byed pa dang /_gzhan dag la yang yang dag par rab tu ston pa dang /_tshul bzhin du yid la byed pa dang /_yi ger bris nas me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs 
[\[290b.3\]]dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod par byed pa de ches bsod nams mang du skyed do/_/kau shi ka rin po che sna bdun gyi mchod rten lta zhog gi_/kau shi ka gal te rigs kyi bu'am rigs kyi bu mo gang la la zhig gis de bzhin gshegs pa 
[\[290b.4\]]yongs su mya ngan las 'das pa la mchod pa'i phyir 'dzam bu'i gling 'di rin po che sna bdun las byas pa'i mchod rten 'phang du dpag tshad tsam yod pa sha stag gis yongs su bkang ste/_de dag la lha'i me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos 
[\[290b.5\]]dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod par byed/_rjed par byed/_gsol bar byed na/_kau shi ka 'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyama'am/_brgya 
[\[290b.6\]]byin gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas kyang rigs kyi bu'am rigs kyi bu mo gang rnam pa thams cad mkhyen pa nyid kyi sems dang ma bral bas/_shes rab kyi pha rol tu phyin pa 'di 
[\[290b.7\]]'dzin pa dang /_'chang ba dang /_klog pa dang /_kun chub par byed pa dang /_gzhan dag la yang yang dag par rab tu ston pa dang /_tshul bzhin du yid la byed pa dang /_yi ger bris nas/_me tog dang /_bdug pa dang /_spos dang /_me tog phreng dang /_phye ma dang /_byug pa dang /_gos dang /_
[\[291a\]]
[\[291a.1\]]gdugs dang /_rgyal mtshan dang /_ba dan dang /_mchod pa sna tshogs dag gis bsti stang du byed/_bla mar byed/_ri mor byed/_mchod par byed/_rjed par byed/_gsol bar byed pa de ches bsod nams mang du skyed do/_/kau shi ka 'dzam bu'i gling 'di de bzhin gshegs pa'i 
[\[291a.2\]]mchod rten gyis yongs su bkang ba lta yang zhog gi_/kau shi ka gal te rigs kyi bu'am rigs kyi bu mo gang la la zhig gis/_de bzhin gshegs pa yongs su mya ngan las 'das pa la mchod pa'i phyir/_gling bzhi pa'i 'jig rten gyi khams 'di rin po che sna bdun las byas pa'i mchod rten 'phang du 
[\[291a.3\]]dpag tshad tsam yod pa sha stag gis yongs su bkang ste/_de dag la lha'i me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod 
[\[291a.4\]]par byed/_rjed par byed/_gsol bar byed na/_kau shi ka 'di ji snyam du sems/_rigs kyi bu 'am rigs kyi bu mo de gzhi de las bsod nams mang du skyed snyam 'am/_brgya byin gyis gsol pa/_bcom ldan 'das mang lags so/_/bde bar gshegs pa mang lags so/_/
[\[291a.5\]]bcom ldan 'das kyis bka' stsal pa/_kau shi ka de bas kyang rigs kyi bu'am rigs kyi bu mo gang rnam pa thams cad mkhyen pa nyid kyi sems dang ma bral bas/_shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_gzhan dag la yang 
[\[291a.6\]]yang dag par rab tu ston pa dang /_tshul bzhin du yid la byed pa dang /_tha na glegs bam du chud par byas te/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti 
[\[291a.7\]]stang du byed/_bla mar byed/_ri mor byed/_mchod par byed/_rjed par byed/_gsol bar byed pa de ches bsod nams mang du skyed do/_/kau shi ka gling bzhi pa'i 'jig rten gyi khams 'di de bzhin gshegs pa'i mchod rten gyis yongs su bkang ba lta yang zhog gi_/kau shi ka gal te 
[\[291b\]]
[\[291b.1\]]rigs kyi bu'am rigs kyi bu mo gang la la zhig gis de bzhin gshegs pa yongs su mya ngan las 'das pa la mchod pa'i phyir/_stong spyi phud kyi 'jig rten gyi khams 'di rin po che sna bdun las byas pa'i mchod rten 'phang du dpag tshad tsam yod pa sha stag gis yongs su bkang ste/_bkang nas kyang 
[\[291b.2\]]de dag la lha'i me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod par byed/_rjed par byed/_gsol bar byed na/_kau shi ka 
[\[291b.3\]]'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyam 'am/_brgya byin gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka de bas kyang rigs kyi bu 
[\[291b.4\]]'am rigs kyi bu mo gang la las shes rab kyi pha rol tu phyin pa 'di tha na yi ger bris shing glegs bam du byas te/_'dzin par byed/_'chang bar byed/_klog par byed/_kun chub par byed/_tshul bzhin du yid la byed cing /_me tog dang /_bdug pa dang /_spos dang /_me tog phreng dang /_byug pa 
[\[291b.5\]]dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod par byed pa de nyid gzhi de las bsod nams ches mang du skyed do/_/kau shi ka stong gi 'jig rten gyi khams rin po che sna tshogs kyi mchod rten gyis yongs 
[\[291b.6\]]su bkang ba lta yang zhog gi_/kau shi ka gal te mi la la zhig gis de bzhin gshegs pa yongs su mya ngan las 'das pa la mchod pa'i phyir/_stong gnyis pa'i 'jig rten gyi khams 'di ni rin po che sna tshogs las byas pa'i mchod rten 'phang du dpag tshad tsam yod pa sha stag gis yongs su 
[\[291b.7\]]gang bar byed du bcug ste/_byas nas kyang me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod par byed cing mchod na/_
[\[292a\]]
[\[292a.1\]]kau shi ka 'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyam 'am/_brgya byin gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau 
[\[292a.2\]]shi ka de bas kyang rigs kyi bu'am rigs kyi bu mo gang gis shes rab kyi pha rol tu phyin pa 'di tha na glegs bam du chud par byas te/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag 
[\[292a.3\]]gis bsti stang du byed/_bla mar byed/_ri mor byed/_mchod par byed cing mchod na de nyid de bas ches bsod nams mang du skyed do/_/kau shi ka stong gnyis pa'i 'jig rten gyi khams 'di rin po che sna tshogs kyi mchod rten gyis yongs su bkang ba lta'ang zhog gi_/kau shi ka gal te rigs kyi bu 
[\[292a.4\]]'am rigs kyi bu mo gang la la zhig gis de bzhin gshegs pa yongs su mya ngan las 'das pa la mchod pa'i phyir stong gsum gyi stong chen po'i 'jig rten gyi khams 'di rin po che sna bdun las byas pa'i mchod rten 'phang du dpag tshad tsam yod pa sha stag gis yongs su bkang ste/_bkang 
[\[292a.5\]]nas kyang rigs kyi bu'am rigs kyi bu mo des me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis mchod rten de dag la bsti stang du byed/_bla mar byed/_ri mor byed/_mchod par byed 
[\[292a.6\]]na/_kau shi ka 'di ji snyam du sems/_rigs kyi bu'am rigs kyi bu mo de gzhi de las bsod nams mang du skyed snyama'am/_brgya byin gyis gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_kau shi ka 
[\[292a.7\]]de bas kyang rigs kyi bu'am rigs kyi bu mo gang gis shes rab kyi pha rol tu phyin pa 'di tha na yi ger bris te glegs bam du byas nas 'dzin par byed/_'chang bar byed/_klog par byed/_kun chub par byed cing /_me tog dang /_bdug pa dang /_spos dang /_me tog phreng dang /_byug pa dang /_
[\[292b\]]
[\[292b.1\]]phye ma dang /_gos dang /_gdugs dang /_rgyal mtshan dang /_ba dan dag gis de la bsti stang du byed/_bla mar byed/_ri mor byed/_mchod par byed cing /_mchod na de ches bsod nams mang du skyed do/_/kau shi ka stong gsum gyi stong chen po'i 'jig rten gyi khams 'di rin po che sna tshogs 
[\[292b.2\]]kyi mchod rten gyis yongs su bkang ste mchod pa lta'ang zhog gi_/kau shi ka gal te stong gsum gyi stong chen po'i 'jig rten gyi khams na sems can du bsdu bar bsdus pa'i sems can gang dag 'khod pa de dag las sems can re res kyang /_de bzhin gshegs pa yongs su mya ngan las 'das 
[\[292b.3\]]pa la mchod pa'i phyir/_rin po che sna bdun las byas pa'i mchod rten dag byed du bcug ste/_de dag la me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar 
[\[292b.4\]]byed/_ri mor byed/_mchod par byed pa bas/_rigs kyi bu'am rigs kyi bu mo gang rnam pa thams cad mkhyen pa nyid kyi sems dang ma bral bas/_shes rab kyi pha rol tu phyin pa 'di glegs bam du chud par byas te/_'dzin par byed/_'chang bar byed/_klog par byed/_kun chub par byed/_
[\[292b.5\]]tshul bzhin du yid la byed cing /_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis mchod par byed na/_de nyid de bas ches bsod nams mang du skyed do/_/de skad ces bka' stsal pa dang /_
[\[292b.6\]]bcom ldan 'das la lha'i dbang po brgya byin gyis 'di skad ces gsol to/_/bcom ldan 'das de de lta lags so/_/de de lta lags te/_bcom ldan 'das shes rab kyi pha rol tu phyin pa la bsti stang du bgyis pa dang /_bla mar bgyis pa dang /_ri mor bgyis pa dang /_mchod par bgyis pas ni/_'das 
[\[292b.7\]]pa dang /_ma byon pa dang /_da ltar byung ba'i sangs rgyas bcom ldan 'das rnams la bsti stang du bgyis pa dang /_bla mar bgyis pa dang /_ri mor bgyis pa dang /_mchod pa bgyis par 'gyur lags so/_/bcom ldan 'das gang yang shar phyogs kyi 'jig rten gyi khams gang gA'i klung gi bye ma 
[\[293a\]]
[\[293a.1\]]snyed dag gi sems can de dag las sems can re res kyang de bzhin gshegs pa yongs su mya ngan las 'das pa la mchod pa'i slad du rin po che sna bdun las bgyis pa'i mchod rten 'phang du dpag tshad tsam mchis pa sha stag bgyid du stsal nas/_de dag las bskal pa 'am/_
[\[293a.2\]]bskal pa las lhag par lha'i me tog dang /_bdug pa dang /_spos dang /_me tog phreng dang /_byug pa dang /_phyi ma dang /_na bza' dang /_gdugs dang /_rgyal mtshan dang /_ba dan dag gis bsti stang du bgyid/_bla mar bgyid/_ri mor bgyid/_mchod par bgyid na/_bcom ldan 'das/_
[\[293a.3\]]rigs kyi bu'am rigs kyi bu mo de dag gzhi de las bsod nams mang du bskyed lags sam/_bcom ldan 'das de bzhin du phyogs bcu re re'i 'jig rten gyi khams gang gA'i klung gi bye ma snyed dag gi sems can de dag las sems can re res kyang de bzhin gshegs pa yongs su mya ngan las 'das pa la 
[\[293a.4\]]mchod pa'i slad du rin po che sna bdun las bgyis pa'i mchod rten 'phang du dpag tshad tsam mchis pa sha stag bgyid du stsal cing /_de dag la bskal pa'am/_bskal pa las lhag par lha'i me tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' 
[\[293a.5\]]dang /_gdugs dang /_rgyal mtshan dang /_ba dan dag gis bsti stang du bgyid/_bla mar bgyid/_ri mor bgyid/_mchod par bgyid na/_bcom ldan 'das rigs kyi bu 'am rigs kyi bu mo de dag gzhi de las bsod nams mang du skyed lags sam/_bcom ldan 'das kyis bka' stsal pa/_kau shi 
[\[293a.6\]]ka de de bzhin no/_/de de bzhin te/_kau shi ka mang ngo /_/brgya byin gyis gsol pa/_bcom ldan 'das de bas kyang rigs kyi bu'am rigs kyi bu mo gang shes rab kyi pha rol tu phyin pa 'di yi ger bris te glegs bam du bgyis nas/_'dzin par bgyid/_'chang bar bgyid/_klog par bgyid/_kun 
[\[293a.7\]]chub par bgyid/_tshul bzhin du yid la bgyid cing /_de la yang me tog dang /_bdug pa dang /_spos dang /_me tog phreng dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan dag gis bsti stang du bgyid/_bla mar bgyid/_ri mor bgyid/_mchod par 
[\[293b\]]
[\[293b.1\]]bgyid pa de ches bsod nams mang du skyed lags so/_/de ci'i slad du zhe na/_bcom ldan 'das 'di ltar shes rab kyi pha rol tu phyin pa 'dir dge ba'i chos thams cad 'dus pa'i slad du ste/_'di lta ste/_dge ba bcu'i las kyi lam dang /_bsam gtan bzhi dang /_tshad med pa bzhi dang /_gzugs 
[\[293b.2\]]med pa'i snyoms par 'jug pa bzhi dang /_byang chub kyi phyogs kyi chos sum cu rtsa bdun dang /_rnam par thar pa'i sgo gsum dang /_'phags pa'i bden pa bzhi dang /_mngon par shes pa drug dang /_rnam par thar pa brgyad dang /_mthar gyis gnas pa'i snyoms par 'jug pa dgu dang /_sbyin 
[\[293b.3\]]pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_nang stong pa nyid dang /_dngos po med pa'i ngo bo nyid stong pa nyid kyi bar dang /_
[\[293b.4\]]ting nge 'dzin thams cad dang /_gzungs kyi sgo thams cad dang /_de bzhin gshegs pa'i stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_byams pa chen po dang /_snying rje chen po dang /_thams cad 
[\[293b.5\]]shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid dang /_dge ba'i chos thams cad shes rab kyi pha rol tu phyin pa'i nang du 'dus pa'i slad du'o/_/bcom ldan 'das de'i slad du 'di ni sangs rgyas bcom ldan 'das rnams kyi bstan pa lags te/_de la 
[\[293b.6\]]bslabs nas 'das pa dang /_ma 'ongs pa dang /_da ltar byung ba'i byang chub sems dpa' rnams dang /_rang sangs rgyas rnams dang /_nyan thos rnams kyang nges par byung lags so/_/nges par 'byung lags so/_/nges par 'byung bar 'gyur lags so/_/shes rab kyi pha rol tu phyin pa khri 
[\[293b.7\]]brgyad stong pa las/_mchod rten gyi le'u zhes bya ste/_nyi shu rtsa bdun pa'o//_//de nas bcom ldan 'das kyis lha'i dbang po brgya byin la 'di skad ces bka' stsal to/_/kau shi ka de de bzhin no/_/de de bzhin te/_rigs kyi bu'am rigs kyi bu mo gang dag gis shes rab kyi 
[\[294a\]]
[\[294a.1\]]pha rol tu phyin pa 'di yi ger bris shing glegs bam du byas te/_'dzin tam/_'chang ngam/_klog gam/_kun chub par byed dam/_tshul bzhin du yid la byed kyi steng du/_me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs 
[\[294a.2\]]dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa byed pa de dag ni gzhi de las bsod nams mang po tshad med/_grangs med/_bsam gyis mi khyab/_gzhal du med/_dpag tu med pa dag skyed par 'gyur ro/_/de ci'i phyir zhe na/_kau shi ka de bzhin 
[\[294a.3\]]gshegs pa dgra bcom pa yang dag par rdzogs pa'i sangs rgyas rnams kyi rnam pa thams cad mkhyen pa nyid kyang shes rab kyi pha rol tu phyin pa las nges par byung la/_kau shi ka pha rol tu phyin pa lnga dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_stobs bcu dang /_
[\[294a.4\]]mi 'jigs pa rnams dang /_so so yang dag par rig pa rnams dang /_sangs rgyas kyi chos ma 'dres pa rnams dang /_mig lnga dang /_mngon par shes pa drug dang /_sems can yongs su smin par bya ba dang /_sangs rgyas kyi zhing phun sum tshogs pa yang shes rab kyi pha rol tu phyin pa las nges par byung zhing /_
[\[294a.5\]]kau shi ka thams cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid kyang shes rab kyi pha rol tu phyin pa las nges par byung ba yin/_kau shi ka nyan thos kyi theg pa dang /_rang sangs rgyas kyi theg pa dang /_theg pa chen po yang shes rab kyi pha rol tu phyin pa las nges par byung ba 
[\[294a.6\]]yin zhing /_kau shi ka bla na med pa yang dag par rdzogs pa'i byang chub kyang shes rab kyi pha rol tu phyin pa las nges par byung ba yin pa'i phyir ro/_/kau shi ka de lta bas na/_rigs kyi bu 'am rigs kyi bu mo gang la la shes rab kyi pha rol tu phyin pa 'di yi ger bris shing glegs bam du chud par byas te/_'dzin pa dang /_
[\[294a.7\]]'chang ba dang /_klog pa dang /_kun chub par byed pa dang /_tshul bzhin du yid la byed cing /_de la yang me tog dang /_bdug pa dang /_spos dang /_me tog phreng dang /_byug pa dang /_phye ma dang /_gos dang /_gdugs dang /_rgyal mtshan dang /_ba dan dag gis bsti stang du byed/_bla mar byed/_ri mor byed/_mchod pa 
[\[294b\]]
[\[294b.1\]]byed pa'i bsod nams mngon par 'du byed pa de la bsod nams mngon par 'du bya ba snga ma des brgya'i char yang nye bar mi 'gro/_stong gi cha dang /_'bum gyi cha dang /_bye ba phrag 'bum gyi bar gyi char yang nye bar mi 'gro'o/_/grangs dang /_cha dang /_rgyu dang /_dpe'i bar du yang mi bzod do/_/de ci'i phyir zhe na/_kau shi 
[\[294b.2\]]ka ji srid du shes rab kyi pha rol tu phyin pa 'di 'dzam bu'i gling na gnas par 'gyur ba de srid du sangs rgyas dkon mchog med par mi 'gyur/_chos dkon mchog dang /_dge 'dun dkon mchog med par mi 'gyur zhing /_de srid du dge ba bcu'i las kyi lam dang /_bsam gtan bzhi dang /_tshad med pa bzhi 
[\[294b.3\]]dang /_gzugs med pa'i snyoms par 'jug pa bzhi dang /_sbyin pa'i pha rol tu phyin pa dang /_tshul khrims kyi pha rol tu phyin pa dang /_bzod pa'i pha rol tu phyin pa dang /_brtson 'grus kyi pha rol tu phyin pa dang /_bsam gtan gyi pha rol tu phyin pa dang /_shes rab kyi pha rol tu phyin pa dang /_dran pa nye bar 
[\[294b.4\]]gzhag pa dang /_yang dag par spong ba dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_lam rnams dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad dang /_thams 
[\[294b.5\]]cad shes pa nyid dang /_lam gyi rnam pa shes pa nyid dang /_rnam pa thams cad mkhyen pa nyid 'jig rten du 'byung bar 'gyur la/_rgyal rigs shing sA la chen po lta bu rnams dang /_bram ze'i rigs shing sA la chen po lta bu rnams dang /_khyim bdag gi rigs shing sA la chen po lta bu rnams dang /_rgyal 
[\[294b.6\]]chen bzhi'i ris kyi lha rnams dang /_sum cu rtsa gsum pa dang /_'thab bral dang /_dga' ldan dang /_'phrul dga' dang /_gzhan 'phrul dbang byed dang /_'og min gyi bar gyi lha rnams kyang 'jig rten du 'byung bar 'gyur/_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir 
[\[294b.7\]]mi 'ong ba'i 'bras bu dang /_dgra bcom pa nyid dang /_rang byang chub dang /_byang chub sems dpa' rnams kyang yang dag par 'byung bar 'gyur/_sangs rgyas kyi mkhyen pa bla na med pa dang /_chos kyi 'khor lo bskor ba dang /_sems can yongs su smin par bya ba dang /_sangs rgyas kyi zhing yongs su dag pa yang 
[\[295a\]]
[\[295a.1\]]yod pa'i phyir ro/_/de nas lha'i dbang po brgya byin gyis stong gsum gyi stong chen po'i 'jig rten gyi khams 'di na rgyal chen bzhi'i ris kyi lha'i bu dang /_'og min gyi bar gyi lha'i bu de dag la smras pa/_grogs po dag shes rab kyi pha rol tu phyin pa gzung bar bya/_bcang bar bya/_klag par bya/_
[\[295a.2\]]kun chub par bya'o/_/grogs po dag shes rab kyi pha rol tu phyin pa gdon par bya/_shes rab kyi pha rol tu phyin pa tshul bzhin du yid la bya'o/_/de ci'i phyir zhe na/_grogs po dag shes rab kyi pha rol tu phyin pa bzung ngam/_bcangs sam/_blags sam/_kun chub par byas sam/_tshul bzhin du yid la 
[\[295a.3\]]byas na/_mi dge ba'i chos thams cad ni yongs su 'grib par 'gyur/_dge ba'i chos thams cad ni mngon par 'phel bar 'gyur/_lha ma yin gyi ris rnams ni yongs su 'grib par 'gyur/_lha'i ris rnams ni mngon par 'phel bar 'gyur zhing /_grogs po dag shes rab kyi pha rol tu phyin pa bzung 
[\[295a.4\]]ngam/_bcangs sam/_blags sam/_kun chub par byas sam/_tshul bzhin du yid la byas na sangs rgyas kyi tshul rgyun chad par mi 'gyur/_chos kyi tshul dang /_dge 'dun gyi tshul rgyun chad par mi 'gyur zhing /_dkon mchog gsum gyi gdung rgyun chad par mi 'gyur la/_grogs po dag pha rol tu 
[\[295a.5\]]phyin pa thams cad kyang 'jig rten du 'byung bar 'gyur/_byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyi bar du yang 'jig rten du 'byung bar 'gyur la/_byang chub sems 
[\[295a.6\]]dpa'i spyod pa rnams kyang 'jig rten du 'byung bar 'gyur/_rgyun du zhugs pa dang /_lan cig phyir 'ong ba dang /_phyir mi 'ong ba dang /_dgra bcom pa dang /_rang sangs rgyas dang /_byang chub sems dpa' sems dpa' chen po rnams kyang 'jig rten du 'byung bar 'gyur zhing yod pa'i phyir ro/_/de nas bcom ldan 'das 
[\[295a.7\]]kyis lha'i dbang po brgya byin la 'di skad ces bka' stsal to/_/kau shi ka khyod kyis shes rab kyi pha rol tu phyin pa zung shig_/kau shi ka khyod kyis shes rab kyi pha rol tu phyin pa chongs shig_/klogs shig_/kun chub par gyis shig_/tshul bzhin du yid la gyis shig_/de ci'i phyir zhe na/_kau shi ka gang gi tshe lha ma yin rnams 'di 
[\[295b\]]
[\[295b.1\]]snyam du sum cu rtsa gsum pa'i lha rnams dang lhan cig tu g.yul sprad par bya'o snyam du sems shing shom pa de'i tshe/_kau shi ka khyod kyis shes rab kyi pha rol tu phyin pa 'di yid la soms la kha ton du gyis shig dang /_des lha ma yin de dag gi bsam pa de phyir nub par 'gyur zhing /_phyis kyang g.yul sprod pa'i sems 
[\[295b.2\]]skyed par mi 'gyur ba'i phyir ro/_/kau shi ka lha'i bu'am lha'i bu mo gang dag 'chi 'pho ba'i tshe yang de dag gi mdun du khyod kyis shes rab kyi pha rol tu phyin pa 'di kha ton gyis shig dang /_gal te de dag gis bdag nyid ngan song du skye bar mthong na yang /_de dag gis shes rab kyi pha rol tu phyin pa 'di thos pas/_ngan song du skye ba'i 
[\[295b.3\]]sems bskyed pa de nub cing /_lha'i gnas de nyid du phyir skye bar 'gyur te/_kau shi ka shes rab kyi pha rol tu phyin pa 'di mnyan pa ni de ltar mthu che ba yin no/_/kau shi ka rigs kyi bu'am rigs kyi bu mo'am/_lha'i bu'am/_lha'i bu mo gang yang rung ba'i rna lam du shes rab kyi pha rol tu phyin pa 'di grags par 
[\[295b.4\]]gyur pa de dag thams cad ni dge ba'i rtsa ba des rim gyis bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/de ci'i phyir zhe na/_kau shi ka 'di ltar 'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun 
[\[295b.5\]]dang bcas pa gang dag byung bar gyur pa de dag gis kyang shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub mngon par rdzogs par sangs rgyas la/_gang dag ma 'ongs pa'i dus kyi sangs rgyas bcom ldan 'das nyan thos kyi dge 'dun dang bcas pa 
[\[295b.6\]]rnams dang /_da ltar phyogs bcu'i 'jig rten na/_da ltar byung ba'i dus kyi sangs rgyas bcom ldan 'das gang dag bzhugs te/_'tsho zhing gzhes pa de dag thams cad kyang shes rab kyi pha rol tu phyin pa 'di nyid la bslabs nas/_bla na med pa yang dag par rdzogs pa'i byang chub mngon par rdzogs 
[\[295b.7\]]par 'tshang rgya ba'i phyir ro/_/de ci'i phyir zhe na/_'di ltar sangs rgyas kyi chos thams cad dang /_byang chub sems dpa'i chos thams cad dang /_rang sangs rgyas kyi chos thams cad dang /_nyan thos kyi chos thams cad shes rab kyi pha rol tu phyin pa'i nang du 'dus pa'i phyir ro/_/de skad ces bka' stsal 
[\[296a\]]
[\[296a.1\]]pa dang /_bcom ldan 'das la lha'i dbang po brgya byin gyis 'di skad ces gsol to/_/bcom ldan 'das 'di lta ste/_shes rab kyi pha rol tu phyin pa 'di ni rig sngags chen mo lags so/_/bcom ldan 'das 'di lta ste/_shes rab kyi pha rol tu phyin pa 'di ni rig sngags bla na ma mchis 
[\[296a.2\]]pa lags so/_/bcom ldan 'das 'di lta ste/_shes rab kyi pha rol tu phyin pa 'di ni rig sngags mi mnyam pa dang mnyam pa lags so/_/de ci'i slad du zhe na/_bcom ldan 'das 'di ltar shes rab kyi pha rol tu phyin pa ni mi dge ba'i chos thams cad spong ba dang /_dge ba'i chos thams cad yongs su 
[\[296a.3\]]rdzogs par bgyi ba'i ched du yang dag par zhugs pa'i slad du'o/_/de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka de de bzhin no/_/de de bzhin te/_kau shi ka 'di lta ste/_shes rab kyi pha rol tu phyin pa 'di ni rig sngags chen mo 
[\[296a.4\]]yin no/_/kau shi ka 'di lta ste/_shes rab kyi pha rol tu phyin pa 'di ni rig sngags bla na med pa yin no/_/kau shi ka 'di lta ste/_shes rab kyi pha rol tu phyin pa 'di ni rig sngags mi mnyam pa dang mnyam pa yin no/_/de ci'i phyir zhe na/_kau shi ka 'di ltar shes rab kyi pha rol tu phyin pa 'di nyid la brten 
[\[296a.5\]]nas gang dag phyogs bcu'i 'jig rten na 'das pa dang /_ma byon pa dang /_da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas de dag thams cad kyang mngon par rdzogs par sangs rgyas mngon par rdzogs par 'tshang rgya/_mngon par rdzogs par 'tshang rgya bar 'gyur 
[\[296a.6\]]ba dang /_kau shi ka shes rab kyi pha rol tu phyin pa 'di nyid la brten nas/_dge ba bcu'i las kyi lam 'jig rten na yod pa dang /_bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_pha rol tu phyin pa thams cad dang /_stong pa nyid thams cad dang /_byang 
[\[296a.7\]]chub kyi phyogs kyi chos sum cu rtsa bdun dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad kyang 'jig rten na yod pa dang /_rnam par thar pa'i sgo rnams dang /_chos kyi dbyings dang /_yang dag pa'i mtha' dang /_de bzhin nyid dang /_
[\[296b\]]
[\[296b.1\]]ma nor ba de bzhin nyid dang /_gzhan ma yin pa de bzhin nyid dang /_chos nyid dang /_chos gnas pa nyid dang /_chos mi 'gyur ba nyid dang /_chos skyon med pa nyid kyang 'jig rten na yod pa dang /_mig lnga dang mngon par shes pa drug dang /_rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong 
[\[296b.2\]]ba'i 'bras bu dang /_dgra bcom pa nyid dang /_rang sangs rgyas nyid dang /_byang chub sems dpa' dang /_rnam pa thams cad mkhyen pa nyid kyang 'jig rten na yod pa dang /_kau shi ka byang chub sems dpa' la brten nas kyang dge ba bcu'i las kyi lam rnams 'jig rten na yod pa dang /_rnam pa thams cad mkhyen pa 
[\[296b.3\]]nyid kyi bar dag 'jig rten na yod pa dang /_de bzhin gshegs pa dgra bcom pa yang dag par rdzogs pa'i sangs rgyas kyi bar dag 'jig rten na yod pa'i phyir ro/_/kau shi ka 'di lta ste dper na/_zla ba'i dkyil 'khor la brten nas rtsi dang /_skar ma'i tshogs thams cad yod pa yin no/_/kau shi ka de bzhin du byang 
[\[296b.4\]]chub sems dpa'i zla ba'i dkyil 'khor la brten nas kyang dge ba bcu'i las kyi lam dang /_dge ba'i spyod pa dang /_yang dag pa'i spyod pa dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_stong pa nyid dang /_mtshan ma med pa dang /_smon pa med 
[\[296b.5\]]pa'i ting nge 'dzin gyi rtsi dag kyang yod pa yin la/_slob pa dang mi slob pa rnams dang /_nyan thos dang rang sangs rgyas thams cad kyi rgyu skar dang /_skar ma dag kyang yod pa yin/_thams cad shes pa nyid kyang yod pa yin/_de bzhin gshegs pa yang yod pa yin te/_gang gi tshe sangs rgyas bcom ldan 
[\[296b.6\]]'das 'jig rten du mngon par rdzogs par sangs ma rgyas shing /_de bzhin gshegs pa ma byung ba de'i tshe/_byang chub sems dpa' sems dpa' chen po de dag nyid sems can rnams la 'jig rten dang /_'jig rten las 'das pa'i chos rnams ston par byed do/_/de ci'i phyir zhe na/_'di ltar lha'i 
[\[296b.7\]]theg pa dang /_mi'i theg pa dang /_nyan thos kyi theg pa dang /_rang sangs rgyas kyi theg pa dang /_theg pa chen po yang byang chub sems dpa' las nges par byung la byang chub sems dpa' sems dpa' chen po'i thabs la mkhas pa gang gis pha rol tu phyin pa drug yongs su rdzogs par byed pa dang /_stong pa 
[\[297a\]]
[\[297a.1\]]nyid thams cad la sgom pa dang /_byang chub kyi phyogs kyi chos sum cu rtsa bdun sgom pa dang /_stobs bcu dang /_mi 'jigs pa bzhi dang /_so so yang dag par rig pa bzhi dang /_sangs rgyas kyi chos ma 'dres pa [{]bcwa [,]bco [}]brgyad thob par byed pa dang /_skyes bu chen po'i mtshan sum cu rtsa gnyis dang /_
[\[297a.2\]]dpe byad bzang po brgyad cu thob par byed pa dang /_nyan thos dang rang sangs rgyas kyis mngon sum du mi byed pa dang /_sems can rnams yongs su smin par byed pa dang /_sangs rgyas kyi zhing yongs su dag par byed pa dang /_byang chub sems dpa'i phun sum tshogs pa yongs su 'dzin par byed pa dang /_rnam pa 
[\[297a.3\]]thams cad mkhyen pa nyid thob par byed pa'i thabs la mkhas pa de ni shes rab kyi pha rol tu phyin pa las nges par byung ba'i phyir ro/_/kau shi ka gzhan yang rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin 
[\[297a.4\]]du yid la byed pa de ni tshe 'di'i yon tan 'di dag dang yang ldan par 'gyur ro/_/de skad ces bka' stsal pa dang /_bcom ldan 'das la lha'i dbang po brgya byin gyis 'di skad ces gsol to/_/bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin pa dang /_'chang 
[\[297a.5\]]ba dang /_klog pa dang /_kun chub par bgyid pa dang /_tshul bzhin du yid la bgyid pa de dag tshe 'di'i yon tan gang dag dang ldan par 'gyur ba lags/_bcom ldan 'das kyis bka' stsal pa/_kau shi ka rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin pa dang /_'chang ba dang /_
[\[297a.6\]]klog pa dang /_kun chub par byed pa dang /_tshul bzhin du yid la byed pa de dag ni dug gis 'chi ba'i dus byed par mi 'gyur/_me dang mtshon dang /_chus kyang 'chi ba'i dus byed par mi 'gyur zhing /_nad gang yang rung ba'i bar dag gis kyang 'chi ba'i dus byed par mi 'gyur te/_las kyi rnam par smin pa ni ma 
[\[297a.7\]]gtogs so/_/kau shi ka gal te rigs kyi bu'am rigs kyi bu mo de la rgyal po'i pho brang nas 'tshe ba zhig byung bar gyur na yang de shes rab kyi pha rol tu phyin pa 'di kha ton du byas te rgyal po'i pho brang du zhugs na de la glags lta ba de dag gis glags btsal kyang glags rnyed par mi 'gyur ro/_/de ci'i phyir zhe na/_
[\[297b\]]
[\[297b.1\]]shes rab kyi pha rol tu phyin pa 'di nyid kyi gzi brjid yin pa'i phyir ro/_/kau shi ka gal te rigs kyi bu'am rigs kyi bu mo gang shes rab kyi pha rol tu phyin pa 'di kha ton du 'don cing rgyal po'i pho brang der song na/_de la rgyal po'i bu'am/_rgyal po'i blon po sna chen po la gtogs pa dag kyang gsong por smra bar bya'o 
[\[297b.2\]]snyam du sems/_snyan par smra bar bya'o snyam du sems/_dga' bar bya'o snyam du sems par 'gyur ro/_/de ci'i phyir zhe na/_'di ltar rigs kyi bu'am rigs kyi bu mo de dag gis sems can thams cad la byams pa'i sems nye bar gzhag cing snying rje dang /_dga' ba dang /_btang snyoms kyi sems nye bar 
[\[297b.3\]]gzhag pa'i phyir ro/_/kau shi ka rigs kyi bu'am rigs kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa de ni tshe 'di'i yon tan de dag dang ldan par 'gyur ro/_/kau shi ka gzhan yang rigs kyi bu'am rigs 
[\[297b.4\]]kyi bu mo gang shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la byed pa de ni tshe phyi ma'i yon tan 'di dag dang yang ldan par 'gyur te/_'di lta ste/_nam du yang dge ba bcu'i las kyi lam dang 'bral bar mi 'gyur/_nam 
[\[297b.5\]]du yang bsam gtan bzhi dang /_tshad med pa bzhi dang /_gzugs med pa'i snyoms par 'jug pa bzhi dang /_pha rol tu phyin pa rnams dang /_stong pa nyid thams cad dang /_byang chub kyi phyogs kyi chos sum cu rtsa bdun dang /_stobs bcu dang /_mi 'jigs pa rnams dang /_so so yang dag par rig 
[\[297b.6\]]pa rnams dang /_sangs rgyas kyi chos ma 'dres pa [{]bcwa [,]bco [}]brgyad dang 'bral bar mi 'gyur ro/_/de sems can yongs su smin par bya ba'i phyir smon lam gyi dbang ma gtogs par nam du yang sems can dmyal ba dang /_dud 'gro'i skye gnas dang /_gshin rje'i 'jig rten rnams su skye bar mi 'gyur/_nam du yang 
[\[297b.7\]]dbang po ma tshang bar mi 'gyur/_nam du yang yan lag ma tshang bar mi 'gyur/_nam du yang dbul po'i khyim rnams su skye bar mi 'gyur/_'od ma mkhan gyi khyim rnams su skye bar mi 'gyur/_g.yung po'i khyim rnams su skye bar mi 'gyur/_dmangs rigs rnams su skye bar mi 'gyur zhing /_de de phyin chad kyang rtag 
[\[298a\]]
[\[298a.1\]]par rgyun du skyes bu chen po'i mtshan sum cu rtsa gnyis kyis brgyan pa'i lus thob par 'gyur la/_'jig rten gyi khams gang na sangs rgyas bcom ldan 'das bzhugs pa der sangs rgyas bcom ldan 'das rnams kyi spyan sngar pad ma las rdzus te skye bar 'gyur zhing /_nam du yang mngon par shes pa nyams par mi 'gyur ro/_/
[\[298a.2\]]de 'dod na sangs rgyas bcom ldan 'das de dag la bsnyen bkur bya ba dang /_chos nyan pa'i phyir/_sangs rgyas kyi zhing nas sangs rgyas kyi zhing du 'gro bar 'gyur ro/_/sangs rgyas kyi zhing nas sangs rgyas kyi zhing du 'gro ba na yang sems can rnams kyang yongs su smin par byed/_sangs rgyas kyi zhing yang yongs su dag par byed par 'gyur ro/_/
[\[298a.3\]]kau shi ka de lta bas na rigs kyi bu'am rigs kyi bu mo yon tan phun sum tshogs pa de dag thob par 'dod pas shes rab kyi pha rol tu phyin pa 'di gzung bar bya/_bcang bar bya/_klag par bya/_kun chub par bya/_tshul bzhin du yid la bya zhing rnam pa thams cad mkhyen pa nyid kyi sems dang yang mi 'bral bar bya ste/_de ni bla na med pa yang dag 
[\[298a.4\]]par rdzogs pa'i byang chub mngon par rdzogs par sangs rgyas kyi bar du tshe 'di'i yon tan dang /_tshe phyi ma'i yon tan de dag dang nam du yang 'bral bar mi 'gyur ro/_/shes rab kyi pha rol tu phyin pa khri brgyad stong pa las/_byang chub kyi sems kyi yon tan yongs su brjod pa'i le'u zhes bya ste/_nyi shu rtsa brgyad pa'o//_//
[\[298a.5\]]de nas gzhan mu stegs can kun tu rgyu klan ka tshol ba'i bsam pa can rab tu mang po brgya zhig klan ka btsal ba'i phyir/_bcom ldan 'das ga la ba der dong ngo /_/de nas lha'i dbang po brgya byin 'di snyam du sems te/_gzhan mu stegs can kun tu rgyu/_bcom ldan 'das kyi bstan pa la klan ka tshol ba'i bsam pa can rab tu mang po brgya 
[\[298a.6\]]po 'di dag bcom ldan 'das ga la ba der dong gis/_gzhan mu stegs can kun tu rgyu 'di dag ci nas kyang bcom ldan 'das kyi thad du mi 'dong zhing /_shes rab kyi pha rol tu phyin pa ston pa'i bar chad byed par mi 'gyur bar/_bdag gis bcom ldan 'das las shes rab kyi pha rol tu phyin pa ji tsam zhig gzung ba de bdag gis nges par kha ton 
[\[298a.7\]]du bya'o snyam mo/_/de nas lha'i dbang po brgya byin gyis bcom ldan 'das las shes rab kyi pha rol tu phyin pa ji tsam zhig gzung ba de kha ton du byas so/_/de nas gzhan mu stegs can kun tu rgyu de dag gis rgyang ring po nas bcom ldan 'das la bskor ba byas te/_lam gang nas lhags pa'i lam de nyid nas phyir dong ngo /_/de nas tshe dang ldan pa shA ri'i 
[\[298b\]]
[\[298b.1\]]bu 'di snyam du sems te/_ci'i phyir gzhan mu stegs can kun tu rgyu klan ka tshol ba'i bsam pa can 'di dag rgyang ring po nas/_bcom ldan 'das la bskor ba byas nas gang nas lhags pa'i lam de nyid nas phyir dong zhig gu snyam mo/_/de nas bcom ldan 'das kyis tshe dang ldan pa shA ri'i bu'i sems kyi yongs su rtog pa 
[\[298b.2\]]thugs kyis mkhyen nas/_tshe dang ldan pa shA ri'i bu la bka' stsal pa/_shA ri'i bu lha'i dbang po brgya byin gyis shes rab kyi pha rol tu phyin pa 'di bsams te/_des na gzhan mu stegs can kun tu rgyu 'di dag gis rgyang ring po nyid nas/_nga la bskor ba byas te/_lam gang nas lhags pa de nyid nas phyir dong ngo /_/shA ri'i bu 
[\[298b.3\]]gzhan yang mu stegs can kun tu rgyu 'di dag gi nang na gcig la yang dkar po'i cha yod par ngas ma mthong ngo /_/gzhan mu stegs can kun tu rgyu 'di dag thams cad ni zhe 'gras pa'i sems dang /_klan ka tshol ba'i bsam pas 'ong bar sems te/_shA ri'i bu gang shes rab kyi pha rol tu phyin pa la klan ka btsal ba'i 
[\[298b.4\]]bsam pa'am/_zhe 'gras pa'i sems kyis 'ong bar nus pa de ni 'jig rten lha dang bcas pa dang /_bdud dang bcas pa dang /_tshangs pa dang bcas pa dang /_dge sbyong dang bram zer bcas pa'i skye dgu'i nang na ngas ma mthong ste/_de ni gnas med do/_/de ci'i phyir zhe na/_shA ri'i bu 'di ltar stong gsum gyi stong chen po'i 
[\[298b.5\]]'jig rten gyi khams 'di na rgyal chen bzhi'i ris kyi lha rnams dang /_'og min man chad kyi lha rnams dang /_nyan thos gang dag dang /_rang sangs rgyas kyi theg pa la yang dag par zhugs pa gang dag dang /_byang chub sems dpa' gang dag 'khod pa de dag thams cad kyis kyang shes rab kyi pha rol tu phyin pa 'di yongs su gzung 
[\[298b.6\]]ba'i phyir ro/_/de ci'i phyir zhe na/_'di ltar de dag thams cad ni shes rab kyi pha rol tu phyin pa las byung ba'i phyir ro/_/shA ri'i bu gzhan yang shar phyogs kyi 'jig rten gyi khams gang gA'i klung gi bye ma snyed dag dang /_phyogs bcu'i bar du phyogs re rer yang 'jig rten gyi khams gang gA'i klung gi bye ma snyed dag gi sangs rgyas 
[\[298b.7\]]bcom ldan 'das nyan thos kyi dge 'dun dang bcas pa rnams dang /_rang sangs rgyas rnams dang /_byang chub sems dpa' sems dpa' chen po rnams dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po gang yin pa de dag thams cad kyis kyang shes rab kyi 
[\[299a\]]
[\[299a.1\]]pha rol tu phyin pa 'di yongs su gzung ba'i phyir ro/_/de ci'i phyir zhe na/_'di ltar de dag thams cad ni shes rab kyi pha rol tu phyin pa las byung ba'i phyir ro/_/de nas bdud sdig can 'di snyam du sems te/_de bzhin gshegs pa dgra bcom pa yang dag par rdzogs pa'i sangs rgyas kyi 'khor bzhi po 'di dag spyan snga na 
[\[299a.2\]]'khod cing /_'dod pa na spyod pa dang /_gzugs na spyod pa'i lha'i bu 'di dag kyang spyan snga na 'khod pa las na/_byang chub sems dpa' sems dpa' chen po rnams 'di ltar bla na med pa yang dag par rdzogs pa'i byang chub tu lung ston par 'gyur du nges kyis/_mig gis mi rtsol bar bya ba'i phyir bdag bcom ldan 'das ga la ba der 
[\[299a.3\]]'gro bar bya'o snyam mo/_/de nas bdud sdig can gyis dpung gi tshogs yan lag bzhi pa mngon par sprul nas/_bcom ldan 'das ga la ba der 'gro bar bsams so/_/de nas lha'i dbang po brgya byin 'di snyam du sems te/_kye ma bdud sdig can 'di ni dpung gi tshogs yan lag bzhi pa mngon par sprul nas/_bcom ldan 'das 
[\[299a.4\]]ga la ba der 'gro bar 'dod de/_bdud sdig can 'di dpung gi tshogs yan lag bzhi pa'i bkod pa gang yin pa/_dpung gi tshogs yan lag bzhi pa'i bkod pa 'di lta bu 'di ni rgyal po gzugs can snying po'i yang ma yin/_dpung gi tshogs yan lag bzhi pa'i bkod pa 'di lta bu ni rgyal po gsal rgyal gyi yang ma yin/_
[\[299a.5\]]shAkya rnams kyi yang ma yin/_lid tsa bI rnams kyi yang ma yin gyi/_bdud sdig can ni yun ring po nas/_bcom ldan 'das la glags lta zhing skabs tshol ba dang /_sems can yang dag pa la zhugs pa rnams la/_gtse ba'i bsam pa dang ldan pa yin pas/_dpung gi tshogs yan lag bzhi pa gang yin pa 'di ni bdud sdig can gyis 
[\[299a.6\]]mngon par sprul pa yin gyis/_bdag gis shes rab kyi pha rol tu phyin pa 'di bsam par bya'o/_/dran nas kyang kha ton du bya'o snyam mo/_/de nas lha'i dbang po brgya byin gyis shes rab kyi pha rol tu phyin pa 'di bsams so/_/dran nas kyang kha ton du byas te/_lha'i dbang po brgya byin gyis shes rab kyi pha rol tu phyin pa 'di ji 
[\[299a.7\]]tsam du kha ton byed pa de tsam du/_bdud sdig can lam de nyid dang /_sgo de nyid nas phyir log go/_/de nas 'khor der rgyal chen bzhi'i ris kyi lha'i bu rnams dang /_'og min man chad kyi lha gang yin pa de dag gis lha'i me tog rnams mngon par sprul nas/_bar snang la 'khod bzhin du bcom ldan 
[\[299b\]]
[\[299b.1\]]'das ga la ba de logs su 'dor zhing 'thor bar byed la/_tshig 'di skad ces shes rab kyi pha rol tu phyin pa 'di ji srid du 'dzam bu'i gling gi mi rnams la gnas pa de srid du/_de bzhin gshegs pa dgra bcom pa yang dag par rdzogs pa'i sangs rgyas med par mi 'gyur zhing /_dam pa'i chos kyang yun ring du gnas 
[\[299b.2\]]par 'gyur la/_dge 'dun yang 'jig rten du 'byung bar 'gyur ba dang /_de bzhin du stong gsum gyi stong chen po'i 'jig rten gyi khams dang /_de bzhin du phyogs bcu'i sangs rgyas kyi zhing thams cad du byang chub sems dpa' sems dpa' chen po rnams kyi spyod pa'i khyad par yang grags par 'gyur la/_phyogs 
[\[299b.3\]]gang logs na rigs kyi bu'am rigs kyi bu mo shes rab kyi pha rol tu phyin pa 'di yi ger bris te/_glegs bam du byas nas 'chang ba'i phyogs de snang ba dang ldan par 'gyur la/_gang na shes rab kyi pha rol tu phyin pa 'di spyod pa'i sa phyogs de yang mgon yod cing mun pa dang bral bar 'gyur bas na/_shes rab kyi pha rol tu 
[\[299b.4\]]phyin pa 'di 'dzam bu gling pa'i mi rnams yun ring du spyod par gyur cig ces smras so/_/de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka de de bzhin te/_kau shi ka phyogs gang dang /_gang gi 'jig rten gyi khams rab 'byam na shes rab kyi pha rol tu 
[\[299b.5\]]phyin pa 'di spyod cing glegs bam la bris pa yod pa'i sa phyogs de ni snang bar gyur pa yin te/_sa phyogs de ni mgon yod cing /_mun pa mun nag dang bral bar 'gyur ro/_/de nas lha'i bu de dag gis lha'i me tog rnams mngon par sprul nas/_bcom ldan 'das ga la ba de logs su gtor te/_tshig 'di skad ces 
[\[299b.6\]]gsol to/_/bcom ldan 'das rigs kyi bu'am rigs kyi bu mo gang la la shes rab kyi pha rol tu phyin pa 'di 'dzin pa dang /_'chang ba dang /_klog pa dang /_kun chub par byed pa dang /_tshul bzhin du yid la bgyid pa de la ni bdud dam/_bdud kyi ris kyi lha rnams kyis glags rnyed par mi 'gyur lags so/_/bcom 
[\[299b.7\]]ldan 'das bdag cag gis kyang rigs kyi bu'am rigs kyi bu mo de la rtag tu rgyun mi 'chad par bsrung ba dang /_bskyab pa dang /_sba bar bgyi'o/_/bdag cag ni rigs kyi bu gang shes rab kyi pha rol tu phyin pa 'di 'dzin pa dang /_'chang ba dang /_kun chub par byed pa dang /_klog pa dang /_tshul bzhin du yid 
[\[300a\]]
[\[300a.1\]]la bgyid pa de la ston pa lags so snyam du 'dzin lags so/_/de nas bcom ldan 'das la lha'i dbang po brgya byin gyis 'di skad ces gsol to/_/bcom ldan 'das rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin tam/_'chang ngam/_klog gam/_kun chub 
[\[300a.2\]]par bgyid dam/_tshul bzhin du yid la bgyid pa de dag ni dge ba'i rtsa ba ngan ngon dang ldan pa ma lags so/_/rigs kyi bu'am rigs kyi bu mo de dag ni sngon gyi rgyal ba thams cad la lhag par bgyi ba bgyis pa lags so/_/rigs kyi bu'am rigs kyi bu mo gang dag shes rab kyi pha rol tu phyin pa 'di 'dzin pa dang /_
[\[300a.3\]]tshul bzhin du yid la bgyid pa'i bar dag tu bgyid pa de dag ni sangs rgyas mang po la bsnyen bkur bgyid bgyid pa dang /_dge ba'i bshes gnyen gyis yongs su zin pa lags so/_/de ci'i slad du zhe na/_rnam pa thams cad mkhyen pa nyid ni 'di lta ste/_shes rab kyi pha rol tu phyin pa 'di las byung ba lags la/_
[\[300a.4\]]shes rab kyi pha rol tu phyin pa yang 'di lta ste/_rnam pa thams cad mkhyen pa nyid las byung ba lags pa'i slad du'o/_/de ci'i slad du zhe na/_'di ltar rnam pa thams cad mkhyen pa nyid kyang gzhan ma lags la/_shes rab kyi pha rol tu phyin pa yang gzhan ma lags pa'i slad du ste/_de ltar na rnam pa thams 
[\[300a.5\]]cad mkhyen pa nyid dang /_shes rab kyi pha rol tu phyin pa 'di ni gnyis su ma mchis te gnyis su dbyer ma mchis shing tha mi dad de/_gcad du ma mchis lags so/_/de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/kau shi ka de de bzhin no/_/
[\[300a.6\]]ji skad smras pa de de bzhin te/_rnam pa thams cad mkhyen pa nyid dang /_shes rab kyi pha rol tu phyin pa 'di ni gnyis su med de gnyis su dbyer med cing tha mi dad de gcad du med do/_/shes rab kyi pha rol tu phyin pa khri brgyad stong pa las gzhan mu stegs can gyi le'u zhes bya ste/_nyi shu 
[\[300a.7\]]rtsa dgu pa'o//_//_//_//
