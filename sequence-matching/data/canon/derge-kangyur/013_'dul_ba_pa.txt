[\[1a\]]
[\[1a.1\]]@#/_/'dul ba pa bzhugs so/_/
[\[1b\]]
[\[1b.1\]]@#/_/'dul ba gzhung dam pa/_bam po nyi shu gsum pa/_mdor na/_khye'u gnyis rgal gsum pa dang /_/phrin pa dag dang dge 'dun zhing /_/yo byad rnams dang phur pa 
[\[1b.2\]]dang /_/shing dang bya tshang rnam gnyis so/_/tshe dang ldan pa maud gal gyi bu chen pos khyim bdag mgon med pa la zas sbyin gyi bu rnams thar bar byas pa ni rgyas par rnam par 'byed pa las ji 
[\[1b.3\]]skad 'byung ba bzhin no/_/khyim bdag cig gis sangs rgyas la sogs pa dge slong gi dge 'dun rnams gdugs tshod la spyan drangs nas/_sangs rgyas la sogs pa dge slong gi dge 'dun 
[\[1b.4\]]rnams ni byon gyi dge slong zhig gtsug lag khang na 'dug ste bsod snyoms mnos so/_/de na khyim bdag mgon med pa la zas sbyin gyi khye'u rnams dze ta'i tshal na rtse ba las g.yon can dag gis 
[\[1b.5\]]brkus pa dge slong des thos te/_des sngags bslabs nas ring po ma lon par des 'di snyam du ma la bdag gis sngags 'dis sad do snyam du bsams nas des sngags de brjod pa dang /_g.yon 
[\[2a\]]
[\[2a.1\]]can de dag dpung gi tshogs bzhis bskor bar gyur nas de dag gis khye'u de rnams bor te bros so/_/de ltar gyur pa dge slong dag gis thos nas de la dge slong dag gis 'di ni phas pham pa'i nyes pa byung ngo zhes smras pa dang /_dge slong de 'gyod 
[\[2a.2\]]pa skyes nas/_bcom ldan 'das kyis bka' stsal pa/_dge slong khyod kyis ji ltar bsams te khye'u rnams thar bar byas zhes smras pa dang /_sngags sad par bsams so zhes gsol nas bcom ldan 'das kyis bka' stsal pa/_sngags brjod pa 
[\[2a.3\]]la nyes pa med do/_/ljongs ko sa lar dge 'dun gyi chos gos bgos pa dang /_dge slong gzhi pa zhig grong gzhan du song nas de la lhan cig spyod pa gnyis shig yod de de gnyis kyis mkhan po'i gos so sor mnos so/_/de gnyis kyis mnos te dong ba 
[\[2a.4\]]dang /_gcig la gcig mkhan po'i gos khyod kyis mnos sam zhes dris so/_/khyod kyis kyang mnos kho bos kyang mnos na gang gis mi dbang bar mnos pas phas pham pa byung ba ni mi shes so zhes smras pa dang /_bcom ldan 'das kyis bka' stsal pa/_
[\[2a.5\]]mnos pa la nyes pa med de 'on kyang gzhan shes par byos shig_/gzhongs ko sa lar dge 'dun gyis gos bgos pa dang /_dge slong gzhi ba zhig grong gzhan du song nas/_dge slong de'i mdza' bo zhig yod de/_des de'i gos mnos nas des 'ongs pa 
[\[2a.6\]]dang /_'di skad du tshe dang ldan pa 'di ni khyod kyi gos yin te kho bos mnos nas 'ongs so zhes smras pa dang /_ngas khyod la ma bcol to zhes smras nas/_dge slong de 'gyod pa skyes nas/_bcom ldan 'das kyis bka' stsal pa/_phas pham pa'i 
[\[2b\]]
[\[2b.1\]]nyes pa med de ma bcol bar rnyed pa ma mnod cig_/mnos na ni nyes byas su 'gyur ro/_/gzhongs ko sa lar gos rnams bgos pa'i tshe dge slong zhig na ba dang de'i nad g.yog gis gos mnos nas des khyer te song ba dang /_dge slong de yang dus las 'das te dge slong 
[\[2b.2\]]des ji ltar bya ba mi shes nas/_bcom ldan 'das kyis bka' stsal pa/_de ste sngar dus las 'das la phyis mnos na ni de nyid du slar phul cig_/'on te sngar mnos la phyis dus las 'das na ni yo byad gzhan ji lta ba de ltar byos shig_/dge slong zhig gis dge slong 
[\[2b.3\]]zhig la tshe dang ldan pa tshur shog_/chung ngu chung ngu nas ma byin par blangs pa dang nyes par mi 'gyur ro zhes smras pa dang /_dge slong dag gis thos nas bcom ldan 'das la gsol to/_/bcom ldan 'das kyis bka' stsal pa/_sbyor ba gcig gis rin thang brtsi bar bya'o/_/
[\[2b.4\]]khyim bdag cig dge 'dun gyi zhing rmed pa dang /_de la dge slong gzhi ba zhig 'ongs nas 'di skad du khyim bdag yang na shas byin cig_/yang na zhing ma rmed cig ces smras kyang des ma mnyan te rmos pa dang /_dge slong des thong ba'i rtse mor nyal lo/_/de nas khyim bdag 
[\[2b.5\]]des thong ba bor nas 'di skad du dge sbyong 'di lta bu dang bral bar shog shig ces 'phya zhing spong ste mi snyan par zer ba dang /_dge slong de 'gyod pa skyes nas/_bcom ldan 'das kyis bka' stsal pa/_nyes pa med de/_phyin chad dge slong gis 'di ltar lus mi sdug par ma 
[\[2b.6\]]byed cig_/dge slong zhig gis dge slong zhig la 'di skad du tshe dang ldan pa tshur shog mchod rten gyi nor brkus kyang bdag cag gnyis la nyes par mi 'gyur ro zhes smras pa dang /_bcom ldan 'das kyis bka' stsal pa/_dge slong dag mchod rten gyi yo byad srung ma yod pa 
[\[2b.7\]]las ni de ste rin thang tshang na phas pham par 'gyur ro/_/dge slong gzhi ba zhig dge 'dun gyi zhing rmed du bcug pa dang /_de nas shin tu mi ring ba zhig na khyim bdag cig kyang zhing rmed de/_khyim bdag de 'ongs nas btsun pa kho bo'i zhing ma rmo shig ces smras pa dang /_'di khyod 
[\[3a\]]
[\[3a.1\]]kyi ma yin te dge 'dun gyi zhing ngo /_/btsun pa kho bo'i dbang du mi ma yin pa bstan to zhes smras nas/_khyim bdag des sngon mtshams su phur pa btab pa de brkos so/_/de brkos nas bstan pa dang des thong ba bor nas khyim bdag de song ba'i 'og tu des de'i phur 
[\[3a.2\]]pa nang du bsnur te zhing rmed pa dang /_khyim bdag de slar 'ongs nas/_btsun pa da gzod kyang kho bo rgyal na ci'i phyir da dung yang zhing rmed ces smras pa dang /_dge slong de 'gyod pa skyes nas/_bcom ldan 'das kyis bka' stsal pa/_de ste dngos po tshang na phas pham 
[\[3a.3\]]par 'gyur ro/_/dge slong zhig gis khyim bdag gi me tog gi shing zhig ma byin par blangs pa dang /_dge slong de 'gyod pa skyes nas/_bcom ldan 'das kyis bka' stsal pa/_de ste dngos po tshang na phas pham par 'gyur ro/_/'bras bu'i shing yang de bzhin no/_/
[\[3a.4\]]dge slong gi 'chag sar shing zhig skyes te/_de la 'ol ba'i tshang 'chas nas des de dag 'chag pa la shing 'dor zhing skad 'byin pa dang /_des de'i tshang bshig nas de skad 'byin pa dang /_bcom ldan 'das kyis bka' stsal pa/_dga' bo la dga' bo 'ol ba ci'i phyir 
[\[3a.5\]]skad 'byin ces rmas pa dang /_dge slong dag gis 'ol ba'i tshang bshig pa'i slad du'o/_/'ol ba'i tshang ma gzhig cig_/sus bshig pa de la nyes byas su 'gyur ro/_/dge slong gis 'ol ba'i tshang bshig nas tshon bskol ba de yang rgyas par de bzhin no/_/
[\[3a.6\]]mdor na/_la phug sdong bu 'bras bu dang /_/'dab ma me tog rnam gsum du/_/rta dang rta zhon rku ba dang /_/gru rgal ba dang nor bu'o/_/mnyan du yod pa na khyim bdag cig la la phug gi ra ba zhig yod de der dge slong zhig song nas 'di skad du la phug slong zhes smras pa 
[\[3a.7\]]dang /_btsun pa rin stsol cig_/rin med do/_/rin med par ji ltar gsol/_chos kyi phyir rin med par byin cig_/btsun pa de ste 'dir 'ongs so cog la rin med par byin na kho bo cag gi zas dang gos cung zad kyang med par 'gyur ro zhes smras pa dang /_ci cung zad kyang 
[\[3b\]]
[\[3b.1\]]mi sbyin nam/_cung zad kyang mi gsol lo zhes smras nas/_des la phug gi ra ba de sngags kyis bskams pa dang /_bcom ldan 'das kyis bka' stsal pa/_phas pham pa'i nyes pa med mod kyi nyes pa sbom por 'gyur ro/_/la phug gi ra ba ji lta ba bzhin du sdong bu'i ra ba dang /_
[\[3b.2\]]lo ma'i ra ba dang /_'bras bu'i ra ba rnams kyang de bzhin no/_/rta zhig rtswa za zhing 'dug pa dang /_dge slong zhig gis rtswa chang ba gang blangs nas rta'i mdun du bsgrengs pa dang /_de yang de'i phyi bzhin du 'ong bar gyur nas/_dge slong des 'di ltar brku bar bya'o snyam ste lus 
[\[3b.3\]]rnam par bsgyur ba dang /_de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa ni med kyi nyes pa sbom por 'gyur ro/_/dge slong zhig gis tshong pa 'gron pa mang po dag cig dang lhan cig gzhongs ko sa lar dong nas mya ngan gyi lam zhig 
[\[3b.4\]]tu phyin pa dang /_tshong pa de rta la zhon nas de dag gis btsun pa mya ngan gyi lam 'di ni 'jigs pa dang bcas kyis rta la bcibs la myur du bzhud do zhes smras pa dang /_dge slong dag gis rta la zhon te de dag gis der 'di ltar brku bar bya'o snyam nas lus rnam par bsgyur ba dang /_dge 
[\[3b.5\]]slong de dag 'gyod pa skyes nas/_bcom ldan 'das kyis bka' stsal pa/_phas pham pa'i nyes pa ni med de nyes pa sbom por 'gyur ro/_/dge slong zhig rin po ches gang ba'i gru dang lhan cig rgal ba las des der 'di ltar brku bar bya'o snyam nas lus rnam par bsgyur ba dang /_
[\[3b.6\]]dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa ni med de nyes pa sbom por 'gyur ro/_/tshong pa zhig gi gru rin po ches gang ba chur bying ba dang /_de brel ba dang rin po che'i sgrom chus khyer te dge slong dag cig 'og na chu la 'khru 
[\[3b.7\]]zhing 'dug pa de dag gis rin po che'i sgrom mthong nas de dag gis de phyung ba dang /_tshong pa des mthong ste/_btsun pa dag rin po che'i sgrom 'di ni bdag gi lags so zhes smras pa dang /_'di chus khyer ba las nged kyis rnyed do/_/btsun pa dag bdag gis gru rin po ches 
[\[4a\]]
[\[4a.1\]]gang ba chur bying ste/_de nas kho bo brel ba dang /_rin po che'i sgrom bu 'di chus khyer te/_rin po che'i sgrom 'di ni bdag gi lags so zhes smras pa dang /_de ste khyod kyi yin na khyer cig_/dge slong de dag 'gyod pa skyes nas/_bcom ldan 'das kyis 
[\[4a.2\]]bka' stsal pa/_nyes pa med do/_/dge slong gzhi ba zhig gis phyogs bzhi'i dge 'dun gyi yo byad rku sems kyis gnas nas gnas su spos pa dang /_dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_nyes 
[\[4a.3\]]pa sbom por 'gyur ro/_/rkun po dag cig gis ba zhig khrid de dgon pa'i gnas su 'dzegs nas de dag gis der btags te dong ba dang /_gnas der dge slong dag nyin par spyod pa'i phyir dong ba dang /_de dag gis ba de mthong nas de dag gis snying rje ste btang ba dang /_de 
[\[4a.4\]]dag 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_nyes byas su 'gyur ro/_/mdor na/_ro dang gser gyi phreng ba dang /_/byan lag byi ba rnam pa gnyis/_/[{]ri dgas [,]ri dwags [}]gsum dang kog tshe gnyis/_/rnyi dang bya 
[\[4a.5\]]rgya bya tshang ngo /_/mnyan du yod pa na gzhan dag ro la gsol ba 'debs te/_khyim bdag des kyang dgos pa zhig gsol nas/_de'i dgos pa de grub pa dang /_des de la ras dkar po zhig gis g.yogs te bzhag pa la dge slong nag po dga' bo zhes bya ba de der song nas 
[\[4a.6\]]ras de blangs pa dang /_de la dge slong rnams kyis khyod la phas pham pa'i nyes pa byung ngo /_/dngos po gang gi phyir/_khyod kyis ro'i ras ma byin par blangs pa'i phyir ro zhes smras pa dang /_de 'gyod pa skyes nas/_bcom ldan 'das kyis bka' stsal pa/_phas pham pa'i 
[\[4a.7\]]nyes pa med de/_nyes pa sbom por 'gyur ro/_/grong khyer yangs pa can na ro gser gyi phreng ba btags pa zhig rang la bsrung zhing 'dug go zhes dge slong nag po dga' bo zhes bya ba des thos te de der song nas/_ro de la 'thog pa las ro de smra ba dang /_de dpa' ba la nus 
[\[4b\]]
[\[4b.1\]]pas na des gser gyi phreng ba phrogs te khyer ba dang /_dge slong rnams kyis thos nas de yang de bzhin du rgyas par ro/_/bud med mang zhig chu bo ma dzi ra ba ti'i ngogs su gos dang rgyan rnams bzhag ste khrus byed pa na/_spre'u zhig shing las babs nas rgyan rnams khyer te shing 
[\[4b.2\]]la slar 'dzegs pa dang /_de dag slar byung nas gos rnams bgos te rgyan rnams thogs zhes byas na mu tig gi do shal med nas gang gi tshe ma rnyed pa de'i tshe dong ngo /_/de nas spre'u des mu tig gi do shal de de nyid du slar bor ba dang /_dge slong dag cig shin tu mi ring ba zhig na 
[\[4b.3\]]'chag cing 'khod pa de dag gis mu tig gi do shal de mthong nas blangs te bud med de dag la byin no/_/bud med dag na re khyod kyis mu tig gi do shal 'di brkus so zhes smras pa dang /_'di nged cag gis ma brkus kyis khyed cag khrus byed pa na spre'u zhig shing las babs nas 
[\[4b.4\]]mu tig gi do shal 'di blangs te slar shing la 'dzegs so/_/gang gi tshe khyod kyis btsal te ma rnyed nas dong ba de'i tshe slar babs te de nyid du bzhag go/_/dge slong de dag 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong gis byan 
[\[4b.5\]]lag gi tshang bshig ste sgo nga blangs pa dang /_byan lag de sgra 'byin te de bzhin rgyas par ro/_/dge slong mang zhig gtsug lag khang zhig na 'khod pa dang byi ba dag cig byi khung nas byung ste nor dang zas brkus shing byi khung du slar song ba dang /_de dag 'di snyam du gyur to/_/
[\[4b.6\]]bdag cag gi la rku ba de su zhig snyam du bsams te/_dge slong dag gis bsod snyoms las bskor nas gdugs tshod la sdod cing 'dug pa dang /_byi ba de yang khung bu nas byung ste/_kha zas khyer nas de bzhin du byi khung du slar song ba dang /_dge slong de dag 'di snyam du 
[\[4b.7\]]bdag cag la rku ba ni 'di yin no snyam du bsams te/_de dag gis de bzung nas dge slong dag la bstan te bdag cag la rku ba ni 'di yin no zhes smras pa dang /_dge slong de dag gis smras pa khyed la phas pham pa'i nyes pa byung ngo /_/dngos po gang las khyed kyis byi ba la ma 
[\[5a\]]
[\[5a.1\]]byin par blangs pas so zhes smras pa dang /_dge slong de dag 'gyod pa skyes nas/_bcom ldan 'das kyis bka' stsal pa/_nyes pa med kyis dge slong rnams kyi gang yin pa de long shig_/byi ba'i gang yin pa de ni mi blang bar bya'o/_/byi bas bca' 
[\[5a.2\]]ba dang bza' ba'i rnams khyer te 'ongs shing dge slong zhig gi mal stan gyi 'og tu bzhag pa dang /_dge slong des nang par sngar so shing zos gdong bkrus nas byin len byas te/_de zos pa dang dge slong dag gis tshe dang ldan pa khyod rtag par lag pa dang /_rkang pa legs par 
[\[5a.3\]]bkrus kyang bsod snyoms la grong du mi 'jug na/_de ci'i phyir zhes smras pa dang /_bdag ni byi bas bca' ba dang bza' ba khyer te 'ongs shing mal stan gyi 'og tu 'jog ste bdag gis sngar byin len byas nas zos so zhes smras pa dang /_tshe dang ldan pa khyod ni phas pham pa'i nyes pa byung 
[\[5a.4\]]ngo /_/dngos po gang gi phyir/_khyod kyis byi ba'i bca' ba dang bza' ba ma byin par blangs pa'i phyir ro/_/de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong de ni tshe snga ma la byi ba'i pha yin te/_de pha 
[\[5a.5\]]la byams pas na dge slong de la kha zas khyer te 'ongs shing byin pas nyes pa med do/_/[{]ri dgas [,]ri dwags [}]shig rngon pas bsnyags nas gtsug lag khang du 'ongs pa dang rngon pa de dag gis bdag cag gi [{]ri dgas [,]ri dwags [}]de ni bsnyags te gtsug lag khang du song gis slar byin cig ces 
[\[5a.6\]]smras pa dang /_de dag gis gang gi tshe ma thob pa de'i tshe bor te dong ba dang /_dge slong de dag 'gyod pa skyes nas/_bcom ldan 'das kyis bka' stsal pa/_nyes pa med do/_/rngon pas [{]ri dgas [,]ri dwags [}]mdas phog pa de yang de bzhin du rgyas par bya'o/_/rngon pas [{]ri dgas [,]ri dwags [}]shig 
[\[5a.7\]]mda' dug can gyis phog pa gtsug lag khang du 'ongs pa dang /_rngon pa de dag gis bdag cag gis [{]ri dgas [,]ri dwags [}]'di mda' dug can gyis phog ste/_gdon mi za bar 'chis slar byin cig ces smras pa dang /_dge slong de dag gis slar ma byin nas de dag gis bor te dong ngo /_/de 
[\[5b\]]
[\[5b.1\]]dag dong ba'i 'og tu [{]ri dgas [,]ri dwags [}]de yang dus las 'das nas dge slong de dag gis ji ltar bya mi shes nas/_bcom ldan 'das kyis bka' stsal pa/_rngon pa de dag la slar byin cig_/dge slong gis rngon pa la gnod par bya ba'i phyir kog tshe bcad na nyes pa sbom por 'gyur ro/_/
[\[5b.2\]]snying rje bas bcad na nyes byas su 'gyur ro/_/de bzhin du bya'i rnyi yang gnod par bya ba'i phyir bcad na nyes pa sbom por 'gyur ro/_/snying rje bar bsams te bcad na nyes byas su 'gyur ro/_/dge slong gis bya rgya gnod par bya ba'i phyir bcad na nyes pa sbom por 'gyur ro/_/
[\[5b.3\]]snying rje bar bsams te bcad na nyes byas su 'gyur ro/_/bya tshang yang de bzhin no/_/mdor na/_gos 'tshong ba dang tshong 'dus pa/_/bca' ba gru gsum thug pa dang /_/zong dang dngos po chos gos so/_/dge slong zhig gis gos 'tshong ba ra ro ba zhig gis ras zhig 
[\[5b.4\]]blangs nas khyer te song ba dang /_gos 'tshong bas mthong nas des de la ras ma rku zhes smras pa dang /_bstan nas khyer te 'ong ngo zhes smras so/_/dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa ni med de nyes pa sbom por 
[\[5b.5\]]'gyur ro/_/dge slong zhig gis tshong 'dus pa la skyin por mang zhig blangs pa dang /_des skyin pa bdas na des 'di snyam du 'di la mi sbyin no snyam bsams pa dang /_de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de nyes pa 
[\[5b.6\]]sbom por 'gyur ro/_/dge slong zhig na ba dang de khur ba gru gsum dang /_thug pa la dad nas des 'di snyam du khur ba gru gsum dang /_thug pa byas te dge 'dun la'ang gsol/_bdag kyang bza'o snyam ste/_des nad g.yog rnams la dge 'dun la'ang gsol/_
[\[5b.7\]]kho bo yang bzas khur ba gru gsum dang /_thug pa yang sbyor cig ces smras nas/_des de la rin byin pa dang de dag gis 'di snyam du bdag cag la khur ba gru gsum dang /_thug pa ci dgos kyis 'di gcig pu la khur ba gru gsum dang /_thug pa byin la rin de bgo'o snyam 
[\[6a\]]
[\[6a.1\]]bsams nas de dag gis de la khur ba gru gsum dang /_thug pa byin te rin bgos pa dang /_dge slong de dag 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_nyes pa sbom por 'gyur ro/_/dge slong 
[\[6a.2\]]nad pa zhig yod de/_de la zong mang du yod pas des 'di snyam du 'di dag ni bdag shi ba dang dge 'dun gyis bgos so snyam du bsams nas/_des nad g.yo ba rnams la tshe dang ldan pa dag kho bo la sran chung gi tshod ma zhig byin cig ces smras nas de dag gis de la sran chung gi tshod 
[\[6a.3\]]ma zhig byas te byin pa dang /_nad g.yog de dag brel bar gyur nas/_des zong dang sran chung gi tshod mar bsres nas 'thungs pa dang /_de kha zas lci bas dus las 'das te dge slong de dag 'dus nas dur khrod du bor ro/_/de dag gis de bor nas nad g.yog rnams la dge 
[\[6a.4\]]slong de'i zong mang po bgo bar byas khyer te shog ces smras pa dang /_dge slong dag gis btsal nas ma rnyed de/_de dag stan las langs te dong ngo /_/dge slong de gcan gzan gyis lto dral te rgyu ma drangs so/_/rgyu ma drangs pa dang zong rnams sa la byung zhing 'dug go/_/dge 
[\[6a.5\]]slong zhig dur khrod du mi ro la rtog tu song ba dang /_des zong de mthong nas de dag khyer te dge 'dun la phul ba dang /_dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong nad pa zhig yod de de la shing gi dngos po mang du yod 
[\[6a.6\]]pa dang /_des nad g.yog rnams la tshe dang ldan pa dag dge slong rnams bos shig_/dge 'dun la 'bul lo/_/mchod rten la 'bul lo/_/gang zag rnams la 'bul lo zhes smras pa dang /_nad g.yog rnams 'di snyam du dge 'dun dang mchod rten la phul na bdag cag 
[\[6a.7\]]gis cung zad kyang mi thob bo snyam nas/_de dag gis dge slong ma bos so/_/dge slong de yang dus las 'das nas de dag 'gyod pa skyes pa dang /_bcom ldan 'das kyis bka' stsal pa/_nyes pa med de/_nad pa dang mi mthun par nad g.yog gis ma byed cig_/nad 
[\[6b\]]
[\[6b.1\]]pas ji ltar bsgo ba bzhin du de dag gis bsgrub par bya'o/_/'on te rnam grangs gzhan zhig tu 'god par gyur na yang ji ltar nad pas bsgo ba de ltar byos shig_/dge slong nad pa zhig yod de/_de la lhung bzed dang chos gos mang du yod pa dang /[ (]das [,]des [)]nad g.yog rnams la dge 
[\[6b.2\]]slong rnams bos shig mchod rten la 'bul lo/_/dge 'dun la 'bul lo/_/gang zag la 'bul lo zhes smras pa de yang de bzhin du rgyas par brjod par bya'o/_/mdor na/_tsan da la ka so da yi/_/sbyar ma dang ni brnya ba dang /_/su shi ma dang bzang sbyin dang /_/
[\[6b.3\]]rang gir 'du shes lhung bzed blangs pa dang /_/a dzi ta dang sha shi gub ta dang /_/rang gi gos rnams brkus pa'o/_/mdo tshigs su bcad pa 'di ni ji ltar rnam par 'byed pa las 'byung ba bzhin no/_/mdor na/_dge slong ma yang gnyis ldan dang /_/maud gal bu dang 
[\[6b.4\]]gzhan yang gnyis/_/pi lin da yi gnyis po dang /_/nye dga' bo dang spong ba po'o/_/dge slong ma gnyis dang ldan pa na ji ltar 'dul ba bzhin no/_/mnyan du yod pa'i tshong pa dag cig gru chen por zhugs nas rgya mtsho mching rnam rgal te de dag rgya mtsho mching rnam gyi nang nas dong ba dang gru bo che 
[\[6b.5\]]klus bzung nas lha bran rnams la gsol kyang ma btang ba dang /_de na tshe dang ldan pa maud gal gyi bu chen po grong du nye bar 'gro ba'i dge bsnyen zhig yod de/_des 'di snyam du de ste 'phags pa maud gal gyi bu chen pos dgongs na ni bkra shis par gyur cig ces bsams pa dang /_gnas brtan gyis 
[\[6b.6\]]kyang dgongs te ji ltar sems snyoms par zhugs pas bya'i rgyal po nam mkha' lding du gyur nas/_gru'i dngor 'dug par 'gyur ba de lta bu'i ting nge 'dzin la snyoms par zhugs pa dang /_klu de dag skrag ste/_gru bo che de btang nas tshong pa rnams bde bar mnyan du yod par phyin te/_
[\[6b.7\]]thams cad ni 'phags pa maud gal gyi bu'i mthu'o zhes brjod nas/_dge slong dag gis 'di ji lta zhes dris pa dang /_de ltar gyur pa rgyas par smras te/_de nas dge slong de dag gis tshe dang ldan pa maud gal gyi bu chen po la ni phas pham pa'i nyes pa byung ngo /_/dngos po gang 
[\[7a\]]
[\[7a.1\]]gi phyir/_klus gru zin pa ma byin par btang ngo zhes smras pa dang /_dge slong de 'gyod pa skyes nas/_bcom ldan 'das kyis bka' stsal pa/_maud gal gyi bu khyod kyis ji ltar bsams te btang zhes smras pa dang /_rdzu 'phrul rnam par sprul par bsams 
[\[7a.2\]]so/_/maud gal gyi bus rdzu 'phrul gyis btang ba la ni nyes pa med do/_/mnyan du yod pa'i tshong pa dag nor khyer te ljongs rgyur dong nas de dag mya ngam gyi nang du phyin pa dang /_'gron pa mang po de dag rkun pos bskor nas de dag gis lha rnams la gsol kyang ma btang ba dang /_
[\[7a.3\]]de dag gi nang na tshe dang ldan pa maud gal gyi grong du nye bar 'gro ba'i tshong pa zhig yod pa des 'di snyam du de ste gnas brtan gyis dgongs na ni bkra shis par gyur cig ces bsams pa dang /_gnas brtan gyis kyang dgongs nas ji ltar sems snyoms par zhugs pas rkun po rnams dpung 
[\[7a.4\]]gi tshogs yan lag bzhi pas bskor bar gyur pa de lta bu'i ting nge 'dzin la snyoms par zhugs pa dang /_rkun po de dag skrag ste/_'gron pa mang po rnams btang ste bros pa dang /_tshong pa de dag bkra shis shing bde bar mnyan du yod par phyin to/_/de dag gis ji ltar gyur pa 
[\[7a.5\]]dge slong rnams la rgyas par smras te snga ma bzhin no/_/pi lin da'i bu gnyis ni rgyas par 'dul ba las ji skad 'byung ba bzhin no/_/shAkya'i bu nye dga' bo dbyar gyi zla ba tha ma la gang du dge slong ji snyed cig dbyar tshul du zhugs/_gang du dge 'dun gyi rnyed pa ji snyed cig rnyed 
[\[7a.6\]]ces gtsug lag khang du rgyu zhing spyod de/_de gnas gang dang gang du phyin pa'i dge slong de dag gis tshig snyan pas bsu ba dang /_khyed bde bar gnas sam zhes dris te 'dug nas dge 'dun gyi rnyed pa ci yod pa 'on cig dang bgos la/_gang kho bo'i gos kyi skal ba de ni 
[\[7a.7\]]bkur ro zhes smras pa dang /_de dag gis khyer te 'ongs nas de'i mdun du bzhag pa dang /_de bgos nas dge 'dun gyi gnas brtan gyi gos kyi skal ba khyer te langs pa dang /_des yang gnas brtan da dung ma bzhud par bzhugs shig ces smras pa dang /_nye dga' bo 
[\[7b\]]
[\[7b.1\]]yang gtam snyan pa gtam sna tshogs bde ba la spobs pa dang ldan te/_rigs pa dang grol ba la spobs pas na des ji ltar gnas brtan la dad par 'gyur ba de lta bu'i chos bshad pa dang /_des bdag gi gos kyi skal ba ci yod pa tshe dang ldan pa bzhes shig ces smras 
[\[7b.2\]]pa dang /_de bzhin du gnas brtan gnyis pa dang /_gnas brtan gsum pa dang dge slong de dag las mang zhig gis gos de la byin nas/_des gos de dag khur du khyer te dze ta'i tshal du zhugs pa dang /_dge slong dag gis tshe dang ldan pa nye dga' bo la gos 'di dag 
[\[7b.3\]]ga las brnyes zhes dris nas/_des de dag la de lta bur gyur pa rgyas par smras so/_/de lta bu 'byung mod kyi/_sangs rgyas bcom ldan 'das kyis ni da dung bslab pa'i gnas ma bcas so/_/rgan zhugs gnyis ni rgyas par ji ltar 'dul ba las 'byung ba bzhin no/_/dge 
[\[7b.4\]]slong gis gzhan gyi dbyar gyi gos skal ba ma len cig_/sus blangs pa de nyes byas su 'gyur ro/_/tshe dang ldan pa kun dga' bo'i lhan cig spyod pa spong ba po zhes bya ba des pa/_tshul khrims dang ldan pa zhig ste/_de khyim bdag gzhan zhig gi grong du nye bar 'gro ba yin 
[\[7b.5\]]te/_de la bu gnyis shig yod de khyim bdag de yang nad kyis btab bo/_/de de la nad 'drir song ba dang /_des de la nor byin no/_/gnyis pos ni ci yang ma thob nas des tshe dang ldan pa kun dga' bo la 'khangs pa dang /_tshe dang ldan pa kun dga' bos spong ba po chad pas 
[\[7b.6\]]bcad pa dang /_de sngon slob ma las rab tu byung bas na des slob ma lnga brgya tsam zhig gzengs bstod de bdag gi mkhan po la bzod pa gsol cig ces smras pa dang /_khyod kyi mkhan po la bzod pa ji ltar bya/_khyod kyis khye'u rnams khrid la mkhan po'i drung du dengs 
[\[7b.7\]]shig dang /_des khyed cag la chos 'chad par 'gyur gyis gang gi tshe chos bshad zin par gyur pa de'i tshe khye'u dang bu mo rnams bor la dengs shig dang /_de dag ngus pas bu mo dang khye'u de dag khrid de deng zhes de zer ba dang /_de la de ste spong ba po la yang bzod par 
[\[8a\]]
[\[8a.1\]]mdzad dam zhes smros shig ces smras pa dang /_de dag gis ji ltar bsgo ba bzhin gang gi tshe chos bshad zin pa de'i tshe khye'u dang bu mo rnams bor te dong ba dang /_de dag rab tu ngus nas tshe dang ldan pa kun dga' bos smras pa/_khye'u dang bu mo 'di dag khrid la deng 'di dag ci'i 
[\[8a.2\]]phyir dong zhes smras pa dang /_de dag gis de ste spong ba po la yang bzod par mdzad dam zhes smras pa dang /_bzod par byas/_nyes byas kyi nyes pa bshags par gyis shig_/mdor na/_phag dang bu ram shing gi sdong bu dang /_/gnag dga' bo yi chos gos dang /_/mar bre gang dang 
[\[8a.3\]]a ga ru/_/gzig dang seng ge lnga pa'o/_/phag dang bu ram shing gi sdong bu dang /_gnag dga' bo'i chos gos rnams ni rgyas par ji ltar 'dul ba las 'byung ba bzhin no/_/dge slong bsod nams che ba tshong pa rnams la grags pa de la tshong pa gzhan zhig gis de la ci dgos pa dang ci 
[\[8a.4\]]mkho ba rnams bdag gis gsol lo zhes bstabs pa dang /_dge slong de'i nad g.yog des 'di snyam du tshong pa de yang dang yang du stobs na de la bdag gis ji ltar snying nas stobs sam/_kha 'gron tsam du stobs bgam mo snyam du bsams nas de de'i drung du song ste/_'di skad du mkhan po la mar 
[\[8a.5\]]zhig dgos so zhes smras pa dang /_de la mar bre gang byin nas yang btsun pa sran ma'i khu ba'am sha khu'ang rung ste ci dgos pa 'di nas snoms shig ces smras pa dang /_de ltar bgyi'o zhes smras nas dge slong des mar de dge slong de'i sran ma'i khu ba dang sha'i khu ba rnams su cung zad 
[\[8a.6\]]blugs so/_/ji tsam zhig na tshong pa de dge slong de la 'phags pa kho bos khyod la mar ni sngar bskur ro/_/de ste gzhan yang sran ma'i khu ba'am sha khu yang rung ste/_ci dgos pa de dag long shig ces spring ba dang /_dge slong des nad g.yog de la tshong pa 'di zhes bya ba la mar 
[\[8a.7\]]blangs sam zhes dris nas blangs so zhes smras pa dang /_'o na phas pham pa'i nyes pa byung ngo /_/mkhan po la tshong pa de yang dang yang du stobs nas brtag cing bgam pa'i phyir bdag gis blangs nas mkhan po yir bgyis so zhes smras pa dang /_dge slong de 'gyod pa skyes nas/_
[\[8b\]]
[\[8b.1\]]bcom ldan 'das kyis bka' stsal pa/_nyes pa med de de nas 'di dang 'di blang ngo zhes dris te song shig_/mdor na/_bde ba ldan dang 'du shes dang /_/chung ma gnyis dang sdig can lnga/_/mngal na gnas pa bcur byas dang /_/dge slong ma yin gzhan yang bcu/_/sangs 
[\[8b.2\]]rgyas bcom ldan 'das yul br-i dzi'i thang shing gi gnas na bzhugs te/_klung bde ldan gyi ngogs kyi dge slong rnams la bslab pa'i gnas ma bcas pas las dang po pa rnams la nyes pa med par gyur pa na dge slong dag the tshom dang yid gnyis dang 'gyod pa rnams skyes te/_
[\[8b.3\]]bdag cag gis bslab pa'i gnas ma bcas par dge slong mang zhig la 'chi bar bstabs na/_bdag cag gi las dang po gang yin snyam pa dang /_bcom ldan 'das kyis bka' stsal pa/_klung bde ldan gyi drung du dge slong dag gnas ma bcas pa na 'das pa dang bcas pa ni 
[\[8b.4\]]thams cad du las dang po pa ste/_las dang po la nyes pa med do/_/dge slong gis mi la mi ma yin par 'du shes te 'tsho ba dang phral ba dang /_dge slong de 'gyod pa skyes nas/_bcom ldan 'das kyis bka' stsal pa/_mi la mi ma yin par 'du shes na nyes pa sbom por 
[\[8b.5\]]'gyur ro/_/mi ma yin pa la mi ma yin par 'du shes na'ang nyes pa sbom por 'gyur ro/_/mi ma yin pa la the tshom na'ang nyes pa sbom por 'gyur ro/_/dge slong zhig yun ring zhig tu nad kyis gzir nas des bdag la 'di ci dgos snyam du bsams nas dge slong des mdza' bo'i 
[\[8b.6\]]drung du song ste 'di skad du gri byin zhes smras pa dang /_khyod la gri cir dgos/_re zhig byin cig ces smras nas/_des byin pa dang /_de gnas khang du zhugs te sgo bcad de gtan pa bcug skyil mo krung bcas te 'dug nas/_bdag nyid kyis srol kong bcad do/_/de de ltar gri lag 
[\[8b.7\]]na thogs bzhin du dus las 'das pa dang /_dge slong des nyi ma gnyis sam gsum lon nas 'di snyam du dge slong des gri khyer te song gis song la blta'o/_/snyam du bsams nas/_de de'i gnas khang du song ba dang /_dge slong de skyil mo krung bcas te srol kong bcad de gri thogs 
[\[9a\]]
[\[9a.1\]]bzhin du dus las 'das par mthong nas/_dge slong de 'gyod pa skyes nas/_gang cung zad 'di dus las 'das pa thams cad ni rgyu ba dag las byung ste/_de ste bdag gis gri ma byin par gyur na ni 'di yang bdag nyid kyis 'tsho ba dang phral bar mi 'gyur ro snyam du bsams pa 
[\[9a.2\]]dang /_bcom ldan 'das kyis bka' stsal pa/_nyes pa med de/_phyin chad nad pa la bab bab tu gri ma sbyin cig_/dge slong zhig grong gzhan zhig gi grong du nye bar song nas de grong du phyin pa dang /_de'i bud med des btsun pa tshur spyon mi tshangs par spyad do zhes smras pa dang /_dge 
[\[9a.3\]]slong gis khyod kyi khyo de ni khro la mi srun no zhes smras pa dang /_des btsun pa ji nas khro la mi srun par mi 'gyur ba de ltar bgyi'o zhes smras nas/_des de la dug byin pa dang /_khyim bdag de dus las 'das so/_/dge slong de zhag gcig 'das pa dang khyim der song ba dang /_bud 
[\[9a.4\]]med des btsun pa tshur spyon mi tshangs par spyad do zhes smras pa dang /_sring mo de skad ma zer cig_/kho bo ni tshangs par spyod pa yin no/_/des btsun pa gang gi tshe kho mos khyo 'tsho ba dang phral ba de'i tshe gdod tshangs par spyod dam zhes smras pa dang /_ci khyod kyis khyo 'tsho ba dang phrol cig 
[\[9a.5\]]ces kho bos smras sam/_khyod kyi khyo 'di khro la mi srun pa'o zhes ma smras sam/_ci kho bos khyod kyi khyo 'di khro la mi srun pa'o zhes ni smras kyi/_khyod kyi khyo 'di 'tsho ba dang phrol cig ces ni ma smras so/_/dge slong de 'gyod pa skyes nas/_bcom ldan 'das kyis bka' stsal pa/_
[\[9a.6\]]nyes pa med do/_/dge slong grong gzhan du grong du nye bar song nas byed pa las khyod kyi khyo 'di na'o zhes bya ba ni rgyas par ro/_/dge slong zhig gis gsad par bsams te/_brdegs pa las dus las 'das na phas pham par 'gyur ro/_/dus las ma 'das na nyes pa sbom por 
[\[9a.7\]]'gyur ro/_/dge slong zhig gis ma bsrung ba'i phyir mngal na gnas pa mnyes pa las mngal na gnas pa shi na phas pham par 'gyur ro/_/ma shi na nyes pa sbom por 'gyur ro/_/gnyis ka shi na phas pham par 'gyur ro/_/gnyis ka ma shi na nyes pa sbom por 'gyur ro/_/mngal 
[\[9b\]]
[\[9b.1\]]na gnas pa'i mi shi ba phyung na nyes pa sbom por 'gyur ro/_/byol song gi mngal na gnas pa phyung na yang nyes pa sbom por 'gyur ro/_/de ltar dge slong mas byas na'ang de bzhin no//_//'dul ba gzhung dam pa/_bam po nyi shu bzhi pa/_mdor na/_rtsab mo rnam 
[\[9b.2\]]pa lnga pa dang /_/las gsar dag dang rdo ba dang /_/ba lang rwa dang wa mo dang /_/stan dang smyon par gyur pa'o/_/dge slong zhig gis dge 'dun la btung ba rtsab mo brims pa dang /_der dge slong mang zhig dus las 'das so/_/dge slong de 'gyod pa skyes pa dang /_bcom ldan 'das 
[\[9b.3\]]kyis bka' stsal pa/_nyes pa med do/_/dge slong mdza' bo gnyis shig 'khod pa las gcig nad kyis btab ste nyal nas/_des nad g.yog la tshe dang ldan pa rtsab mo zhig rnyed na ni kho bo bde bar 'gyur ro/_/zhes smras te/_rgyas par ni 'dul ba las ji skad 'byung ba bzhin 
[\[9b.4\]]no/_/bram ze zhig glog pa'i nad kyis gzir ba dang /_de dge slong zhig gi drung du song ste 'di skad du btsun pa gal te rtsab mo zhig rnyed na ni bde bar 'gyur ro zhes smras pa dang /_khyod bram ze log par lta ba rtsab mo cir dgos/_btsun pa sngon bdag nad kyis btab pa na yang rtsab 
[\[9b.5\]]mo zhig 'thungs pas bdag bde bar gyur to/_/dge slong des rtsab mo blud pa dang /_de dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong zhig dur khrod du mi ro la rtog tu song ba dang /_de na mi zhig 
[\[9b.6\]]gsal shing zhig btsugs shing 'dug pa dang /_des dge slong la btsun pa de ste kho bo la rtsab mo zhig blud na ni kho bo bde bar 'gyur ro/_/zhes smras pa dang /_dge slong des de la rtsab mo blud nas de dus las 'das so/_/dge slong de 'gyod pa skyes nas/_bcom ldan 'das 
[\[9b.7\]]kyis bka' stsal pa/_nyes pa med do/_/rkun po lnga brgya zhig dge slong ma zhig gis rtsab mo blud pa dang /_de dag kyang dus las 'das te rgyas par ni 'dul ba las ji skad 'byung ba bzhin no/_/dgon pa gsar can zhes bya ba na gnas khang sar pa zhig rtsig pa las dge slong zhig 
[\[10a\]]
[\[10a.1\]]gi lag pa nas pha gu zhig lhung ba dang /_'og na las byed pa zhig 'dug pa de'i steng du lhung nas de dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med de/_bag yod par byos la grogs gyis shig_/
[\[10a.2\]]dgon pa la dge 'dun gyis gnas khang sar pa rtsig pa na dge slong zhig bla gab med pa'i steng na so phag 'jog pa'i lag pa nas ste'u lhung ste/_'og na rtsi gu mkhan las byed pa'i steng du lhung nas de dus las 'das so/_/dge slong de 'gyod pa skyes nas/_bcom ldan 'das kyis 
[\[10a.3\]]bka' stsal pa/_nyes pa med de/_bag yod par byos la grogs gyis shig_/dgon par dge 'dun gyi dugs bya ba'i khang pa zhig rtsig ste/_dge slong dag gdung ma steng du 'dren pa las dge slong nyung la khur che zhing lci bas de dag gis btang ba dang /_'og na shing mkhan 
[\[10a.4\]]shing 'jog pa'i steng du lhung nas de dus las 'das so/_/dge slong de dag 'gyod pa skyes nas/_bcom ldan 'das kyis bka' stsal pa/_nyes pa med de/_nyung ngu mas khur lci ba ma 'degs shig_/skas 'degs pa'ang de bzhin no/_/dgon par dugs bya ba'i khang pa zhig rtsig 
[\[10a.5\]]ste/_de na dge slong zhig sel po'i nang du 'jim pa steng du skyed pa na thag pa ngan te chad pas 'og na rtsig gu mkhan las byed pa'i steng du 'jim pa'i sel po lhung nas de dus las 'das so/_/dge slong de dag 'gyod pa skyes nas/_bcom ldan 'das kyis bka' stsal pa/_nyes 
[\[10a.6\]]pa med kyis bag yod par byos la grogs gyis shig_/bcom ldan 'das rgyal po'i khab na bzhugs so/_/dge slong zhig ri'i drung na skyil mo krung bcas te 'dug pa dang /_dge slong zhig gis ri'i rtse mo nas rdo ba bsgril ba dge slong de'i steng du lhung nas dge slong de dus las 
[\[10a.7\]]'das so/_/dge slong de 'gyod pa skyes nas/_bcom ldan 'das kyis bka' stsal pa/_shin tu rtogs la bag yod par byos la rdo bsgril bar bya'o/_/dge slong zhig ba lang gi nang du song ba dang /_glang mi srun pa zhig gis brdungs nas khye'u zhig gi steng du 'gyel ba dang 
[\[10b\]]
[\[10b.1\]]khye'u dus las 'das so/_/dge slong de 'gyod pa skyes pa dang /_bcom ldan 'das kyis bka' stsal pa/_bag yod par byos la ba lang gi nang du song shig_/dge slong zhig nad yun ring pos sgur bor gyur pa dang /_de 'di snyam du bdag gson te ci rung gis song la bdag nyid 
[\[10b.2\]]g.yang sa nas mchong ngo snyam du bsams te/_des bdag nyid g.yang sa nas mchongs pa dang /_drung na wa mo zhig mi ro la za ba de'i steng du dge slong lhung nas wa mo de ni dus las 'das so/_/dge slong de ni drang por gyur pa dang /_dge slong de 'gyod pa skyes nas/_bcom 
[\[10b.3\]]ldan 'das kyis bka' stsal pa/_nyes pa med de/_de ltar lus kyis log par 'gyur ba ma byed cig_/dge slong nad pa zhig stan gyi steng na 'dug pa la de'i nad g.yog gis tshe dang ldan pa longs zhes smras pa dang /_des kyang kho bo ma bslang shig shir 'ong ngo zhes smras 
[\[10b.4\]]kyang tshe dang ldan pa longs zhes smras nas/_de langs pa dang dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_nyes pa sbom por 'gyur ro/_/dge slong gis smyon pa zhig la gsod [(]sams [,]sems [)]kyis 
[\[10b.5\]]brdegs te de dus 'das na ni phas pham par 'gyur ro/_/dus ma 'das na ni nyes pa sbom por 'gyur ro/_/mdor na/_yo byad mang dang ma zhu dang /_/phol mig gnyis dang zas ma yin/_/sman dang zas bzang spyod lam dang /_/nyes pa med de gzhan yang sbyar/_/dge slong zhig 
[\[10b.6\]]nad yun ring pos gzir nas de'i nad g.yog skyo ste de la khyod myur du 'chi bar 'gyur gyis nad g.yog mi bya'o zhes smras te des nad g.yog ma byas pas de dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa 
[\[10b.7\]]med de/_nyes pa sbom por 'gyur ro/_/dge slong snod spyad dang yo byad mang ba zhig na ba de la khyod kyi nad g.yog mi bya'o/_/shi na yang dge 'dun gyi bgo ba mang por 'gyur ro zhes smras nas/_des de'i nad g.yog ma byas pa dang /_de dus las 'das so/_/dge slong de 
[\[11a\]]
[\[11a.1\]]'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_nyes pa sbom por 'gyur ro/_/dge slong zhig zas ma zhu bar 'dug pa dang /_nad g.yog gis re zhig rkyongs shig zhes smras pa dang /_des nad g.yog la kho bo 
[\[11a.2\]]shir 'ong gis ma brkyang shig ces smras pa dang /_tshe dang ldan pa rkyongs shig ces smras nas/_des brkyang ba dang /_de dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_nyes pa sbom por 
[\[11a.3\]]'gyur ro/_/dge slong gis phol mig ma smin par brtol te de dus las 'das na nyes pa sbom por 'gyur ro/_/smin par brtol na nyes pa med do/_/dge slong mas phol mig ma smin par brtol te dus las 'das na nyes pa sbom por 'gyur ro/_/smin par brtol na nyes 
[\[11a.4\]]pa med do/_/dge slong zhig na ba dang de dang 'phrod pa'i zas ni ma rnyed nas de'i nad g.yog gis mi 'phrod pa'i zas shig byin nas tshe dang ldan pa 'di las ci yog pa zo shig_/des zos te dus las 'das na nyes pa sbom por 'gyur ro/_/de dang 'phrod pa'i zas shig byin 
[\[11a.5\]]pa las dus las 'das na nyes pa med do/_/dge slong zhig na ba dang de dang 'phrod pa'i sman ma rnyed na de'i nad g.yog kyang de bzhin no/_/dge slong nad pa zhig gis nad g.yog la tshe dang ldan pa nad g.yog kho bo gnas khang nas phyir phyung shig_/phyis shig_/khrus 
[\[11a.6\]]shig_/kho bo nang du khrid cig_/'dug tu chug cig ces smras nas/_'dug tu yang bcug_/snyes su yang bcug pa las dus las 'das na/_thams cad la'ang nyes pa med do/_/mdor na/_khar ba pho long chu rnams dang /_/dgon pa gnyis dang bla gtun dang /_/
[\[11a.7\]]khros pa thal mo brnangs pa'o/_/dge slong zhig 'dug pa na yur te dge slong gis de la khar bas bskyod pa dang /_de dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med de/_de'i tshe na de la mtshon lta bu zhes 
[\[11b\]]
[\[11b.1\]]bya ba'i rlung byung ngo /_/gzhan yang pho long gis phog ste dus las 'das pa dang /_gzhan yang chus phog ste dus las 'das pa 'di dag kyang de bzhin du rgyas par bshad do/_/bcu bdun sde rnams kyang rgyas par ni rnam par 'byed pa las ji skad 'byung ba bzhin no/_/khyim 
[\[11b.2\]]bdag gzhan zhig gsar du dad de des dus sar pa'i 'bru sar pa dang /_'bras bu sar pa de dang de dag dge 'dun la phul te bdag nyid phyis za'o/_/dgon pa pa gzhan zhig khyim der song ba dang /_khyim bdag des 'di snyam du da phyin chad dge 'dun la mi dbul bar 
[\[11b.3\]]dgon pa pa 'di la dbul lo snyam bsams nas des de la byin no/_/dge slong de dag gis khyim bdag de sngon chad ni dus sar pa'i 'bru sar pa dang /_'bras bu sar pa de dang de dag dge 'dun la phul nas phyis bdag nyid za na de ni des ma byin pas na dge slong dgon pa 
[\[11b.4\]]pa zhig khyim der song ba des bkag par gyur gyis song la de bos shig ces smras pa dang /_de dag gis bos nas dgon pa pa khyim bdag de ni dus sar pa'i 'bru sar pa dang /_'bras bu sar pa de dang de dag dge 'dun la thog mar phul nas phyis bdag nyid za na khyod de'i 
[\[11b.5\]]khyim du song nas khyod kyis bkag par gyur to zhes smras pa dang /_btsun pa ma bkag go/_/ma bsgo'o zhes smras nas de dag gis 'di smrar mi btub kyis khrid la dong du chug shig ces smras te/_de dag gis de dong du bcug pas de dus las 'das so/_/dge slong dag 
[\[11b.6\]]'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_nyes pa sbom por 'gyur ro/_/khyim bdag gzhan zhig dge slong gi dge 'dun dbyar gnas pa rnams la chos gos 'bul ba las dge slong dgon pa pa zhig khyim der 'ongs nas 
[\[11b.7\]]khyim bdag de 'di snyam du da phyin chad dge 'dun la mi dbul bar dgon pa pa 'di la dbul lo snyam du bsams nas des dgon pa pa de la byin pa dang /_dge slong de dag 'di snyam du khyim bdag de dge slong gi dge 'dun dbyar gnas pa rnams la gos 'bul na dge slong dgon 
[\[12a\]]
[\[12a.1\]]pa pa zhig der song ba des bkag par gyur pa snyam gyis song la de bos shig ces smras pa dang /_de dag gis de bos nas dgon pa pa khyim bdag de ni dge slong gi dge 'dun dbyar gnas pa rnams la gos dbul ba las da mi dbul ba ni khyod de'i khyim du song nas 
[\[12a.2\]]bkag par ma gyur tam zhes dris na/_btsun pa bdag gis ni ma bkag go/_/ma bsgo'o zhes smras pa dang /_de dag gis 'di smrar mi btub kyis khrid la sgo leb kyi bar du tshir cig ces smras nas de dag gis sgo leb kyi bar du btsir ba dang /_de dus las 'das so/_/dge 
[\[12a.3\]]slong de dag 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_nyes pa sbom por 'gyur ro/_/dge slong zhig bsod snyoms spyod pa dang sgo dog pa zhig na bla gtun zhig bsgreng zhing 'dug pa las de'i chos gos kyi grwas bsngos 
[\[12a.4\]]pas khye'u'i steng du 'gyel nas khye'u de dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_bag yod par byos la bsod snyoms spyod cig_/bram ze zhig gis nang par sngar bkra shis pa dang /_
[\[12a.5\]]ltas byas nas khyim gyi nang na 'dug pa dang /_dge slong zhig khyim der bsod snyoms spyod pa la de khros nas phul ba dang /_dge slong de khye'u zhig gi steng du 'gyel nas khye'u shi bar gyur to/_/dge slong de 'gyod pa skyes nas/_bcom ldan 'das kyis bka' stsal pa/_
[\[12a.6\]]nyes pa med do/_/dge slong thal mo'i rig sngags 'debs shing de lag pas byugs te thal mo cig bsnun pa dang /_de dus las 'das so/_/dge slong de dag 'gyod pa skyes te/_bcom ldan 'das kyis bka' stsal pa/_nyes pa ni med de/_bag yod par byos 
[\[12a.7\]]la thal mo snun cig_/dge slong zhig brnangs te shi la thug pa dang de la dge slong zhig gis khu tshur cig bsnun nas brnangs pa de khrag dang bcas te byung nas dge slong de dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_
[\[12b\]]
[\[12b.1\]]phas pham pa'i nyes pa med de/_ci nas kyang bag yod par byas te brnangs pa yang byung bar gyur la dus las kyang 'das par mi 'gyur ba de ltar bsnun par bya'o/_/mdor na/_stan gnyis pa dang pha gnyis dang /_/gzhan yang btang ba gnyis pa dang /_/'dra bar gyur 
[\[12b.2\]]pa spre'u dang ni/_/rkun po rnams la bsdigs pa'o/_/tshe dang ldan pa 'char ka nag pos ma brtags par stan la 'dug par ni rnam par 'byed pa las ji skad du rgyas par 'byung ba bzhin no/_/sbom mo dga' ldan mo yang de bzhin du sbyar ro/_/dge slong zhig gis 
[\[12b.3\]]pha lam du phul nas dus las 'das pa yang rnam par 'byed pa las ji skad 'byung ba bzhin no/_/dge slong rgan zhugs pha spad gnyis shig lhan cig tu dze ta'i tshal du dong ba las gtsug lag khang gi grong du phyin pa dang /_phas bu las 'dir gzig rnams kyis 'jigs 
[\[12b.4\]]par 'gyur gyi nang du 'khod do zhes smras pa dang /_bus de la rgan zhugs deng khyim pa dang lhan cig tu 'khod na de dag dang bdag cag tu bye brag ci yod ces smras pa dang /_bu khyod ni mel tshe byos shig kho bo nyal lo zhes smras so/_/de nas rgan zhugs de nyal ba dang /_
[\[12b.5\]]dge slong de yang nyal lo/_/rgan zhugs de sngur pa can zhig ste/_de'i sgras gzig 'ongs nas des de'i mgo bo nas bzung ba dang /_des sgra phyung nas gzig gis btang ste bros so/_/dge slong des me mar blangs nas brtags na dus las 'das te 'di snyam 
[\[12b.6\]]du des nang du 'khod do zhes zer na yang bdag gis de'i tshig ma mnyan pas gang cung zad 'di dus las 'das par gyur pa de thams cad ni bdag gis nyes so snyam ste/_dge slong de 'gyod pa skyes nas/_bcom ldan 'das kyis bka' stsal pa/_nyes pa med de/_
[\[12b.7\]]mel tshe byos shig_/dge slong zhig gis gsad sems kyis dge slong zhig 'jigs pa dang bcas pa'i gnas su btang ba dang /_de dus las 'das na phas pham par 'gyur ro/_/dus las ma 'das na nyes pa sbom por 'gyur ro/_/bcom ldan 'das grong khyer 
[\[13a\]]
[\[13a.1\]]yangs pa can na bzhugs te/_dge slong dag nags chen por nyin par spyod du dong ngo /_/des der spre'u zhig bsad pa dang /_dge slong zhig gis khyod la phas pham pa'i nyes pa byung ngo /_/dngos po gang gi phyir/_mi'i 'tsho ba dang bral ba dang /_mi dang 'dra ba 'di gnyis la bye 
[\[13a.2\]]brag ci yod ces smras so/_/dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa med de/_ltung bar 'gyur ro/_/rkun po bsdigs pa yang rgyas par 'dul ba las ji ltar 'byung ba bzhin no/_/mdor na/_mgo 
[\[13a.3\]]ldan sngon gyi sman pa dang /_/'gegs te shi bar gyur pa dang /_/grong khyer yangs pa can gnas dang /_/'geg thag chad dang brgyugs pa'o/_/mnyan du yod pa na khyim bdag gzhan zhig las bu khye'u zhig btsas te chen por gyur pa dang /_mgo bos so phag 
[\[13a.4\]]bsregs pa tshogs pas de'i ming mgo ldan du btags so/_/de ji tsam na rab tu byung nas de don cig la grong du zhugs pa dang /_khyim bdag gzhan zhig gi chung ma zhig kyang khye'u zhig khrid de rjes bzhin du 'ongs nas de yang glo g.yas g.yon lta zhing song ngo /_/de la lug 
[\[13a.5\]]thug cig gis snyogs pa dang dge slong des kyang mgo bo btud de song ba las des kyang bdag la brdungs par shes nas lug thug des de la brdungs pa dang /_dge slong de khye'u'i steng du 'gyel nas khye'u dus las 'das so/_/dge slong de 'gyod pa skyes nas/_bcom ldan 
[\[13a.6\]]'das kyis bka' stsal pa/_nyes pa ni med de/_dge slong spyod lam de lta bur ma 'gro bar gnya' shing srid du ltos shig_/sngon sman pa las rab tu byung ba gzhan zhig gis dge slong nad pa zhig gi drung du 'ongs pa dang /_des de la gtar kha thob shig ces smras nas/_des 
[\[13a.7\]]kyang de la gtsags bu cig btab ste/_gtsags bu de slar phyung ba dang /_dge slong de dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_nyes pa ni med de/_phyin chad dge slong dag ma bslabs par sman dpyad ma 
[\[13b\]]
[\[13b.1\]]byed cig_/dge slong nad pa gzhan zhig nad ma sos nas/_de 'di snyam du bdag 'tsho ste ci rung gis bdag nyid 'chi'o snyam du bsams te/_dge slong des nad g.yog la 'di skad du tshe dang ldan pa thag pa zhig byin cig ces smras so/_/des de la byin nas de 'gags pa dang /_de 
[\[13b.2\]]dus las 'das so/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med de/_dge slong gis bab bab tu nad pa la thag pa ma sbyin cig_/dge slong zhig bsod snyoms spyod pa na grong khyer yangs pa can na gnas pa dag kyang mda' 
[\[13b.3\]]dang /_gzhu lag na thogs pa 'ongs nas dge slong des bzhin [{]bzangs [,]bzang [}]kho bo ma gsad par 'di la 'phongs shig ces smras pa dang /_des mda' 'phangs nas de der bsad do/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med 
[\[13b.4\]]de/_dge slong gis de skad ma bsgo shig_/dge slong nad pa gzhan zhig kyang rgyas par ni snga ma ji lta ba bzhin du thag pa khyer nas nags chen por song ba dang /_des der shing la 'dzegs nas tha gu des btags te des lkog ma zhags mig tu bcug nas lus mchongs pa 
[\[13b.5\]]dang /_thag pa chad nas de'i 'og na khyi bu byung ba zhig 'dug ste de'i steng du dge slong lhung ba dang /_khyi de bu dang bcas te dus las 'das te/_dge slong de dag gis thos nas rgyas par bcom ldan 'das la gsol pa dang /_bcom ldan 'das kyis bka' stsal pa/_
[\[13b.6\]]dge slong snga ma ni nyes par 'gyur gyi phyi ma la nyes pa med do/_/dge slong lus kyis 'di ltar brtsal ba ni ma byed cig_/byas na nyes pa sbom por 'gyur ro/_/dge slong gzhan zhig grong du don cig yod de/_des dge slong nad sos nas ring por ma lon pa zhig khrid de song ba 
[\[13b.7\]]dang /_lam du rkun pos skrag nas des de la tshe dang ldan pa skyen par 'dong zhes smras pa dang /_des mi nus so zhes smras nas/_dge slong gis tshur shog bcom ma re zhes smras nas/_des de ltar khrid de de yang grong du khrid pa dang dus las 'das so/_/de 'di 
[\[14a\]]
[\[14a.1\]]snyam du de ste bdag gis dge slong de khrid de ma 'ongs na shi bar mi 'gyur ro snyam bsams nas dge slong de 'gyod pa skyes nas/_bcom ldan 'das kyis bka' stsal pa/_nyes pa med de/_phyin chad dge slong gis nad pa nyam chung bar gyur pa de lta bu lam 
[\[14a.2\]]du ma bkri shig_/mdor na/_bde ldan 'du shes bsgo ba dang /_/dgra bcom bram ze dbang po dang /_/chos gos dag dang bsod snyoms dang /_/grong du nyer 'gro rnam pa gnyis/_/sangs rgyas bcom ldan 'das yul br-i dzi'i 'od ma'i tshal gyi grong na bzhugs 
[\[14a.3\]]so/_/klung bde ldan gyi ngogs na gnas pa'i dge slong rnams la bslab pa'i gnas ma bcas pas las dang po pa la nyes pa med de/_bdag cag gis bslab pa'i gnas ma bcas pa na med la med bzhin du mi las bla mar gyur pa'i chos shig rigs mang po la smras 
[\[14a.4\]]na/_bdag cag gi las dang po pa gang yin snyam nas dogs pa dang /_'dzem pa dang 'gyod pa skyes so/_/bcom ldan 'das kyis bka' stsal pa/_dge slong dag bslab pa'i gnas ma bcas pa na klung bde ldan gyi ngogs na gnas pa'i dge slong rnams kyis 
[\[14a.5\]]'das pa dang bcas pa ni thams cad las dang po pa yin pas/_las dang po pa la nyes pa med do/_/dge slong zhig gis mi la mi ma yin par 'du shes te med la med bzhin du mi las bla mar gyur pa'i chos smras pa dang /_dge slong de 'gyod pa skyes nas/_bcom 
[\[14a.6\]]ldan 'das kyis bka' stsal pa/_mi la mir 'du shes na phas pham par 'gyur ro/_/mi ma yin pa la the tshom na nyes pa sbom por 'gyur ro/_/mi ma yin pa la mir 'du shes na nyes pa sbom por 'gyur ro/_/dge slong zhig gis khyim bdag cig la med la 
[\[14a.7\]]med bzhin du mi las bla mar gyur pa'i chos smras pa dang /_khyim bdag de yengs nas btsun pa ci gsung zhes smras so/_/dge slong de 'gyod pa skyes nas/_bcom ldan 'das kyis bka' stsal pa/_phas pham pa'i nyes pa ni med de/_nyes pa sbom por 
[\[14b\]]
[\[14b.1\]]'gyur ro/_/khyim bdag cig gis dge slong zhig la btsun pa khyod dgra bcom pa lags kyis chos gos dang /_bsod snyoms dang /_mal stan dang /_nad kyi rkyen rtsi dang /_yo byad kyi [(]mchag [,]mchog [)]rnams 'os so zhes smras pa dang /_cang mi smra bas khas blangs pa yin te nyes pa 
[\[14b.2\]]sbom por 'gyur ro/_/khyim bdag cig gis dge slong zhig la sdig pa med pa'i chos tshangs pa dang ldan nam zhes smras na cang mi smra bas khas blangs pa yin te/_nyes pa sbom por 'gyur ro/_/de ste btsun pa dgra bcom pa yin na bdag gi bsod snyoms bzhes shig ces 
[\[14b.3\]]smras pa dang /_de cang mi smra bas khas blangs pa yin te/_nyes pa sbom por 'gyur ro/_/dge slong zhig gzhan gyi grong du nye bar 'gro zhes de snga dro'i dus su sham thabs bgos te grong du song ba dang /_de la khyim bdag gis btsun pa de ste dgra bcom pa lags na nang du 
[\[14b.4\]]gshegs shig ces smras pa dang /_cang mi smra bar nang du 'ongs na nyes pa sbom por 'gyur ro/_/de bzhin du stan la 'dug zan long la gsol cig_/rjes su yi rang ba gyis shig_/slar byung shig ces smras pa dang /_de cang mi smra na khas blangs pas nyes pa sbom por 'gyur ro/_/
[\[14b.5\]]dge slong zhig grong gzhan zhig na grong du nye bar 'gro ba yin te/_snga dro sham thabs bgos nas grong der song ba dang /_khyim bdag gis btsun pa de ste dgra bcom pa lags na khyim gyi nang du gshegs shig ces smras pa dang /_kho bo dgra bcom pa cung zad kyang ma lags 
[\[14b.6\]]na de ste khyod bzod na ni nang du mchi'o zhes smras na nyes pa med do/_/stan la bzhugs bshos dang skyu rum dang bca' ba rnams bzhes la gsol cig_/rjes su yi rang bar gyis shig_/slar byung shig ces smras pa dang /_kho bo ni dgra bcom pa cung zad kyang ma lags 
[\[14b.7\]]na de ste khyod kyis bzod na phyir 'byung ngo /_/zhes smras na nyes pa med do/_/khyim bdag gis dge slong zhig la btsun pa khyod dbang po'i sgo rnams ni shin tu bsdams shing legs par bsrungs pa'o zhes smras pa dang /_cang mi smra bar khas blangs na nyes pa sbom por 'gyur 
[\[15a\]]
[\[15a.1\]]ro/_/slar phyung shig ces smras pa las kho bo dgra bcom pa ni cung zad kyang ma lags so zhes smras nas phyir byung na nyes pa med do/_/mdor na/_drug byas dang ni mngon shes dang /_/me yi phung po med pa dang /_/ma 'da' gi ni sgra rnams dang /_/dri za dang ni 
[\[15a.2\]]lha ma yin/_/rdzing bu brdung dang 'ba' la ha/_/dka' thub 'og ma rgyun du gnyis/_/'thabs pa gnyis dang khye'u gnas bde bar 'ongs/_/mdzes pa dang ni 'di gnyis dang /_/mdo'i tshigs su bcad pa gnyis po rgyas par shes par bya'o/_/mdor na/_'char ka 
[\[15a.3\]]sbom po nam mkha' dang /_/mgo la lag pa gnyis kyis byugs/_/sgre'u dugs khang khrus las dang /_/gnas dang tshul bzhin ma yin pa'o/_/gleng gzhi ni mnyan du yod pa na ste/_bslab pa'i gnas ma bcas pa las dang po la nyes pa med par gyur pa na tshe dang ldan 
[\[15a.4\]]pa 'char ka 'di snyam du bdag gis ni bslab pa'i gnas ma bcas par lan mang zhig tu bsams bzhin du khu ba phyung na bdag gis las dang po gang yin snyam nas the tshom du gyur pa dang /_bcom ldan 'das kyis bka' stsal pa/_bslab pa'i gnas ma bcas pa na 'char 
[\[15a.5\]]kas 'das pa dang bcas pa ni thams cad kyang las dang po pa ste/_las dang po pa ni nyes pa med do/_/dge slong zhig gis sbur bur phyung ngam/_nam mkha' la spyod dam/_nam mkha' la phyung ngam/_pho mtshan mnams sam/_btsir te dga' bar tshor ram/_btsir te 
[\[15a.6\]]btang phyung ngam/_'phags pa las btang ngam/_brtsams nas slar btang yang rung ste/_thams cad nyes pa sbom por 'gyur ro/_/dge slong zhig gis brlas bsngos te khu ba phyung ba dang /_dge slong de 'gyod pa skyes nas/_bcom ldan 'das kyis bka' stsal pa/_
[\[15a.7\]]nyes pa med do/_/dge slong zhig la bud med zhig gis lag pa gnyis kyis rkang pa gnyis la phyag 'tshal ba dang /_des khu ba phyung ste/_dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/[{]ri dgas [,]ri dwags [}]sgra'i ma sa ga ma dge slong 
[\[15b\]]
[\[15b.1\]]rnams kyi rkang pa la phyag 'tshal te/_des tshe dang ldan pa dga' bo'i rkang pa la mgo bos phyag 'tshal ba dang /_des de khu ba phyung nas [{]ri dgas [,]ri dwags [}]sgra'i ma sa ga ma'i mgo bor lhung ba dang /_de phyogs gcig tu song ste lag pa gnyis mgo la byugs nas 'di skad du tshangs pa 
[\[15b.2\]]mtshungs par spyod pa de dag ni bcom ldan 'das kyi drung na shin tu nyon mongs par tshangs par spyad pa spyod de bdag gis ni rnyed pa rab tu rnyed do zhes mgu bar brjod pa brjod do/_/tshe dang ldan pa de 'gyod pa skyes nas/_bcom ldan 'das kyis bka' stsal pa/_nyes pa med 
[\[15b.3\]]de/_sgre'u chongs shig_/dge slong zhig gis sgre'u la reg ste khu ba phyung ngo /_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong zhig dugs khang na las byed pa las khu ba byung ngo /_/dge slong de 'gyod pa skyes 
[\[15b.4\]]nas/_bcom ldan 'das kyis bka' stsal pa/_nyes pa med do/_/dge slong zhig gnas nas gnas su 'chag pa na de khu ba byung ste/_dge slong de 'gyod pa skyes nas/_bcom ldan 'das kyis bka' stsal pa/_dge 'dun lhag ma'i nyes pa ni med kyis nyes pa sbom por 
[\[15b.5\]]'gyur ro/_/tshul bzhin ma yin pa yid la byed pa'ang de bzhin no/_/mdor na/_bud med rnam pa lngar byas dang /_/gnod pa la yang rnam pa lnga/_/gzung ba la yang lngar byas te/_/dur khrod pa la drug tu'o/_/dge slong zhig la ma dang /_sring mo dang /_bu mo dang /_chung 
[\[15b.6\]]ma dang /_mdza' na mo rnams kyis 'grogs nas ring por ma lon par mgul nas 'khyud pa dang khu ba byung ngo /_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong zhig gis bud med me las phyung /_chu dang /_g.yang 
[\[15b.7\]]sa dang /_mtshon dang /_gcan gzan dang /_mi ma yin pa rnams las thar bar byas pa dang /_de khu ba byung ngo /_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong la bud med cig gis rkang pas bzung ngam/_byin pa 
[\[16a\]]
[\[16a.1\]]dang /_pus mo dang /_brla dang /_mdzub mo rnams kyis bzung ba dang /_de khu ba byung ngo /_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong zhig gis rnam par sngos pa las khu ba byung ba dang /_bam pa dang 
[\[16a.2\]]sbos pa dang rnam par dmar ba dang /_rnam par zhigs pa dang /_keng rus la khu ba phyung na thams cad dge 'dun gyi lhag mar 'gyur ro/_/mdor na/_'phrug pa 'drud pa mdzub mo dang /_/chu las sbrid par gyur pa dang /_/nang gi dgur ni byas pa dang /_/spyod pa rnam pa nyi shu'o/_/
[\[16a.3\]]dge slong zhig gis 'phrug pa las khu ba byung na nyes pa med do/_/'drud pa'ang de bzhin no/_/dge slong des pho mtshan las bzung ba dang /_khu ba byung nas/_bcom ldan 'das kyis bka' stsal pa/_nyes pa sbom por 'gyur ro/_/dge slong zhig bsod snyoms la 
[\[16a.4\]]spyod pa de na na chung gzhon nu zhig gdangs te 'dug par gyur pas 'phags pa tshur spyon kho mo la 'di dang 'di lta bu mdzod ces smras nas des der mdzub mo bcug go/_/dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/
[\[16a.5\]]dge slong zhig khrus byed pa na pho mtshan chu'i rgyun du bsdad pa dang de sbrid pas khu ba byung ngo /_/dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/dge slong zhig gis mgo bo dang /_rna ba dang /_sna'i nang du khu ba phyung 
[\[16a.6\]]na thams cad dge 'dun gyi lhag mar 'gyur ro/_/dge slong zhig gis rtsib logs dang /_rgyab dang /_brang dang /_lto gnyer dang /_skra'i nang du khu ba phyung na thams cad dge 'dun gyi lhag mar 'gyur ro/_/dge slong gis lag pa dang /_phrag pa dang /_dpung ba'i 
[\[16a.7\]]nang du khu ba phyung na thams cad dge 'dun gyi lhag mar 'gyur ro/_/dge slong gis rked pa dang /_byin pa dang /_rkang pa dang /_brla rnams kyi nang du khu ba phyung na thams cad dge 'dun gyi lhag mar 'gyur ro/_/dge slong zhig gis la ba dang /_phying ba dang /_par tang 
[\[16b\]]
[\[16b.1\]]dang /_sngas rnams su khu ba phyung na thams cad nyes pa sbom por 'gyur ro/_/dge slong gis khri dang /_khri'u dang /_shing stan dang /_khri bar du khu ba phyung na thams cad nyes pa sbom por 'gyur ro/_/dge slong zhig gis bum pa dang /_bum bu dang /_skyogs dang /_bum 
[\[16b.2\]]pa'i nang du khu ba phyung na thams cad nyes pa sbom por 'gyur ro/_/dge slong zhig gis rdo dang /_zhal zhal byas pa dang /_zhal zhal byas pa'i nang dang /_sgo gtan dang /_sha mer mer po rnams su khu ba phyung na thams cad nyes pa sbom por 'gyur ro/_/mdor na/_'char ka 
[\[16b.3\]]'du shes rkang pa phrag pa dang /_/ma dang sor mo med las phyung ba dang /_/rkang pa la sogs bzung ba dang /_/sngo la sogs las 'khyud pa'o/_/tshe dang ldan pa 'char kas bslab pa'i gnas ma bcas pa na bdag gis bud med mang po dang lhan cig lus kyis kun tu reg par gyur na 
[\[16b.4\]]de dag la bdag gi las dang po pa ni gang yin snyam du bsams pa dang /_bcom ldan 'das kyis bka' stsal pa/_bslab pa'i gnas ma bcas pa na 'char ka 'das pa dang bcas pa thams cad/_las dang po pa ste las dang po pa la nyes pa med do/_/dge slong zhig 
[\[16b.5\]]gis ni mi'i bud med la mi ma yin par 'du shes te bzung ngo /_/dge slong de 'gyod pa skyes nas bcom ldan 'das kyis bka' stsal pa/_mi la mir 'du shes na dge 'dun gyi lhag mar 'gyur ro/_/rgyas par ni rnam pa bzhir shes par bya'o/_/dge slong gis bud med cig la 
[\[16b.6\]]rkang pas phul na nyes byas su 'gyur ro/_/bud med kyis dge slong la rkang pas phul na nyes pa med do/_/dge slong gis bud med la phrag pas phul na nyes byas su 'gyur ro/_/bud med kyis dge slong la phrag pas phul na nyes pa med do/_/dge slong cig gis ma'i mgul 
[\[16b.7\]]nas 'khyud pa dang /_dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong zhig la bud med kyis sor mos bzung ngo /_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge 
[\[17a\]]
[\[17a.1\]]slong zhig gis bud med cig me dang /_chu dang /_g.yang sa dang /_mtshon dang /_gcan gzan dang /_mi ma yin pa rnams las thar bar byas so/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong 
[\[17a.2\]]la bud med cig gis rkang pas bzung /_byin pa dang /_pus mo dang /_brla dang /_sor mos bzung ngo /_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong gis bud med kyi ro sngon por gyur pa'i mgul nas 'khyud/_
[\[17a.3\]]bam pa dang /_rul ba dang /_ro dmar por gyur pa dang /_'thor ba dang /_keng rus rnams kyi mgul nas 'khyud na thams cad nyes pa sbom por 'gyur ro/_/mdor na/_gred nas rdeg 'chos bu mo dang /_/mun pa bud med phrad pa dang /_/bud med gzhon nus 'grong 
[\[17a.4\]]gdangs pa/_/stan lnga pa dang bcu gsum mo/_/bud med cig gred de rdeg 'chos pa dang /_dge slong zhig gis bslang na nyes byas su 'gyur ro/_/dge slong gred de rdeg 'chos pa las bud med cig gis bslang na nyes pa med do/_/dge slong rgan po zhig bu mo 
[\[17a.5\]]la ltar song nas bu mo de'i pang bar 'dug go/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong zhig nam phyed na gcin gci zhing 'dug pa dang /_bud med cig kyang phyir byung ste 'ong ba dang /_mun pa'i nang du 
[\[17a.6\]]gdong thugs su phrad de de rdeg 'chos nas de'i steng du 'gyel to/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/dge slong zhig grong du bsod snyoms la zhugs pa dang /_na chung gzhon nu ma zhig 'grong gdangs te 
[\[17a.7\]]'dug nas des 'phags pa tshur spyon 'di dang 'di mdzod cig ces smras pa dang /_des der bong ba bcug_/bsod snyoms bcug pas btsangs/_khar bas btsogs shing rdeg na thams cad nyes pa sbom por 'gyur ro/_/dge slong zhig gis bud med la chos bshad 
[\[17b\]]
[\[17b.1\]]pa dang /_des de'i stan rkang pa dang /_brla dang /_byin pa dang /_rked pa dang /_rtsib logs dang /_rgyab dang /_lag pa dang /_phrag pa dang /_mgo rnams kyis phul na thams cad nyes byas su 'gyur ro/_/mdor na/_'char ka bde dang 'du shes dang /_/
[\[17b.2\]]bung bu gnas ngan len pa dang /_/sring mo spyod pa ngan par bcas/_/kho bos mthong dang khyod kyi mdun/_/de dang de ste de yid mgu/_/bslab pa'i gnas ma bcas pa las dang po la nyes pa med pa na/_tshe dang ldan pa 'char kas 'di ltar bdag gis bud med 
[\[17b.3\]]mang zhig la gnas ngan len gyi tshig smras na/_bdag gi las dang po gang yin snyam nas the tshom du gyur pa ni rgyas par ro/_/des de ltar gyur pa dge slong rnams la smras pa dang /_dge slong rnams kyis bcom ldan 'das la gsol nas/_bcom ldan 'das 
[\[17b.4\]]kyis bka' stsal pa/_bslab pa'i gnas ma bcas pa na 'char ka 'das pa dang bcas pa ni thams cad las dang po pa ste/_las dang po pa la ni nyes pa med do/_/dge slong zhig gis mi'i bud med la mi ma yin par 'du shes te gnas ngan len gyi tshig smras so/_/dge 
[\[17b.5\]]slong de 'gyod pa skyes nas/_bcom ldan 'das kyis bka' stsal pa/_mi la mir 'du shes na ni dge 'dun gyi lhag mar 'gyur ro/_/rgyas par ni dri bar bya'o/_/rdzu 'phrul dang cho 'phrul gyi chos su smra na ni nyes pa sbom por 'gyur ro/_/cho 'phrul med pa'i chos su smra na ni dge 
[\[17b.6\]]'dun gyi lhag mar 'gyur ro/_/dge slong zhig bud med cig gi drung du song nas 'di skad du sring mo rgya rna ru zhig byin cig ces smras pa dang /_'phags pa [(]khyad [,]khyod [)]la rgya rna ru ci zhig bgyi/_mos go nas 'phags pa rgya rna ru sta gon bgyis lags so/_/zhes smras pa dang /_dge slong 
[\[17b.7\]]de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/dge slong zhig grong du bsod snyoms la spyod pa na bud med cig 'grong gdangs te 'dug nas 'phags pa 'di bzhin mdzod ces smras pa dang /_khyod kyi lus skal ba 'di lta bu 
[\[18a\]]
[\[18a.1\]]dang mthun pas bong bu dang 'di ltar 'di bzhin byos shig_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i nyes pa med de/_nyes pa sbom por 'gyur ro/_/dge slong zhig rang bzhin gyis gnas ngan len gyi 
[\[18a.2\]]tshig smra ba zhig ste/_des bud med cig la gnas ngan len gyi tshig smras so/_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i nyes pa med de/_nyes pa sbom por 'gyur ro/_/dge slong ma zhig nang par sngar langs te/_
[\[18a.3\]]khrus byas mig sman gyis bskus/_mgo bshad de chos gos rnying chags byas pa gyon nas mnyan du yod par song ba dang /_dge slong zhig bsod snyoms spyod pa des de mthong nas des sring mo khyod skyes pa la steg cing spyad pa spyod do zhes smras so/_/dge slong de 'gyod pa skyes nas/_
[\[18a.4\]]bcom ldan 'das kyis bka' stsal pa/_nyes pa sbom por 'gyur ro/_/dge slong rgan po zhig bu mo ltar song ba dang /_de'i bu mo log par spyod pa zhig ste/_des bu mo 'di ltar khyim gnyis 'jig par ma byed cig_/des mi thub pa na ji ltar bgyi zhes smras pa dang /_de ste 
[\[18a.5\]]mi thub na der mgal dum chug shig ces smras so/_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i nyes pa med de/_nyes pa sbom por 'gyur ro/_/dge slong zhig grong gzhan du grong du nye bar 'gro ba yin te/_de snga dro sham 
[\[18a.6\]]thabs bgos nas grong der song ba dang /_des khyim bdag de'i chung ma la sring mo kho bo la byin cig ces smras pa dang /_'phags pa khyod la ci gsol/_sring mo kho bo la de byin cig ces smras pa dang /_mos go ste 'phags pa sta gon bgyis so zhes smras pa dang /_dge 
[\[18a.7\]]slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/sring mo khyod la gang mthong ba'o/_/'phags pa bdag la ci zhig gzigs/_sring mo khyod la gang mthong ba de byin cig_/mos go nas 'phags pa sta gon bgyis so 
[\[18b\]]
[\[18b.1\]]zhes smras pa dang /_dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/sring mo khyod kyi mdun na ci yin pa de byin btsun pa bdag gi mdun na ci mchis/_sring mo khyod kyi mdun na gang yod pa de byin cig_/mos 
[\[18b.2\]]go nas 'phags pa sta gon bgyi'o zhes smras pa dang /_dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/dge slong zhig grong gzhan du grong du nye bar 'gro ba yin te/_de snga dro sham thabs dang chos gos bgos nas 
[\[18b.3\]]lhung bzed khyer te grong der song ba dang /_khyim pa de'i chung ma de la sring mo khyod kyis yid du 'ong ba gang yin pa de byin cig ces smras pa dang /_'phags pa bdag la yid du 'ong ba ci zhig mchis/_sring mo khyod kyi yid du 'ong ba gang yin pa de byin cig_/mos go nas 
[\[18b.4\]]'phags pa sta gon bgyi'o zhes smras pa dang /_dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i nyes pa med de/_nyes pa sbom por 'gyur ro//_//'dul ba gzhung dam pa/_bam po nyi shu lnga 
[\[18b.5\]]pa/_mdor na/_dga' dang yid du 'ong ba dang /_/chu dang bca' ba rnams dang yang /_/thug pa dag dang bza' ba'i rnams/_/smras pa dag kyang de bzhin no/_/dge slong zhig grong gzhan zhig tu grong du nye bar 'gro ba yin te/_khyim bdag des chung ma la dge slong de ci 
[\[18b.6\]]dga' ba byin cig ces smras te song ngo /_/dge slong de'ang snga dro sham thabs dang chos gos bgos nas lhung bzed khyer te khyim der song ba dang /_bud med des btsun pa khyim bdag gi mchid nas dge slong de ci dgyes pa stsol cig ces mchi na/_'phags pa khyod ci dgyes/_
[\[18b.7\]]sring mo bdag ni khyod nyid la dga'o zhes smras pa dang /_mos kyang go nas 'phags pa sta gon bgyi'o zhes smras so/_/dge slong de bdag la dge 'dun gyi lhag ma'i nyes pa ma byung grang snyam du 'gyod pa skyes nas/_bcom ldan 'das kyis bka' stsal pa/_dge 'dun gyi 
[\[19a\]]
[\[19a.1\]]lhag ma'i nyes pa med de/_nyes pa sbom por 'gyur ro/_/yid du 'ong ngo zhes bya ba'ang de bzhin no/_/dge slong zhig grong gzhan zhig gi grong du nye bar 'gro ba yin te/_de snga dro sham thabs bgos nas grong der song ba dang /_khyim bdag de'i chung ma la sring mo 
[\[19a.2\]]bdag la chu lud cig ces smras pa dang /_btsun pa chab bcus te mchis gzhes shig_/sring mo khyod nyid chu yin no zhes smras pa dang /_mos kyang go nas 'phags pa sta gon bgyi'o zhes smras so/_/dge slong de 'gyod pa skyes nas/_bcom ldan 'das kyis bka' stsal pa/_
[\[19a.3\]]nyes pa sbom por 'gyur ro/_/sring mo bdag la bca' ba byin cig_/btsun pa chos kyi bar du gzhes shig_/sring mo bdag gi bca' ba khyod nyid yin no/_/des 'phags pa sta gon bgyi'o zhes smras so/_/dge slong de 'gyod pa skyes nas/_bcom ldan 'das kyis 
[\[19a.4\]]bka' stsal pa/_nyes pa sbom por 'gyur ro/_/sring mo bdag la thug pa byin cig_/btsun pa bsgral gyi bar du gzhes shig_/sring mo khyod nyid kho bo'i thug pa'o/_/des 'phags pa sta gon bgyi'o zhes smras so/_/dge slong de 'gyod pa skyes nas/_bcom ldan 
[\[19a.5\]]'das kyis bka' stsal pa/_nyes pa sbom por 'gyur ro/_/dge slong zhig grong gzhan zhig gi grong du nye bar 'gro ba yin te/_de snga dro sham thabs bgos te grong der song nas/_des khyim bdag gi chung ma de la sring mo bdag la zan byin cig ces smras pa dang /_'phags pa 
[\[19a.6\]]bsgral gyi bar du gzhes shig_/sring mo khyod nyid bdag gi zan no/_/des go nas 'phags pa sta gon bgyi'o zhes smras so/_/dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/dge slong zhig gis bud med la gnas 
[\[19a.7\]]ngan len gyi tshig smras na/_de ma go nas mos btsun pa de ji skad gsung zhes dris so/_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i nyes pa med de/_nyes pa sbom por 'gyur ro/_/mdor na/[ {]ri dgas [,]ri dwags [}]bu dang 
[\[19b\]]
[\[19b.1\]]spring ba dang /_/ming dang 'phags pa chung ma gsum/_/smad 'tshong gnyis dang bud med dang /_/gzhon nu skyes pa khu tshur ro/_/sangs rgyas bcom ldan 'das dze ta'i tshal mgon med pa la zas sbyin gyi kun dga' ra ba na bzhugs so/_/bslab pa'i gnas ma bcas 
[\[19b.2\]]te las dang po pa la nyes pa med pa ni [{]ri dgas [,]ri dwags [}]lta bu'i bu nag po de 'di snyam du bslab pa'i gnas ma bcas par bdag gis rigs mang zhig la smyan byas na bdag gi las dang po gang yin zhes sems la the tshom dang dogs pa dang 'gyod pa skyes nas/_des de ltar gyur pa dge 
[\[19b.3\]]slong rnams la smras pa dang /_bcom ldan 'das kyis bka' stsal pa/_bslab pa'i gnas ma bcas pa na [{]ri dgas [,]ri dwags [}]lta bu'i bu nag pos 'das pa dang bcas pa thams cad las dang po pa ste las dang po pa la nyes pa med do/_/dge slong zhig grong gzhan zhig gi grong du 
[\[19b.4\]]nye bar 'gro ba yin te/_de grong der song ba dang /_khyim bdag des smras pa/_'phags pa bud med 'di zhes bgyi ba la tshur shog shig ces bgyi bar spyod dam/_de na re nus te lan slar skyel ma nus so zhes smras pa dang /_'o na dran te grub par ji ltar shes par 
[\[19b.5\]]bya/_gnas 'di zhes bya bar dge slong zhig gzhag go/_/dge slong de khyim gzhan zhig tu btang ste/_dge slong de yang slar byung ba mthong nas/_des de la tshe dang ldan pa skad cig 'di na 'dug shig ces smras pa dang /_de gnas der 'dug nas khyim bdag de phyir 
[\[19b.6\]]byung ste/_dge slong de la btsun pa legs so legs so zhes bya ba'i don de grub mod ces smras pa dang /_de ci zhig brda'o zhes smras so/_/dge slong de 'gyod pa skyes nas/_bcom ldan 'das kyis bka' stsal pa/_nyes pa [(]mad [,]med [)]do/_/dge slong zhig grong gzhan zhig 
[\[19b.7\]]tu grong du nye bar 'gro ba yin te/_de grong der phyin pa dang /_khyim bdag des smras pa/_dge slong de la 'phags pa bud med 'di zhes bgyi ba la 'di ltar tshur shog ces phrin bgyi bar spyod dam/_des nus so zhes smras nas song ste bsgo ba dang /_bud med des btsun pa kho 
[\[20a\]]
[\[20a.1\]]mo ni mi 'tshal to zhes nas de dag gi don de ma grub bo/_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i nyes pa med de/_nyes pa sbom por 'gyur ro/_/khyim bdag cig gi chung mas nyes pa 
[\[20a.2\]]cung zad cig byas te/_des de la rdog pas brdegs nas bskrad pa dang /_de na yang dge slong grong gzhan zhig gi grong du nye bar 'gro ba yin te/_des de gnyis bsdums nas de gnyis dum par gyur to/_/dge slong de 'gyod pa skyes nas/_bcom ldan 'das 
[\[20a.3\]]kyis bka' stsal pa/_de ste rdo gsum bor ba'am shags bkye ste chung ma ma yin par bsgrags pa de dag gis smyan byas na nyes pa sbom por 'gyur ro/_/dge slong zhig grong gzhan zhig gi grong du nye bar 'gro ba yin te/_de grong der phyin pa dang /_khyim bdag des smras pa/_
[\[20a.4\]]'phags pa smad 'tshong ma 'di zhes bgyi ba la tshur shog shig ces phrin bgyi bar spyod dam/_des nus so zhes smras nas der song ste mo la bsgo ba dang /_de 'di snyam du pha gir nyal du mi khom gyis nga nyal lo snyam du bsams nas de nyal ba las nam langs nas de gnyis kyi don de ma grub 
[\[20a.5\]]bo/_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i nyes pa ni med de/_nyes pa sbom por 'gyur ro/_/dge slong zhig grong gzhan zhig gi grong du nye bar 'gro ba yin te/_de grong der phyin pa dang /_khyim bdag des smras 
[\[20a.6\]]pa/_btsun pa smad 'tshong ma 'di zhes bgyi ba la tshur shog ces phrin bgyi bar spyod dam/_des nus so zhes smras nas de song ste bsgo ba dang /_mo yang 'ong ba las bar du gzhan gyis phrogs nas de gnyis kyi don de ma grub bo/_/dge slong de 'gyod pa skyes nas/_bcom ldan 'das 
[\[20a.7\]]kyis bka' stsal pa/_nyes pa sbom por 'gyur ro/_/dge slong zhig grong gzhan zhig gi grong du nye bar 'gro ba yin te/_de grong der phyin pa dang /_khyim bdag des smras pa/_'phags pa bud med 'di zhes bgyi ba la phrin 'di skad bgyi bar spyod dam/_des nus so zhes 
[\[20b\]]
[\[20b.1\]]smras te song nas de la bsgo ba dang /_de yang rgyan thogs te chas ma thag tu khyo 'ongs nas de gnyis kyi don ma grub bo/_/dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/khyim bdag gnyis shig mdza' ste de gnyis kyi 
[\[20b.2\]]chung ma sbrum par gyur pa dang /_de ste khyod las bu mo zhig btsas te kho bo las khye'u zhig btsas na khyod kyi bu mo kho bo'i khye'u la byin cig_/'on te kho bo'i bu mo la khyod kyi khye'u btsas na ni khyod kyi khye'u la sbyin no/_/de nas gcig la ni khye'u zhig btsas/_gcig la ni bu mo 
[\[20b.3\]]zhig btsas pa dang khyim bdag de dus las 'das so/_/de dus las 'das pas khyim srid kyang dmas par gyur te/_khyim bdag des bu mo mi sbyin no snyam du bsams pa dang /_khye'u des thos nas de na dge slong zhig grong gzhan du nye bar 'gro ba yin te/_grong der phyin pa 
[\[20b.4\]]dang /_de la khye'us smras pa/_'phags pa bu mo 'di zhes bgyi ba la khyod bdag gi ma dang pha gnyis kyis ma btsas par bdag la byin na bdag kyang las smin pas longs spyod dmas par gyur te/_longs spyod lta da rung yang rnyed par 'gyur gyis da yang kho bo ma btang 
[\[20b.5\]]shig ces phrin bgyi bar spyod dam/_des nus so zhes smras nas de song ste bsgo ba dang /_bu mo de ma dang pha'i drung nas bros te de'i drung du song nas de gnyis 'dus par gyur to/_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i 
[\[20b.6\]]nyes pa med de/_nyes pa sbom por 'gyur ro/_/khyim bdag cig gis bud med la kho mo la 'di bdag gi skabs phye shig ces smras pa na/_des bdag mi khom mo zhes smras pa dang /_khyod ji tsam na khom pa bdag gis ji ltar rtogs par bya/_kho mo la grong du nye bar 'gro 
[\[20b.7\]]ba'i dge slong zhig yod kyis der rgyab tu khu tshur cig brgyab pa na shes par mdzod cig_/dge slong de yang grong der 'ongs pa dang /_bud med des smras pa/_'phags pa khyim bdag 'di zhes bgyi ba'i rgyab tu khu tshur cig mdzad par spyod dam/_des nus so zhes smras te song 
[\[21a\]]
[\[21a.1\]]nas khyim bdag de'i rgyab tu khu tshur cig brgyab pa dang /_de btsun pa don grub kyis legs so legs so zhes smras pa dang /_'di ni ci zhig_/de ni brda'o/_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag 
[\[21a.2\]]ma'i nyes pa med de/_nyes pa sbom por 'gyur ro/_/mdor na/_grong du nyer 'gro rnam gnyis dang /_/gzhan yang dge 'dun rnams kyi gnyis/_/gos dang nad par gyur pa dang /_/gzhon nu ma dang rnam pa lnga/_/dge slong zhig grong gzhan gyi grong du nye bar 'gro ba 
[\[21a.3\]]yin te/_de grong der phyin nas bud med des smras pa/_'phags pa khyim bdag 'di zhes bya ba la tshur spyon zhes phrin bgyi bar spyod dam/_de ste dge 'dun la bshos sbyor nus na ni nus so zhes smras pa dang /_des rgyu sbyin nas dge slong des bshos sbyar te khyim bdag de 
[\[21a.4\]]bos pa dang /_de gnyis phrad par gyur to/_/dge slong de 'gyod pa skyes nas/_bcom ldan 'das kyis bka' stsal pa/_dge 'dun gyi lhag ma'i nyes pa ni med de nyes pa sbom por 'gyur ro/_/de ltar khyim bdag la yang de bzhin no/_/khyim bdag gi chung ma gzugs 
[\[21a.5\]]legs la sdug cing mdzes pa zhig gzhongs gyad gnas zhes bya ba'i blon po chen po gzhan zhig gis btus te/_des de la phrin pa du mar btang yang bud med de ma btub nas khyim bdag de dus las 'das so/_/de dus las 'das nas nyes pa cung zad cig gi phyir blon po chen 
[\[21a.6\]]po des de ci nas kyang phyir yang bdag cag gnod pa med par bde bar 'gyur ba'i thabs cung zad kyang med dam zhes smras pa dang /_thabs shig yod de/_blon po chen po des kho mo la bdas te/_des phrin pa lan du mar btang yang kho mo ma btub bo zhes zer ro/_/'o na bu mo 
[\[21a.7\]]spro bar gyis shig dang /_khyod gcig pu'i mthus skye bo 'di rnams bde bar 'gyur ro zhes smras pa dang /_mos de la 'o na da phrin pa su btang zhes smras nas bdag cag la grong du nye bar 'gro ba'i dge slong yod kyis de phrin par btang ngo /_/dge slong de yang grong der phyin nas 
[\[21b\]]
[\[21b.1\]]khyim bdag gi chung ma des smras pa/_'phags pa blon po chen po 'di zhes bgyi ba la kho mo'i khyim 'di dang /_kho mo'i nor 'di dang /_rdzas 'di dag thams cad 'bul gyis tshur spyon zhes bgyi bar spyod dam/_nus so zhes smras te/_de song nas de la bsgo ba dang /_de gnyis dum 
[\[21b.2\]]par gyur nas dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/khyim bdag gi chung ma zhig gis dge 'dun gyi gtsug lag khang zhig brtsigs te/_des der chos gos dang rjes su phan pa'i sman rnams 'bul ba las 
[\[21b.3\]]khyim bdag gi chung ma de dus las 'das nas/_de dus las 'das pa dang gtsug lag khang der chos gos dang rjes su phan pa'i sman rnams 'bul ba su yang med de/_dge slong dag gis khyim bdag de'i drung du song ste 'di skad du khyim bdag khyod kyi chung ma des gtsug lag khang ji ltar byas pa de ltar 
[\[21b.4\]]khyod kyis kyang chos gos dang rjes su phan pa dang nad pa'i sman cung zad mi 'bul lam zhes smras pa dang btsun pa chung ma de ni bsod nams dang ldan la mthu chen mo zhig ste/_gang cung zad smras pa de thams cad de'i phyir bgyid na/_de ste bdag la khyim bdag 'di zhes bya ba'i chung mas zan bskyal 
[\[21b.5\]]bar bgyi na de bzhin du da dung yang 'bul bar rngo thog go zhes smras pa dang /_dge slong de dag khyim bdag de'i chung ma'i drung du song nas 'di skad du khyim bdag gi chung ma khyod kyis khyim bdag 'di zhes bya ba la zan sbyin par nus sam zhes smras nas btsun pa mi nus so/_/kho mo'i khyim 'di 
[\[21b.6\]]nyid na bya ba mang du yod pa de nyid kyang mi nus na gzhan la bskyal ba lta ci smos/_de dag gis khyim bdag gi chung ma spro bar gyis shig_/mchod rten la 'bul lo/_/dge 'dun la 'bul bar 'gyur ro zhes bsgo ba dang /_khyim bdag gi chung ma'ang dad pa zhig ste/_des dad do zhes 
[\[21b.7\]]smras nas de gnyis yang dang yang du 'drul ba dang dum par gyur to/_/dge slong de 'gyod pa skyes nas/_bcom ldan 'das kyis bka' stsal pa/_nyes pa med do/_/khyim bdag cig gis dge 'dun gyi gtsug lag khang zhig brtsigs te des der chos gos dang na ba'i sman rnams 
[\[22a\]]
[\[22a.1\]]'bul zhing rjes su phan 'dogs pa las khyim bdag de dus las 'das te/_de yang rgyas par ni de bzhin no/_/khyim bdag gi chung ma des de ste khyim bdag 'di zhes bgyi ba'i phyir las rnams la btang na ni 'di bzhin du yang 'bul bar nus so zhes 
[\[22a.2\]]smras pa yang rgyas par te/_bcom ldan 'das kyis bka' stsal pa/_nyes pa med do/_/dge slong zhig grong gzhan zhig gi grong du nye bar 'gro ba yin te/_de grong der phyin nas/_khyim bdag gis smras pa/_'phags pa ming 'di zhes bgyi ba'i chung ma la 
[\[22a.3\]]tshur shog ces phrin bgyi bar spyod dam nus so zhes smras nas de song ste bsgo ba dang /_bud med de yang nad kyis btab/_khyim bdag de yang nad kyis btab par gyur te/_de gnyis ka nad kyis btab nas don de ma grub par gyur to/_/bcom ldan 'das kyis bka' stsal pa/_
[\[22a.4\]]nyes pa sbom por 'gyur ro/_/dge slong zhig grong gzhan zhig gi grong du nye bar 'gro ba yin te/_de grong der phyin pa dang /_bud med des smras pa/_'phags pa khyim bdag 'di zhes bya ba la tshur spyon zhes phrin bgyi bar spyod dam/_nus so zhes smras nas de der song ste 
[\[22a.5\]]de la bsgo ba dang /_khyim bdag de yang nad kyis btab par gyur/_bud med de yang nad kyis btab par gyur te/_gnyis ka nad kyis btab pas don de ma grub bo/_/dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/
[\[22a.6\]]dge slong zhig grong gzhan zhig gi grong du nye bar 'gro ba yin te/_de snga dro chos gos dang sham thabs bgos lhung bzed khyer te grong der phyin pa dang /_khyim bdag des smras pa/_khyim bdag 'di zhes bgyi ba la khyod kyi bu mo'am sring mo cig bdag gi bu la stsol cig ces phrin 
[\[22a.7\]]bgyi bar spyod dam/_nus so zhes smras nas/_de song ste bsgo ba dang /_khye'u de ni dus las 'das bu mo de sgur mor ram/_smyon mar gyur tam/_gzhan la byin par gyur nas/_dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 
[\[22b\]]
[\[22b.1\]]'gyur ro/_/dge slong zhig grong gzhan zhig gi grong du nye bar 'gro ba yin te/_snga dro chos gos dang sham thabs bgos nas lhung bzed khyer te grong der phyin pa dang /_rgyas par 'di yang de bzhin du bya ste/_khye'u de nad kyis btab pa dang bu mo de yang nad kyis btab bam/_sgur mor 
[\[22b.2\]]gyur tam/_gzhan la byin yang rung ngo /_/dge slong de 'gyod pa skyes nas/_bcom ldan 'das kyis bka' stsal pa/_nyes pa sbom por 'gyur ro/_/'dul bar byed pa rdzogs [{]s+ho[,]so[}]//_//'dul ba gcig yan chad sgo gsum gyis bsdus pa'i mdo sde/_bshad 
[\[22b.3\]]pa dang po gnyis po dang /_/gsum po yang ni de bzhin te/_/brtson pa tha mar byas nas ni/_/bsdus pa 'di ni nges par smras/_/sgo dang po'i mdo bsdus pa ste/_/bshad pa mi mkhas gsol ba dang /_/kun dkris nyes byung de bzhin te/_/mkhas pa dang ni bsgos pa yang /_/
[\[22b.4\]]mang du thos pa chos spangs pa'o/_/bshad pa bsdus pa smod pa dang /_/lta ba phye mang gnyis po dang /_/skur pa dag dang bzhi po dang /_/gso sbyin gnyis kyang de bzhin no/_/'di lta ste/_sdom pa dang ldan pa'i rgyu gcig gis nyes pa thams cad brjod par 'gyur ro/_/
[\[22b.5\]]'di lta ste/_sdom pa med pa'i rgyu gcig gis nyes pa thams cad mi brjod par 'gyur ro/_/'di lta ste/_sdom pa med pa'i rgyu gcig tu nyes pa thams cad ma 'dus par 'gyur ro/_/'di lta ste/_sdom pa dang ldan pa'i rgyu gcig tu nyes pa thams cad 'dus par 'gyur ro/_/ngag 
[\[22b.6\]]las byung ba'i kha na ma tho ba rnams kyi nang na de bzhin gshegs pa la med bzhin du skur pa btab pa gcig pu nyes pa che'o/_/lus las byung ba'i kha na ma tho ba thams cad kyi nang na de bzhin gshegs pa la ngan sems kyis khrag phyung ba gang yin pa de gcig pu nyes pa che'o/_/
[\[22b.7\]]'di lta ste/_kha na ma tho ba thams cad kyi nang na dge 'dun phye ba gcig pu nyes pa che'o/_/mang po las byung ba'i kha na ma tho ba thams cad kyi nang na dge 'dun 'byed pa'i rjes su phyogs pa gcig pu nyes pa che'o/_/phra ma las byung ba'i kha na ma tho ba thams cad kyi nang na gang de bzhin 
[\[23a\]]
[\[23a.1\]]gshegs pa'i nyan thos kyi dge 'dun 'byed par byed pa gang yin pa de gcig pu nyes pa che'o/_/gang zag las byung ba'i kha na ma tho ba thams cad kyi nang na med bzhin du skur pa btab pa gcig pu nyes pa che'o/_/srog gcod pa las byung ba'i kha na ma tho ba 
[\[23a.2\]]thams cad kyi nang na rang sangs rgyas 'tsho ba dang phral ba gcig pu nyes pa che'o/_/ma byin par len pa las byung ba'i kha na ma tho ba thams cad kyi nang na gang de bzhin gshegs pa'i nyan thos kyi dge 'dun mnga' ba las brkus pa gang yin pa de gcig pu nyes pa che'o/_/mi 
[\[23a.3\]]tshangs par spyod pa las byung ba'i kha na ma tho ba thams cad kyi nang na dgra bcom pa yin la ma yang yin pa la mi tshangs par spyod pa gcig pu nyes pa che'o/_/[{]brdzun [,]rdzun [}]du smra ba las byung ba'i kha na ma tho ba thams cad kyi nang na med pa la med bzhin du mi las bla mar gyur pa'i chos 
[\[23a.4\]]smras pa/_gcig pu nyes pa che'o/_/chos dang ldan pa'i gso sbyin bzhag pa gcig ni 'di lta ste/_rtsa ba med pa'o/_/chos dang ldan pa'i gso sbyin bzhag pa gcig ni 'di lta ste/_rtsa ba dang bcas pa'o/_/gcig pa rdzogs [{]s+ho[,]so[}]//_//mdor na/_mi 
[\[23a.5\]]mkhas pa la gsum du bya/_/gzhan yang lhag mar bcas pa gsum/_/rdzogs pa ma lus kyis bya dang /_/ngag gis bya dang lung mi ston/_/nyes pa gnyis te/_mi dge ba dang /_lung du mi ston pa'o/_/mi dge ba la yang gnyis te/_lhag ma dang bcas pa dang /_lhag 
[\[23a.6\]]ma ma lus pa'o/_/lung du mi ston pa la gnyis te/_lhag ma dang bcas pa dang /_lhag ma ma lus pa'o/_/nyes pa la yang gnyis te/_lhag ma dang bcas pa dang /_lhag ma ma lus pa'o/_/lhag ma dang bcas pa la gnyis te/_mi dge ba dang lung du mi ston pa'o/_/
[\[23a.7\]]lhag ma ma lus pa la'ang gnyis te/_mi dge ba dang lung du mi ston pa'o/_/nyes pa la yang gnyis te/_lus las byung ba dang /_ngag las byung ba'o/_/lus las byung ba la'ang gnyis te/_lhag ma dang bcas pa dang /_lhag ma ma lus pa'o/_/gzhan yang 
[\[23b\]]
[\[23b.1\]]lus las byung ba gnyis te mi dge ba dang /_lung du mi ston pa'o/_/gzhan yang lus las byung ba gnyis te/_dmigs pa dang /_mi dmigs pa'o/_/ngag las byung ba'ang gnyis te/_lhag ma dang bcas pa dang /_lhag ma ma lus pa'o/_/gzhan yang ngag las 
[\[23b.2\]]byung ba gnyis te/_mi dge ba dang /_lung du mi ston pa'o/_/gzhan yang ngag las byung ba gnyis te/_dmigs pa dang /_mi dmigs pa'o/_/nyes pa ni gnyis te/_lung du ston pa dang /_lung du mi ston pa'o/_/gzhan yang nyes pa gnyis te/_bsgribs pa dang /_
[\[23b.3\]]ma bsgribs pa'o/_/mdor na/_gsol ba gzhag par 'os pa dang /_/ma gzhag slar bslang de bzhin te/_/dbye ba rnam pa lngar byas nas/_/nar ma dag dang smra ba'o/_/nyes pa gnyis te/_gsol bar bya ba dang /_gsol ba med pa'o/_/gzhan yang nyes pa gnyis 
[\[23b.4\]]te/_gzhag par 'os pa dang /_mi gzhag par 'os pa'o/_/gzhan yang nyes pa gnyis te/_gnang ba'i kha na ma tho ba dang /_ma gnang ba'i kha na ma tho ba'o/_/gzhan yang nyes pa gnyis te/_slar bslang du yod pa dang /_bslang du med pa'o/_/gzhan yang nyes pa 
[\[23b.5\]]gnyis te/_'byed par byed pa dang /_mi 'byed par byed pa'o/_/'byed par byed pa yang gnyis te/_lhag ma dang bcas pa dang /_lhag ma ma lus pa'o/_/mi 'byed par byed pa la yang gnyis te/_mi dge ba dang /_lung du mi ston pa'o/_/gzhan yang 'byed par mi byed 
[\[23b.6\]]pa yang gnyis te/_lhag ma dang bcas pa dang /_lhag ma ma lus pa'o/_/gzhan yang nyes pa gnyis te/_nar ma dang /_skad cig ma'o/_/gzhan yang nyes pa gnyis te/_smra ba dang /_mi smra ba'o/_/mdor na/_kun tu dkris dang bsgribs pa med/_/thun mong ba dang 
[\[23b.7\]]bdun po dang /_/sangs rgyas dus dang yul dag dang /_/shin tu chags dang phyogs rnams so/_/nyes pa gnyis te/_kun tu dkris pa dang /_ma dkris pa'o/_/bsgribs par 'gro ba dang /_ma bsgribs par 'gro ba'o/_/thun mong ba dang /_thun mong ma yin pa'o/_/
[\[24a\]]
[\[24a.1\]]dge slong ma'i thun mong ba dang /_dge slong gi thun mong ba'o/_/dge slong gi thun mong ba dang /_dge slob ma'i thun mong ba'o/_/dge slong gi thun mong ba dang /_dge tshul ma'i thun mong ba'o/_/dge slong gi thun mong ba dang /_dge tshul pha'i thun mong ba'o/_/
[\[24a.2\]]dge slong gi thun mong ba dang /_dge bsnyen pha'i thun mong ba'o/_/dge slong gi thun mong ba dang /_dge bsnyen ma'i thun mong ba'o/_/sangs rgyas kyi dus dang /_nar ma'o/_/yul las gnang ba dang /_yul las mi gnang ba'o/_/shin tu chags pa dang /_shin tu 
[\[24a.3\]]ma chags pa'o/_/phyogs gcig pa dang /_phyogs thams cad pa'o/_/mdor na/_klog pa sbom por gzhan pa dang /_/lci ba rnam smin de bzhin te/_/bslang ba rnam pa bzhi po dang /_/bshags pa rjes su brten pa'o/_/rnam par smin pa dang bcas pa dang /_rnam 
[\[24a.4\]]par smin pa med pa'o/_/slar bslang du rung ba dang /_slar bslang du mi rung ba'o/_/slar bslang du rung ba la yang gnyis te/_bshags pa dang /_dang po nas sdom pa byin pa'o/_/gzhan yang slar bslang du rung ba gnyis te/_btags pa dang /_don dam pa'o/_/slar 
[\[24a.5\]]dbyung du mi rung ba gnyis te/_ma mthong ba dang /_mi 'chags pa'o/_/brten pa la gnyis te/_dge 'dun la brten pa dang /_gang zag la brten pa'o/_/bshags pa la gnyis te/_dge 'dun dang /_gang zag la'o/_/mdor na/_mkhas pa dag ni gsum du bya/_/
[\[24a.6\]]ngo tsha ba dang rnam gnyis dang /_/rgol dang zhal nas gsungs pa dang /_/brtan pa dang ni gsol ba'o/_/nyes pa ma byung ba la nyes pa ma byung bar mkhas pa dang /_nyes pa byung bar mkhas pa'o/_/gzhan yang mkhas pa la gnyis te/_nyes pa byung ba slar bslang ba la 
[\[24a.7\]]mkhas pa dang /_nyes pa ma byung ba rnam par dag par bya ba la mkhas pa'o/_/ngo tsha ba la gnyis te/_bag dang bcas pa dang /_bag med pa'o/_/rgol bar byed pa la nyes par 'gyur ba gnyis te/_dge 'dun dang /_gang zag las so/_/smra ba las byung ba'i nyes 
[\[24b\]]
[\[24b.1\]]pa gnyis te/_zhal nas gsungs pa dang /_bshad pa'o/_/gzhan yang smra ba las byung ba gnyis te/_brtan pa dang /_mi brtan pa'o/_/gzhan yang smra ba las byung ba gnyis te/_gsol ba 'debs pa dang /_gsol ba mi 'debs pa'o/_/mdor na/_bskos 
[\[24b.2\]]dang sdom dang brtags pa dang /_/nyan pa shin tu sems pa dang /_/rab shes thab mo mi mthun dang /_/rang bzhin nges smra shes rab bo/_/dge 'dun gyi zhal ta ba gnyis te/_bskos pa dang /_ma bskos pa dang /_sdom pa dang /_mi sdom pa dang /_brtags par smra ba 
[\[24b.3\]]dang /_ma brtags par smra ba dang /_nyan pa dang /_sgrogs pa dang /_sems pa dang /_mi sems pa dang /_rab tu shes pa dang /_rab tu shes par mi byed pa dang /_thab mo byed pa dang /_thab mo mi byed pa dang /_mi mthun pa dang /_mthun pa dang /_rang bzhin du gnas 
[\[24b.4\]]pa dang /_rang bzhin du gnas pa ma yin pa dang /_de bzhin du nges par smra ba dang /_nges pa ma yin par smra ba dang /_shes rab can dang /_'chal pa'i shes rab can no/_/mdor na/_mang du thos pa kha ton lobs/_/rdzogs dang nges par gyur pa dang /_/bsnyen bkur byed ngan 
[\[24b.5\]]byas pa dang /_/chos shes pa dang bdun pa'o/_/dge 'dun gyi zhal ta ba gnyis te/_mang du thos pa dang /_nyung ngu thos pa dang /_lung kha ton lobs pa dang /_lung kha ton ma lobs pa dang /_lung rdzogs pa dang /_lung ma rdzogs pa dang /_nges pa dang /_nges pa ma yin 
[\[24b.6\]]pa dang /_bsnyen bkur byed pa dang /_bsnyen bkur mi byed pa dang /_chos shes pa dang /_chos mi shes pa dang /_don shes pa dang /_don mi shes pa dang /_dus shes pa dang /_dus mi shes pa dang /_tshod shes pa dang /_tshod mi shes pa dang /_bdag nyid shes pa dang /_
[\[24b.7\]]bdag nyid mi shes pa dang /_'khor shes pa dang /_'khor mi shes pa dang /_gang zag dam pa dang /_gang zag dam pa ma yin pa shes pa dang /_gang zag dam pa dang /_gang zag dam pa ma yin pa mi shes pa'o/_/mdor na/_chos dang 'dul ba nyes pa dang /_/lhag mar 
[\[25a\]]
[\[25a.1\]]bcas dang lci ba dang /_/spyad par smras pa sma bab dang /_/bcas pa ma yengs log par ltung /_/dge 'dun gyi zhal ta ba gnyis te/_de bzhin gshegs pa la skur pa 'debs shing shin tu 'da' bar byed pa gsungs pa bzhin mi smra ba/_chos bzhin mi smra ba/_
[\[25a.2\]]chos dang gnyer ba'i chos kyi rjes bzhin mi byed pa ste/_chos ma yin pa la chos su brjod chos la chos ma yin par brjod cing /_de dag la smras pa'i lan slar glon pa ni chos mthun pa dag gis smad pa'i gnas su 'gyur ro/_/dge 'dun gyi zhal ta ba gnyis te/_de bzhin 
[\[25a.3\]]gshegs pa la skur ba mi 'debs shing /_shin tu 'da' bar mi byed pa gsungs pa bzhin smra ba/_chos kyi rjes su chos bzhin du byed de/_chos la chos bzhin du brjod/_chos ma yin pa la ni chos ma yin par brjod pa/_de dag la smras pa'i lan slar mi glon pa ni chos 
[\[25a.4\]]mthun pa dag gis smad pa'i gnas su mi 'gyur ro/_/mdo bar ma ste/_skur pa 'debs par byed pa dang /_/bsdigs pa nyes par bcas pa dang /_/kha na ma tho byis pa dang /_/bar ma'i mdor ni yang dag bsdus/_/dge 'dun gyi zhal ta ba gang chos ma yin pa la 
[\[25a.5\]]chos su brjod/_chos la chos ma yin par brjod pa'i chos de gnyis dang ldan pa ni bsdigs par bya'o/_/smad par bya'o/_/bskrad par bya'o/_/spang bar bya'o/_/phyogs med par bya'o/_/zhum par bya'o/_/spa gong bar bya'o/_/dogs pa dang /_the tshom dang /_
[\[25a.6\]]'gyod pa rnams bskyed par bya'o/_/nar bar bya/_gnad du phebs par bya/_skyon can du bya'o/_/dge 'dun gyi zhal ta ba gang chos la chos su brjod/_chos ma yin pa la chos ma yin par brjod pa'i chos de gnyis dang ldan pa ni bsdigs par mi bya'o/_/smad par mi 
[\[25a.7\]]bya'o/_/bskrad par mi bya'o/_/spang bar mi bya'o/_/phyogs med par mi bya'o/_/zhum par mi bya'o/_/spa gong bar mi bya'o/_/dogs pa dang /_the tshom dang /_'gyod pa rnams bskyed par mi bya'o/_/nar bar mi bya'o/_/gnad du phebs par mi bya'o/_/skyon 
[\[25b\]]
[\[25b.1\]]can du mi bya'o/_/dge 'dun gyi zhal ta ba gang gis chos ma yin pa la ni chos su brjod/_chos la ni chos ma yin par brjod pa'i chos de gnyis dang ldan pa ni nyes pa dang bcas par 'gyur te/_dogs pa dang bcas/_the tshom dang bcas/_'gyod pa dang bcas/_bya 
[\[25b.2\]]ba dang bcas pa dang /_mi gtsang ba dang /_bslang du med pa'o/_/dge 'dun gyi zhal ta ba gang chos la chos su brjod/_chos ma yin pa la chos ma yin par brjod pa'i chos de gnyis dang ldan pa ni nyes pa dang bcas par mi 'gyur te/_dogs pa dang bcas pa ma yin/_the 
[\[25b.3\]]tshom dang bcas pa ma yin/_'gyod pa dang bcas pa ma yin/_bya ba dang bcas pa ma yin/_gtsang ba dang /_bslang du rung ba'o/_/dge 'dun gyi zhal ta ba gang gis chos ma yin pa la ni chos su brjod/_chos la ni chos ma yin par brjod pa'i chos de gnyis dang ldan 
[\[25b.4\]]pa ni kha na ma tho ba dang bcas par 'gyur te/_nye ba'i kha na ma tho ba dang bcas pa dang /_gnod pa dang bcas pa dang /_rjes su gdung ba dang bcas pa dang /_gdung bar bya ba dang bcas pa'o/_/dge 'dun gyi zhal ta ba gang gis chos la chos su brjod/_chos ma yin pa la 
[\[25b.5\]]ni chos ma yin par brjod pa'i chos de gnyis dang ldan pa ni kha na ma tho ba dang bcas par mi 'gyur te/_nye ba'i kha na ma tho ba dang bcas pa ma yin/_gnod pa dang bcas pa ma yin/_rjes su gdung ba dang bcas pa ma yin/_gdung bar bya ba dang bcas pa ma yin no/_/dge 
[\[25b.6\]]'dun gyi zhal ta ba gang gis chos ma yin pa la ni chos su brjod/_chos la ni chos ma yin par brjod pa'i chos de gnyis dang ldan pa ni byis pa glen pa mi gsal ba mi mkhas pa skyes bu dam pa ma yin par rig par bya ste/_bdag nyid dregs pa ma spangs pas kha na ma tho ba dang 
[\[25b.7\]]bcas par 'gyur ro/_/nye ba'i kha na ma tho ba dang bcas pa cung zad tsam la yang mkhas pa rnams kyis smad par 'gyur te/_bsod nams ma yin pa mang po bgrang du med cing grangs med tshad med par 'phel nas ji ltar mda' 'phangs pa bzhin lus 'gyel nas shi ba'i 
[\[26a\]]
[\[26a.1\]]'og tu ngan song ngan 'gro log par ltung ba sems can dmyal bar skye ste/_ngan song du skye/_ngan 'gror skye/_log par ltung bar skye/_ngan song du 'gro/_ngan 'gror 'gro/_log par ltung bar 'gro/_ngan song du skye/_ngan 'gror skye/_log par ltung bar 
[\[26a.2\]]skye bar 'gyur te/_yun ring por 'phyan cing 'khor bar 'phyan pas na 'khor ba las slar mi ldog go/_/dge 'dun gyi zhal ta ba gang gis chos la chos su brjod cing /_chos ma yin pa la ni chos ma yin par brjod pa'i chos de gnyis dang ldan pa ni mkhas pa gsal ba yid 
[\[26a.3\]]rno ba shes pa skyes bu dam pa yin par rig par bya ste/_bdag nyid dregs pa spangs pas kha na ma tho ba dang bcas pa ma yin par 'gyur/_nye ba'i kha na ma tho ba dang bcas pa ma yin pa cung zad tsam yang mkhas pa rnams kyis bsngags par 'gyur te/_bsod nams mang 
[\[26a.4\]]po bgrang du med cing grangs med tshad med par 'phel nas ji ltar mda' 'phangs pa bzhin 'di nas lus 'gyel na yang bde bar 'gro ba mtho ris kyi lha'i 'jig rten du skye bar 'gyur te/_ngan song du mi skye/_ngan 'gror mi skye/_log par ltung bar mi skye/_ngan song du mi 'gro/_
[\[26a.5\]]ngan 'gror mi 'gro/_log par ltung bar mi 'gro/_ngan song du skye bar mi 'gyur/_ngan 'gror skye bar mi 'gyur/_log par ltung bar mi 'gyur/_yun ring por 'khor ba na mi 'khyam ste 'khor ba las ldog go/_/ji ltar chos dang chos ma yin pa la nag po dang dkar 
[\[26a.6\]]po'i phyogs su rnam grangs lngar smras pa de bzhin du 'dul ba dang 'dul ba ma yin pa la yang nag po dang dkar po'i phyogs su rnam grangs lngar brjod par bya'o/_/de bzhin du lhag ma dang bcas pa'i nyes pa dang /_lhag ma ma lus pa'i nyes pa yang nag po dang dkar po'i 
[\[26a.7\]]phyogs su rnam grangs lngar brjod par bya'o/_/de bzhin du nyes pa lci ba dang nyes pa yang ba yang nag po dang dkar po'i phyogs su rnam grangs lngar brjod par bya'o/_/de bzhin du smras pa dang ma smras par brjod par yang nag po dang dkar po'i phyogs su rnam grangs lngar brjod 
[\[26b\]]
[\[26b.1\]]par bya'o/_/de bzhin du sma phab pa dang sma ma phab par brjod pa yang nag po dang dkar po'i phyogs su rnam grangs lngar brjod par bya'o/_/de bzhin du bcas pa dang ma bcas par brjod pa yang nag po dang dkar po'i phyogs su rnam grangs lngar brjod par bya'o/_/de bzhin 
[\[26b.2\]]du phyung ba dang ma phyung bar brjod pa yang nag po dang dkar po'i phyogs su rnam grangs lngar brjod par bya'o/_/tshul khrims nyams pa dang /_lta ba nyams pa rnams kyang rgyas par nag po dang dkar po'i phyogs su 'di yang de bzhin du rnam grangs lngar brjod par bya'o/_/
[\[26b.3\]]mdor na/_bsdigs spang nan tur byas pa dang /_/dbyung bar bya ba'i bar du ste/_/bya ba dag la gnyis su bya/_/nyes dmigs rtsod pa de bzhin no/_/bsdigs par bya ba la gnyis te/_chad pa'i las dang /_dge 'dun gyis bsgo ba'o/_/spang bar bya ba 
[\[26b.4\]]la yang gnyis te/_chad pa'i las dang /_dge 'dun gyis bsgo ba'o/_/gzhan yang spang bar bya ba la gnyis te/_chad pa'i las dang /_dge 'dun gyis spang ba'o/_/bsnyen bkur byed pa la rnam pa gnyis te/_chad pa'i las dang /_mu stegs can gyis 
[\[26b.5\]]bsnyen bkur byed pa'o/_/gzhan yang bsnyen bkur byed pa la rnam pa gnyis te/_chad pa'i las dang /_dngos po spyad pa'o/_/yid mgu bar bya ba la rnam pa gnyis te/_chad pa'i las dang /_nga rgyal spang ba'o/_/gzhan yang yid mgu bar bya ba la 
[\[26b.6\]]rnam pa gnyis te/_chad pa'i las dang /_dngos po spyod pa'o/_/gzhi nas bslang ste yid mgu bar bya ba la rnam pa gnyis te/_chad pa'i las dang /_smad pa'o/_/smad pa la yang rnam pa gnyis te/_chad pa'i las dang /_so sor thar pa la smad pa'o/_/bskrad pa la rnam 
[\[26b.7\]]pa gnyis te/_chad pa'i las dang /_dge 'dun gyi 'og khrims su bcas pa'o/_/slar bsdum par bya ba la rnam pa gnyis te/_chad pa'i las dang /_dge 'dun gyi 'og khrims bcas pa'o/_/bskar ba la rnam pa gnyis te/_chad pa'i las dang /_dge 'dun gyis 
[\[27a\]]
[\[27a.1\]]mkhyen pa'o/_/tshangs pa la rnam pa gnyis te/_chad pa'i las dang /_dge ba'i sems bskyed pa'o/_/gzhan yang tshangs pa la rnam pa gnyis te/_chad pa'i las dang /_bslab pa yongs su rdzogs pa'o/_/gang zag gnyis la bsdigs pa'i las bya 
[\[27a.2\]]ste smad pa dang /_bskrad pa dang /_bsdum pa dang /_ma mthong ba'i phyir spang ba dang /_slar las mi byed pa'i phyir spang ba dang /_sdig pa la lta ba ma btang ba'i phyir spang ba'i las dang chad pa dang gzhi nas bslang ba'i chad pa dang /_yid mgu bar bya ba dang /_gzhi nas bslang 
[\[27a.3\]]ba'i yid mgu bar bya ba dang /_gzhi nas bslang ba dang /_tshangs par spyod pa'i las rnams bya'o/_/dge slong dang dge slong ma gnyis la bsdigs pa'i las rnams bya ste/_smad pa dang /_bskrad pa dang /_slar bsdum pa dang /_ma mthong ba'i phyir spang ba dang /_slar las ma 
[\[27a.4\]]byas pa dang /_lta ba ma btang bas spang ba rnams kyi las bya'o/_/bsnyen par rdzogs pa dang /_bsnyen par ma rdzogs pa gnyis la chad pa dang /_gzhi nas bslang ba'i chad pa dang /_yid mgu ba dang /_gzhi nas bslang ba'i mgu ba dang /_gzhi nas bslang ba dang /_dbyung ba'i 
[\[27a.5\]]las rnams bya'o/_/dge slob ma dang /_dge tshul pha yang de bzhin no/_/nyes pa las byung ba la rnam pa gnyis te/_dmigs pa dang mi dmigs pa'o/_/nyes pa dbyung ba la rnam pa gnyis te/_dmigs pa dang /_mi dmigs pa'o/_/rtsod pa la rnam pa gnyis te/_dge 
[\[27a.6\]]slong pha dang /_dge slong ma'o/_/gzhan yang rtsod pa la rnam pa gnyis te/_dge slong dang /_dge slob ma'o/_/gzhan yang rtsod pa la rnam pa gnyis te/_dge slong dang /_dge tshul ma'o/_/gzhan yang rtsod pa la rnam pa gnyis te/_dge slong dang /_dge tshul pha'o/_/
[\[27a.7\]]'dul ba gcig po yan chad pa'i sgo dang po rdzogs [{]s+ho[,]so[}]//_//'dul ba gzhung dam pa/_bam po nyi shu drug pa/_de la sgo gnyis pa'i mdor bsdus pa ste/_nyes pa gsum dang mi rigs par/_/bcas pa 'das par bcas pa dang /_/chad pa de bzhin 
[\[27b\]]
[\[27b.1\]]las gnyis te/_/rjes su bstan dang dbyung de bzhin/_/mdor na/_rdul gyi nyes pa gsum po dang /_/'dul ba dag dang sgo gsum dang /_/sdud pa gnyis dang las gnyis dang /_/bslab par bya ba rnam pa gnyis/_/rdul gsum la 'dod chags kyi rdul dang /_zhe sdang 
[\[27b.2\]]gi rdul dang /_gti mug gi rdul to/_/lus las byung ba'i nyes pa gsum ste/_'dod chags las byung ba dang /_zhe sdang las byung ba dang /_gti mug las byung ba'o/_/ngag las byung ba'i nyes pa gsum ste/_'dod chags las byung ba dang /_zhe sdang las byung ba dang /_
[\[27b.3\]]gti mug las byung ba'o/_/'dul ba ma yin pa las byung ba rnam pa gsum ste/_'dod chags las byung ba dang /_zhe sdang las byung ba dang /_gti mug las byung ba'o/_/'dul ba la rnam pa gsum ste/_'dod chags 'dul ba dang /_zhe sdang 'dul ba dang /_gti mug 
[\[27b.4\]]'dul ba'o/_/gnas gsum du nyes pa thams cad 'dus par 'gyur te byung ba dang /_bcas pa dang /_rnam par phye ba'o/_/las rnam pa gsum gyi nyes pa thams cad mnyam par 'jug par 'gyur te/_gsol ba dang /_gsol ba dang gnyis dang /_gsol ba dang 
[\[27b.5\]]bzhi'i las rnams so/_/las rnam pa gsum gyis na gzu bor byed de/_las dang so sor thar pa'i las dang /_chad pa'i las so/_/bslab pa la rnam pa gsum ste/_lhag pa'i tshul khrims la bslab pa dang /_lhag pa'i sems la bslab pa dang /_lhag pa'i shes 
[\[27b.6\]]rab la bslab pa'o/_/gzhan yang bslab pa gsum ste/_kun tu spyod pa la slob pa dang /_lhag pa'i 'dul ba dang /_lhag pa'i so sor thar pa la slob pa'o/_/mdor na/_nyes par 'gyur ba gsum po dang /_/rtsod pa la yang rnam pa gsum/_/las dang dge 'dun 'byed 
[\[27b.7\]]pa dang /_/shin tu bcas pa'ang de bzhin no/_/nyes par 'gyur ba'i las gsum gyis nyes par 'gyur te/_lus kyi las dang /_ngag gi las dang /_yid kyi las so/_/rtsod pa rnam pa gsum ste/_dge ba dang /_mi dge ba dang /_lung du mi ston pa'o/_/las gsum 
[\[28a\]]
[\[28a.1\]]ste/_chos kyi las dang /_chos ma yin pa'i las dang /_mthun pa'i las so/_/dge 'dun 'byed pa la rnam pa gsum ste/_dge ba dang /_mi dge ba dang /_lung du mi ston pa'o/_/gnas gsum gyis na bcas pas mi chags te/_byung ba dang /_
[\[28a.2\]]bcas pa dang /_rjes su bcas pa'o/_/mdor na/_gnas par mi rigs mi gnas dang /_/so sor gnas pa'ang de bzhin te/_/mchod pa bsnyen bkur phyag bya dang /_/ldang bar bya dang thal mo sbyar/_/gnas gsum gyis gnas pa'i 'os ma yin par 
[\[28a.3\]]'gyur te/_nyes pa dang /_nyes pa med pa dang bcas pa'o/_/rnam pa gsum gyis na mi gnas par 'gyur te/_nyes pa dang /_nyes pa med pa dang bcas pa'o/_/rnam pa gsum gyis na so sor gnas par 'gyur te/_nyes pa dang /_nyes pa med pa dang bcas 
[\[28a.4\]]pa'o/_/mchod par 'os pa gsum ste/_de bzhin gshegs pa dgra bcom pa yang dag par rdzogs pa'i sangs rgyas dang /_slob pa dang /_mi slob pa rnams so/_/gzhan yang mchod par 'os pa rnam pa gsum ste/_slob dpon dang /_mkhan po dang /_tshangs pa 
[\[28a.5\]]mtshungs par spyod pa shin tu rgan pa rnams so/_/ji ltar mchod par 'os pa de bzhin du bsnyen bkur bya ba dang /_phyag bya ba dang /_ldang ba dang /_thal mo sbyar ba'i 'os rnams kyang rigs par shes par bya'o/_/mdor na/_bcas pa gnyis su bya ba dang /_/skabs 
[\[28a.6\]]dbye rnam pa bzhi po dang /_/sdom pa dang ni grogs po dang /_/bzhag pa de ni tha ma'o/_/bcas pa rnam pa gsum ste/_byung ba las bcas pa dang /_nyes pa las bcas pa dang /_rnam par dbye bar bcas pa'o/_/gzhan yang bcas pa rnam pa gsum ste/_rjes su bsrung 
[\[28a.7\]]bar bcas pa dang /_rjes su bstan par bcas pa dang /_rjes su phan par bcas pa'o/_/skabs dbye ba rnam pa gsum ste/_skabs dbye ba dang /_so sor skabs dbye ba'o/_/gzhan yang skabs dbye ba rnam pa gsum ste/_dad pas skabs dbye ba dang /_yongs su dag 
[\[28b\]]
[\[28b.1\]]pas skabs dbye ba dang /_nor gyis skabs dbye ba'o/_/gzhan yang skabs dbye ba rnam pa gsum ste/_lhung bzed kyi skabs dbye ba dang /_chos gos kyi skabs dbye ba dang /_zang zing gi skabs dbye ba'o/_/gzhan yang skabs dbye ba rnam pa gsum ste/_sman gyi skabs 
[\[28b.2\]]dbye ba dang /_dus su skabs dbye ba dang /_ma nges par skabs dbye ba'o/_/sdom pa rnam pa gsum ste/_dge 'dun gyi sdom pa dang /_sbyin bdag gi sdom pa dang /_sman pa'i sdom pa'o/_/grogs po rnam pa gsum ste/_tha ma dang /_'bring dang /_dam pa'o/_/gzhag pa 
[\[28b.3\]]rnam pa gsum ste/_rnyed pa gzhag pa dang /_mtshams gzhag pa dang /_gang zag gzhag pa'o/_/mdor na/_'das dang bcas pa rnam bzhi dang /_/nyes pa rnam pa gnyis po dang /_/bsgo ba la yang rnam bzhi dang /_/zhal ta ba la rnam gnyis so/_/phyag byas na 'das 
[\[28b.4\]]pa dang bcas par 'gyur ba rnam pa gsum ste/_sngon nyes pa byung ba dang /_rkun gnas pa dang /_so sor gnas pa la'o/_/gzhan yang phyag byas na 'das pa dang bcas par 'gyur ba rnam pa gsum ste/_ngo tsha ba med pa dang /_'khon pa dang /_rjes su phyogs pa'o/_/
[\[28b.5\]]phyag ma byas na 'das pa dang bcas par 'gyur ba rnam pa gsum ste/_de bzhin gshegs pa dgra bcom pa yang dag par rdzogs pa'i sangs rgyas dang /_btsun pa rnams dang /_tshangs pa mtshungs par spyod pa shin tu rgan pa la'o/_/gzhan yang phyag ma byas na 'das pa 
[\[28b.6\]]dang bcas par 'gyur ba rnam pa gsum ste/_de bzhin gshegs pa dgra bcom pa yang dag par rdzogs pa'i sangs rgyas dang /_mkhan po dang /_tshangs pa mtshungs par spyod pa shin tu rgan pa rnams so/_/phyag ma byas kyang nyes pa med pa rnam pa gsum ste/_sngar nyes 
[\[28b.7\]]pa byung ba dang /_rkun gnas dang /_so sor gnas pa'o/_/gzhan yang phyag ma byas kyang nyes pa med pa rnam pa gsum ste/_ngo tsha ba med pa dang /_'khon pa dang /_rjes su phyogs pa'o/_/bsgo ba rnam pa gsum ste/_dge 'dun gyis bsgo ba dang /_gang zag gis 
[\[29a\]]
[\[29a.1\]]bsgo ba dang /_so sor thar pas bsgo ba'o/_/gzhan yang bsgo ba rnam pa gsum ste/_dge 'dun gyis bsgo ba dang /_sdes bsgo ba dang /_dge 'dun gyi gnas brtan gyis bsgo ba'o/_/gzhan yang bsgo ba rnam pa gsum ste/_slob dpon gyis bsgo ba dang /_
[\[29a.2\]]mkhan pos bsgo ba dang /_dge 'dun gyis bsgo ba'o/_/gzhan yang bsgo ba la rnam pa gsum ste/_rgyal pos bsgo ba dang /_rkun pos bsgo ba dang /_rigs par byed pa'i rigs kyis bsgo ba'o/_/dge 'dun gyi zhal ta ba rnam pa gsum ste/_mkhas pa dang mkhas pa bas kyang mkhas 
[\[29a.3\]]pa dang mkhas pa bas mkhas pa'i yang mkhas pa rnams so/_/gzhan yang dge 'dun gyi zhal ta ba rnam pa gsum ste/_bskos pa dang /_ma bskos pa dang /_gnang ba'o/_/mdor na/_chad pa shes pa dbyung ba dang /_/rten pa mkhan po sdud pa dang /_/sman gnyis spang bar bya 
[\[29a.4\]]ba dang /_/rjes su gnang ba yul dang las/_/rgyu rnam pa bzhis na chad pa'i las dang yid mgu bar spyod pa'i dge slong gis zhag tu chad pa bgrang bar bya ste/_drang por gnas pa'i dge slong dang lhan cig skya rengs byung ba dang /_dge slong med pa'i gnas su song ste skya 
[\[29a.5\]]rengs byung ba dang /_ma tshang ba la chad pa med pa dang /_chad pa yid mgu ba dge slong rnams la brjod par mi 'dod pa rnams so/_/shes pa la rnam pa bzhi ste/_byung ba shes pa dang /_nyes pa shes pa dang /_nyes pa med pa shes pa dang /_langs pa shes pa'o/_/
[\[29a.6\]]bslang ba la rnam pa bzhi ste/_mthong bas bslang ba dang /_bshags pas bslang ba dang /_snga nas ma byas pas bslang ba dang /_mthol bas bslang ba'o/_/rton pa la rnam pa bzhi ste/_don la rton gyi yi ge la ma yin pa dang /_chos la rton gyi gang zag la ma yin pa 
[\[29a.7\]]dang /_nges pa'i don gyi mdo sde la rton gyi bkri ba'i don la ma yin pa dang /_ye shes la rton gyi rnam par shes pa la ma yin pa'o/_/mkhan po la rnam pa bzhi ste/_mkhan po chos kyis sdud la zang zing gis ma yin pa yang yod/_mkhan po zang zing gis sdud la chos 
[\[29b\]]
[\[29b.1\]]kyis ma yin pa yang yod/_mkhan po chos kyis kyang sdud cing zang zing gis kyang sdud pa yang yod/_mkhan po chos kyis kyang mi sdud cing zang zing gis ma yin pa yang yod do/_/de la mkhan po gang gis chos kyis sdud la zang zing gis ma yin pa de lta bu'i mkhan po la 
[\[29b.2\]]ni shes par bya ste gnas par bya'o/_/de la mkhan po gang zang zing gis sdud la chos kyis ma yin pa de lta bu'i mkhan po la ni bltas te 'gro bar bya'o/_/de la mkhan po gang chos kyis kyang sdud la zang zing gis kyang sdud pa de lta bu'i mkhan po ni gsher zin 
[\[29b.3\]]kyang nam 'tsho'i bar du gnas par gyis shig_/de la mkhan po gang chos kyis kyang mi sdud zang zing gis ma yin pa de lta bu'i mkhan po la ni ma 'gro zhes bsgo yang mi blta bar 'gro bar bya'o/_/bsdu ba'i dngos po bzhi ste/_sbyin pa dang /_tshig snyan pa dang /_
[\[29b.4\]]don spyad pa dang /_don mthun pa rnams so/_/sman rnam pa bzhi ste/_sman nyid mi rung la nyen kor mi rung ba yang yod/_sman nyid mi rung la nyen kor rung ba yang yod/_sman nyid rung la nyen kor mi rung ba yang yod/_sman nyid rung la nyen kor rung ba yang yod do/_/don gyi mthu bzhi 
[\[29b.5\]]la brten nas bcom ldan 'das kyis dge slong rnams kyi sman gnang ste/_dus kyi mthu dang /_yul gyi mthu dang /_gang zag gi mthu dang /_byung ba'i mthu'o/_/spang ba la rnam pa bzhi ste/_kha na ma tho ba dang /_chad pas gcad pa dang /_phan gdags pa dang /_dam 
[\[29b.6\]]pa'i chos la gnas pa'o/_/rjes su gnang ba rnam pa bzhi ste/_kha na ma tho ba med pa dang /_chad pas ma bcad pa dang /_phan gdags pa dang /_bde bar spyod pa'o/_/yul rnam pa bzhir de bzhin gshegs pa'i nyan thos kyi bslab pa bca' ste/_ye shes kyi yul dang /_
[\[29b.7\]]chos kyi yul dang /_gang zag gi yul dang /_cho 'phrul gyi yul lo/_/las rnam pa bzhi ste/_phan gdags pa'i las dang /_nan tur gyi las dang /_chad pa'i las dang /_spyod pa la gnas pa'i las rnams so/_/mdor na/_las la khas len dad pa dang /_/'jebs 
[\[30a\]]
[\[30a.1\]]par bcas pa'i las lnga dang /_/rnam dag las dang 'dul ba dang /_/nan tur chad pa de bzhin no/_/las khas blang ba rnam pa lnga ste/_bdag nyid kyi las byed pa dang /_mngon sum du gyur nas khas len pa dang /_dad pa 'bul ba dang /_rang gi lta ba khas brjod 
[\[30a.2\]]pa dang /_cang mi smra bar khas len pa rnams so/_/mtshams kyi nang du mngon sum du mi gnas pa lngas dad pa phyin pa'i las bya'i/_mang po mngon sum du 'dus pa'i nang du ni ma yin te/_rkun gnas dang /_so sor gnas pa dang /_mi gnas pa dang /_rjes su phyogs pa dang /_
[\[30a.3\]]dge slong ma sun phyung ba'o/_/ma byas par mi gnang ba'i las bya ba lnga ni gnas 'di zhes bya bar khyod la bya'o/_/'dir dge 'dun gyi nang du khyod la bya'o/_/gnas gzhan gyi dge 'dun dag gi nang du khyod la bya'o/_/nyes pa de lta bu khyod la bya'o/_/zhes des de la nyes pas 
[\[30a.4\]]bsdigs nas nyes pa rab tu bzhag ste/_dam dem dang bcas/_'jebs pa dang bcas/_gsob tu dbyung ba dang /_bcas par byas nas gtong ba'o/_/bshags pa'i las dang /_byin gyis brlabs pa'i las dang /_bsgo ba'i las dang /_rjes su gnang ba'i las dang /_
[\[30a.5\]]spyod pa la gnas pa'i las so/_/rnam par dag pa'i las lnga ste/_chad pa dang /_gzhi nas bslang ba'i chad pa dang /_yid mgu ba dang /_gzhi nas bslang ba'i yid mgu ba dang /_dbyung ba rnams so/_/gdul ba'i dngos po lnga ste/_bsdigs pa dang /_smad pa dang /_bskrad 
[\[30a.6\]]pa dang /_slar bsdum pa dang /_spang ba rnams so/_/smad pa'i dngos po rnam pa lnga ste/_bsdigs pa dang /_smad pa dang /_bskrad pa dang /_bsdum pa dang /_spang ba rnams so/_/chad pa'i las rnam pa lnga ste/_de dag nas spang ba'i bar du brjod par bya'o/_/mdor na/_dge 
[\[30a.7\]]'dun nang na spyod pa gnyis/_/gnas brtan bag med sgo gnyis dang /_/shen dman gyur dang rtsod pa dang /_/bdag dang bdag shes de bzhin no/_/dge 'dun gyi nang na spyod pa'i dge slong gis dge 'dun gyi drung du 'gro ba na chos rnam pa lngas dran pa nang du nye bar gzhag 
[\[30b\]]
[\[30b.1\]]ste/_dge 'dun gyi nang du 'gro bar bya'o/_/lnga gang zhe na/_rim gror bcas pa dang /_bsti stang du bcas pa dang /_'jigs pa'i dbang du 'gyur bar bcas pa dang /_dman pa'i yid du bcas pa dang /_phyag dar ba dang mnyam pa'i sems dang stan la 'dug par mkhas 
[\[30b.2\]]pa'o/_/dge 'dun gyi nang na spyod pa'i dge slong gis gzhan yang chos rnam pa lngas nang du dran pa nye bar gzhag ste/_dge 'dun gyi nang du 'gro bar bya'o/_/lnga gang zhe na/_byams pa'i sems dang /_phan pa'i sems dang /_snying brtse ba'i sems dang /_snyan 
[\[30b.3\]]par smra ba dang /_tshig rtsub po mi smra ba rnams so/_/dge 'dun gyi nang na chos ma yin par rtsod pa'ang yod de/_de la dge 'dun gyi nang na spyod pa'i dge slong gis chos dang mthun pa'i phyogs la brten par bya'o/_/yang na rang gi lta ba brjod nas stan las langs te 
[\[30b.4\]]'gro bar bya ste/_de'i gleng gzhi mi dkrug par rnal 'byor du brtson par gnas par bya'o/_/chos rnam pa lnga dang ldan pa'i gnas brtan gyi dge slong ni bsdigs par bya'o/_/tshar gcad par bya'o/_/spang bar bya'o/_/phyogs med par bya'o/_/sma dbab par bya'o/_/
[\[30b.5\]]spa gong bar bya'o/_/dogs pa dang /_the tshom dang /_'gyod pa rnams skye bar bya'o/_/dam dem du bcas/_'jebs par bcas/_gsog tu dbyung bar bcas par bya ste/_lnga gang zhe na/_tshul khrims ngan pa yin/_tshul khrims la nyes pa byung zhing log par lta ba yin/_
[\[30b.6\]]phyin ci log tu lta zhing ngo tsha med pa yin/_'khor ngo tsha med cing rgol ba dang /_slar rgol ba'i dge slong rnams 'thab pa dang /_mtshang 'dru ba dang /_'khon pa dang /_'khrugs pa rnams su bskul ba yin/_rgol ba dang /_slar rgol ba'i dge slong rnams chos ma yin pa 
[\[30b.7\]]la sten du 'jug pa'o/_/chos rnam pa lnga dang ldan pa'i dge slong ni dge bsnyen ma rnams kyis ma dad pa tshor bar bya bar rigs te/_lnga gang zhe na/_khyim pa rnams la kha zer ba dang /_khyim pa rnams la mi snyan par smra ba dang /_khyim pa rnams kyi skyon nas brjod pa dang /_khyim 
[\[31a\]]
[\[31a.1\]]pa rnams la don ma yin pa dang /_mi phan pa'i rnyed pa la zhugs pa yin no/_/gzhan yang chos rnam pa lnga dang ldan pa'i dge slong ni dge bsnyen phas ma dad pa tshor bar bya bar rigs te/_lnga gang zhe na/_sangs rgyas la ngan du brjod pa dang /_chos la ngan du 
[\[31a.2\]]brjod pa dang /_dge 'dun la ngan du brjod pa dang /_mi spyad pa spyod pa dang /_dge slong gi bslab pa la ma mos pa'o/_/chos rnam pa lnga dang ldan pa'i dge bsnyen ni dge 'dun gyi lhung bzed khas phub par 'os te/_lnga gang zhe na/_dge slong dag la kha zer ba dang /_
[\[31a.3\]]dge slong dag la mi snyan par smra ba dang /_dge slong dag la ngan du brjod pa dang /_dge slong rnams la mi phan pa dang /_don ma yin par byed pa dang /_rnyed par 'dod pa dang /_zhugs pa rnams yin no/_/gzhan yang chos rnam pa lnga dang ldan pa'i dge bsnyen ni dge 'dun 
[\[31a.4\]]gyi lhung bzed khas dbub par 'os te/_lnga gang zhe na/_sangs rgyas la ngan du brjod pa dang /_chos la ngan du brjod pa dang /_dge 'dun la ngan du brjod pa dang /_mi spyad pa spyod pa dang /_dge bsnyen gyi bslab pa la mi slob pa'o/_/chos rnam pa lnga dang ldan pa'i 'dul 
[\[31a.5\]]ba 'dzin pa ni rtsod pa zhi bar byed mi nus pa ste/_lnga gang zhe na/_shen dman par gyur pa dang /_log shig tu 'gro ba dang /_mang du smra bar gyur pa dang /_tshig kyal par smra ba dang /_mi phan pa sdud par gyur pa yin te/_de rnam pa lnga las dkar po'i phyogs su bzlog pa 
[\[31a.6\]]yang brjod par bya'o/_/gzhan yang chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa ste/_lnga gang zhe na/_'khrul pa 'dzin pa dang /_gsang ba'i tshig 'dzin pa dang /_tshig mang po 'dzin pa dang /_ma nges par 'dzin pa dang /_lan gsum 
[\[31a.7\]]gyi bar du dam bcar ma bcug par mchod pa yin te/_dkar po'i phyogs su bzlog par yang rnam pa lngar brjod par bya'o/_/gzhan yang chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus te/_lnga gang zhe na/_bdag gis smra ba mthar thug par mi 
[\[31b\]]
[\[31b.1\]]shes pa dang /_gzhan gyi tshig mthar mi 'byin pa dang /_mi nyan pa dang /_grags par mi byed pa yin te/_dkar po'i phyogs su yang bzlog pa rnam pa lngar brjod par bya'o/_/gzhan yang chos rnam pa lnga dang ldan pa'i 'dul ba 'dzin pa ni rtsod pa shin tu zhi bar byed mi 
[\[31b.2\]]nus pa yin te/_ma bsgo ba bsgo bar mi byed pa yin/_yang dag par ma bsgo ba yang dag par bsgo bar mi byed pa yin/_mi sems pa sems par mi byed pa yin/_rgol ba dang /_slar rgol ba'i dge slong rnams 'thab pa dang /_mtshang 'dru ba dang /_'khon pa dang /_
[\[31b.3\]]rtsod pa rnams su skul ba yin/_rgol ba dang slar rgol ba'i dge slong rnams chos ma yin pa'i phyogs la sten pa yin te/_rnam pa lnga las dkar po'i phyogs su bzlog par yang brjod par bya'o/_/mdor na/_rjes su bstan dang rtsod pa dang /_/las dang rgol ba 'dzin 
[\[31b.4\]]pa dang /_/chos ma yin pa mdo sde 'dul/_/ma bskos byung dang nyes de bzhin/_/chos rnam pa lnga dang ldan pa'i 'dul ba 'dzin pa ni rjes su ston par byed mi nus te/_lnga gang zhe na/_rjes su bstan pa'i ngag lnga mi shes pa dang /_slar rgol ba mi shes pa dang /_chos su 
[\[31b.5\]]rjes su sbyor ba mi shes pa dang /_chos ma yin pa'i rjes su sbyor ba mi shes pa dang /_yi dam ma bcas pa yin te/_slar dkar po'i phyogs su bzlog pa'ang rnam pa lngar brjod par bya'o/_/chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa yin te/_
[\[31b.6\]]lnga gang zhe na/_rtsod pa mi shes pa dang /_rtsod pa ci las byung ba mi shes pa dang /_rtsod pa bsdu ba mi shes pa dang /_rtsod pa zhi bar bya ba mi shes pa dang /_rtsod pa zhi bar byas kyang nyes pa phyis mi 'byung ba la mi mkhas pa yin te/_slar dkar po'i phyogs su bzlog pa'ang 
[\[31b.7\]]rnam pa lngar brjod par bya'o/_/chos rnam pa lnga dang ldan pa'i 'dul ba 'dzin pa ni las byed mi nus pa yin te/_lnga gang zhe na/_des don sbyin pa la shin tu rnam par ma dag cing gcig nas gcig tu bsgo ba yin te/_kun dga' bo dge tshul gyi tshig gis bsgo zhing 
[\[32a\]]
[\[32a.1\]]mdo sde'i tshig mi shes pa yin/_gsol ba'i las mi shes pa/_gsol ba dang gnyis kyi las mi shes pa/_gsol ba dang bzhi'i las mi shes pa yin/_bsgo ba'i las mi shes pa dang /_byin gyis brlabs pa'i las mi shes pa ste/_slar dkar 
[\[32a.2\]]po'i phyogs su bzlog pa'ang rnam pa lngar brjod par bya'o/_/chos rnam pa lnga dang ldan na rgol ba'i dge slong gis tshig mi gzung ba yin te/_lnga gang zhe na/_de'i don sbyin pa shin tu rnam par ma dag cing gcig nas gcig tu bsgo bar mi byed pa dang /_kun dga' bo'i dge tshul gyi 
[\[32a.3\]]tshig gis ston pa dang /_mdo sde'i gzhi mi shes pa dang /_ji ltar gsungs pa mi mngon pa'i gnas nas gsungs pa mi shes pa dang /_gang la gnas nas rnam par sbyong ba ste/_slar dkar po'i phyogs su bzlog pa'ang rnam pa lngar brjod par bya'o/_/chos rnam pa lnga dang 
[\[32a.4\]]ldan na slar rgol ba'i dge slong gi tshig gzung du mi rung ba yin te/_lnga gang zhe na/_rgol ba'i dge slong gis dris pa gzhan la gzhan gyi rngod pa dang /_gtam rlung skur ba dang /_dag pa'i dge slong la 'tshe ba dang /_phyogs la gnas nas nyes pa shes kyang nyes pa mi shes 
[\[32a.5\]]so zhes zer ba ste/_slar dkar po'i phyogs su bzlog pa'ang rnam pa lngar brjod par bya'o/_/chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa yin te/_lnga gang zhe na/_rgol ba dang /_slar rgol ba'i dge slong rnams chos ma yin pa'i phyogs la 
[\[32a.6\]]bsnyen par byed pa dang /_rgol ba dang /_slar rgol ba'i dge slong rnams 'thab pa dang /_mtshang 'dru ba dang /_'khon pa dang /_rtsod pa rnams la skul ba yin/_dge slong gzu bo rnams kyi mdo sde'i tshig mi nyan pa dang /_dge slong gtso bo rnams la skur pa 'debs pa dang /_
[\[32a.7\]]rtsod pa'i thog ma dang bar ma dang tha ma la mi mkhas pa yin te/_slar dkar po'i phyogs su bzlog pa'ang rnam pa lngar brjod par bya'o/_/chos rnam pa lnga dang ldan pa'i 'dul ba 'dzin pa ni mdo sde'i yon tan shes par mi nus pa yin te/_lnga gang zhe na/_mdo sde la mi mkhas pa yin 
[\[32b\]]
[\[32b.1\]]'dul ba la mi mkhas pa yin/_ma lta bu la mi mkhas pa dang /_rnam par 'byed pa la mi mkhas pa dang /_lung kha ton du ma lobs pa yin te/_slar dkar po'i phyogs su bzlog pa'ang rnam pa lngar brjod par bya'o/_/gzhan yang chos rnam pa lnga dang ldan pa'i 'dul 
[\[32b.2\]]ba 'dzin pa ni mdo sde'i yon tan shes par mi nus pa yin te/_lnga gang zhe na/_nyi tshe ba dang /_thams cad dang ldan pa'i 'dul ba mi shes pa dang /_re zhig pa dang /_dus thams cad pa'i 'dul ba mi shes pa dang /_nyes pa'i 'dul ba mi shes pa dang /_rtsod pa'i 'dul ba mi 
[\[32b.3\]]shes pa dang /_nyon mongs pa'i 'dul ba mi shes pa ste/_slar dkar po'i phyogs su bzlog pa'ang rnam pa lngar brjod par bya'o/_/chos rnam pa lnga dang ldan pa'i 'dul ba 'dzin pas mdo sde'i yon tan shes par mi nus te/_lnga gang zhe na/_nyes pa'i 'dul ba dang /_rtsod pa'i 
[\[32b.4\]]'dul ba dang /_nyi tshe ba dang /_thams cad dang ldan pa dang /_re zhig pa dang /_dus thams cad pa'i rnams la nges par ma gyur pa yin no/_/chos rnam pa lnga dang ldan pa'i 'dul ba 'dzin pa ni rtsod pa zhi bar byed mi nus pa yin te/_lnga gang zhe na/_ma bskos pa las zhi bar 
[\[32b.5\]]byed pa dang /_nyes pa mi ston pa dang /_chad pa'i las mi gcod pa dang /_rnam par dag pa nye bar mi ston pa dang /_'dis dge 'dun gyis bsgo ba bzhin ma byas par gyur pa ste/_slar dkar po'i phyogs su bzlog pa'ang rnam pa lngar brjod par bya'o/_/chos rnam pa lnga dang ldan 
[\[32b.6\]]pa'i 'dul ba 'dzin pa ni nyes pa ston par mi nus te/_lnga gang zhe na/_nyes pa mi shes pa dang /_nyes pa med pa mi shes pa dang /_lci ba mi shes pa dang /_yang ba mi shes pa dang /_'dis so sor thar pa'i mdo kha thon ma lobs pa yin te/_slar dkar po'i phyogs su bzlog 
[\[32b.7\]]pa'ang rnam pa lngar brjod par bya'o/_/gzhan yang chos rnam pa lnga dang ldan pa'i 'dul ba 'dzin pas nyes pa ston par mi nus te/_lnga gang zhe na/_byung ba mi shes pa dang /_bcas pa mi shes pa dang /_rjes su bcas pa mi shes pa dang /_spang ba mi shes pa dang /_rjes su gnang ba mi 
[\[33a\]]
[\[33a.1\]]shes pa ste/_slar dkar po'i phyogs su bzlog pa'ang rnam pa lngar brjod par bya'o/_/mdor na/_ldang dang las dang g.yogs pa dang /_/me byin pa dang mal stan rnams/_/sems 'khrugs pho mtshan khu ba dang /_/gaN+DI dang ni bskos pa'o/_/nyes 
[\[33a.2\]]pa ldang ba rnam pa lnga ste/_lnga gang zhe na/_gsol bas ldang ba dang /_gsol ba mi dgos pas ldang ba dang /_brdas ldang ba dang /_don dam pas ldang ba dang /_dge slong ma dang thun mong ma yin pa las 'das shing mtshan gyur pa'o/_/rgyu lngas na chos ma yin pa'i las 
[\[33a.3\]]dang 'dul ba ma yin pa'i las byas par 'gyur te/_lnga gang zhe na/_mngon sum du ma gyur par byed pa dang /_ma glengs pa dang /_dran par ma byas pa dang /_dngos po med pa dang /_yi dam ma bcas pa'o/_/rnam pa ldas na las byed pa'i dge slong mda' 'phangs 
[\[33a.4\]]pa bzhin du lus 'gyel te shi ma thag tu ngan song ngan 'gro log par ltung ba sems can dmyal bar skye ste/_lnga gang zhe na/_'dod pa'i phyir 'gro/_zhe sdang dang /_gti mug dang /_'jigs pa'i phyir 'gro/_las byas pa dang /_ma byas pa mi shes pa'o/_/rgyu lngas 
[\[33a.5\]]na dge slong gi pha rol nas ma byin pa blangs na phas pham pa'i nyes par 'gyur te/_lnga gang zhe na/_bdag gi bar 'du shes med par blangs pa dang /_skad cig brnya ba'i 'du shes med par blangs pa dang /_yid gcugs pa'i 'du shes med par blangs pa dang /_len 
[\[33a.6\]]pa na gzhan shes par byas nas ma blangs pa dang /_rku sems nye bar gnas pa yin te/_slar dkar po'i phyogs su bzlog pa'ang rnam pa lngar brjod par bya'o/_/mal stan mi spyad pa rnam pa lngar shes par bya ste/_lnga gang zhe na/_dud pa dang /_rdul khrod dang /_chu dang /_'dren 
[\[33a.7\]]pa dang /_drud pa dang lnga'o/_/rgyu lngas na sems 'khrugs par 'gyur te/_lnga gang zhe na/_gnyen bshes zad pa dang /_longs spyod zad pa dang /_khams ma mnyam pa dang /_mi ma yin pas brlams pa dang /_sngon gyi las kyi rnam par smin pa'o/_/gzhan yang rgyu lngas 
[\[33b\]]
[\[33b.1\]]na sems 'khrugs par 'gyur te/_lnga gang zhe na/_rlung bskyod pa dang /_mkhris pa dang /_bad kan dang /_'dus pa dang /_sngon gyi las kyi rnam par smin pa'o/_/gzhan yang rgyu lngas na sems 'khrugs te/_lnga gang zhe na/_mi ma yin pas brdeg pa dang /_mi ma yin 
[\[33b.2\]]pas sems 'khrugs pa dang /_mi ma yin pas mdangs phrogs pa dang /_khams ma mnyam pa dang /_sngon gyi las kyi rnam par smin pa'o/_/rgyu lngas 'dod chags dang ma bral ba'i pho mtshan las su rung bar 'gyur te/_bshang ba 'gags par gyur pa dang /_gci ba 'gags 
[\[33b.3\]]par gyur pa dang /_rlung 'gags par gyur pa dang /_srog chags u tsa ting kas zin par gyur pa dang /_'dod pa'i 'dod chags kyis kun tu dkris par gyur pa dang lnga'o/_/khu ba rnam pa lnga ste/_sngon po dang /_ser po dang /_dmar po dang /_bska ba dang /_sla ba dang 
[\[33b.4\]]lnga'o/_/gaN+DI brdung ba la rnam pa lnga ste/_dge 'dun thams cad kyi gaN+DI dang /_las kyi gaN+DI dang /_shi ba'i gaN+DI dang /_nyes pa'i gaN+DI dang /_spang ba'i gaN+DI dang lnga'o/_/dge 'dun thams cad kyi gaN+DI de ni rgyud gsum dang drag po gsum mo/_/las kyi gaN+DI ni rgyud 
[\[33b.5\]]gnyis dang drag po gcig go/_/shi ba'i gaN+DI ni rgyud gcig pa'o/_/nyes pa'i gaN+DI ni nam zhi bar gyur gyi bar du'o/_/spang ba'i gaN+DI ni khar gsil lo/_/chos rnam pa lnga dang ldan pa'i dge slong gis dge slong ma la lung bsgo bar bya ste/_lnga gang zhe na/_tshul khrims dang ldan 
[\[33b.6\]]par gyur pa dang /_mang du thos pa dang /_gnas brtan rgyal por gyur pa dang /_grong khyer gyi skad dang ldan par gyur pa dang /_des dge slong ma la lus kyis bskyod pas sun ma phyung bar gyur pa'o/_/ji ltar na tshul khrims dang ldan pa yin zhe na/_phas pham pa bzhi las gang 
[\[33b.7\]]yang rung ba 'das par ma gyur pa'o/_/ji ltar na mang du thos pa yin zhe na/_des so sor thar pa'i mdo bshad pa'am kha ton du byas par gyur pa'o/_/ji ltar na gnas brtan rgyal po lta bur gyur pa yin zhe na/_bsnyen par rdzogs nas lo nyi shu lon par gyur pa'am/_yang 
[\[34a\]]
[\[34a.1\]]na de las 'das pa'o/_/de ste dge slong ma la lus kyis bskyod pas sun phyung bar ma gyur tam/_yang na nyes pa de 'dis ji ltar chos bzhin du byas par gyur pa'o/_/sgo gnyis po rdzogs [{]s+ho[,]so[}]//_//sgo gsum po'i mdo bsdus pa ste/_rtsod dang mgu 
[\[34a.2\]]bar byed pa dang /_/nor rnyed gang zag de bzhin te/_/u pA li 'dul chad pa dang /_/rab 'byung sbyin pa de bzhin no/_/mdor na/_'khrug pa'i rtsa ba bsgo ba drug_/las dang bstan pa'ang de bzhin te/_/bstabs par bya ba nyams pa dang /_/bzlog par bya ba'ang de bzhin 
[\[34a.3\]]no/_/dge slong dag 'di la 'khrug pa'i rtsa ba ni drug ste/_dge slong khro zhing 'khon pa yang yod de/_dge slong dag dge slong khro zhing 'khon du 'dzin par gyur pa gang yin pa des ni ston pa la bla mar mi byed/_bkur stir mi byed/_phu dud du mi byed/_mchod par mi byed de/_
[\[34a.4\]]des ston pa la bsti stang du ma byas/_bla mar ma byas/_bkur stir ma byas/_phu dud du ma byas/_mchod par ma byas pas na chos mi mthong ngo /_/chos ma mthong bas dge 'dun la rim gror byed par mi spyod do/_/dge 'dun la rim gro med par spyad pas dge sbyong nyid 
[\[34a.5\]]la bag med par spyod do/_/dge sbyong nyid la bag med par spyod pas ji nas dge 'dun la 'thab pa dang /_mtshang 'dru ba dang /_'khon pa dang /_rtsod pa de lta bu skyed par 'gyur te/_'thab pa dang /_mtshang 'dru ba dang /_'khon pa dang /_rtsod pa rnams ni skye bo mang po 
[\[34a.6\]]la phan pa ma yin te/_skye bo mang po'i don ma yin gyi/_skye bo mang po la sdug bsngal bar byed do/_/lha dang mi rnams la yang don ma yin pa dang /_mi phan pa dang /_sdug bsngal bar byed do/_/dge slong [(]khyad [,]khyed [)]rnams la 'di lta bu'i rtsod pa'i rtsa ba nang ngam phyi rol na yod la bdag 
[\[34a.7\]]nyid kyis ma spangs par rjes su mthong ba dang /_de la khyed dang lhan cig tu mthun zhing shin tu dga' bar byos la rab tu dad pa'i brtson 'grus dang brtsal ba dang spro ba skyed cig_/spro ba bskyed nas rtsod pa'i rtsa ba de ma btang gi bar du dran pa dang /_shes pa mi gtang bar brtson 
[\[34b\]]
[\[34b.1\]]par byos shig_/de bzhin du dge slong khyed cag gis rtsod pa'i rtsa ba nang ngam phyi rol na yod pa ma spangs pa mthong na/_der khyed dang lhan cig tu mthun zhing dga' bar byos la sems kyis shin tu bsrung ba'i dran pas rtsod pa'i rtsa ba de'i nyes pa zad par ma gyur gyi bar du 
[\[34b.2\]]brtson par byos shig dang /_khyed kyi rtsod pa'i rtsa ba de yang dag par bcom nas phyis kyang mi 'byung bar 'gyur ro/_/khon du 'dzin pa ji lta ba de bzhin du 'chab pa dang /_'tshig pa dang /_phrag dog dang /_'jungs pa dang /_g.yo dang /_sgyu dang /_ngo tsha med pa dang /_mi 
[\[34b.3\]]'dzem pa dang /_rang gi lta ba snyems par gyur pa rnams yin te/_bab bab tu 'dzin pa spang dka' ba'i tshig rnams rgyas par brjod par bya'o/_/bsgo ba rnam pa drug ste/_sangs rgyas kyis bsgo ba dang /_dge 'dun gyis bsgo ba dang /_slob dpon gyis bsgo ba dang /_
[\[34b.4\]]mkhan pos bsgo ba dang /_rgyal pos bsgo ba dang /_rkun pos bsgo ba'o/_/dge bsnyen phas byar mi rung ba'i las drug ste/_sems can 'tshong ba dang /_mtshon cha 'tshong ba dang /_chang 'tshong ba dang /_dug 'tshong ba dang /_rgya skyegs kyi las dang /_'bru mar byed pa'i 
[\[34b.5\]]las so/_/nag por bstan pa drug ste/_'di ltar dge slong dag la dge slong zhig 'di skad du tshe dang ldan pa kho bos ni bcom ldan 'das las mngon sum du thos/_mngon sum du blangs te/_'di ni chos so/_/'di ni 'dul ba'o/_/'di ni ston pas bstan pa'o zhes zer na/_dge 
[\[34b.6\]]slong des smras pa de la spro bar yang mi bya/_smad par yang mi bya ste/_spro bar yang mi bya/_smad par yang mi bya bar tshig dang don dang 'bru rnams zung la mdo sde dang gtugs shing 'dul ba la ltos shig_/de ste mdo sde dang gtugs/_'dul ba la bltas kyang mdo sde dang yang mi 
[\[34b.7\]]mthun/_'dul ba las kyang mi 'byung chos nyid dang yang 'gal na dge slong de la 'di skad du ji ltar tshe dang ldan pa khyod kyi chos 'di ni bcom ldan 'das kyis ma gsungs so/_/yang na tshe dang ldan pas chos 'di log par bzung ngo /_/de lta bas na kho bos chos 'di mdo sde dang yang 
[\[35a\]]
[\[35a.1\]]gtugs/_'dul ba la yang bltas na/_mdo sde dang yang mi mthun/_'dul ba las kyang mi 'byung /_chos nyid dang yang 'gal bas 'di ni chos ma yin/_'di ni 'dul ba ma yin/_'di ni ston pas bstan pa ma yin par shes par byos la bor cig ces sgo 
[\[35a.2\]]shig_/gzhan yang dge slong dag la dge slong zhig 'di skad du tshe dang ldan pa dag gnas 'di zhes bya ba na gnas brtan du bcas so sor thar pa bcas pa'i dge slong gi dge 'dun chen po dag gnas te/_tshe dang ldan pa kho bos ni dge slong gi dge 'dun de dag las mngon sum du 
[\[35a.3\]]thos/_mngon sum du blangs pas 'di ni chos so/_/'di ni 'dul ba'o/_/'di ni ston pas bstan pa'o zhes zer na/_dge slong des de la spro ba dang /_smad par mi bya bar tshig dang don dang 'bru rnams zung la mdo sde dang gtugs shing /_'dul ba la ltos shig_/de ste 
[\[35a.4\]]mdo sde dang gtugs/_'dul ba la bltas kyang /_mdo sde dang yang mi mthun/_'dul ba las kyang mi 'byung la/_chos nyid dang 'gal na/_dge slong de la 'di skad du tshe dang ldan pa khyod kyis gnas brtan dang bcas/_so sor thar pa dang bcas pa'i dge slong gi 
[\[35a.5\]]dge 'dun gyi chos su 'du shes/_'dul bar 'du shes te chos ma yin 'dul ba ma yin pa smras so/_/yang na tshe dang ldan pa nyid kyis chos 'di la log par bzung ngo /_/de lta bas na chos 'di dag ni mdo sde dang yang gtugs/_'dul ba la yang bltas na mdo sde dang yang 
[\[35a.6\]]mi mthun/_'dul ba las kyang mi 'byung la chos nyid dang yang 'gal bas na 'di ni chos ma yin/_'di ni 'dul ba ma yin/_'di ni ston pas bstan pa ma yin par shes par byos la bor cig ces sgo shig_/gzhan yang dge slong zhig 'di skad du dge slong dag gnas 
[\[35a.7\]]'di zhes bya ba na dge slong mdo sde 'dzin pa/_'dul ba 'dzin pa/_ma lta bu 'dzin pa mang zhig gnas te/_tshe dang ldan pa dge slong de dag la bdag gis mngon sum du thos/_mngon sum du blangs te/_'di ni chos so/_/'di ni 'dul ba'o/_/'di ni ston pas bstan 
[\[35b\]]
[\[35b.1\]]pa'o zhes zer ba nas/_dge slong de la 'di skad ces bya ba smros shig ces bya ba'i bar du snga ma de bzhin te/_ji ltar tshe dang ldan pa dge slong de dag gis ni chos su 'du shes/_'dul bar 'du shes te/_chos ma yin pa dang /_'dul ba ma yin par smras so/_/yang 
[\[35b.2\]]na tshe dang ldan pa nyid kyis chos 'di dag log par bzung ngo /_/'di ltar chos 'di mdo sde dang gtugs/_'dul ba la bltas na mdo sde dang yang mi mthun/_'dul ba las kyang mi 'byung /_chos nyid dang yang 'gal te/_'di ni chos ma yin/_'dul ba ma yin/_
[\[35b.3\]]ston pas bstan pa ma yin par shes par byos la bor cig ces sgo shig_/gzhan yang dge slong zhig dge slong dag la 'di skad du tshe dang ldan pa gnas 'di zhes bya ba'i nang na dge slong gi gnas brtan gyi nang nas gnas brtan gang yang rung ba dang /_gtso bo'i nang na gtso 
[\[35b.4\]]bo gang yang rung ba'i dge slong dag gnas te/_tshe dang ldan pa dge slong de dag las bdag gis mngon sum du thos/_mngon sum du bzung bas na 'di ni chos so/_/'di ni 'dul ba'o/_/'di ni ston pas bstan pa'o zhes bya ba nas/_dge slong de la 'di skad smros shig 
[\[35b.5\]]ces bya ba'i bar du snga ma bzhin te/_ji ltar tshe dang ldan pa gnas brtan gyi nang na gnas brtan gang yang rung ba dang /_gtso bo'i nang na gtso bo gang yang rung ba'i dge slong gis 'di la/_chos su 'du shes 'di la 'dul bar 'du shes te chos ma yin/_'dul ba ma yin par 
[\[35b.6\]]smras so/_/yang na tshe dang ldan pa nyid kyis chos 'di log par bzung ngo /_/zhes bya ba nas shes par byos la bor cig ces bya ba'i bar du snga ma bzhin no/_/gzhan yang dge slong zhig la dge slong zhig gis 'di skad ces smras te/_tshe dang ldan pa gnas 'di zhes bya ba na 
[\[35b.7\]]dge bsnyen dad pa yid ches pa zhig yod de/_tshe dang ldan pa kho bos ni dge bsnyen de las mngon sum du thos/_mngon sum du blangs na 'di ni chos so/_/'di ni 'dul ba'o/_/'di ni ston pas bstan pa'o zhes bya ba nas/_dge slong de la 'di skad ces smros shig 
[\[36a\]]
[\[36a.1\]]ces bya ba'i bar du snga ma bzhin no/_/ji ltar tshe dang ldan pa khyod dge bsnyen gyis chos su 'du shes/_'dul bar 'du shes nas chos ma yin pa dang /_'dul ba ma yin par smras so/_/yang na ni tshe dang ldan pa nyid kyis chos 'di dag log par bzung ngo zhes bya 
[\[36a.2\]]ba nas shes par byos la bor cig ces bya ba'i bar du snga ma bzhin no/_/gzhan yang dge slong dag la dge slong zhig 'di skad smras te/_tshe dang ldan pa kho bos ni lha rnams las mngon sum du thos te/_'di ni chos so/_/'di ni 'dul ba'o/_/'di ni ston pas bstan 
[\[36a.3\]]pa'o zhes bya ba nas/_dge slong de la 'di skad smros shig ces bya ba'i bar du snga ma bzhin te/_ji ltar tshe dang ldan pa khyod la lha rnams kyis chos su 'du shes/_'dul bar 'du shes nas chos ma yin pa dang /_'dul ba ma yin par smras so/_/yang na tshe dang ldan pa nyid 
[\[36a.4\]]kyis chos 'di dag log par bzung ngo zhes bya ba nas shes par byos la bor cig ces bya ba'i bar du snga ma bzhin no/_/bstan pa chen po drug ces bya ba ni 'di ltar dge slong dag la dge slong zhig 'di skad du tshe dang ldan pa bdag gis bcom ldan 'das las mngon sum du thos/_mngon 
[\[36a.5\]]sum du blangs te/_'di ni chos so/_/'di ni 'dul ba'o/_/'di ni ston pas bstan pa'o zhes zer na/_dge slong des smras pa de la spro bar yang mi bya smad par mi bya ste/_spro bar mi bya smad par mi bya bar tshig dang don dang 'bru rnams bzung ste mdo sde dang gtugs par bya'o/_/
[\[36a.6\]]'dul ba la blta bar bya'o/_/de ste mdo sde dang gtugs/_'dul ba la bltas kyang mdo sde dang mthun/_'dul ba las kyang 'byung /_chos nyid dang yang mi 'gal na dge slong de la 'di skad du smros shig_/ji ltar tshe dang ldan pa chos 'di dag ni bcom ldan 'das kyis 
[\[36a.7\]]gsungs te/_tshe dang ldan pas kyang chos de dag legs par bzung ngo /_/de lta bas na chos 'di dag mdo sde dang gtugs/_'dul ba la bltas na mdo sde dang yang mthun/_'dul ba las 'byung la/_chos nyid dang yang mi 'gal bas na/_'di ni chos so/_/'di ni 'dul 
[\[36b\]]
[\[36b.1\]]ba'o/_/'di ni ston pas bstan pa yin par shes par byos la gzung bar bya'o/_/lung bsgo ba chen po 'di drug rgyas par dkar po'i phyogs su yang de bzhin du brjod par bya'o/_/bstabs pa rnam pa drug ste/_dge slong la bstabs pa dang /_dge slong ma la bstabs 
[\[36b.2\]]pa dang /_gnyis ka la bstabs pa dang /_so sor bstabs pa dang /_gang zag la bstabs pa dang /_sems bskyed pas bstabs pa'o/_/gzhan yang bstabs pa drug ste/_dad pas bstabs pa dang /_yongs su dag pas bstabs pa dang /_zang zing 
[\[36b.3\]]bstabs pa dang /_yo byad bstabs pa dang /_sman bstabs pa dang /_dus su bstabs pa'o/_/nyams pa drug ste/_bdag nyams pa dang /_gzhan nyams pa dang /_tshul khrims nyams pa dang /_lta ba nyams pa dang /_spyod pa nyams pa dang /_'tsho ba 
[\[36b.4\]]nyams pa'o/_/phun sum tshogs pa drug ste/_bdag phun sum tshogs pa dang /_gzhan phun sum tshogs pa dang /_tshul khrims phun sum tshogs pa dang /_lta ba phun sum tshogs pa dang /_spyod pa phun sum tshogs pa dang /_'tsho ba phun sum tshogs 
[\[36b.5\]]pa'o//_//'dul ba gzhung dam pa/_bam po nyi shu bdun pa/_mdor na/_mgu bar byed dang rku ba dang /_/mngon sum gyur pa de bzhin te/_/nyams par gyur dang ma gyur dang /_/las rnams drug dang bstan pa'o/_/mgu bar byed ces 
[\[36b.6\]]bya ba ni ston pa dang tshangs pa mtshungs par spyod pa mkhas pa rnams la bdag gi lus byams pa dang ldan pa nye bar gnas par gyur cig ces bya ba'i chos 'di ni mgu bar byed pa ste/_dga' bar byed/_bla mar byed pa yid du 'ong ba dga' bar bya ba dang /_bla mar bya ba dang /_
[\[36b.7\]]bkur stir bya ba dang /_bsgom par bya ba dang /_gzung bar bya ba dang /_mthun par bya ba dang /_mi 'khon par bya ba dang /_mi rtsod par bya ba dang /_dngos po gcig tu 'gyur ba'i phyir ngag gi las byams pa dang /_yid kyi las byams pa 'jug go/_/gang chos 
[\[37a\]]
[\[37a.1\]]bzhin du chos kyi rnyed pa de chung ngu na lhung bzed kyi nang du 'ongs pa'am/_lhung bzed kyi 'khor du gtogs pa de lta bu'i rnyed pa ni tshangs pa mtshungs par spyod pa mkhas pa rnams dang thun mong bar spyad par bya'o zhes bya ba'i chos 'di ni mgu bar byed pa'o/_/dngos 
[\[37a.2\]]po gcig tu 'gyur ba'i phyir 'jug go zhes bya ba'i bar du snga ma bzhin te/_gang tshul khrims 'di dag ma ral ba/_ma zhig pa/_ma 'dres pa/_rnyog pa can du ma gyur pa/_ma nyams pa/_skyon med pa/_legs par rdzogs pa/_legs par mnos pa/_mkhas pa 
[\[37a.3\]]rnams kyis bstod pa de lta bu'i tshul khrims la tshangs pa mtshungs par spyod pa mkhas pa rnams dang lhan cig tu tshul khrims thun mong du gyur cig ces bya ba'i chos 'di ni mgu bar byed pa'o/_/gcig tu 'gyur ba'i phyir 'jug go zhes bya ba'i bar du snga ma bzhin te/_'phags 
[\[37a.4\]]pa rnams sdug bsngal yang dag par zad par bya ba dang /_sdug bsngal gyi mthar phyin par bya ba'i phyir 'byung bar byed pa dang /_nges par byung ba'i lta ba gang yin pa de tshangs pa mtshungs par spyod pa mkhas pa rnams dang lhan cig tu lta ba la thun mong bar gyur cig ces bya ba'i 
[\[37a.5\]]chos 'di ni mgu bar byed pa ste/_gcig tu 'gyur ba'i phyir 'jug go zhes bya ba'i bar du snga ma bzhin no/_/rku ba drug la 'jab bus rku ba dang /_sgyus rku ba dang /_mthus rku ba dang /_phyir sbyin no zhes nas rku ba dang /_brnogs te rku ba dang /_gzhan la bsdos 
[\[37a.6\]]nas rku ba'o/_/gnas drug mngon sum du gyur pa la bsnyen par rdzogs par bya ste/_ston pa mngon sum du gyur pa dang /_chos mngon sum du gyur pa dang /_dge 'dun mngon sum du gyur pa dang /_yongs su dag pa mngon sum du gyur pa dang /_slob dpon mngon sum du 
[\[37a.7\]]gyur pa dang /_mkhan po mngon sum du gyur pa'o/_/chos drug ni ston pas bstan pa nyams par byed pa'i rgyur 'gyur te/_las la dga' bar gyur pa dang /_smra ba la dga' bar gyur pa dang /_nyal ba la dga' ba dang /_'du 'dzi'i gtam la dga' ba dang /_rnyed pa dang 
[\[37b\]]
[\[37b.1\]]bkur sti dang grags pa mi spong ba la dga' zhing mi spong ba la mos pas spong ba la mi dga' zhing rnal 'byor du mi 'jug pa dang /_sgom pa la mi dga' zhing sgom pa la mi mos par gyur pas sgom pa la mi dga' zhing rnal 'byor du mi 'jug pa'o/_/chos drug ni ston pas bstan 
[\[37b.2\]]pa mi nyams pa'i rgyur 'gyur te/_las la mi dga' bar gyur pa dang /_smra ba la mi dga' ba dang /_nyal ba la mi dga' ba dang /_'du 'dzi'i gtam la mi dga' ba dang /_rnyed pa dang bkur sti la mi dga' zhing /_spong ba la dga' zhing spong ba la mos par gyur 
[\[37b.3\]]pas spong ba la dga' zhing rnal 'byor du 'jug pa dang /_sgom pa la dga' zhing sgom pa la mos par gyur pas sgom pa la dga' zhing sgom pa la mos te rnal 'byor du 'jug pa'o/_/chos de drug ni ston pas bstan pa'i rgyur 'gyur te/_dge slong khyed cag gis shes par 
[\[37b.4\]]byos shig_/chos 'di dag ni kun tu 'dod chags pa'i rgyur 'gyur/_kun tu zhe sdang ba dang /_kun tu gti mug pa dang /_kun tu sbyor ba dang /_kun tu nyon mongs pa dang /_rab tu spros pa rnams kyi rgyur 'gyur ba 'di ni chos ma yin/_'di ni 'dul ba ma yin/_'di ni 
[\[37b.5\]]ston pas bstan pa ma yin gyis khyed kyis rtogs par shes par gyis shig_/chos drug ni ston pas bstan pa'i rgyur 'gyur te/_dge slong dag khyed kyis 'di dag shes par gyis shig_/chos 'di dag ni kun tu 'dod chags pa'i rgyur mi 'gyur/_kun tu zhe mi sdang ba dang /_kun 
[\[37b.6\]]tu gti mi mug pa dang /_kun tu mi sbyor ba dang /_rnam par byang ba dang /_ma spros pa rnams kyi rgyur 'gyur ba 'di ni chos so/_/'di ni 'dul ba'o/_/'di ni ston pas bstan pa ste khyod kyis rtogs par byos shig_/gzhan yang chos de drug ni ston pas bstan pa'i rgyur 'gyur 
[\[37b.7\]]te/_dge slong dag khyed kyis 'di dag shes par gyis shig_/chos 'di dag ni chog mi shes pa'i rgyur 'gyur te/_mgu mi myong ba dang /_dgang dka' ba dang /_gso dka' ba dang /_'dod pa mang ba rnams kyi rgyur 'gyur ba 'di ni chos ma yin/_'di ni 'dul ba ma yin/_
[\[38a\]]
[\[38a.1\]]'di ni ston pas bstan pa ma yin gyis khyod kyis rtogs par shes par gyis shig_/chos de drug ni ston pas bstan pa'i rgyur 'gyur te/_dge slong dag khyed kyis 'di dag shes par gyis shig_/chos 'di dag ni chog shes pa'i rgyur 'gyur te/_mgu sla 
[\[38a.2\]]ba dang /_gso sla ba dang /_dgang sla ba dang /_'dod pa mi mang ba'i rgyur 'gyur ba 'di ni chos so/_/'di ni 'dul ba'o/_/'di ni ston pas bstan pa ste/_khyod kyis gtan la bab par shes par gyis shig_/mdor na/_nor dang stobs dang zhi gnas dang /_/
[\[38a.3\]]nyams pa dag dang gos rnams dang /_/yon tan 'gro bar mi byed dang /_/chos min dge 'dun spyod pa'o/_/nor bdun te dad pa'i nor dang /_tshul khrims kyi nor dang /_khrel yod pa'i nor dang /_'dzem pa'i nor dang /_thos pa'i nor dang /_gtong ba'i nor dang /_
[\[38a.4\]]shes rab kyi nor dang bdun no/_/stobs bdun te/_dad pa'i stobs dang /_brtson 'grus kyi stobs dang /_dran pa'i stobs dang /_ting nge 'dzin gyi stobs dang /_shes rab kyi stobs dang /_khrel yod pa'i stobs dang /_'dzem pa'i stobs so/_/rtsod pa zhi bar byed pa'i 
[\[38a.5\]]chos bdun te/_mngon sum du 'dul ba dang /_dran pas 'dul ba dang /_ma rmongs pas 'dul ba dang /_tshul shing gang mang ba dang /_de'i dngos po nyid tshol ba dang /_dam bcas 'jug pa dang /_rtswa 'ding ba lta bu rnams so/_/nyams pa'i chos bdun te/_sangs rgyas la rim gro 
[\[38a.6\]]med par spyod pa dang /_chos dang /_dge 'dun dang /_bslab pa dang /_bag yod pa dang /_gding ba dang /_ting nge 'dzin rnams la rim gro med par spyod pa'o/_/nyams pa med pa'i chos bdun te/_sangs rgyas la rim gro dang bcas par spyod pa dang /_chos dang /_
[\[38a.7\]]dge 'dun dang /_bslab pa dang /_bag yod pa dang /_gding ba dang /_ting nge 'dzin rnams la rim gro dang bcas pa spyod pa'o/_/gos su rung ba bdun te/_bal dang /_ldum bu sha na ka dang /_ras bal dang /_zar ma dang /_rtswa du gu la ka dang /_rtswa ko Ta ba ka dang /_
[\[38b\]]
[\[38b.1\]]srin bal rnams so/_/gos su mi rung ba bdun te/_rnga mo'i bal dang /_ba lang gi bal dang /_re'u bal dang /[ {]ri dgas [,]ri dwags [}]kyi bal dang /_'bri'u bal dang /_'dres pa dang /_thags su ma btags pa rnams so/_/'dul ba 'dzin pa'i gang zag la yon tan bdun yod 
[\[38b.2\]]de/_rgyal ba'i nang gi mdzod srung ba yin/_rang gi tshul khrims kyi phung po shin tu bsrungs shing shin tu sbas pa yin/_lung nod cing ston pa'i rag gzhan la ma lus pa yin/_'khor bzhi 'du bar gyur pa yin/_the tshom skyes pa'i gang zag rnams kyi skyabs su gyur pa yin/_
[\[38b.3\]]dge 'dun gyi nang du 'jigs pa med par spyod pa dang /_sems la snang ba mang du spyod pa yin no/_/dge slong 'gro bar mi bya ba'i spyod yul bdun te/_shen pa'i khyim dang /_rgyan po 'gyed pa'i khyim dang /_smad 'tshong ma'i khyim dang /_chang 'tshong ba'i khyim dang /_rol 
[\[38b.4\]]mo mkhan gyi khyim dang /_rgyal po'i pho brang dang /_rigs ngan gyi khyim mo/_/dam pa'i chos ma yin pa bdun te/_chos ma yin pa mi shes par gyur pa dang /_don mi shes pa dang /_dus mi shes pa dang /_tshod mi shes pa dang /_bdag nyid mi shes pa dang /_'khor 
[\[38b.5\]]mi shes pa dang /_gang zag pha rol dang tshu rol mi shes par gyur pa'o/_/dge 'dun gyi nang na spyod pa'i dge slong chos bdun dang ldan pa ni dge 'dun gyi nang du spyod par mi bya ste/_spro thung zhing mi srun par gyur pa dang /_mang du smra bar gyur pa dang /_tshig zlos shing smra bar 
[\[38b.6\]]gyur pa dang /_ma gtsigs par smra bar gyur pa dang /_tshu rol mi shes par gyur pa yin no/_/dam pa'i chos bdun te/_chos shes par gyur pa dang /_don shes par gyur pa dang /_dus shes par gyur pa dang /_tshod shes par gyur pa dang /_bdag nyid shes par 
[\[38b.7\]]gyur pa dang /_'khor shes par gyur pa dang /_gang zag mi mdza' ba mang bar gyur pa dang /_rtsod pa'i thog ma dang bar ma dang tha ma la mi mkhas par gyur pa dang /_'dra ba dang mi 'dra ba mi shes pa'o/_/bdun po rdzogs so//_//mdor na/_rnyed pa gtan pa dbyung 
[\[39a\]]
[\[39a.1\]]ba dang /_/lham bya ba yang de bzhin te/_/'jig rten gyi ni chos brgyad dang /_/dbyen dang rtsa ba med de bzhin/_/rnyed pa brgyad kyi mdo bar ma ste/_mtshams dang bya ba gnas dang ni/_/dbyar dang dge 'dun lnga po dang /_/gang zag mngon sum gyur pa 
[\[39a.2\]]dang /_/so so'i yul gyi brgyad po'o/_/mtshams kyi nang du phul ba'i rnyed pa dang /_bya ba'i tshe phul ba'i rnyed pa dang /_gnas pa'i tshe phul ba'i rnyed pa dang /_dbyar gyi rnyed pa dang /_dge 'dun gyi bcas pa'i rnyed pa dang /_gang zag gi bcas pa'i rnyed pa dang /_
[\[39a.3\]]mngon sum du gyur pa'i rnyed pa dang /_so sor gyur pa'i rnyed pa dang /_brgyad yin no/_/ma lta bu'i gnas las gtan pa dbyung ba'i rgyur 'gyur ba brgyad de song ba dang /_'dzin pa dang /_slar mi 'ong snyam pa dang /_chud gsan pa dang /_thos pa dang /_mtshams las 
[\[39a.4\]]'das pa dang /_re thag chad pa dang /_gsol ba'i las dang brgyad yin no/_/dge slong gis bcang bar mi bya ba'i lham brgyad de/_rtswa ku sha las byas pa'i lham dang /_mun tsa las byas pa'i lham dang /_bal pa dza las byas pa'i lham dang /_'bra go las byas pa'i lham 
[\[39a.5\]]dang /_smyug ma las byas pa'i lham dang /_spa'i lo ma las byas pa'i lham dang /_gro ba'i lham mo/_/gzhan yang dge slong gis bcang bar mi bya ba'i lham brgyad de/_skud pa las byas pa'i lham dang /_sgra dang bcas pa'i lham dang /_ko ba las byas pa'i lham dang /_
[\[39a.6\]]shing lham dang /_ba so las byas pa'i lham dang /_lcags las byas pa'i lham dang /_rin po che las byas pa'i lham dang /_shun phrags las byas pa'i lham rnams so/_/'jig rten gyi chos brgyad de/_rnyed pa dang /_ma rnyed pa dang /_grags pa dang /_ma grags 
[\[39a.7\]]pa dang /_smad pa dang /_bstod pa dang /_bde ba dang /_sdug bsngal ba rnams so/_/dge 'dun dbye bar 'gyur ba'i chos brgyad la/_'di lta ste/_chos so/_/chos ma yin no zhes bya ba dang /_'dul ba'o 'dul ba ma yin no zhes bya ba dang /_ltung ba'o ltung ba ma yin 
[\[39b\]]
[\[39b.1\]]no zhes bya ba dang /_lci ba'o yang ba'o zhes bya ba dang /_lhag ma dang bcas pa'o/_/lhag ma ma lus so zhes bya ba dang /_mthol bar bya ba'o/_/bsdam par bya ba'o zhes pa dang /_'dul ba las 'das pa'o/_/log par bshad par 'gro ba'o zhes bya ba dang /_mi dge ba'o/_/
[\[39b.2\]]lung du mi ston pa'o zhes bya ba rnams so/_/rnam pa brgyad kyis na rtsa ba med pas smad par 'gyur te/_'khon pa dang /_spro thung ba dang /_khro ba dang /_mi srun pa dang /_yid mi dga' ba dang /_mgu dka' ba dang /_phrag dog dang /_ser sna'o/_/mdor na/_gang zag 
[\[39b.3\]]brtag par bya ba dang /_/rgol ba dang ni slar rgol dang /_/'dul ba rdul dang rnam pa brgyad/_/so sor thar pa gzhag pa'o/_/gang zag brtag pa rnam pa brgyad de/_spyod pa dang /_spyod yul dang /_mdza' ba dang /_grogs dang /_'tsho ba dang /_thos pa dang /_lus 
[\[39b.4\]]kyi las dang /_ngag gi las rnams so/_/gang zag ji lta ba de bzhin du rgol ba dang phyir rgol ba yang shes par bya'o/_/chos brgyad kyis 'dod chags 'dul ba'i mthar phyin par 'gyur ba ni 'phags pa'i lam yan lag brgyad pa ste/_yang dag pa'i lta ba dang /_yang 
[\[39b.5\]]dag pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin rnams so/_/ji ltar 'dod chags 'dul ba'i mthar phyin 
[\[39b.6\]]par 'gyur ba de bzhin du zhe sdang 'dul ba dang /_gti mug 'dul ba'i mthar phyin par 'gyur ba yang de bzhin no/_/rdul lta bu brgyad de/_bca' ba rdul lta bu dang /_bza' ba rdul lta bu dang /_btung ba rdul lta bu dang /_bldag pa rdul lta bu dang /_bzhib pa rdul 
[\[39b.7\]]lta bu dang /_sman rdul lta bu dang /_rdul nyid kyi rdul dang brgyad do/_/chos ma yin pa'i so sor thar pa gzhag pa brgyad de/_rtsa ba med bzhin du byas pa'i tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa dang /_
[\[40a\]]
[\[40a.1\]]rtsa ba med pas ma byas pa'i tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa rnams so/_/chos dang ldan pa'i gso sbyin gzhag pa brgyad de/_rtsa ba dang bcas pas byas pa'i tshul khrims nyams pa 
[\[40a.2\]]dang /_lta ba nyams pa dang /_spyod pa nyams pa dang /_'tsho ba nyams pa dang /_rtsa ba dang bcas pas ma byas pa'i tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa rnams so/_/mdor na/_u pA li dang ma 'gags 
[\[40a.3\]]dang /_/gau tas gau ta mI rid de/_/ma gnas rigs pa ma yin pa/_/gnod pa dang ni 'dul ba'o/_/bcom ldan 'das la tshe dang ldan pa u pA lis 'di skad ces gsol to/_/bcom ldan 'das ji ltar bdag gis chos dang 'dul ba 'tshal bar 'gyur ba de lta 
[\[40a.4\]]bu'i chos bdag la mdor bshad na legs so zhes gsol pa dang /_bcom ldan 'das kyis tshe dang ldan pa u pA li la 'di skad ces bka' stsal to/_/u pA li chos gang 'thab pa'i rgyur 'gyur ba dang /_mtshang 'dru ba'i rgyur 'gyur ba dang /_'khon pa'i rgyur 'gyur ba 
[\[40a.5\]]dang /_rtsod pa'i rgyur 'gyur ba dang /_so sor smra ba'i rgyur 'gyur ba dang /_mi mthun par smra ba'i rgyur 'gyur ba dang /_mi sdud pa'i rgyur 'gyur ba dang /_dran pa nyams pa'i rgyur 'gyur ba dang /_du mar 'gyur ba'i rgyur 'gyur ba ste/_de lta bu la 'di ni chos ma 
[\[40a.6\]]yin/_'di ni 'dul ba ma yin/_'di ni ston pas bstan pa ma yin par shin tu rtogs par gyis shig_/u pA li chos gang mi 'thab pa'i rgyur 'gyur ba dang /_mtshang mi 'dru ba dang /_mi 'khon pa dang /_mi rtsod pa dang /_so sor mi smra ba dang /_mthun par smra ba 
[\[40a.7\]]dang /_sdud pa dang /_dran pa ma nyams pa dang /_dngos po gcig tu 'gyur ba 'di rnams la 'di ni chos so/_/'di ni 'dul ba'o/_/'di ni ston pas bstan pa yin par shin tu rtogs par gyis shig_/u pA li brgyad po ji lta ba de bzhin no/_/ma 'gags 
[\[40b\]]
[\[40b.1\]]pa la yang nag po dang dkar po'i phyogs su brgyad du brjod par bya'o/_/gleng gzhi ni mnyan du yod pa na ste/_de'i tshe na gau ta mI skye dgu'i bdag mo chen mo bcom ldan 'das ga la ba der song ste phyin pa dang /_bcom ldan 'das kyi zhabs la mgo bos phyag 'tshal nas phyogs 
[\[40b.2\]]gcig tu 'dug go/_/phyogs gcig tu 'dug nas gau ta mI skye dgu'i bdag mo chen mos bcom ldan 'das la 'di skad ces gsol to/_/bcom ldan 'das bdag gis ji ltar chos dang 'dul ba 'tshal bar 'gyur ba de lta bu'i chos bdag la bshad na legs so zhes de skad 
[\[40b.3\]]gsol pa dang /_bcom ldan 'das kyis gau ta mI skye dgu'i bdag mo chen mo la 'di skad ces bka' stsal to/_/gau ta mI chos gang kun tu 'dod chags pa'i rgyur 'gyur gyi kun tu 'dod chags med pa'i rgyur ma yin/_kun tu zhe sdang ba'i rgyur 'gyur gyi kun tu zhe sdang med pa'i rgyur 
[\[40b.4\]]ma yin/_kun tu gti mug gi rgyur 'gyur gyi kun tu gti mug med pa'i rgyur ma yin/_kun tu sbyor ba'i rgyur 'gyur gyi kun tu mi sbyor ba'i rgyur ma yin/_kun tu nyon mongs pa'i rgyur 'gyur gyi rnam par byang ba'i rgyur ma yin/_'dod chen che ba'i rgyur 'gyur gyi 'dod chen mi 
[\[40b.5\]]che ba'i rgyur ma yin/_chog mi shes pa'i rgyur 'gyur gyi chog shes pa'i rgyur ma yin/_dgang dka' ba'i rgyur 'gyur gyi dgang sla ba'i rgyur ma yin/_gso dka' ba'i rgyur 'gyur gyi gso sla ba'i rgyur ma yin te/_'di dag ni chos ma yin/_'dul ba ma yin/_ston pas 
[\[40b.6\]]bstan pa ma yin par shin tu rtogs par byos shig_/gau ta mI chos gang kun tu 'dod chags med pa'i rgyur 'gyur gyi kun tu 'dod chags kyi rgyur ma yin/_kun tu zhe sdang med pa'i rgyur 'gyur gyi kun tu zhe sdang gi rgyur ma yin/_kun tu gti mug med pa'i rgyur 'gyur gyi kun tu gti 
[\[40b.7\]]mug gi rgyur ma yin/_kun tu mi sbyor ba'i rgyur 'gyur gyi kun tu sbyor ba'i rgyur ma yin/_rnam par byang ba'i rgyur 'gyur gyi kun tu nyon mongs pa'i rgyur ma yin/_'dod chen mi che ba'i rgyur 'gyur gyi 'dod chen che ba'i rgyur ma yin/_chog shes pa'i rgyur 'gyur gyi chog mi shes pa'i 
[\[41a\]]
[\[41a.1\]]rgyur ma yin/_dgang sla ba'i rgyur 'gyur gyi dgang dka' ba'i rgyur ma yin/_gso sla ba'i rgyur 'gyur gyi gso dka' ba'i rgyur ma yin te/_de dag la 'di ni chos so/_/'di ni 'dul ba'o/_/'di ni ston pas bstan pa'o zhes shin tu rtogs par shes par 
[\[41a.2\]]byos shig_/gau ta mI'i skye dgu'i bdag mo chen mo la ji skad gsungs pa/_de bzhin du mdo brjod par bya'o/_/brgyad pa rdzogs so//_//gnas dgu ste/_ston pa la gnas pa dang /_chos la gnas pa dang /_dge 'dun la gnas pa dang /_slob dpon la 
[\[41a.3\]]gnas pa dang /_mkhan po la gnas pa dang /_bla ma la gnas pa dang /_gnas la gnas pa dang /_gang zag la gnas pa dang /_yul la gnas pa'o/_/mi rigs pa'i gnas dgu ste/_dgra bcom pa zag pa zad pas shes bzhin du srog chags 'tsho ba dang 'bral 
[\[41a.4\]]bar byed pa mi rigs pa dang /_ma byin par len pa dang /_mi tshangs par spyod pa 'khrig pa'i chos la sten pa dang /_shes bzhin du [{]brdzun [,]rdzun [}]du smra ba dang /_sbags pa la kun tu spyod par 'dod cing za ba dang /_shes bzhin du bslab pa las 'da' bar byed pa dang /_bslab 
[\[41a.5\]]pa phul zhing 'babs par byed pa dang /_'di las phyi rol gzhan du ston pa tshol ba dang /_mo dang ltas kyis rnam par 'dag par yid ches kyi las kyis ma yin pa rnams su mi rigs pa'o/_/'dod pa'i dngos po dgu ste/_'di ni bdag la gnod par 'dod do/_/mi phan 
[\[41a.6\]]par 'dod do/_/mi bde bar 'dod do/_/bde ba dang ldan pa 'dod pa ma yin no/_/skyid pa dang mi ldan par 'dod pa'o/_/'dis bdag la gnod par byas so/_/byed do/_/byed par 'gyur ro snyam nas des de la gnod par byed do/_/gang yang bdag la gnod par 
[\[41a.7\]]'dod pa/_mi phan par 'dod pa/_mi bde bar 'dod pa/_bde bar 'dod pa ma yin no/_/skyid pa dang ldan par mi 'dod de/_'dis mi gnod par 'dod/_phan par 'dod/_bde bar 'dod/_bde ba dang ldan par 'dod/_skyid pa la bde bar 'dod de/_'dis de la gnod 
[\[41b\]]
[\[41b.1\]]pa ma byas so/_/mi byed do/_/byed par mi 'gyur ro zhes des de la gnod par byed do/_/su zhig yang bdag la mi gnod par 'dod/_phan par 'dod pa/_bde bar 'dod pa/_bde ba dang ldan par 'dod pa/_skyid pa dang ldan par 'dod pa de la 'di gnod par 'dod/_
[\[41b.2\]]mi phan par 'dod/_mi bde bar 'dod/_bde ba dang mi ldan par 'dod/_skyid pa dang mi ldan par 'dod la gnod par byed do/_/gnod par byed pa dgu 'dul ba ste/_'di ni bdag la gnod par 'dod/_mi phan par 'dod/_mi bde bar 'dod/_bde ba dang 
[\[41b.3\]]mi ldan par 'dod/_skyid pa dang mi ldan par 'dod/_'dis ni bdag la gnod pa byas so/_/byed do/_/byed par 'gyur ro snyam nas des de la gnod pa skyed pa slar 'jil bar byed do/_/gang yang bdag la gnod par 'dod pa/_mi phan par 'dod pa/_mi bde bar 
[\[41b.4\]]'dod pa/_bde ba dang mi ldan par 'dod pa/_skyid pa dang mi ldan par 'dod pa de la 'di gnod par mi 'dod/_phan par 'dod/_bde bar 'dod/_bde ba dang ldan par 'dod/_skyid pa dang ldan par 'dod de/_de la 'dis gnod pa ma byas/_mi byed/_byed par 
[\[41b.5\]]mi 'gyur ro snyam nas de 'di snyam du bdag 'di ltar gyur cig_/'di ltar ma gyur par gzhan las thob par ga la 'gyur snyam du bsams nas/_des de la gnod pa skyed pa slar 'jil bar byed do/_/yang gang bdag la mi gnod par 'dod pa/_phan par 'dod pa/_bde ba dang ldan par 'dod 
[\[41b.6\]]pa/_skyid pa dang ldan par 'dod pa de la 'di gnod par 'dod/_mi phan par 'dod/_bde ba dang mi ldan par 'dod/_skyid pa dang mi ldan par 'dod pa de la 'dis gnod pa byas/_byed byed par 'gyur ro snyam pa las de yang 'di snyam du bdag 'di ltar gyur cig 'di ltar ma gyur cig par 
[\[41b.7\]]gzhan las thob par ga la 'gyur snyam du bsams nas/_des de la gnod pa skyed pa slar 'jil bar byed do/_/dgu pa rdzogs [{]s+ho[,]so[}]//_//mdor na/_'dul ba ma yin rnam gnyis dang /_/'dul ba la yang rnam gsum ste/_/sbyin dang bsdu bar bya ba dang /_/
[\[42a\]]
[\[42a.1\]]yon tan rnams ni tha ma'o/_/'dul ba ma yin pa bcu ni mi dge ba bcu'i las kyi lam ste/_srog gcod pa dang /_ma byin par len pa dang /_'dod pas log par spyod pa dang /[ {]brdzun [,]rdzun [}]du smra ba dang /_phra ma dang /_tshig rtsub mo dang /_tshig 'khyal ba 
[\[42a.2\]]dang /_ngan du sems pa dang /_chags pa dang /_log par lta ba'o/_/gzhan yang 'dul ba ma yin pa bcu ni log pa'i yan lag bcu ste/_log par lta ba dang /_log par rtog pa dang /_log par smra ba dang /_log pa'i las kyi mtha' dang /_log par 'tsho ba 
[\[42a.3\]]dang /_log par rtsol ba dang /_log pa'i dran pa dang /_log pa'i ting nge 'dzin dang /_log pa'i rnam par grol ba dang /_log pa'i ye shes so/_/'dul ba bcu ni dge ba'i las kyi lam bcu ste/_srog gcod pa las slar ldog pa dang /_ma byin pa len pa las 
[\[42a.4\]]slar ldog pa dang /_'dod pas log par spyod pa las slar ldog pa dang /[ {]brdzun [,]rdzun [}]du smra ba las slar ldog pa dang /_phra ma las slar ldog pa dang /_tshig rtsub mo smra ba las slar ldog pa dang /_tshig 'khyal ba smra ba las slar ldog pa dang /_ngan du sems pa dang /_chags pa 
[\[42a.5\]]dang /_log par lta ba rnams las slar ldog pa rnams so/_/gzhan yang 'dul ba bcu ni yang dag pa'i yan lag bcu ste/_yang dag par lta ba dang /_yang dag par rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho 
[\[42a.6\]]ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin dang /_yang dag pa'i rnam par grol ba dang /_yang dag pa'i ye shes so/_/gzhan yang 'dul ba bcu ste/_sangs rgyas kyi dus su byung ba dang /_dus thams cad du byung 
[\[42a.7\]]ba dang /_nyi tshe ba'i dus su byung ba dang /_thams cad du 'gro ba dang /_dus kyi 'dul ba dang /_yul gyi 'dul ba dang /_gang zag gi 'dul ba dang /_gnas kyi 'dul ba dang /_rtsol ba'i 'dul ba dang /_nyon mongs pa'i 'dul ba'o/_/bsdu ba bcu ste/_lhung 
[\[42b\]]
[\[42b.1\]]bzed bsdu ba dang /_chos gos bsdu ba dang /_sman bsdu ba dang /_zang zing bsdu ba dang /_mal stan bsdu ba dang /_mdo sde bsdu ba dang /_'dul ba bsdu ba dang /_ma lta bu bsdu ba dang /_yongs su dag pa bsdu ba dang /_nyes pa las ldang ba bsdu ba'o/_/sbyin pa bcu ste/_
[\[42b.2\]]lhung bzed sbyin pa dang /_chos gos sbyin pa dang /_sman sbyin pa dang /_zang zing sbyin pa dang /_mal stan sbyin pa dang /_mdo sde sbyin pa dang /_'dul ba sbyin pa dang /_ma lta bu sbyin pa dang /_yongs su dag pa sbyin pa dang /_nyes pa las ldang ba sbyin pa ste/_'di dag 
[\[42b.3\]]kyang bsdu ba'i dngos po bcu por shes par bya'o/_/'dul ba 'dzin pa'i gang zag la yon tan bcu ste/_byung ba shes pa dang /_bcas pa shes pa dang /_rjes su bcas pa shes pa dang /_mi gnang bar shes pa dang /_rjes su gnang bar shes pa dang /_nga'i phyogs 
[\[42b.4\]]der snang bar grags pa dang /_snang bar gyur pa dang /_rab tu snang bar gyur pa dang /_nga'i phyogs de ma stongs par grags pa dang /_'dul ba 'dzin pa'i gang zag de lta bu phyogs gang na gnas pa de'i phyogs su de bzhin gshegs pa phrin las chung bar 'gyur ro/_/mdor 
[\[42b.5\]]na/_chad pa'i las dang mngon sum du/_/bar chad bsnyen par rdzogs pa dang /_/gleng ba dag dang bzhi pa dang /_/yid du 'ong dang rnam drug go/_/chad pa'i las bcu ste/_bsdigs pa dang /_smad pa dang /_bskrad pa dang /_bsdum pa dang /_ma mthong zhes bya ba'i 
[\[42b.6\]]gzhi nas bslang ba'i chad pa dang /_gnas nas dbyung ba dang /_gso sbyong gzhag pa dang /_dgag dbye gzhag pa dang /_gsol bar brjod pa gzhag pa dang /_yid mgu ba dang bcu'o/_/mngon sum du gyur nas bsnyen par rdzogs par 'gyur ba bcu ste/_ston pa 
[\[42b.7\]]mngon sum du gyur nas bsnyen par rdzogs par 'gyur ba dang /_sangs rgyas mngon sum du gyur pa dang /_chos mngon sum du gyur pa dang /_mkhan po mngon sum du gyur pa dang /_slob dpon mngon sum du gyur pa dang /_bsnyen par rdzogs par 'dod pa mngon sum du gyur 
[\[43a\]]
[\[43a.1\]]pa dang /_bsnyen par rdzogs par 'dod pa'i yo byad mngon sum du gyur pa dang /_yongs su dag pa mngon sum du gyur pa dang /_gsol ba mngon sum du gyur pa dang /_las mngon sum du gyur pa rnams so/_/bsnyen par rdzogs pa'i bar chad du 'gyur ba bcu 
[\[43a.2\]]ste/_ma ning du gyur pa dang /_dge slong ma sun phyung ba dang /_pha bsad pa dang /_ma bsad pa dang /_dgra bcom pa bsad pa dang /_dge 'dun phye ba dang /_de bzhin gshegs pa la ngan sems kyis khrag phyung ba dang /_rkun gnas dang /_sngar nyes pa byung ba dang /_
[\[43a.3\]]sngar 'khrugs pa dang /_mu stegs can du song ba rnams so/_/bsnyen par rdzogs pa bcu ste/_de bzhin gshegs pa las slob dpon med par bsnyen par rdzogs pa dang /_ye shes mngon par rtogs nas bsnyen par rdzogs pa lnga dang /_'od srung chen pos ston pa la khas 
[\[43a.4\]]blangs te bsnyen par rdzogs pa dang /_so da yas dris pa'i lan lon par shes nas bsnyen par rdzogs pa dang /_gau ta mI skye dgu'i bdag mo chen mo bla ma'i chos khas blangs pas bsnyen par rdzogs pa dang /_chos sbyin ma phrin pas bsnyen par rdzogs pa dang /_mtha' 'khob 
[\[43a.5\]]tu 'dul ba 'dzin pa dang /_lngas bsnyen par rdzogs pa dang /_slob dpon med mkhan po med par bsnyen par rdzogs pa dang /_dge slong tshur shog ces gsungs pas bsnyen par rdzogs pa dang /_gsol ba dang bzhi'i las kyis bsnyen par rdzogs pa'o/_/gleng ba 
[\[43a.6\]]la bcu ste/_dus dang dus ma yin pa dang /_bden pa dang /_mi bden pa dang /_don dang ldan pa dang /_don dang mi ldan pa dang /_snyan pa dang /_tshig rtsub mo dang /_byams par ldan pa dang /_zhe sdang du ldan pa'o/_/chos bcu dang ldan pas gzhan la gleng bar 
[\[43a.7\]]bya ste/_tshul khrims dang ldan par gyur pa dang /_mang du thos pa dang /_brtson 'grus brtsams pa dang /_dran pa nye bar gnas pa dang /_shes rab dang ldan pa dang /_dus su gleng gi dus las 'das par ma yin pa dang /_bden pa ste mi bden pa ma yin pa dang /_don 
[\[43b\]]
[\[43b.1\]]dang ldan pa ste/_don dang mi ldan pa ma yin pa dang /_snyan pa ste tshig rtsub mo ma yin pa dang /_byams pa dang ldan pas te/_zhe sdang dang ldan pa ma yin pa'o/_/gzhan yang chos bcu dang ldan pas gzhan la gleng bar bya ste/_tshul khrims dang ldan par gyur pa dang /_mang 
[\[43b.2\]]du thos pa dang /_brtson 'grus brtsams pa dang /_ma g.yengs pa dang /_shes rab dang ldan pa dang /_dus su gleng gi dus las 'das par ma yin pa dang /_bden pa ste mi bden pa ma yin pa dang /_don dang ldan pa ste don dang mi ldan pa ma yin pa dang /_snyan pa ste tshig 
[\[43b.3\]]rtsub pos ma yin pa dang /_byams pa dang ldan pa ste zhe sdang dang ldan pas ma yin pa'o/_/gzhan yang chos bcu dang ldan pas gzhan la gleng bar bya ste/_tshul khrims dang ldan pa dang /_mang du thos pa dang /_brtson 'grus brtsams pa dang /_dran pa nye bar gnas pa dang /_so 
[\[43b.4\]]sor brtags pa'i stobs su gyur pa dang /_dus su gleng gi dus las 'das par ma yin pa dang /_bden pa ste mi bden pas ma yin pa dang /_don dang ldan pa ste don dang mi ldan pas ma yin pa dang /_ngag snyan pa ste rtsub pos ma yin pa dang /_byams pa dang ldan pa ste zhe 
[\[43b.5\]]sdang dang ldan pas ma yin pa'o/_/chos bcu dang ldan pa'i dge slong ni tshangs pa mtshungs pa rnams la dga' bar 'gyur te/_tshul khrims dang ldan pa dang /_mang du thos pa dang /_brtson 'grus brtsams pa dang /_dran pa nye bar gnas pa dang /_shes rab dang ldan pa dang /_
[\[43b.6\]]mi slob pa'i tshul khrims kyi phung po dang ldan par gyur pa dang /_shes rab kyi phung po dang /_ting nge 'dzin gyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po dang ldan par gyur pa'o/_/ji ltar dga' bar gyur pa de bzhin 
[\[43b.7\]]du gnyis po yid du 'ong ba la yang bcur brjod par bya'o/_/gsum po bla mar byas pa yang bcur brjod par bya'o/_/bzhi po mos par bya ba la yang bcur brjod par bya'o/_/lnga po mchod pa la yang bcur brjod par bya'o/_/drug po bstod pa la yang bcur brjod par bya'o/_/
[\[44a\]]
[\[44a.1\]]mdor na/_rab tu byung dang bzhi po ste/_/rnam par grol dang phun sum dang /_/yon tan de bzhin sbyin pa dang /_/gso sbyin rnams kyi gzhag pa'o/_/chos bcu dang ldan pas rab tu dbyung bar bya/_bsnyen par rdzogs par bya/_gnas sbyin par bya ste/_
[\[44a.2\]]bsnyen par rdzogs nas lo bcu bcu lon nam de las lhag pa yang rung ba dang /_lhan cig spyod pa dang nye gnas rnams kyang rung ste/_nad g.yog byed du 'jug par nus pa dang /_lhan cig spyod pa dang nye gnas la 'gyod pa skyes na slar sel ba'am sel bar byed du 'jug par 
[\[44a.3\]]nus pa dang /_lhan cig spyod pa dang nye gnas rnams sdig pa dang ldan pa'i rnam pa zhig byung na slar gtong ngam slar gtong du 'jug nus pa dang /_lhan cig spyod pa dang nye gnas yul der gnas par mi dga' na yul gzhan du gtang bar nus pa dang /_tshul khrims dang ldan pa dang /_
[\[44a.4\]]mang du thos pa dang /_brtson 'grus brtsams pa dang /_dran pa nye bar gnas pa dang /_shes rab dang ldan pa'o/_/gzhan yang chos bcu dang ldan pas rab tu dbyung bar bya/_bsnyen par rdzogs par bya/_gnas sbyin par bya ste/_bcu gang zhe na/_nyes pa shes pa dang /_
[\[44a.5\]]nyes pa med par shes pa dang /_lci ba shes pa dang /_yang ba shes pa dang /_des so sor thar pa'i mdo kha ton du slob par gyur pa dang /_slob pa'i tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_
[\[44a.6\]]rnam par grol ba'i ye shes mthong ba'i phung po dang ldan par gyur pa'o/_/gzhan yang chos bcu dang ldan pas rab tu dbyung bar bya/_bsnyen par rdzogs par bya/_gnas sbyin par bya ste/_byung ba shes/_bcas pa shes/_rjes su bcas pa shes/_ma gnang ba shes/_
[\[44a.7\]]rjes su gnang ba shes/_bar chad du 'gyur ba shes/_bar chad du mi 'gyur ba shes/_lung bsgo ba yin/_rjes su ston pa yin/_gnas bcur 'jug nus pa yin no/_/gzhan yang chos bcu dang ldan pas rab tu dbyung bar bya/_bsnyen par rdzogs par bya/_gnas 
[\[44b\]]
[\[44b.1\]]sbyin par bya ste/_dad pa phun sum tshogs pa yin/_tshul khrims phun sum tshogs pa yin/_thos pa phun sum tshogs pa dang /_gtong ba phun sum tshogs pa dang /_shes rab phun sum tshogs pa dang /_tshul khrims phun sum tshogs pa dang /_ting nge 'dzin phun sum 
[\[44b.2\]]tshogs pa dang /_shes rab phun sum tshogs pa dang /_rnam par grol ba phun sum tshogs pa dang /_rnam par grol ba'i ye shes mthong ba phun sum tshogs pa'o/_/chos bcus na rnam par grol bar yang dag par 'jug pa'i rgyur 'gyur te/_slob pa'i tshul khrims kyi 
[\[44b.3\]]phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye shes mthong ba'i phung po dang /_mi slob pa'i tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam 
[\[44b.4\]]par grol ba'i phung po dang /_rnam par grol ba'i ye shes mthong ba'i phung po'o/_/phun sum tshogs pa bcu ste/_ston pa phun sum tshogs pa dang /_chos phun sum tshogs pa dang /_dge 'dun phun sum tshogs pa dang /_slob dpon phun sum tshogs pa dang /_mkhan 
[\[44b.5\]]po phun sum tshogs pa dang /_tshul khrims phun sum tshogs pa dang /_thos pa phun sum tshogs pa dang /_shes rab phun sum tshogs pa dang /_rnam par grol ba phun sum tshogs pa dang /_rnam par grol ba'i ye shes mthong ba phun sum tshogs pa'o/_/yon tan bcu 
[\[44b.6\]]ste/_dge 'dun bsdu ba dang /_dge 'dun la dge ba dang /_dge 'dun bde bar spyod pa dang /_khrel med pa'i gang zag rnams la nan tur bya ba dang /_khrel yod pa'i rnams la bde bar spyod pa dang /_mngon par ma dad pa'i rnams mngon par dad par bya ba dang /_mngon par dad 
[\[44b.7\]]pa'i rnams phyi phyir dad par bya ba dang /_da ltar gyi tshe 'di'i zag pa rnams bsdam pa dang /_tshe phyi ma'i phyir 'byung ba'i rnams rab tu gzhom pa dang /_tshangs par spyod pas rjes su phan gdags pa dang /_tshangs par spyod pa dang mthun par bya ba'i phyir nga'i tshangs par 
[\[45a\]]
[\[45a.1\]]spyod pa ring du gnas par 'gyur zhing skye bo mang po la phan zhing rgyas par lha dang mi rnams la yang dag par bstan pa'i bar du yon tan de bcu de bzhin gshegs pas gzigs pas nyan thos rnams la bslab pa'i gnas bcas so/_/sbyin du mi rung ba bcu ste/_
[\[45a.2\]]gang zag gang yang rung ba cig gis gang zag gcig la sbyin pa byin pa de gzhan la yang byin na chos dang mi ldan pa byin la chos dang mi ldan pas blangs te mi rung bar spyod pa'o/_/gang zag gcig la sbyin pa byin pa dge 'dun la yang dbul na chos dang mi ldan par byin 
[\[45a.3\]]la chos dang mi ldan pa blangs pa ste mi rung bar spyod pa'o/_/de bzhin du gang zag gnyis la sbyin pa byin la gang zag gcig la byin nam mang po'am dge 'dun gnyis la byin na chos dang mi ldan par byin la chos dang mi ldan par blangs te mi rung bar spyod pa'o/_/de ltar gang 
[\[45a.4\]]zag gcig la byin nam/_gnyis la'am/_mang po'am/_dge 'dun la phul na chos dang mi ldan par byin la chos dang mi ldan par blangs te mi rung bar spyod pa'o/_/de bzhin du dge 'dun la sbyin pa byin la gcig la'am/_gnyis la'am/_mang po la'am/_dge 
[\[45a.5\]]'dun la phul na chos dang mi ldan par byin la chos dang mi ldan par blangs te/_mi rung bar spyod pa'o/_/de bzhin du dge slong gi dge 'dun la sbyin pa byin la dge slong ma'i dge 'dun la byin nam/_dge slong gi dge 'dun la sbyin pa byin pa dge 'dun gnyis ka la 
[\[45a.6\]]phul lam/_dge slong ma'i dge 'dun la sbyin pa byin pa dge slong gi dge 'dun la phul lam/_dge slong ma'i dge 'dun la sbyin pa byin pa dge 'dun gnyis ka la phul lam/_dge 'dun gnyis ka la sbyin pa byin pa dge 'dun sde gnyis gzhan la phul lam/_dge 
[\[45a.7\]]'dun phyogs dang gzhan gyi phyogs su tha dad par gnas la phyogs gcig la sbyin pa byin pa phyogs gnyis po la phul na chos dang mi ldan pa byin la chos dang mi ldan pas blangs pa ste mi rung bar spyod pa'o/_/de dag las slar bzlog na sbyin pa rung ba bcu dang dkar po'i 
[\[45b\]]
[\[45b.1\]]phyogs su brjod par bya'o/_/chos dang ldan pa'i gso sbyin gzhag pa bcu ste/_phas pham par gyur pa dang /_phas pham par gyur pa'i gtam la zhugs pa dang /_bslab pa phul bar gyur pa dang /_bslab pa 'bul ba'i gtam la zhugs pa dang /_dge 'dun la smad pa 
[\[45b.2\]]dang /_dge 'dun la smad pa'i gtam la zhugs par gyur pa dang /_tshul khrims nyams par gyur pa dang /_lta ba nyams par gyur pa dang /_spyod pa nyams par gyur pa dang /_'tsho ba nyams par gyur pa'o/_/mdor na/_rgol ba rnams dang skabs dbye dang /_/gzung bar 
[\[45b.3\]]bya dang zhi ba gnyis/_/rgol bar byed dang nyes pa dang /_/mngon sum byung ba chad pa'o/_/rgol ba'i dge slong gis don gzung bar 'dod na gnas bcur bsam pa shin tu bsams/_dpyad pa shin tu dpyad/_brtag pa shin tu brtags la don gzung bar bya'o/_/bcu 
[\[45b.4\]]gang zhe na/_bdag gis don gzung bar 'dod pa de bden pas don de 'dzin tam/_'on te mi bden pas don de gzung ba'i dus la 'bab bam/_'on te dus la ma bab/_don gzung ba de skabs su bab bam/_'on te skabs su ma bab/_don de gzung ba de don dang ldan 
[\[45b.5\]]pa'am 'on te don dang mi ldan/_de la mthong ba'am/_thos pa'am/_dogs pa'am/_lus kyi nyes pa'am/_ngag gi nyes pa'am/_de dag gis smra bar bya/_tshe dang ldan pa 'di mi dge ba'i gnas nas bslang ste/_dge ba'i gnas su 'jog nus sam snyam du 
[\[45b.6\]]bsams pa'o/_/lan 'debs pa'i dge slong gis kyang gnas bcur bsam pa shin tu bsams/_dpyad pa shin tu dpyad/_brtag pa shin tu brtags la/_slar rgol ba'i dge slong la skabs dbye ste/_bcu gang zhe na/_ci tshe dang ldan pa tshul khrims dang ldan 
[\[45b.7\]]nam 'on te ma yin khrel ba can nam/_'gyod pa can nam/_sdom pa can nam/_bslab pa la 'dod pa can nam/_mang du thos pa/_thos pa 'dzin pa/_'chang ba can nam/_'dul ba dang lhag pa'i 'dul ba la shin tu mkhas pa'am/_lung kha ton lobs 
[\[46a\]]
[\[46a.1\]]pa yin nam/_ci tshe dang ldan pa gzu bo'i dngos po yod dam snyam du sems pa'o/_/u pA li de la 'dul ba 'dzin pa'i gzu bos kyang gnas bcur bsam pa shin tu bsams/_dpyad pa shin tu dpyad/_brtag pa shin tu brtags la rtsod pa gzung 
[\[46a.2\]]bar bya'o/_/bcu gang zhe na/_ci bdag rtsod pa de thog ma byung ba la mkhas sam/_ci bdag rtsod pa de thog ma byung ba'i nang du ma gtogs sam/_ci bdag la gzu bo'i dngos po yod dam/_rgol ba dang lan glon pa'i dge slong de dag bdag gis tshig nyan tam/_
[\[46a.3\]]bdag gis rgol ba dang /_lan glon pa'i dge slong de dag la chos bzhin bsgo bar nus sam/_bdag gis rgol ba dang lan glon pa'i dge slong de dag gis ltung ba rnam par sbyong nus sam/_bdag gis rgol ba dang /_lan glon pa'i dge slong de dag la nan tur bya 
[\[46a.4\]]nus sam/_bdag gis rtsod pa 'di chos bzhin 'dul ba bzhin ston pas bstan pa bzhin nye bar zhi bar bya nus sam/_bdag gis rgol ba dang /_lan glon pa'i dge slong de dag mi dge ba'i gnas nas bslang ste/_dge ba'i gnas su rab tu gzhog nus sam/_
[\[46a.5\]]bdag gis rtsod pa 'di ci nas phyin chad mi 'byung bar 'gyur ba de lta bur nye bar zhi bar byed nus sam snyam du bsams pa'o/_/de la u pA li gzu bo 'dul ba 'dzin pas rtsod pa gzung bar 'dod na gnas bcur bsam pa shin tu bsams/_dpyad pa shin tu dpyad/_brtag 
[\[46a.6\]]pa shin tu brtags la rtsod pa zhi bar bya'o/_/bcu gang zhe na/_bdag gis 'dir 'chad pa'i gsung skad du smras pa de zin pa'i mdo sde 'dzin pa 'dul ba 'dzin pa/_ma lta bu 'dzin pa'i dge slong dge 'dun gyi nang na yod par 'gyur ram/_dge 'dun 'di dag gi nang na dge 
[\[46a.7\]]slong rtsod pa 'di ji ltar chos dang /_ji ltar 'dul ba dang /_ji ltar ston pas bstan pa de ltar zhi bar byed pa bdag gi zla yod dam/_dge 'dun 'di dag gi nang na dge slong rtsod pa 'di phyi phyir rnam par mi 'phel bar 'gyur ba bdag gi zla yod dam/_dge 'dun 'di dag 
[\[46b\]]
[\[46b.1\]]gi nang na dge slong gang rtsod pa 'di chos bzhin zhi bar bya ste phyin chad mi 'byung bar byed pa'i bdag gi zla yod dam/_dge 'dun 'di dag gi nang na dge slong gang rgol ba dang lan glon pa'i dge slong 'di dag la rtsod pa 'di rgyal po'i 'khor du 'gyed pa/_nges pa'i rigs der 
[\[46b.2\]]'gyed par gyur cig ces nas chos bzhin du bzlog par bya'o snyam du bsam pa yod dam/_ci bdag gis rtsod pa 'di dge 'dun 'di'i nang du zhi bar byed nus sam/_bdag gis rtsod pa 'di zhi bar bya ba phyi rol du btsal dgos par mi 'gyur grang /_bdag gis 
[\[46b.3\]]rtsod pa 'di la rgol ba dang lan glon pa'i dge slong de dag gnas nas gnas su 'dong mi dgos par nus par 'gyur ram/_bdag gis rtsod pa 'di ji ltar phyin chad mi 'byung ba'i chos su de lta bur zhi bar nus sam snyam du bsams pa'o/_/u pA li chos bcu dang ldan 
[\[46b.4\]]pa'i 'dul ba 'dzin pas rtsod pa byung ba zhi bar byed nus so/_/bcu gang zhe na/_sangs rgyas kyis gsungs pa'i mdo sde ston nus par 'gyur ba dang /_nyan thos kyis bshad pa'i mdo sde 'chad pa dang /_sangs rgyas kyi dus byung ba'i mdo sde 'chad pa dang /_dus 
[\[46b.5\]]thams cad du byung ba'i mdo sde 'chad pa dang /_phyogs gcig pa'i mdo sde 'chad pa dang /_nag por gsungs pa dang dkar por gsungs pa'i mdo sde 'chad pa dang /_mdo'i lugs 'tshal nas mdo 'chad pa thams cad du 'gro ba'i mdo sde 'chad pa dang /_mthun pa'i mdo 
[\[46b.6\]]sde 'chad pa dang /_'dul ba dang mthun pa'i mdo sde 'chad nus pa'o/_/u pA li gzu bo 'dul ba 'dzin pas rtsod pa bzung nas rnam pa bcus nye bar zhi bar bya'o/_/bcu gang zhe na/_dge slong rgol ba shes par bya/_dge slong lan 'debs pa shes par bya/_dge slong 
[\[46b.7\]]rgol ba dpyad par bya/_lan glon pa'i dge slong dpyad par bya/_rgol ba'i dge slong yi dam bcar gzhug_/lan glon pa'i dge slong yi dam bcar gzhug_/rgol ba'i dge slong gtan la 'bebs su gzhug_/lan glon pa'i dge slong gtan la 'bebs su gzhug_/
[\[47a\]]
[\[47a.1\]]rgol ba'i dge slong ldang bar byed du gzhug_/lan glon pa'i dge slong ldang bar byed du gzhug go/_/chos bcu dang ldan na 'dul ba 'dzin pa nyes pa rnam par ston nus te/_bcu gang zhe na/_nyes pa lci ba shes/_yang ba shes/_lhag ma dang bcas pa 
[\[47a.2\]]shes/_lhag ma med pa shes/_gnas ngan len shes/_gnas ngan len ma yin pa shes/_bcas pa shes/_ma bcas pa shes/_bshags pa shes/_bsdam par bya ba shes pa'o/_/chos bcu dang ldan pa'i 'dul ba 'dzin pa ni las byed nus pa yin te/_
[\[47a.3\]]bcu gang zhe na/_mngon du gyur pa'i las shes/_mngon du ma gyur pa'i las shes/_skabs ma bye ba'i las shes/_skabs bye ba'i las shes/_gleng bar rigs pa shes/_mi gleng bar rigs pa shes/_dran par bya bar rigs pa shes/_mi dran par bya bar rigs 
[\[47a.4\]]pa shes/_gtan tshigs su rigs par shes/_gtan tshigs su mi rigs par shes pa'o/_/chos bcu dang ldan pa'i 'dul ba 'dzin pas rtsod pa zhi bar byed nus pa yin te/_bcu gang zhe na/_byung ba ma nor bar byed pa yin/_bcas pa ma nor bar byed pa yin/_
[\[47a.5\]]rjes su bcas pa ma nor bar byed pa yin/_ma gnang ba ma nor bar byed pa yin/_rjes su gnang ba ma nor bar byed pa yin/_dge slong mi gtsang ba'i nyes pa mi 'chad par byed pa yin/_rgol ba dang lan glon pa'i dge slong la yi dam bca' bar byed pa yin/_mdo sde'i 
[\[47a.6\]]tshig nye bar ston par byed pa yin/_rjes su bcas pa nyams par mi byed pa yin/_'dul ba la mthun pa yin/_chos bzhin rtsod pa zhi bar byed pa yin no/_/chos bcu dang ldan na 'dul ba 'dzin pas chad pa'i las kyis gcod nus pa yin te/_bcu gang zhe na/_tshangs 
[\[47a.7\]]pa'i chad pa shes/_mi dga' bar 'gyur ba'i las shes/_mi spyod par 'gyur ba'i las shes/_ma rung bar bya ba'i las shes/_de'i ngo bo nyid tshol du gzhug pa'i las shes/_bzlog pa'i las shes/_spang ba'i las shes/_rnam par dag pa'i las shes/_byin 
[\[47b\]]
[\[47b.1\]]gyis brlab pa'i las shes/_rgol ba'i las shes pa'o/_/'dul ba dam pa'i gzhung las gcig nas 'dzegs pa rdzogs [{]s+ho[,]so[}]//_//'dul ba gzhung dam pa/_bam po nyi shu brgyad pa/_'dul ba las lnga pa'i mdor bsdus pa ste/_nyer bzhag 
[\[47b.2\]]'jigs pa sel ba dang /_/byin len bya brku ba dang /_/bsnyen par rdzogs dang mtshams rnams dang /_/zas kyang de bzhin skabs dbye dang /_/dugs khang dang ni tha ma'o/_/mdor na/_nyer bzhag tshul khrims bden pa dang /_/smra bar bya dang phas pham dang /_/
[\[47b.3\]]nyes byas gnyis dang lta ba ste/_/nyams pa dang ni lci ba dang /_/ji lta bur ni rigs kyi bu/_/de min rim par bcas pa'o/_/sangs rgyas bcom ldan 'das la tshe dang ldan pa u pA lis zhus pa/_btsun pa dge slong gleng ba zhig gis gzhan la gleng bar 'tshal na 
[\[47b.4\]]gnas dur gnas te gleng bar bgyi/_dge slong yang skabs 'byed du gzhug par bgyi/_u pA li dge slong zhig dge slong gzhan la gleng bar 'dod pas gnas lnga la gnas te gleng bar bya'o/_/dge slong skabs 'byed du gzhug pa lnga gang zhe na/_stod g.yogs phrag 
[\[47b.5\]]pa gcig tu gzar te lham phud la rgan rims su 'dug nas dge slong gi dge 'dun la thal mo sbyar ba btud de byams pa'i sems nye bar gzhag la gleng ba'i dge slong de la skabs 'byed du gzhug_/gleng ba'i dge slong gis gzhan la gleng bar 'dod pas chos lngas nang du 
[\[47b.6\]]dran pa nye bar gzhag la gzhan la gleng bar bya'o/_/lnga gang zhe na/_ci bdag tshul khrims dang ldan zhing sngon rdzogs pa yin nam/_ngo tsha zhing 'byed pa dang ldan nam/_sdom pas bsdams pa bslab par 'dod dam/_mang du thos shing thos pa 'dzin/_thos pa la 
[\[47b.7\]]sogs pa lung kha ton lobs sam/_ci 'dul ba dang lhag pa'i 'dul ba la bdag shin tu rnam par gdon mi za bar gyur tam snyam du bsams nas gleng bar byed pa'i dge slong gis gzhan la gleng bar 'dod na/_de ltar gnas lngas nang du dran pa nye bar gzhag la gzhan la gleng 
[\[48a\]]
[\[48a.1\]]bar bya'o/_/gzhan yang dge slong gleng ba zhig gleng bar 'dod pas chos lngas nang du dran pa nye bar gzhag la gleng bar bya'o/_/lnga gang zhe na/_'di ltar bdag gzhan la gleng bar 'dod pa de ci bden pas sam 'on te mi bden pas don du gzung ba 'di dus las 
[\[48a.2\]]bab bam 'on te dus las ma bab/_ci don bzung ba skabs su bab bam 'on te skabs su ma bab/_ci don bzung ba 'di don dang ldan pa'am 'on te don dang ldan pa ma yin/_de la mthong bas sam/_thos pas sam/_dogs pas smra bar bya'am zhes gleng ba'i dge slong 
[\[48a.3\]]gis gzhan la gleng bar 'dod pas/_chos de lngas nang du dran pa nye bar gzhag la gzhan la gleng bar bya'o/_/gleng bar byed pa'i dge slong gis gleng ba'i dge slong la rnam pa lngas skabs 'byed du gzhug par bya'o/_/lnga gang zhe na/_'di ltar khyod la gleng gis shes par gyis 
[\[48a.4\]]shig_/tshe dang ldan pa khyod la smra'o/_/tshe dang ldan pa khyod la gleng ngo /_/tshe dang ldan pa khyod la dran par bya'o/_/tshe dang ldan pa khyod kyis bdag la skabs dbye bar byos shig_/phas pham pa dang /_dge 'dun gyi lhag ma dang /_ltung ba dang /_slar bshags pa dang /_
[\[48a.5\]]nyes byas rnams las gang khyod la smra/_gang khyod la brjod/_gang khyod la gleng /_gang khyod la dran par bya/_gang khyod la skabs su 'byed du gzhug_/nyes byas su gyur na phas pham pa las byung ba'am/_dge 'dun gyi lhag ma las byung ba'am/_ltung ba las byung 
[\[48a.6\]]ba'am/_so sor bshags pa las byung ba'am/_bslab pa las byung ba rnams gang khyod la brjod par bya/_bshags par bya ba'am/_bsdam par bya ba'am/_'dul ba las shin tu 'das pa'am/_ngan du smra ba las byung ba'am/_mngon du spyod pa rnams kyi nyes byas 
[\[48a.7\]]gang khyod la brjod par bya/_khyod la mthong ba'am/_thos pa'am/_dogs pa gang smra bar bya/_lus kyi 'das pa dang /_ngag gi 'das pa gang khyod la smra bar bya/_ltung ba lci ba'am/_yang ba'am/_lhag ma dang bcas pa'am/_lhag ma ma lus pa'am/_thams 
[\[48b\]]
[\[48b.1\]]cad las 'das pa'am/_ltung ba gang khyod la smra bar bya/_tshul khrims nyams pa'am/_lta ba nyams pa'am/_'tsho ba nyams pa'am/_nyams pa thams cad gang khyod la smra bar bya/_khyod 'gro ba'am/_'greng ba'am/_'dug pa'am/_nyal ba'am/_'chag 
[\[48b.2\]]pa'am/_spyod lam gang khyod la smra bar bya/_grong du byas pa'am/_dgon pa la byas pa'am/_lam du byas pa'am/_lam las gol bar byas pa'am/_dben par byas pa rnams sam/_sa gang du byas pas khyod la gleng bar bya zhes dge slong gleng bar byed 
[\[48b.3\]]pas gleng ba'i dge slong la rnam pa 'di lngas skabs phye nas yi dam 'char bcug la gdod gleng bar bya'o/_/de ste khas mi len na gleng bar byed pa'i dge slong gis byams pa'i sems dang /_snying rje'i sems dang /_phan pa'i sems dang /_rjes su brtse ba'i sems dang /_
[\[48b.4\]]bslang bar 'dod pa'i sems kyis gleng bar bya'o/_/lan 'debs pa'i dge slong gis kyang phas gleng bar byed pa'i tshe gnas lnga la gnas nas gleng bar byed pa'i dge slong la skabs dbye bar bya'o/_/gnas lnga gang zhe na/_stan las langs/_lham phud/_stod g.yogs 
[\[48b.5\]]phrag pa gcig tu gzar te/_rgan rims la thal mo sbyar ba btud nas bsti stang du bcas/_'jigs pa dang bcas pa'i dbang du byas la gleng bar byed pa'i dge slong la skabs dbye bar bya'o/_/gleng ba'i dge slong gis gleng bar byed pa'i dge slong la skabs dbye bar 
[\[48b.6\]]'dod na gleng bar byed pa'i dge slong la gnas lngar brtag par bya'o/_/lnga gang zhe na/_ci tshe dang ldan pa 'di tshul khrims dang ldan zhing sngon rdzogs pa yin nam/_ngo tsha zhing 'gyod pa dang ldan nam/_sdom pas bsdams shing sdom par 'dod dam/_ci tshe dang ldan pa mang 
[\[48b.7\]]du thos pa/_thos pa 'dzin pa/_thos pa bsags pa'am/_lung kha ton lobs sam/_'dul ba dang /_lhag pa'i 'dul ba dang /_mdo sde la shin tu rnam par gdon mi za ba yin nam zhes glengs pa'i dge slong gis gleng bar byed pa'i dge slong la gnas 'di lngas 
[\[49a\]]
[\[49a.1\]]brtags la de'i 'og tu skabs dbye bar bya'o/_/glengs pa'i dge slong gis gleng bar byed pa'i dge slong la skabs dbye bar 'dod pas chos lnga nang du dran pa nye bar gzhag la skabs dbye bar bya'o/_/lnga gang zhe na/_bdag la gzhan gyis gleng ba de bden 
[\[49a.2\]]pas gleng gi mi bden pas ma yin pa dang /_dus su gleng gi dus las 'das par ma yin pa dang /_don dang ldan pas gleng gi don dang mi ldan par ma yin pa dang /_tshig 'jam pos gleng gi rtsub pos ma yin pa dang /_byams pa dang ldan pas gleng gi zhe sdang dang ldan pas ma 
[\[49a.3\]]yin pa 'di lta bu gzhan las rnyed par ga la 'gyur snyam du bsams nas/_glengs pa'i dge slong gis gleng bar byed pa'i dge slong la skabs dbye bar 'dod pas/_chos 'di lnga nang du dran pa nye bar bzhag nas gleng bar byed pa'i dge slong la tshig 'di skad smros shig_/kye gleng bar 
[\[49a.4\]]byed pa'i tshe dang ldan pa khyod shes par gyis la bdag la smros shig_/tshe dang ldan pa khyod kyis bdag la sgo shig_/tshe dang ldan pa khyod kyis bdag la glengs shig_/tshe dang ldan pa khyod la skabs dbye bar byas pa dag la ji skad du smra/_bdag la ji skad du bsgo/_bdag la 
[\[49a.5\]]ji skad du gleng /_bdag la ji lta bur dran par bya/_gang gi phyir bdag gis skabs dbye bar bya/_nyes pa'i nang nas phas pham pa'am/_dge 'dun gyi lhag ma'am/_ltung ba'am so sor bshags pa rnams las gang smra bar bya/_nyes byas rnams las kyang phas pham 
[\[49a.6\]]pa'am/_dge 'dun gyi lhag ma las byung ba'am/_ltung ba las byung ba'am/_so sor bshags pa las byung ba'am/_bslab pa las byung ba rnams skabs dbye bar bgyi/_bshags par bya ba'am/_bsdam par bya ba'am/_'dul ba las 'das pa'am/_ngan 
[\[49a.7\]]du smra ba las byung ba'am/_mngon par spyad pa las byung ba rnams kyi nyes byas gang gis skabs dbye bar bya/_bdag la mthong ngam/_thos pa'am/_dogs pa'am/_lus kyi 'das pa'am/_ngag gi 'das pa'am/_bdag la mngon par spyad pa gang smra/_bdag 
[\[49b\]]
[\[49b.1\]]la lci ba'am/_yang ba'am/_lhag ma dang bcas pa'am/_lhag ma ma lus pa'am/_thams cad las 'das pa'am/_bdag la nyes pa gang smra/_tshul khrims nyams pa'am/_lta ba nyams pa'am/_spyod pa nyams pa'am/_'tsho ba nyams pa'am/_thams 
[\[49b.2\]]cad nyams pa'am/_nyams pa gang smra/_'gro ba dang /_'greng ba dang /_'dug pa dang /_nyal ba dang /_ma nyal ba rnams spyod lam gang byas pa las smra/_grong du byas pa'am/_dgon pa la byas pa'am/_lam du byas pa'am/_lam gol bar byas pa'am/_
[\[49b.3\]]mtshan mo byas pa'am/_nyin par byas pa rnams las bdag gis gang du byas pa smros shig_/glengs pa'i dge slong gis gleng bar byed pa'i dge slong la rnam pa 'di lngas skabs phye la yi dam bcar chug ste tshig 'di skad smros shig_/gleng bar byed pa ji ltar yi dam 
[\[49b.4\]]bcas pa'i nyes pa smros shig ces bya'o/_/mdor na/_'jigs par gyur dang 'khrul ba dang /_/tshangs pa'i chad pa rim gro med/_/bsdigs pa'i chad pa mngon sum dang /_/bden pa rnams kyang de bzhin no/_/gang gi tshe gleng ba'i dge slong gis skabs phye bar 
[\[49b.5\]]gyur pa de'i tshe na gleng bar byed pa'i dge slong gis gnas lngar yid brtan par bya ste/_tshe dang ldan pa ma 'jigs shig_/khyod 'jigs par ma byed/_khyod skrag par ma byed/_kun tu ma skrag shig_/kun tu skrag par ma byed cig_/ma sngangs shig_/sdangs par 
[\[49b.6\]]ma byed cig_/ma 'dzem shig_/'dzem par ma byed cig_/gleng bar byed pa'i dge slong gis glengs pa'i dge slong la gzhan yang gnas lngar yid brtan par bya ste/_tshe dang ldan pa khyod kyi 'khrul ba mi 'dzin to/_/khyod kyi sngangs pa'i skabs mi 'dzin gyi/_tshe dang ldan 
[\[49b.7\]]pa khyod la gtan la bab par 'dzin to/_/tshe dang ldan pa lan gsum gyi bar du dam bca' ba la gzhag go/_/gleng ba'i dge slong gis gleng bar byed pa'i dge slong la gzhan yang gnas lngar yid brtan par bya'o/_/de ste tshe dang ldan pa khyod tshangs pa'i chad pas rigs par 
[\[50a\]]
[\[50a.1\]]'gyur na tshangs pa'i chad pas bsgo bar bya'o/_/de ste mi dga' bar tshor bas 'os par gyur na mi dga' bar 'gyur ba'i las bya'o/_/gleng bar byed pa'i dge slong gis glengs pa'i dge slong la gzhan yang gnas lngar yid brtan par bya'o/_/de ste tshe dang ldan pa khyod rim 
[\[50a.2\]]gro med par byed na rim gro med pa'i nang du bgrang bar bya'o/_/de ste tshe dang ldan pa khyod nyes pa ngor brjod na ni nyes pa ngor brjod pa'i nang du bgrang bar bya'o/_/de ste khyod gzhan zer ro zhes phyas thogs na ni gzhan zer ro zhes phyas thogs pa'i nang du khyod bgrang bar bya'o/_/de ste 
[\[50a.3\]]bsgo ba mi nyan na ni bsgo ba mi nyan par khyod bgrang bar bya'o/_/de ste cang mi smra bas bsgo ba mi nyan na ni yang cang mi smra ba'i nang du khyod bgrang bar bya'o/_/gleng bar byed pa'i dge slong gis glengs pa'i dge slong la gzhan yang gnas lngar yid brtan par bya ste/_de ste tshe dang 
[\[50a.4\]]ldan pa khyod la bsdigs pa'i las bya bar 'os na ni khyod la bsdigs pa'i las bya'o/_/de ste longs spyod mi gcig par 'os na ni longs spyod mi gcig pa'i las bya'o/_/de ste mig lam na mi snang bar 'os na ni khyod la mig lam na mi snang ba'i las bya'o/_/de 
[\[50a.5\]]ste bskrad par 'os na ni bskrad pa'i las bya'o/_/de ste smad pa'i las bya bar 'os na ni smad pa'i las bya'o/_/de ste slar bsdum par 'os na ni khyod la bsdum pa'i las bya'o/_/de ste spang bar 'os na ni khyod la spang ba'i las bya'o/_/gleng bar byed pa'i dge 
[\[50a.6\]]slong gis glengs pa'i dge slong la gzhan yang gnas lngar yid brtan par bya ste/_de ste tshe dang ldan pa khyod la chad pas gcad par 'os na ni khyod la chad pas gcad par bya'o/_/gzhi nas blangs te chad pas gcad par 'os na ni khyod gzhi nas bslang ste chad pas gcad par 
[\[50a.7\]]bya'o/_/de ste yid mgu bar 'os na ni khyod yid mgu bar byed du gzhug go/_/de ste gzhi nas bslang ste yid mgu bar byed par 'os na ni khyod gzhi nas bslang ste yid mgu bar byed du gzhug go/_/de ste slar gzhi nas bslang ste chad pa byed du gzhug par 'os 
[\[50b\]]
[\[50b.1\]]na ni khyod la slar gzhi nas bslang ste/_chad pa byed du gzhug pa'i las bya'o/_/de ste slar gzhi nas bslang ste yid mgu ba byed du gzhug par 'os na ni khyod slar gzhi nas bslang ste yid mgu bar byed du gzhug go/_/gleng bar byed pa'i dge slong gis glengs pa'i dge slong 
[\[50b.2\]]la gzhan yang gnas lngar yid brtan par bya ste/_de ste tshe dang ldan pa khyod mngon sum gyis 'dul bar 'os na ni khyod la mngon sum du 'dul bar bya'o/_/de ste dran pas 'dul bar 'os na ni khyod dran pas 'dul bar bya'o/_/de ste ma rmongs pas 'dul bar 'os na ni khyod 
[\[50b.3\]]ma rmongs pas 'dul bar bya'o/_/de ste de'i ngo bo tshol bas 'dul bar 'os na ni khyod de'i ngo bo tshol bas 'dul bar bya'o/_/de ste tshul shing mang por bya bar 'os na ni khyod la tshul shing mang por bya bar sbyin no/_/gleng bar byed pa'i dge slong gis glengs pa'i dge slong la 
[\[50b.4\]]gzhan yang gnas lngar yid brtan par bya ste/_glengs pa khyod nyon cig_/khyod la gang dris pa de lta de lta bur khyod kyis smros shig_/ji ltar bdag nyid sun par mi 'gyur ba dang /_gzhan la gnod par mi 'gyur ba dang /_skyon med pa'i dge slong rnams la gtse bar mi 
[\[50b.5\]]'gyur ba dang /_mngon sum du gyur pa'i dge slong rnams la mngon sum du mi smod pa dang /_gzu bo'i dge slong rnams la mdo sde'i tshig dang /_mi mthun par ma byed cig_/de ltar byas na dge zhing shin tu dge bar 'gyur ro/_/mdor na/_nyes pa byas 'dogs de 
[\[50b.6\]]bzhin te/_/khas len lta ba gso sbyin dang /_/slob dpon dang ni gang spyod dang /_/gnas 'jig pa dang bskrad pa'o/_/nyes pa byed pa lnga ste/_khrel med pa las nyes pa byung ba dang /_the tshom las byung ba dang /_mi shes pa las byung ba dang /_blo zhan pa las 
[\[50b.7\]]byung ba dang /_dran pa nyams pa las byung ba'o/_/spang ba'i dngos po lnga ste/_gsol ba dang /_'dri bar byed pa dang /_bsgo ba dang /_kha cig la smra ba dang /_brjod par bya ba'o/_/gsol ba gang zhe na/_tshe dang ldan pa khyod kyis dge sbyong du mi 'gyur ba cung zad 
[\[51a\]]
[\[51a.1\]]kyang ma byed cig par tshe dang ldan pa khyod la gsol lo/_/'dri bar byed pa gang zhe na/_tshe dang ldan pa khyod kyis dge sbyong du mi 'gyur ba cung zad ma byas sam zhes tshe dang ldan pa khyod la dri'o/_/bsgo ba gang zhe na/_tshe dang ldan pa khyod kyis dge sbyong du mi 'gyur 
[\[51a.2\]]bar ma byed cig ces khyod la bsgo bar bya'o/_/kha cig la smra ba gang zhe na/_tshe dang ldan pa khyod kyis ji ltar kha cig dge sbyong byed du mi 'gyur bar byed pa de ltar ma byed par bag yod par bsgrub par gyis shig_/brjod pa gang zhe na/_tshe dang ldan pa khyod dge sbyong du mi 
[\[51a.3\]]'gyur bar mi bya ba'i phyir yang dang yang brjod do/_/chos bzhin ma yin par khas len pa yang lnga ste/_rgyal pos 'jigs te khas len pa dang /_rkun pos 'jigs te khas len pa dang /_rigs pa'i grong gis 'jigs te khas len pa dang /_chad pas 'jigs te 
[\[51a.4\]]khas len pa dang /_dge sbyong nyid la ltos pa med par khas len pa'o/_/chos bzhin khas len pa yang lnga ste/_dkar po'i phyogs su rnam pa lngar bzlog par bya'o/_/chos bzhin ma yin par lta ba smra ba lnga ste/_lhag ma ma lus pa'i dngos po la lta ba smra ba dang /_
[\[51a.5\]]bshags pa'i dngos po la lta ba smra ba dang /_nyes pa gzhan byung bar gyur pa la nyes pa'i dngos po la lta ba smra ba dang /_bshags par mi 'os pa'i dngos po la lta ba smra ba dang /_mi ldang bar 'dod pa lta ba smra ba'o/_/chos bzhin du lta bar smra ba lnga yang dkar po'i 
[\[51a.6\]]dge ba dang tshul nas byung ba'o/_/slob dpon lnga ste/_dge tshul gyi slob dpon dang /_gsang ste ston pa dang /_las byed pa dang /_gnas bca' ba dang /_klog par byed pa'o/_/dge tshul gyi slob dpon gang zhe na/_gang gis dge tshul gyi bslab pa'i 
[\[51a.7\]]gnas byin pa'o/_/gsang ste ston pa'i slob dpon gang zhe na/_gang gis bsnyen par rdzogs pa'i tshe gsang ste ston pa'o/_/las byed pa'i slob dpon gang zhe na/_gang gis bsnyen par rdzogs pa'i las byas pa'o/_/gnas bca' ba'i slob dpon gang 
[\[51b\]]
[\[51b.1\]]zhe na/_gang las lan gsum gyi bar du nan tan du mnos shing gnas bcas pa'o/_/klog pa'i slob dpon gang zhe na/_gang las blang ba'i sems kyis tshig gcig tsam yang blangs pa'o/_/spyo ba rnam pa lnga ste/_mi smra bar bya ba dang /_lung mi ston pa dang /_
[\[51b.2\]]gcig tu mi spyod pa dang /_dge ba'i phyogs gcad pa dang /_gnas bcas pa slar gzhig pa dang lnga'o/_/mi smra bar bya ba gang zhe na/_de la smra bar mi bya kun tu smra bar mi bya'o/_/lung mi ston pa gang zhe na/_de la lung bsgo zhing rjes su mi ston pa'o/_/bstan 
[\[51b.3\]]pa mi ston pa'o/_/gcig tu mi spyod pa gang zhe na/_des bsnyen bkur byas pa bdag gir mi bya'o/_/dge ba'i phyogs gcad pa gang zhe na/_de la bklag pa dang /_rnal 'byor dang /_yid la bya ba mi bstan pa'o/_/gnas bcas pa slar gzhig pa gang zhe na/_
[\[51b.4\]]gnas bcar mi gzhug pa'o/_/rnam pa lngas na gnas bcas pa bshig par 'gyur te/_bskrad pa dang /_langs te 'gro ba dang /_slar 'bab pa dang /_phyogs las gzhan gyi phyogs su 'gro ba dang /_re ba med par sems bskyed pa dang lnga'o/_/chos lnga dang 
[\[51b.5\]]ldan na gnas bca' ba sbyin te/_lnga gang zhe na/_dad pa yin/_rim gror bcas pa yin/_brtson 'grus brtsams pa yin/_ngag nyan pa yin/_dge ba'i bshes gnyen yin pa'o/_/chos lnga dang ldan na gnas bcas pa las gzhig par bya ste/_lnga gang zhe 
[\[51b.6\]]na/_ma dad pa yin/_rim gro med pa yin/_le lo can yin/_ngag mi nyan pa yin/_sdig pa'i grogs po yin no/_/lhan cig spyod pa dang nye gnas chos lnga dang ldan na bskrad pa yin te/_lnga gang zhe na/_ma dad pa yin/_rim gro med pa yin/_le lo can 
[\[51b.7\]]yin/_ngag mi nyan pa yin/_sdig pa'i grogs po yin no/_/lhan cig spyod pa dang /_nye gnas chos lnga dang ldan na mi bskrad pa yin te/_lnga po dkar po'i phyogs su slar rnam pa lngar bzlog ste brjod par bya'o/_/lhan cig spyod pa dang nye gnas chos lnga dang 
[\[52a\]]
[\[52a.1\]]ldan na bzod par bya ba ma yin te/_ma dad pa yin/_rim gro med pa yin/_le lo can yin/_ngag mi nyan pa yin/_sdig pa'i grogs po yin no/_/lhan cig spyod pa dang nye gnas chos lnga dang ldan na bzod par bya ba yin te/_dkar po'i phyogs slar 
[\[52a.2\]]rnam pa lngar bzlog ste brjod par bya'o/_/mdor na/_byin len gsum dang zhig pa dang /_/klu dang nyes pa bshags pa dang /_/ma ning pho dang ma ning mo/_/rung ba'i gnas dang rdul gnyis so/_/byin len rnam pa lnga ste/_lus kyis lus la bya ba dang /_lus 
[\[52a.3\]]kyis lus la zin pa dang /_lus kyis zin pas lus la bya ba dang /_lus kyis zin pas lus kyi zin pa la bya ba dang /_bzhag pa'i byin len dang lnga'o/_/ji ltar lus kyis lus la bya zhe na/_lag nas phyin la lag gis blangs pa'o/_/ji ltar lus kyis lus la zin pa zhe 
[\[52a.4\]]na/_lag nas byin la lhung bzed du blangs pa'o/_/ji ltar lus kyis zin pas lus la bya zhe na/_snod kyis byin la lag tu blangs pa'o/_/ji ltar lus kyis zin pas lus kyis zin pa la bya zhe na/_snod nas byin la snod du blangs pa'o/_/ji ltar bzhag pa'i byin len bya 
[\[52a.5\]]zhe na/_smod pa zhes bya ba'i mi yod de/_de dag gi pha dang phu bo dag kyang smod na gzhan la lta ci smos te/_de dag gi mdun du lhung bzed bzhag nas 'di skad ces smra'o/_/bzhin [{]bzangs [,]bzang [}]de ste btang bar gyur na lhung bzed 'o ni'i nang du lugs shig_/de dag gis kyang lhung 
[\[52a.6\]]bzed der blugs par gyur na de ni bzhag pa'i byin len zhes bya'o/_/gzhan yang byin len lnga ste/_khri'i steng du byin len bya ba dang /_khri'u dang /_khri'u chung ngu dang /_thu ba dang /_lhung bzed kyi gzhir ro/_/rnam pa lngas ni byin len byas kyang byin len byas par mi 
[\[52a.7\]]'gyur te/_ma btang bzhin len pa dang /_bza' bar mi sems par len pa dang /_gzhan du 'du shes te len pa dang /_mdun du ma 'dug par len pa dang /_rang bzhin can ma yin pa las blangs pa'o/_/rnam pa lngas byin len byas kyang byin len 'jig par 'gyur 
[\[52b\]]
[\[52b.1\]]te/_lnga gang zhe na/_phrogs pa dang /_shor ba dang /_bor ba dang /_slar babs pa dang /_dus byas pa'o/_/klu'i rang bzhin lnga ste/_lhag ma rnams ni sprul pa yin te/_rang bzhin 'byung ba dang /_rang bzhin gyis 'chi ba dang /_rang bzhin gyis nyal ba dang /_
[\[52b.2\]]rang bzhin gyis khro ba dang /_rang bzhin gyis mi tshangs par spyod pa 'khrig pa'i chos byed pa'o/_/nyes pa lnga ste/_phas pham pa dang /_dge 'dun gyi lhag ma dang /_ltung ba dang /_so sor bshags pa dang /_nyes byas so/_/nyes pa byung ba rnam pa lnga ste/_
[\[52b.3\]]lus las nyes pa 'byung gi ngag las ma yin pa yang yod/_ngag las nyes pa 'byung gi lus las ma yin pa yang yod/_lus dang sems las nyes pa 'byung gi ngag las ma yin pa yang yod/_ngag dang sems las nyes pa 'byung gi lus las ma yin pa yang yod/_
[\[52b.4\]]lus dang sems dang ngag las nyes pa 'byung ba yang yod do/_/nyes pa las 'byung ba yang lnga ste/_mthong bas 'byung ba dang /_bsgrags pas 'byung ba dang /_thog ma nas ma byas pas 'byung ba dang /_byin gyis brlabs pas 'byung ba dang /_bshags pas 
[\[52b.5\]]'byung ba dang lnga'o/_/ma ning pho la rnam pa lnga ste/_rang bzhin gyi ma ning dang /_zla ba phyed kyi ma ning dang /_phrag dog gi ma ning dang /_chags pa'i ma ning dang /_nyams pa'i ma ning ngo /_/rang bzhin gyi ma ning gang zhe na/_rang bzhin gyis ma ning du gyur pa'o/_/
[\[52b.6\]]zla ba phyed kyi ma ning gang zhe na/_zla ba phyed ni phor 'gyur/_zla ba phyed ni mor 'gyur ba'o/_/phrag dog gi ma ning gang zhe na/_gzhan log par zhugs pa mthong nas de yang gdod log pa byed par gyur pa'o/_/chags pa'i ma ning gang zhe na/_de la gzhan gyis spyod 
[\[52b.7\]]cing btsir na gdod byed pa'o/_/nyams pa'i ma ning gang zhe na/_gang gis pho mtshan srog chags kyis zos pa'am mtshon gyis chod pa'o/_/ma ning mo yang rnam pa lnga ste/_mtshan gnyis ka yod pa dang /_sgo gnyis 'brel ba dang /_rgyun du zag pa dang /_zla 
[\[53a\]]
[\[53a.1\]]mtshan med pa dang /_mtshan ma tsam yod pa'o/_/rung ba'i gnas lnga ste/_dngos po zin pa dang /_dngos po ma zin pa dang /_dngos po bor ba dang /_snga nas yod pa dang /_ma 'dug pa dang lnga'o/_/rung ba'i gnas dngos po zin pa gang zhe 
[\[53a.2\]]na/_dngos po de rnams thams cad yongs su rdzogs pa yin no/_/gang byin gyis brlabs pa rnam pa gsum gyis byin gyis brlabs te sems bskyed pa dang /_gcig la gcig tu smras pa dang /_gsol ba byas pa'o/_/rung ba'i gnas dngos po ma zin pa gang 
[\[53a.3\]]zhe na/_chung ngu na rmang rdo tsam yang brtsigs pa'o/_/de yang byin gyis brlabs pa rnam pa gsum po de bzhin byin gyis brlabs pa yin no/_/rung ba'i gnas dngos po bor ba gang zhe na/_gang mngon du rung ba'i gnas su byin gyis brlabs pa las bor te/_slar rung ba'i 
[\[53a.4\]]gnas su byin gyis brlabs pa rnam pa gsum po des byin gyis brlabs pa yin no/_/rung ba'i gnas snga nas yod pa gang zhe na/_mu stegs can ya mtshan sna tshogs rnams thun mong du gyur pa ste/_dge 'dun gyis byin gyis brlabs pa 'di gsum gyis byin gyis 
[\[53a.5\]]brlabs pa yin no/_/rung ba'i gnas su ma 'dug pa gang zhe na/_de ni snga nas rung ba'i gnas med pa las rtsig pas bskor tam/_sab mos bskor tam/_'obs kyis bskor kyang rung der dge 'dun gyis sa la ri mo bris sam/_phur pa btab bam/_rtsig 
[\[53a.6\]]pas bskor tam/_mtshan ma gzhan ci btsugs kyang rung ste/_byin gyis brlabs pa rnam pa gsum po des rung ba'i gnas su byin gyis brlabs pa yin no/_/rdul rnam pa lnga ste/_zas rdul dang /_btung ba rdul dang /_dri rdul dang /_sman rdul dang /_rdul nyid 
[\[53a.7\]]rdul dang lnga yin no/_/gzhan yang rdul rnam pa lnga ste/_bza' ba rdul dang /_bca' ba rdul dang /_thug pa rdul dang /_bzhib pa rdul dang /_bldag pa rdul dang lnga'o/_/mdor na/_rku ba dang yang skabs 'byed pa/_/sbyin pa dag dang gso sbyin gnas/_/bka' 
[\[53b\]]
[\[53b.1\]]lung ston par byed pa dang /_/grong du nye bar 'gro ba gnyis/_/rku ba rnam pa lnga ste/_sgyus rku ba dang /_mthus rku ba dang /_phyir sbyin no zhes zer zhing rku ba dang /_brnogs te rku ba dang /_bsngos te rku ba dang lnga'o/_/gang zag skabs 'byed par mi bya ba lnga ste/_ngo tsha ba med 
[\[53b.2\]]pa dang /_bar chad yod pa dang /_tshig mi brtan pa dang /_rang bzhin du mi gnas pa dang /_phas pham pa byung ba dang lnga'o/_/sbyin pa lnga bsod nams ma yin par bgrang ste/_mtshon byin pa dang /_chang byin pa dang /_dug byin pa dang /_bud med byin pa dang /_chos 
[\[53b.3\]]ma yin pa byin pa dang lnga'o/_/rgyu dang rkyen lngas gso sbyin gyi gnas su ma song yang nyes par mi 'gyur te/_rgyal pos bar chad byas pa dang /_chus khyer ba dang /_mes tshig pa dang /_mi ma yin pas bar chad du byas pa dang lnga'o/_/bka' lung ston pa la rnam pa lnga ste/_
[\[53b.4\]]smyon pa yin te sems 'khrugs pa nad kyis gzir bas bka' lung ston pa dang /_tshul 'chos pa yin te/_sdig pa la dad pas tshul 'chos pas bka' lung ston pa dang /_blun pa yin te blun pa nyam chung ba rmongs pas bka' lung ston pa dang /_mngon pa'i nga rgyal can 
[\[53b.5\]]yin te/_mngon pa'i nga rgyal gyis bka' lung ston pa dang /_yang dag par rnam par grol ba yin te/_yang dag par rnam par grol bas bka' lung ston pa'o/_/grong du nye bar 'gro ba'i dge slong grong du song na nyes pa'i dmigs rnam pa lngar rig par bya ste/_lnga gang 
[\[53b.6\]]zhe na/_dge slong 'khod bzhin du shes par ma byas par dus ma yin par grong gi nang du 'gro ba dang /_legs par ma brtags par stan la 'dug pa dang /_bud med la tshig lnga las lhag par chos 'chad pa dang /_bud med dang lhan cig gnyis su stan gcig la 
[\[53b.7\]]'dug pa dang /_smen ngan dang bcas pa'i grong du nan gyis stan la 'dug pa'o/_/grong du nye bar 'gro ba'i dge slong dran pa nyams par grong du song na gzhan yang nyes pa'i dmigs lngar rig par bya'o/_/bud med la rgyun du blta ba dang /_blta zhing gtam zer ba dang /_
[\[54a\]]
[\[54a.1\]]gtam zer ba la 'dris pa dang /_'dris nas tshul bzhin ma yin pa yid la byed pa dang /_tshul bzhin ma yin pa yid la byas nas tshangs par spyod pa la mi dga' bar 'gyur zhing nyes pa lci ba 'byung ba'am/_bslab pa phul ba'am/_slar babs par 
[\[54a.2\]]'gyur ba'i bar du'o/_/mdor na/_bsnyen rdzogs so sor thar pa dang /_/yid gcugs 'dul ba thar pa dang /_/gtan pa lnga dang dman pa dang /_/ma skyes pa dang dogs pa'o/_/rnam pa lnga'i phyir na bsnyen par rdzogs pa zhes brjod de/_mkhan po'i ming nas 
[\[54a.3\]]'byin pa dang /_dge 'dun gyi ming nas 'byin pa dang /_bsnyen par rdzogs par 'dod pa'i ming nas 'byung ba dang /_gsol ba byed pa dang /_las nyams par mi byed pa dang lnga'o/_/sangs rgyas byung ba'i dus na bsnyen par rdzogs pa lnga ste/_ye shes mngon par 
[\[54a.4\]]chud pa dang /_ston par khas blangs pa dang /_btsun pa'i chos khas blangs pa dang /_dge slong tshur shog ces smra ba dang /_slob dpon dang mkhan po med pa ste de ltar lnga'o/_/so sor thar pa klog pa lnga ste/_gsol ba byas nas gleng gzhi brjod de lhag ma thos 
[\[54a.5\]]pa'o/_/zhes bsgrags pa 'di ni so sor thar pa bsgrags pa dang po'o/_/gsol ba byas te gleng gzhi dang phas pham pa bzhi bklags te/_lhag ma thos pa'o zhes bsgrags pa 'di ni so sor thar pa'i mdo klog pa gnyis pa'o/_/gsol ba byas te gleng gzhi dang phas 
[\[54a.6\]]pham pa bzhi dang /_dge 'dun gyi lhag ma bcu gsum bklags te/_lhag ma rnams thos pa'o zhes bsgrags pa 'di ni so sor thar pa'i mdo klog pa gsum pa'o/_/gsol ba byas te gleng gzhi dang phas pham pa bzhi dang /_dge 'dun gyi lhag ma bcu gsum dang mi 
[\[54a.7\]]mngon pa gnyis bklags te/_lhag ma thos pa'o zhes bsgrags pa 'di ni so sor thar pa'i mdo klog pa bzhi pa'o/_/mdo rdzogs par klog pa dang lnga'o/_/yid gcugs par 'dzin pa lnga ste/_mdza' ba yin te yid du 'ong ba dang /_bzod pa yin te mi mthun pa med pa 
[\[54b\]]
[\[54b.1\]]dang /_bla ma yin te btsun par bya ba dang /_gcugs pa yin te ci 'dod pa bzhin byed pa dang /_'dug 'tsho skyong ba ste de 'di snyam du sems so/_/blangs pa de thos na yang dga' bar 'gyur ba'o/_/'dul ba lnga ste/_sangs rgyas kyi tshe dang /_rtag pa dang /_
[\[54b.2\]]phyogs gcig pa dang /_thams cad du 'gro ba dang /_nyon mongs pa 'dul ba'o/_/gzhan yang 'dul ba lnga ste/_yul 'dul ba dang /_dus 'dul ba dang /_gnas 'dul ba dang /_gang zag 'dul ba dang /_'khrug pa 'dul ba'o/_/gang zag lnga la 
[\[54b.3\]]'dul ba mi brjod de/_skabs tshol bas 'dri ba dang /_gtse bar bsams te 'dri ba dang /_phyas gdags par bsams te 'dri ba dang /_bgam par bsams te 'dri ba dang /_nyes par brjod par 'dod pas 'dri ba'o/_/gtan pa la yon tan lnga ste/_zhag 
[\[54b.4\]]gcig gis 'brel bar mi 'gyur ba dang /_zhag bcus mi 'gyur ba dang /_zhag bcu las 'das kyang mi 'gyur ba dang /_ma bsngos par gos lhag par 'chang ba dang /_stod g.yogs dang mthang gos kyis ljongs rgyu zhing spyod pa'o/_/gzhan yang gtan pa la 
[\[54b.5\]]yon tan lnga ste/_'dus te za ba med/_yang yang za ba med/_spyan ma drangs par 'gro ba dang /_chos gos ci dgar tshol ba dang /_ston zla tha [{]chungs [,]chung [}]nas dpyid zla ra ba'i bar du rnyed pa ci yod pa dbyar lhan cig tu gnas pa'i dge 'dun dang 'dra bar bgo ba'o/_/gang zag lnga 
[\[54b.6\]]gtan pa 'ding bar mi bsko ste/_dbyar med pa dang /_dbyar chad pa dang /_dbyar phyi mar zhugs pa dang /_gzhan du dbyar tshul du zhugs pa dang /_spang ba byas pa'o/_/gzhan yang gang zag lnga gtan pa 'ding bar mi bsko ste/_so sor gnas pa dang /_mi gnas pa 
[\[54b.7\]]dang /_rjes su phyogs pa dang /_bslab pa byin pa dang /_zhig pa'o/_/gzhan yang gang zag lnga gtan pa 'ding bar mi bsko ste/_ma mthong bas spang bar byas pa dang /_slar las mi byed pa'i phyir spangs pa dang /_sdig par lta ba slar ma gtang ba spangs pa dang /_rjes 
[\[55a\]]
[\[55a.1\]]su phyogs pa dang /_mi gnas pa'o/_/gzhan yang gang zag lnga gtan pa 'ding bar mi bsko ste/_chad pa byed pa dang /_gzhi nas bslang ste chad pa byed pa dang /_yid mgu bar byed pa dang /_gzhi nas bslang ste mgu bar byed pa dang /_yid mgu bar 
[\[55a.2\]]spyad pa'o/_/gang zag lnga rnams rnyed pa dbang la yon tan med de/_dbyar med pa dang /_dbyar chad pa dang /_dbyar phyi mar tshul du zhugs pa dang /_dge tshul pha dang /_bslab pa byin pa'o/_/gzhan yang gang zag lnga rnams rnyed pa dbang la yon tan med de/_ma 
[\[55a.3\]]mthong ba'i phyir spangs pa dang /_slar las mi byed pas spangs pa dang /_sdig pa la lta ba slar ma btang bas spangs pa dang /_nye bar phyogs pa dang /_mi gnas pa'o/_/gang zag lnga rnams rnyed pa yang mi dbang la yon tan yang med de/_pha bsad pa dang /_ma bsad 
[\[55a.4\]]pa dang /_dgra bcom pa bsad pa dang /_dge 'dun gyi dbyen byas pa dang /_de bzhin gshegs pa la ngan sems kyis khrag phyung ba'o/_/gzhan yang gang zag lnga dag rnyed pa yang mi dbang la yon tan yang med de/_ma ning dang /_dge slong ma sun phyung ba dang /_mu 
[\[55a.5\]]stegs can du song ba dang /_rkun gnas dang /_sngon nyes pa byung ba'o/_/bla mar mi byed pa'i chos lnga ste/_ma dad pa yin/_tshul khrims ngan pa yin/_nyung ngu thos pa yin/_ser sna can yin/_shes rab 'chal ba yin no/_/gang zag lnga ni chos dang 'dul ba 
[\[55a.6\]]'di las mi skye ba'i chos can yin te/_pha bsad pa dang /_ma bsad pa dang /_dgra bcom pa bsad pa dang /_dge 'dun gyi dbyen byas pa dang /_de bzhin gshegs pa la ngan sems kyis khrag phyung ba'o/_/gzhan yang gang zag lnga ni chos dang 'dul ba 'di las mi 
[\[55a.7\]]skye ba'i chos can te/_ma ning dang /_dge slong ma sun phyung ba dang /_mu stegs can du song ba dang /_rkun gnas dang /_sngon nyes pa byung ba'o/_/chos lnga dang ldan pa'i dge slong sdig pa la dogs pa can yin te/_gnod sbyin mo la sten pa dang /_smad 'tshong ma 
[\[55b\]]
[\[55b.1\]]la sten pa dang /_yugs sa mo la sten par byed pa dang /_gzhon nu ma chen mo la sten par byed pa dang /_ma ning mo dang sten par byed pa'o/_/mdor na/_mtshams gsum lhag mar byas pa dang /_/myur du gnas pa 'gro ba dang /_/gos dang rung bas sman rnams 
[\[55b.2\]]dang /_/khab ral yang ni de bzhin no/_/rnam pa lngas mtshams slar zhig par 'gyur te/_dge 'dun thams cad dong ba dang /_dge 'dun thams cad babs pa dang /_dge 'dun thams cad shi ste dus byas pa dang /_dge 'dun thams cad phyogs phyogs su 
[\[55b.3\]]dong zhing chad pa dang /_gsol ba dang las byas pa dang lnga'o/_/gzhan yang rnam pa lngas na mtshams phyir zhig par 'gyur te/_mtshan ma med pa dang /_dge slong med pa dang /_re ba med pa dang /_mtshams gzhan bskor ba dang /_gsol ba dang las 
[\[55b.4\]]dang lnga'o/_/rnam pa lngas na lhag mar ma byas pa zhes brjod de/_mngon sum du ma gyur par bza' ba dang bca' ba lhag mar byed pa dang /_byin len ma byas par bza' ba dang bca' ba lhag mar byed pa dang /_gzhan la ma bsgo bar lhag mar byed pa dang /_bsnyen 
[\[55b.5\]]par ma rdzogs pa'i mdun du lhag mar byed pa dang /_rang bzhin du mi gnas pa'i mdun du lhag mar byed pa'o/_/lhag mar byas pa dkar po'i phyogs su rnam pa lngar bzlog ste brjod do/_/myur du smra ba'i gang zag la nyes pa'i dmigs rnam pa lngar rig par bya'o/_/lnga 
[\[55b.6\]]gang zhe na/_lus ngal bar 'gyur/_dran pa nyams par 'gyur/_sems la gnod par 'gyur/_mid pa 'gag par 'gyur/_zur mi phyin cing go bar mi 'gyur te/_myur du smra ba'i gang zag la nyes pa'i dmigs su 'gyur ro/_/myur du mi smra ba'i gang zag 
[\[55b.7\]]la ni yon tan rnam pa lngar 'gyur te/_dkar po'i phyogs su rnam pa lngar bzlog ste brjod par bya'o/_/gnas gcig na yun ring du gnas pa'i gang zag la nyes pa'i dmigs rnam pa lngar 'gyur te/_bya ba mang por 'gyur/_snod spyad mang du 'gyur/_yo 
[\[56a\]]
[\[56a.1\]]byed mang zhing gnas la ser sna can du 'gyur/_gnas la chags shing khyim la ser sna can du 'gyur/_rigs la chags shing khyim pa dang rab tu byung ba de dag lhan cig 'dres par 'gyur ro/_/gnas gcig na yun ring du mi gnas pa'i gang 
[\[56a.2\]]zag la yon tan lnga ste/_dkar po'i phyogs su bzlog ste rnam pa lngar brjod par bya'o/_/rtag tu 'gro ba la nyes pa'i dmigs rnam pa lngar 'gyur te/_khong du ma chud pa chud par mi 'gyur ba dang /_khong du chud pa rnams nyams par 'gyur ba dang /_chos thos 
[\[56a.3\]]pa rnams kyang brjed par 'gyur/_gnod pa cher myong bar 'gyur/_mdza' bo dang ldan par mi 'gyur ro/_/rtag par mi 'gro ba la yon tan lnga ste/_de dkar po'i phyogs su bzlog ste rnam pa lngar brjod par bya'o/_/rung ba'i gos la rnam pa lnga ste/_bal dang /_ras 
[\[56a.4\]]bal dang /_srin bal dang /_ldum bu sha na dang /_zar ma'i gos so/_/chos gos la rnam pa lngas na chos gos byin gyis brlabs pa las slar zhig par 'gyur te/_phrogs pa dang /_btang ba dang /_slar phyung ba dang /_babs pa dang /_dus byas pa'o/_/bsngos 
[\[56a.5\]]pa las kyang rnam pa lngas na slar zhig par 'gyur te/_phrogs pa dang /_byin pa dang /_slar phyung ba dang /_babs pa dang /_dus byas pa'o/_/de bzhin du lhung bzed byin gyis brlabs pa'ang brjod par bya'o/_/de bzhin du sman byin gyis brlabs pa dang /_sman 
[\[56a.6\]]bsngos pa yang brjod par bya'o/_/khab ral gang zag lnga'i dbang du mi bya ste/_ngo tsha med pa dang /_khon yod pa dang /_chog mi shes pa dang /_dran pa nyams pa dang /_rang bzhin du mi gnas pa'o/_/mdor na/_bza' ba phyi bzhin dge sbyong dang /_/dge bsnyen 
[\[56a.7\]]dang ni nad pa gnyis/_/rab tu 'byung ba lnga po dang /_/yon tan mang po de bzhin no/_/zas tshod med pa la nyes pa'i dmigs rnam pa lnga ste/_lus lci bar 'gyur/_las su mi rung zhing spong ba la mi bzod pa dang /_dbugs phyi nang du rgyu ba la mi bde ba dang /_bshang 
[\[56b\]]
[\[56b.1\]]gci mang du 'gyur ba dang /_snyom pa dang gnyid kyis sems kun tu non par 'gyur ba dang /_sems rtse gcig tu mi 'gyur zhing gzhan du 'gyur ba'o/_/zas tshod zin pa la yon tan lngar 'gyur te/_de dkar po'i phyogs su bzlog ste rnam pa lngar brjod par bya'o/_/chos 
[\[56b.2\]]lnga dang ldan na phyi bzhin 'brang ba'i dge sbyong bkri mi dgos te/_shin tu mdun du ring du 'gro ba dang /_shin tu phyi nas nur zhing 'ong ba dang /_snyogs shing 'gro ba dang /_gtam gyi bar du 'jug pa dang /_rigs shing 'os par rnyed pa rnams len mi nus pa'o/_/
[\[56b.3\]]lhung bzed gnyis dang lhung bzed du thogs pa rnyed pa blang bar yang dkar po'i phyogs su rnam pa lngar bzlog ste brjod par bya'o/_/chos lnga dang ldan pa'i dge bsnyen ni dge bsnyen dri ma can no/_/dge bsnyen slu ba'o/_/dge bsnyen rul ba'o/_/dge bsnyen 
[\[56b.4\]]rigs ngan du rig par bya ste/_tshul khrims ngan pa can yin te/_bslab pa yongs su rdzogs par mi byed pa'o/_/ltas dang bkra shis pa la brten pa yin te/_ltas dang bkra shis pas 'dag par yid ches kyi las kyis ma yin pa dang /_log par lta ba yin 
[\[56b.5\]]te log par lta zhing dge slong la mi dga' ba mang du yin/_gnas brtan dang bar ma dang /_gsar bu'i dge 'dun la dbang bzas pa yin te/_des de na 'khod pa'i dge slong la smad pa'o/_/chos lnga dang ldan pa'i dge bsnyen ni dge bsnyen pad ma lta bu/_dge 
[\[56b.6\]]bsnyen pu N+Da rI ka lta bu/_dge bsnyen dam par lta ste/_dkar po'i phyogs su rnam pa lngar bzlog ste brjod par bya'o/_/chos lnga dang ldan pa'i nad pa la nad g.yog bya bar dka' ba yin no/_/tshig mi srun pa tshig mi srun par gyur pa'i chos rnams dang ldan pa dang /_
[\[56b.7\]]nad g.yog gis lung bstan pa bzhin du mi btub pa dang /_gang phan pa dang gang mi phan pa mi shes pa dang /_sman la mi sten pa yin te/_gang bdag la yo byad 'byor ba de thams cad gzhan la 'tsho ba dang /_nad rnams dub pa dang ma dub pa mi shes pa'o/_/de nyid la 
[\[57a\]]
[\[57a.1\]]dkar po'i phyogs su rnam pa lngar bzlog ste brjod par bya'o/_/chos lnga dang ldan na nad pa'i nad g.yog du bcug pa'i mi rigs so/_/tshig mi srun pa yin te/_tshig mi srun par gyur pa'i chos rnams dang ldan pa dang /_nad pa la lung bstan pa bzhin mi 
[\[57a.2\]]byed pa dang /_nad pa la phan pa dang mi phan pa mi shes pa dang /_nad pa'i sman sbyor mi nus pa dang /_nad pa la kha zas kyi phyir nad g.yog byed kyis chos kyi phyir ma yin zhing smod pa can yin te/_nad pa la rab tu smad nas nad pa'i bshang gci dang /_mchil ma dang /_
[\[57a.3\]]skyugs pa dang /_tshad pa 'dor du mi btub cing smod pa'o/_/dkar po'i phyogs su rnam pa lngar bzlog ste brjod par bya'o/_/chos lnga dang ldan zhing lo bcu lon pas rab tu dbyung bar bya/_bsnyen par rdzogs par bya/_gnas sbyin par bya ste/_lnga gang zhe na/_tshul 
[\[57a.4\]]khrims dang ldan pa dang /_mang du thos pa dang /_mdo sde 'dzin pa dang /_'dul ba 'dzin pa dang /_ma lta bu 'dzin pa'o/_/gzhan yang rnam pa lngar brjod de/_tshul khrims dang ldan pa dang /_mang du thos pa dang /_mdo sde la mkhas pa dang /_'dul ba la 
[\[57a.5\]]mkhas pa dang /_ma lta bu la mkhas pa'o/_/gzhan yang rnam pa lngar brjod de/_tshul khrims dang ldan pa dang /_mang du thos pa dang /_mdo sde rig pa dang /_'dul ba rig pa dang /_ma lta bu rig pa'o/_/gzhan yang rnam pa lngar brjod de/_tshul khrims dang 
[\[57a.6\]]ldan par gyur pa dang /_mang du thos pa dang /_mdo sde la gsal ba dang /_'dul ba la gsal ba dang /_ma lta bu la gsal ba'o/_/gzhan yang rnam pa lngar brjod de/_tshul khrims can dang /_mang du thos pa dang /_lhan cig spyod pa dang /_nye gnas mdo sde 
[\[57a.7\]]dang /_'dul ba dang /_ma lta bu slob tu 'jug nus pa'o/_/gzhan yang rnam pa lngar brjod de/_tshul khrims can dang /_mang du thos pa dang /_lhag pa'i tshul khrims dang /_lhag pa'i sems dang /_lhag pa'i 'dul ba la bslabs pa yin no/_/gzhan yang 
[\[57b\]]
[\[57b.1\]]rnam pa lngar brjod de/_tshul khrims can dang /_mang du thos pa dang /_bslab pa las lhag par spyod pa'i bslab pa dang /_'dul ba lhag pa dang /_so sor thar pa lhag pa rnams slob pa'o/_/gzhan yang rnam pa lngar brjod de/_dad pa dang ldan pa yin te/_tshul 
[\[57b.2\]]khrims dang ldan pa dang /_thos pa dang ldan pa dang /_gtong ba dang ldan pa dang /_shes rab dang ldan par gyur pa'o/_/gzhan yang rnam pa lngar brjod de/_tshul khrims dang ldan pa dang /_shes rab dang ldan pa dang /_ting nge 'dzin dang ldan pa dang /_rnam par grol 
[\[57b.3\]]ba dang ldan pa dang /_rnam par grol ba'i ye shes mthong ba dang ldan pa'o/_/gzhan yang rnam pa lngar brjod de/_tshul khrims can dang /_mang du thos pa dang /_brtson 'grus rtsom pa dang /_dran pa nye bar 'jog pa dang /_shes rab can du gyur pa'o/_/gzhan 
[\[57b.4\]]yang rnam pa lngar brjod de/_tshul khrims can dang /_mang du thos pa dang /_brtson 'grus brtsams pa dang /_mnyam par 'jog pa dang /_shes rab can du gyur pa'o/_/gzhan yang rnam pa lngar brjod de/_tshul khrims can dang /_mang du thos pa dang /_brtson 
[\[57b.5\]]'grus brtsams pa dang /_nang du yang dag 'jog la brtson pa dang /_shes rab can yin no/_/gzhan yang rnam pa lngar brjod de/_slob pa'i tshul khrims kyi phung por ldan pa dang /_ting nge 'dzin gyi phung po dang /_shes rab kyi phung po dang /_rnam par grol ba'i 
[\[57b.6\]]phung po dang /_rnam par grol ba'i ye shes mthong ba'i phung po dang ldan par gyur pa'o/_/gzhan yang rnam pa lngar brjod de/_mi slob pa'i tshul khrims kyi phung po dang ldan pa dang /_ting nge 'dzin gyi phung po dang /_shes rab kyi phung po dang /_rnam par grol ba'i phung 
[\[57b.7\]]po dang /_rnam par grol ba'i ye shes mthong ba'i phung po dang ldan par gyur pa'o/_/gzhan yang rnam pa lngar brjod de/_nyes pa byung ba shes/_bcas pa shes/_rjes su bcas pa shes/_gnang ba shes/_rjes su gnang ba shes pa'o/_/gzhan yang rnam pa 
[\[58a\]]
[\[58a.1\]]lngar brjod de/_bar chad du 'gyur ba shes/_bar chad du mi 'gyur ba shes/_lung bstan pa dang /_rjes su bstan pa dang /_gnas bca' ba byed nus pa'o/_/gzhan yang rnam pa lngar brjod de/_nyes pa shes/_nyes pa med pa shes/_lci ba 
[\[58a.2\]]shes/_yang ba shes/_des so sor thar pa'i mdo rgyas par go zhing kha ton du lobs pa yin no/_/chos 'di lnga dang ldan na des rab tu dbyung bar bya/_bsnyen par rdzogs par bya/_gnas sbyin par bya/_bdag nyid kyang gnas mi bca' bar 'dug par bya ste/_thog ma'i 
[\[58a.3\]]lnga po nyams pa gnyis te/_bsnyen par rdzogs nas lo bcu lon nam de bas lhag kyang rung ste/_lhan cig spyod pa'am nye gnas kyang rung ste/_nad pa'i nad g.yog byed dam/_nad g.yog byed du 'jug nus pa dang /_lhan cig spyod pa'am nye gnas kyang rung ste/_the 
[\[58a.4\]]tshom byung na slar sel tam sel du 'jug nus pa dang /_lhan cig spyod pa'am nye gnas sdig pa la lta bar gyur na/_slar gtong ngam gtong nus par gyur pa dang /_lhan cig spyod pa'am nye gnas gnas 'di na mi dga' bar gyur na/_yul gud du len du 'jug par byed 
[\[58a.5\]]nus pa yin te/_chos 'di lnga dang ldan na rab tu dbyung bar bya/_bsnyen par rdzogs par bya/_gnas sbyin par bya/_bdag dang gnas mi bca' bar 'dug par bya'o//_//'dul ba gzhung dam pa/_bam po nyi shu dgu pa/_lnga po rnams kyi mdo 
[\[58a.6\]]bar ma'i tshigs su bcad pa brjod par bya'o/_/lo bcu mdo sde bzhi pa dang /_/lhag mar spyod dang rdzogs pa dang /_/gnyis su byas te brtson 'grus brtsams/_/gzhan yang gsum pa phung po dang /_/byung ba la yang gnyis su bya/_/bar du gcod dang nyes pa 
[\[58a.7\]]dang /_/tha mar byas nas sder bsdus so/_/'dul ba mi 'dzin pa la nyes pa'i dmigs lnga dang ldan pa ni zab pa dang /_spobs pa med pa dang /_bsam pa mang ba dang /_'jig rten gyi yi ger ldan pa dang /_go dka' ba'o/_/gang zag 'dul ba 'dzin pa la 
[\[58b\]]
[\[58b.1\]]yon tan rnam pa lnga ste/_rgyal ba'i nang gi mdzod srung bar 'gyur ba yin/_bdag gi tshul khrims kyi phung po sbas shing shin tu sbas par gyur pa dang /_de la lung bsgo ba dang /_bstan pa gzhan la rag ma lus pa yin/_'khor bzhi 'du bar 'gyur ba yin/_
[\[58b.2\]]mkhas pa tshangs pa mtshungs par spyod pa'i gang zag 'gyod pa skyes pa rnams kyi skyabs su gyur pa yin no/_/gzhan yang 'dul ba 'dzin pa'i gang zag la yon tan rnam pa lnga ste/_mi 'jigs par dge 'dun gyi nang du gnas pa dang /_des bslab pa'i gnas 
[\[58b.3\]]shin tu zin par gyur pa dang /_ston pas bstan pa dag 'phel bar byed pa dang /_chos kyi rjes su sgrogs par byed pa dang /_'di ltar bslab pa'i dbang du byas nas 'di las phyi rol pa'i spyi bor bsgrubs te 'dug pa yin no/_/gzhan yang gang zag 'dul ba 
[\[58b.4\]]'dzin pa la yon tan rnam pa lnga ste/_'dul ba 'dzin pa'i gang zag phyogs gang na gnas pa der nga snang bar gyur pa dang /_mngon du snang bar gyur pa dang /_rab tu snang bar gyur pa dang /_phyogs de ngas stongs par ma gyur pa dang /_'dul ba 'dzin pa'i gang zag 
[\[58b.5\]]phyogs gang na 'dug pa de'i phyogs su de bzhin gshegs pa phrin las chung ba yin no/_/gzhan yang 'dul ba 'dzin pa'i gang zag la yon tan rnam pa lnga ste/_byung ba shes pa dang /_bcas pa shes pa dang /_rjes su bcas pa shes pa dang /_spangs pa shes pa dang /_
[\[58b.6\]]rjes su gnang ba shes pa'o/_/gzhan yang 'dul ba 'dzin pa la yon tan rnam pa lnga ste/_nyes pa shes pa dang /_nyes pa med pa shes pa dang /_lci ba shes pa dang /_yang ba shes pa dang /_des so sor thar pa'i mdo klog cing rgyas par bsgrags pa yin no/_/gzhan 
[\[58b.7\]]yang 'dul ba 'dzin pa'i gang zag la yon tan rnam pa lnga ste/_bar chad du 'gyur ba shes/_bar chad ma yin pa shes/_lung bsgo ba dang /_rjes su ston pa dang /_gnas bcar 'jug nus pa yin no/_/mdor na/_spangs par gyur dang gnyis pa dang /_/phyag 
[\[59a\]]
[\[59a.1\]]der khrod pa gnyis su bya/_/rung ba gnyis pa bza' ba dang /_/bca' ba bu ram de bzhin no/_/rnam pa lngas na spangs pa zhes bya ste/_bza' bar mngon pa dang /_bza' ba sbyin par mngon pa dang /_bza' ba byin len byed par mngon pa dang /_
[\[59a.2\]]bza' ba spong bar mngon pa dang /_stan las langs par mngon pa'o/_/ji ltar na bza' bar mngon pa zhe na/_bza' ba rnam pa lnga dang bca' ba rnam pa lnga slar spong bar byed pa'o/_/ji ltar na bza' ba sbyin pa mngon pa zhe na/_skyes pa dang bud med dang ma ning du mngon pa'o 
[\[59a.3\]]ji ltar na bza' ba byin len byed pa mngon pa zhe na/_bza' ba lnga dang bca' ba lnga 'brim par gyur pa'o/_/ji ltar na bza' ba spong bar mngon pa zhe na/_bza' ba lnga dang bca' ba lnga mi 'dod ces spangs pa yin/_ji ltar na stan las langs par mngon pa gang zhe na/_gang 
[\[59a.4\]]stan las langs pa'o/_/rnam pa lngas na ma spangs pa zhes bya ste/_de lta bu las slar bzlog pa rnam pa lngar brjod par bya'o/_/gzhan yang rnam pa lnga'i phyir ma spangs pa zhes bya ste/_mi rung ba'i bza' ba bza' ba dang bca' ba bca' ba mi rung bar 'dres pas spong 
[\[59a.5\]]ba dang /_bzhag pa'am bzhag par 'dres pas spong ba dang /_mi phan pa'am mi phan par 'dres pas spong ba dang /_mi 'dod pa'am mi 'dod par 'dres pas spong ba dang /_ma 'grangs pa'am rdzogs par ma gyur pa'o/_/rnam pa lngas spangs pa zhes bya ste/_de las 
[\[59a.6\]]slar bzlog pa rnam pa lngar brjod par bya'o/_/gzhan yang rnam pa lngas lhag ma dang bcas pa'i tshig gis spangs pa ni ma spangs pa zhes bya ste/_re zhig chog go zhes zer ba dang /_re zhig zhog cig ces zer ba dang /_re zhig bza'o zhes zer ba dang /_re zhig mi dgos 
[\[59a.7\]]so zhes zer ba dang /_re zhig 'grangs sam ma 'grangs blta'o zhes zer ba 'di lnga ni ma spangs pa zhes bya'o/_/rnam pa lnga'i phyir spangs pa zhes bya ste/_chog go zhes zer ba dang /_zhog cig ces zer ba dang /_zos zin to zhes zer ba dang /_mi dgos so zhes zer ba 
[\[59b\]]
[\[59b.1\]]dang /_'grangs so zhes zer ba'i tshig lnga po lhag ma med pa de lnga ni spangs pa zhes bya'o/_/phyag dar khrod kyi gos rnam pa lnga ste/_srang gi phyag dar khrod kyi gos dang /_chus khyer ba dang /_phyag dar khrod pa dang /_dgon pa na 'dug pa dang /_mdzod rnying khyer ba dang 
[\[59b.2\]]lnga'o/_/gzhan yang phyag dar khrod kyi gos la rnam pa lnga ste/_ba lang gis zos pa dang /_byi bas zos pa dang /_bye'us zos pa dang /_mes tshig pa dang /_ma mas bor ba'i phyag dar khrod dang lnga'o/_/rung bar byed pa la rnam pa lnga ste/_mes rung bar 
[\[59b.3\]]bya ba dang /_mtshon gyis rung bar bya ba dang /_sen mos rung bar bya ba dang /_ne tshos rung bar bya ba dang /_rnyis pas rung bar bya ba dang lnga'o/_/gzhan yang rung ba lnga ste/_bton pa dang /_btsal ba dang /_bcad pa dang /_gshegs pa dang /_sa bon ma yin 
[\[59b.4\]]pa'i chos dang lnga'o/_/bza' ba la rnam pa lnga ste/_'bras chan dang /_phye tshal btsos pa dang /_sha dang /_nya dang /_khur ba'o/_/bca' ba la rnam pa lnga ste/_rtsa ba bca' ba dang /_sdong bu bca' ba dang /_lo ma bca' ba dang /_me tog bca' ba dang /_
[\[59b.5\]]'bru bca' ba'o/_/gzhan yang bca' ba rnam pa lnga ste/_bag tsos bca' ba dang /_brngos pa bca' ba dang /_khur skam bca' ba dang /_bu ram bca' ba dang /_chan bca' ba'o/_/nyam dma' ba lngas na byin gyis brlabs pa'i bu ram bca' bar bya ste/_
[\[59b.6\]]zan chung ngu zos pa dang /_zan ma zos pa dang /_nad kyis gzir ba dang /_lam du zhugs pa dang /_las gsar du byed pa'o/_/mdor na/_dugs khang tshul khrims mi bzod pa/_/dam chos ma yin mdza' mang ba/_/lhung bzed dang ni bza' ba dang /_/
[\[59b.7\]]gos dang bsod snyoms de bzhin no/_/dugs khang la yon tan rnam pa lnga ste/_lus kyi dri ma med par byed pa dang /_pags pa dang mdangs gsal bar byed pa dang /_pags pa'i nang na nad yod pa 'byin pa dang /_rlung dang bad kan dang /_mi mthun par byed pa dang /_
[\[60a\]]
[\[60a.1\]]dge slong dag gi nad mang po dugs khang gis med par gyur pa dang lnga'o/_/dge slong chos 'di lnga dang ldan na dge 'dun bde bar gnas pa'o/_/so sor thar pa'i sdom pas bsdams pa dang /_spyad pa dang spyod lam du ldan pa dang /_kha na ma tho ba rdul tsam 
[\[60a.2\]]la yang 'jigs par byed cing bslab pa'i gnas la dam bca' ste bslab pa dang /_bdag la lta'i gzhan la mi lta ba dang /_bshes nyung ba shes pa rab tu nyung ba'o/_/de la bshes pa nyung ba ni phrad 'dod pa'i sdug bsngal med par 'gyur ba dang /_bde bar gnas shing 
[\[60a.3\]]gzhan la gnod pa med pas bde bar gyur pa yin/_gzhan gyis mi snyan par smras pa dang /_tshig rtsub por smras kyang gzhan gyis mi gdung zhing mi bzod par mi 'gyur ba'o/_/gang zag mi bzod pa la nyes pa'i dmigs rnam pa lnga ste/_ma rung ba yin/_gtum 
[\[60a.4\]]po yin/_skye bo mang po la mi sdug pa yin/_yid du mi 'ong ba yin/_phyis 'gyod pa yin no/_/bzod pa'i skyes bu gang zag la yon tan rnam pa lnga ste/_de yang dkar po'i phyogs su rnam pa lngar bzlog ste brjod par bya'o/_/mi bzod pa la nyes pa'i dmigs rnam pa 
[\[60a.5\]]lnga ste/_dgra mang du 'gyur ba dang /_sdug bsngal ba dang yid mi bde ba mang du 'gyur/_'bye ba mang du 'gyur/_'gyod bzhin du dus byed par 'gyur/_lus dang bral te shi ba'i 'og tu ngan song gi rgyud sems can dmyal bar skye bar 'gyur ba'o/_/bzod pa la yon 
[\[60a.6\]]tan rnam pa lnga ste/_de las dkar po'i phyogs su bzlog ste rnam pa lngar brjod do/_/dam pa'i chos 'jig pa na 'jig rten du dam pa'i chos dang mi mthun par gyur pa'i tshe 'jig rten du dam pa'i chos ma yin pa rnam pa lnga 'byung bar 'gyur te/_lnga gang zhe na/_dam pa'i 
[\[60a.7\]]chos 'jig pa na/_'jig rten du dam pa'i chos dang mi mthun par gyur pa'i tshe dge slong ma dad pa dang /_ngo tsha med pa dang /_khrel med pa dang /_le lo can dang /_dran pa nyams pa dang /_sems rtse gcig tu mi btub cing sems 'khrugs par 'gyur te/_de ltar na dam 
[\[60b\]]
[\[60b.1\]]pa'i chos 'jig pa na 'jig rten du dam pa'i chos dang mi mthun par gyur pa de ni/_'jig rten du dam pa'i chos ma yin pa 'byung ba dang po yin no/_/dam pa'i chos 'jig pa na 'jig rten du dam pa'i chos dang mi mthun par gyur pa'i tshe dge slong rnams 'thab pa dang /_mtshang 
[\[60b.2\]]'dru ba dang /_'khon pa dang /_rtsod par 'gyur te/_de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni/_'jig rten du dam pa'i chos ma yin pa 'byung ba gnyis pa yin no/_/dam pa'i chos 'jig pa na 'jig rten 
[\[60b.3\]]du dam pa'i chos dang mi mthun par gyur pa'i tshe dge slong kha cig tshul 'chos shing sdig pa la lta ba'i chos pas zhi gnas tsam la rten cing bka' la lung ston te/_de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten 
[\[60b.4\]]du dam pa'i chos ma yin pa 'byung ba gsum pa yin no/_/dam pa'i chos 'jig pa na 'jig rten du dam pa'i chos dang mi mthun par gyur pa'i tshe dge slong rnams tshul khrims nyams bzhin du 'chi ba'i dus byed pa dang /_tshul khrims dang ldan pa la skur ba 'debs pa ste/_de 
[\[60b.5\]]ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten du dam pa'i chos ma yin pa 'byung ba bzhi pa yin no/_/dam pa'i chos 'jig pa na 'jig rten du dam pa'i chos dang mi mthun par gyur pa'i tshe khyim bdag gis rab tu byung ba la bya ba byas 
[\[60b.6\]]pas de dag ni lus dang bral te shi nas yang bde 'gro mtho ris kyi lhar skye'o/_/rab tu byung ba ni mang du ngan song du lhung ste/_de ltar na dam pa'i chos 'jig pa na 'jig rten du dam pa'i chos dang mi mthun par gyur pa 'di ni 'jig rten du dam pa'i chos ma yin pa 'byung ba lnga pa yin no/_/
[\[60b.7\]]chos rnam pa lnga dang ldan pa'i grogs po dang mi 'grogs par bya/_mi bsten par bya ste/_las la zhugs pa dang /_rtsod pa la zhugs pa dang /_rgyun du 'gro ba la nan tan byed par gyur pa dang /_gces pa dang lhan cig tu sngo bar byed pa dang /_rgyal po'i 'khor du gnas 
[\[61a\]]
[\[61a.1\]]pa'o/_/dkar po'i phyogs su bzlog ste rnam pa lngar brjod de/_tha dad pa lnga ste/_ston pa tha dad pa dang /_chos tha dad pa dang /_dge 'dun tha dad pa dang /_las tha dad pa dang /_lam tha dad pa'o/_/lhung bzed 'di lnga med na yang ma tshol cig_/yod 
[\[61a.2\]]na yang bcang bar ma byed cig_/lnga gang zhe na/_shel gyi lhung bzed dang /_rdo'i lhung bzed dang /_khar ba'i lhung bzed dang /_rin po che'i lhung bzed dang /_lhag pa'i lhung bzed do/_/rnam pa lngar dge slong gis zan zos na 'das pa dang bcas par 'gyur te/_
[\[61a.3\]]'dab ma'i snod du zan za ba dang /_snyim par zan za ba dang /_lce phyung la zan za ba dang /_mchus len cing zan za ba dang /_lag pas phugs su phul te zan za ba'o/_/brtad pa'i gos rnam pa lnga ste/_'gro bas na sbyin pa dang /_'gro ba'i phyir sbyin pa dang /_
[\[61a.4\]]nad pas na sbyin pa dang /_nad pa'i phyir sbyin pa dang /_brtad pa byung nas sbyin pa'o/_/rings pa'i zan la lnga ste/_'gro ba dang /_na ba dang /_nad g.yog dang /_las byed pa dang /_khang skyong rnams so/_/stan rnam pa lnga'i steng du mi 'dug par bya ste/_de 
[\[61a.5\]]bzhin gshegs pa'i dang /_dge 'dun gyi gnas brtan gyi dang /_slob dpon gyi dang /_mkhan po'i dang /_chos 'chad pa'i'o/_/'dul ba'i gzhung dam pa las lnga pa rdzogs [{]s+ho[,]so[}]//_//'dul ba bcu drug ste/_mdor na/_smra bar bya dang rgol 
[\[61a.6\]]ba dang /_/lan 'debs gzu bo 'dzin gnyis dang /_/rjes su rigs dang yon tan dang /_/gnas dang bshad pa de bzhin te/_/ltung ba gnyis dang chad pa'i las/_/rnam par zhi gnyis bsod nams mang /_/tha mar byas nas sder bsdus pa'o/_/sangs rgyas 
[\[61a.7\]]bcom ldan 'das la tshe dang ldan pa u pA lis zhus pa/_btsun pa rgol ba'i dge slong gis don gyis rgol bar 'tshal na gnas dur shin tu bsam pa bsams/_shin tu dpyad pa dpyad/_shin tu brtag pa brtags nas don gyis rgal bar bgyi/_u pA li rgol 
[\[61b\]]
[\[61b.1\]]ba'i dge slong gis don gyis brgal bar 'dod na gnas bcu drug tu shin tu bsam pa bsams/_shin tu dpyad pa dpyad/_shin tu brtag pa brtags la don gyis brgal bar bya'o/_/bcu drug po gang zhe na/_bdag don gang gis brgal bar 'dod pa'i don 
[\[61b.2\]]'di ci bden pa yin nam 'on te [{]brdzun[,]rdzun[}]/_don gyis brgal ba de'i dus la bab bam 'on te dus la ma bab/_don 'dis brgal ba'i skabs su bab bam 'on te skabs su ma bab/_don gyis brgal ba 'di don dang ldan pa 'am 'on te don dang mi ldan/_de'i 'og tu 
[\[61b.3\]]yang brtag par bya ste/_de la mthong ba dang thos pa dang dogs pa gang gis smra bar bya/_lus kyis 'das pa'am/_ngag gis 'das pa'am/_grong du byas sam/_dgon par byas sam/_nub mo byas sam/_nyin par byas sam/_lhag ma dang bcas 
[\[61b.4\]]sam/_lhag ma med dam/_tshe dang ldan pa 'di dge ba'i gnas nas bslangs nas dge ba'i gnas su gzhag par nus sam/_u pA li don gyis rgol ba'i dge slong gis don gyis rgol bar 'dod pas gnas bcu drug po 'di la shin tu bsam pa bsams 
[\[61b.5\]]shin tu dpyad pa dpyad/_shin tu brtag pa brtags la don gyis brgal bar bya'o/_/chos rnam pa 'di lnga dang ldan na don gyis rgol ba'i dge slong gi tshig gzung bar mi bya ste/_lnga gang zhe na/_don gyis rgol ba de rnam par dag pa ma yin pa dang /_gcig nas 
[\[61b.6\]]gcig tu zer ba las rgol ba dang /_kun dga'i gnas byung ba dang /_dge tshul pha'i tshig las rgol ba dang /_ji ltar nges par gsungs pa'i mdo sde'i tshig mi shes pa dang /_gang la gnas nas rnam par sbyang ba de'i gnas mi shes pa ste/_u pA li chos rnam 
[\[61b.7\]]pa 'di lnga dang ldan na don gyis rgol ba'i dge slong gi tshig gzung bar mi bya'o/_/u pA li chos rnam pa lnga dang ldan na don gyis rgol ba'i dge slong gi tshig gzung bar bya ste/_don gyis rgol ba de rab tu dag pa yin/_gcig nas gcig zer bas mi rgol ba dang /_
[\[62a\]]
[\[62a.1\]]kun dga' nas byung ba yin pa dang /_dge tshul pha'i tshig las rgol ba ma yin pa dang /_ji ltar nges par gsungs pa'i mdo sde'i tshig shes pa dang /_gang la gnas nas rnam par sbyang ba de'i gnas shes pa des u pA li chos rnam pa de lnga dang ldan na don 
[\[62a.2\]]gyis rgol ba'i dge slong gi tshig gzung bar bya'o/_/u pA li lan glon pa'i dge slong gnas bcu drug tu shin tu bsam pa bsams/_shin tu dpyad pa dpyad/_shin tu brtag pa brtags nas brgal ba'i dge slong la skabs dbye bar gyis shig_/bcu drug po gang zhe 
[\[62a.3\]]na/_ci tshe dang ldan pa 'di tshul khrims dang ldan pa yin nam/_thog ma nas bsnyen par rdzogs pa yin nam/_ngo tsha can nam/_'gyod pa can nam/_sdom pa can nam/_slob par 'dod pa'am/_mang du thos pa'am/_thos pa 'dzin pa'am/_thos pa bsags 
[\[62a.4\]]pa'am/_'dul ba'am/_lhag pa'i 'dul ba las nges par shes pa'am/_lung kha ton du lobs pa'am/_de'i 'og tu yang brtag par bya ste/_bdag la mthong bas sam/_thos pas sam/_dogs pas sam/_lus kyis 'das pas sam/_tshig gis 'das 
[\[62a.5\]]pas sam/_grong du byas sam/_dgon par byas sam/_nub mo byas pa'am/_nyin par byas pa'am/_lhag mar bcas pa'am/_lhag ma med pa gang gis smra bar byed/_tshe dang ldan pa des bdag mi dge ba'i gnas nas bslangs te/_dge ba'i gnas su 'jog 
[\[62a.6\]]par nus sam/_u pA li lan glon pa'i dge slong gis gnas bcu drug po 'di la shin tu bsam pa bsams/_shin tu dpyad pa dpyad/_shin tu brtag pa brtags nas rgol ba'i dge slong la skabs dbye bar gyis shig_/u pA li chos rnam pa 'di lnga dang ldan na 
[\[62a.7\]]lan glon pa'i dge slong gi tshig gzung bar mi bya ste/_lnga gang zhe na/_rgol ba'i dge slong gis dris pa bzhin du lan mi 'debs pa dang /_dris nas bsam pa ma yin pa ston pa dang /_gzhan gyis gzhan la smra ba dang /_phyi rol gyi gtam sdud pa dang /_byang ba'i 
[\[62b\]]
[\[62b.1\]]dge slong ma rung bar byed pa dang /_phyogs 'dzin pa la brten pa dang /_nyes pa mi shes nyes pa med pa mi shes pa ste/_u pA li chos rnam pa 'di lnga dang ldan na lan glon pa'i dge slong gi tshig gzung bar mi bya'o/_/u pA li chos rnam pa 'di lnga dang ldan na lan glon 
[\[62b.2\]]pa'i dge slong gi tshig gzung bar bya ste/_lnga gang zhe na/_rgol ba'i dge slong gis dris pa bzhin du lan 'debs pa dang /_dris pa'i don gzhan dang gzhan du mi smra ba dang phyi rol gyi gtam gzhan mi smra ba dang /_byang ba'i dge slong la ma rung bar mi byed pa dang /_phyogs 
[\[62b.3\]]'dzin pa la mi brten pa dang /_nyes pa shes nyes pa med pa shes pa ste/_u pA li chos rnam pa 'di lnga dang ldan na dge slong lan glon pa'i tshig gzung bar bya'o/_/u pA li de la rgol ba dang lan glon pa'i dge slong dag rtsod pa zhi bar 'dod pas chos bcu drug dang 
[\[62b.4\]]ldan pa'i gzu bo 'dul ba 'dzin pa tshol cig_/bcu drug gang zhe na/_tshul khrims dang ldan pa dang /_thog mar bsnyen par rdzogs pa dang /_ngo tsha can dang /_'gyod pa can dang /_sdom pa can dang /_slob pa 'dod pa dang /_mang du thos pa dang /_thos pa 'dzin 
[\[62b.5\]]pa dang /_thos pa bsags pa dang /_'dul ba dang /_lhag pa'i 'dul ba nges par shes pa dang /_mdo sde dang /_lung kha ton du lobs pa dang /_de las yang de'i 'og tu yang brtag par bya ste/_ci tshe dang ldan pa 'di la gzu bo'i dngos po yod dam/_ci 
[\[62b.6\]]tshe dang ldan pa 'dis snga nas ma 'dres pa'am/_ci tshe dang ldan pa 'di rtsod pa sngar byung ba la mkhas pa'am/_ci tshe dang ldan pa 'di lhung bzed kyi phyir ma yin nam/_chos gos kyi phyir ma yin nam/_zang zing cung zad tsam gyi phyir ma yin nam/_'dod pa'i phyir 
[\[62b.7\]]'gro ba ma yin nam/_zhe sdang dang /_gti mug dang /_'jigs pas 'gro ba ma yin nam/_ci tshe dang ldan pa 'di 'dod chags kyis gzir ba ma yin nam/_zhe sdang gis gzir ba ma yin nam/_gti mug gis gzir ba ma yin nam/_rgyal ba'i gsung 
[\[63a\]]
[\[63a.1\]]las 'da' bar byed pa ma yin nam/_ci tshe dang ldan pa 'dis rigs pa mi rigs par mi byed dam/_rigs pa gcod par mi byed dam/_ci tshe dang ldan pa 'di ston pas bstan pa chos dang 'dul bas rab tu zhi bar byed dam/_ci tshe dang ldan pa 
[\[63a.2\]]'dis tshe dang ldan pa 'di mi dge ba'i gnas nas bslangs te/_dge ba'i gnas su 'jog par byed dam/_u pA li rgol ba dang lan glon pa'i dge slong dag rtsod pa zhi bar 'dod pas chos bcu drug po de dag dang ldan pa'i gzu bo 'dul ba 'dzin pa btsal bar 
[\[63a.3\]]bya'o/_/u pA li gzu bo 'dul ba 'dzin pa chos rnam pa lnga dang ldan na rtsod pa zhi bar byed mi nus te/_lnga gang zhe na/_rgol ba dang lan glon pa'i dge slong la chos ma yin pa'i phyogs su 'jug pa dang /_rgol ba dang lan glon pa'i dge slong la 'thab pa dang /_
[\[63a.4\]]mtshang 'dru ba dang /_'khon pa dang /_rtsod par skul ba dang /_gzu bo'i dge slong rnams kyi mdo sde'i tshig mi brtsan par byed pa dang /_dge slong gces pa rnams la phyas 'dogs pa dang /_rtsod pa'i thog ma dang /_bar ma dang /_tha mal mi mkhas 
[\[63a.5\]]par gyur pa'o/_/u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed nus par 'gyur ro/_/lnga gang zhe na/_rgol ba dang lan glon pa'i dge slong la chos kyi phyogs su 'jug pa dang /_rgol ba dang lan glon pa'i dge slong 'thab 
[\[63a.6\]]pa dang /_mtshang 'dru ba dang /_'khon pa dang /_rtsod par mi skul ba dang /_gzu bo'i dge slong rnams kyi mdo sde'i gzhung brtsan par byed pa dang /_dge slong gces pa la phyas mi 'dogs pa dang /_rtsod pa'i thog ma dang bar ma dang tha ma la mkhas par gyur 
[\[63a.7\]]pa'o/_/u pA li de la gzu bo 'dul ba 'dzin pa des rtsod pa rab tu gzung bar 'dod na gnas bcu drug tu bdag dang gzhan la shin tu brtags la gdod rtsod pa gzung bar bya ste/_rnam pa brgyad kyis ni bdag nyid shin tu brtag par bya/_rnam pa brgyad kyis 
[\[63b\]]
[\[63b.1\]]ni gzhan shin tu brtag par bya'o/_/bdag nyid brtag pa brgyad gang zhe na/_ci bdag rtsod pa'i thog ma dang bar ma dang tha ma la mkhas pa yin nam/_ci bdag rtsod pa de la thog ma nas ma 'dres sam/_rgol ba dang lan glon pa'i dge slong gi bdag gis tshig 'dzin tam/_
[\[63b.2\]]rgol ba dang lan glon pa'i dge slong gi bdag gis tshig nyan tam rgol ba dang lan glon pa'i dge slong dag gi nyes pa bdag gis rnam par sbyang nus sam/_so so'i phyogs la bdag gis chos bzhin bsgo bar nus sam/_bdag gis rtsod pa 'di ltar 'dul ba dang ji ltar ston 
[\[63b.3\]]pas bstan pa de ltar rnam par zhi bar nus sam/_rgol ba dang lan glon pa'i dge slong dag bdag gis mi dge ba'i gnas nas bslangs te/_dge ba'i gnas su 'jog nus sam snyam pa ste/_rnam pa brgyad kyis bdag nyid shin tu brtag par bya'o/_/gzhan la brtag pa rnam 
[\[63b.4\]]pa brgyad gang zhe na/_dge 'dun de dag gi nang na mdo sde 'dzin pa dang /_'dul ba 'dzin pa dang /_ma lta bu 'dzin pa'i dge slong la ji ltar bdag gis rgyal ba'i gsung rab smras pa la 'dzin par 'gyur ba yod dam/_de'i tshe mdo sde 'dzin pa dang /_'dul ba 'dzin pa dang /_
[\[63b.5\]]ma lta bu 'dzin pa'i dge slong gang gis rtsod pa 'di ji ltar chos bzhin ji ltar 'dul ba bzhin/_ji ltar ston pas bstan pa de lta bur zhi bar bya snyam du sems pa yod dam/_dge 'dun de dag las dge slong gnas brtan dang bar ma dang gsar bu dag gis so so'i phyogs kyi dge 
[\[63b.6\]]slong de dag la ji ltar chos bzhin du slar bzlog par bya'o snyam du sems pa yod dam/_ci rtsod pa 'di rgyal po'i pho brang du 'gyed par 'gyur ram/_rigs pa'i rigs la 'gyed par mi 'gyur ram/_ci tshe dang ldan pa de dag rtsod pa zhi bar bya ba 'di las phyi rol tu mi tshol lam/_
[\[63b.7\]]ci tshe dang ldan pa de dag dge 'dun 'di nyid du rtsod pa zhi bar bya ba tshol lam snyam pa ste/_rnam pa 'di brgyad ni gzhan brtag par bya ste/_u pA li de lta bur rnam pa bcu drug gis bdag dang gzhan brtags nas rtsod pa rab tu gzung bar bya'o/_/u pA li gzu bo 'dul ba 
[\[64a\]]
[\[64a.1\]]'dzin pa chos rnam pa 'di lnga dang ldan na rtsod pa zhi bar byed mi nus par 'gyur ro/_/lnga gang zhe na/_rtsod pa mi shes pa dang /_rtsod pa 'byung ba mi shes pa dang /_rtsod pa yang dag par gzung ba mi shes pa dang /_rtsod pa zhi bar byed mi shes pa dang /_rtsod 
[\[64a.2\]]pa zhi nas phyis mi 'byung bar byed mi shes pa ste/_u pA li gzu bo 'dul ba 'dzin pa chos rnam pa de lnga dang ldan na rtsod pa zhi bar byed mi nus pa yin no/_/u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed nus pa yin no/_/lnga gang 
[\[64a.3\]]zhe na/_rtsod pa shes pa dang /_rtsod pa byung ba shes pa dang /_rtsod pa yang dag par gzung bar shes pa dang /_rtsod pa zhi bar bya ba shes pa dang /_rtsod pa zhi bar gyur nas phyis rtsod pa mi 'byung bar byed shes pa'o/_/u pA li gzu bo 'dul ba 'dzin pa chos rnam 
[\[64a.4\]]pa de lnga dang ldan na rtsod pa zhi bar byed nus pa yin no/_/de la u pA li gzu bo 'dul ba 'dzin pas rtsod pa rab tu bzung la gnas bcu drug gis rgol ba dang lan glon pa'i dge slong brtag par bya ste/_rnam pa brgyad kyis lan glon pa'i dge slong brtag par bya'o/_/
[\[64a.5\]]rnam pa brgyad po gang gis rgol ba'i dge slong brtag par bya zhe na/_spyod pa dang /_spyod yul dang /_mdza' ba dang /_grogs byed pa dang /_lus kyi las dang /_ngag gi las dang /_'tsho ba dang /_mang du thos pa rnams so/_/de ste u pA li gzu bo 'dul 
[\[64a.6\]]ba 'dzin pa'ang 'di snyam du gyur te/_tshe dang ldan pa 'di ni sdig pa can te sdig par spyod pa/_mdza' ba sdig pa can/_grogs po sdig pa can/_lus kyi las sdig pa can/_ngag gi las sdig pa can/_'tsho ba sdig pa can/_thos pa sdig pa can te/_tshe dang 
[\[64a.7\]]ldan pa 'dis ni dag pa'i dge slong la ma rung bar byed nus/_dge 'dun la yang de lta bur rtsod pa 'byin par nus te/_de skad du ma smra shig ces bsgo shig_/de ste u pA li gzu bo 'dul ba 'dzin pas 'di snyam du gyur te/_tshe dang ldan pa 'di ni dge ba can te/_
[\[64b\]]
[\[64b.1\]]spyod pa dge_/spyod yul dge_/mdza' bo dge_/grogs po dge_/lus kyi las dge_/ngag gi las dge_/'tsho ba dge_/thos pa dge ba can te/_tshe dang ldan pa 'dis ni dag pa'i dge slong la ma rung bar byed mi nus te/_dge 'dun gyi nang du yang rnam 
[\[64b.2\]]pa de lta bur mi 'byin to snyam nas de lta bu la ni smros shig ces bsgo'o/_/u pA li rnam pa brgyad po de lta bus rgol ba'i dge slong la brtag par bya'o/_/lan glon pa'i dge slong la rnam pa 'di brgyad kyis brtag par bya ste/_spyod pa dang /_spyod yul dang /_mdza' 
[\[64b.3\]]ba dang /_grogs po dang /_lus kyi las dang /_ngag gi las dang /_'tsho ba dang /_mang du thos pa'o/_/de ste u pA li gzu bo 'dul ba 'dzin pas 'di snyam du gyur te/_tshe dang ldan pa 'di ni sdig pa can te/_spyod pa sdig pa can/_spyod yul sdig pa can/_
[\[64b.4\]]mdza' bo sdig pa can/_grogs po sdig pa can/_lus kyi las sdig pa can/_ngag gi las sdig pa can/_'tsho ba sdig pa can/_thos pa sdig pa can te/_tshe dang ldan pa 'dis ni rnam pa 'di lta bu'i gnas su 'jug par nus so snyam nas de na rgol ba'i dge 
[\[64b.5\]]slong la tshig 'jam por smros la lan glon pa'i dge slong la tshig 'di skad du smros shig_/tshe dang ldan pa khyod de'i tshe na lus kyi 'dus byas ji lta bur gyur/_ngag gi 'dus byas ji lta bur gyur/_yid kyi 'dus byas ji lta bur gyur ces ji lta bur khas len pa de lta bur byed 
[\[64b.6\]]du chug cig_/u pA li de ste gzu bo 'dul ba 'dzin pas 'di snyam du gyur te/_tshe dang ldan pa 'di ni dge ba can te/_spyod pa dge/_spyod yul dge_/mdza' bo dge_/grogs po dge_/lus kyi las dge_/ngag gi las dge_/'tsho ba dge_/thos pa 
[\[64b.7\]]dge ste/_tshe dang ldan pa 'di ni gnas de lta bu la 'jug par mi byed do snyam na/_lan glon pa'i dge slong la tshig 'jam por smros te/_rgol ba'i dge slong la chos nyid kyis shes par byos shig_/rnam pa 'di brgyad kyis ni gzhan la brtag par byos shig_/
[\[65a\]]
[\[65a.1\]]u pA li gzu bo 'dul ba 'dzin pa chos rnam pa lnga dang ldan na rtsod pa zhi bar byed mi nus pa yin no/_/lnga gang zhe na/_'khrul pa 'dzin pa/_gsang ba'i tshig 'dzin pa/_tshig mang po 'dzin pa/_ma nges par 'dzin pa/_ji tsam lan gsum gyi 
[\[65a.2\]]bar du dam 'char mi 'jug pa yin te/_gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed mi nus par 'gyur ro/_/u pA li gzu bo 'dul ba 'dzin pa chos rnam pa 'di lnga dang ldan na rtsod pa zhi bar byed nus par 'gyur ro/_/lnga gang zhe na/_
[\[65a.3\]]'khrul pa mi 'dzin pa/_gsang ba'i tshig mi 'dzin pa/_tshig mang po mi 'dzin pa/_ma nges par mi 'dzin pa/_lan gsum gyi bar du dam 'char 'jug pa yin te/_u pA li gzu bo 'dul ba 'dzin pa rnam pa de lnga dang ldan na rtsod pa zhi bar byed nus par 'gyur 
[\[65a.4\]]ro/_/de la u pA li gzu bo 'dul ba 'dzin pas gnas bcu drug gis rgol ba dang lan glon pa'i dge slong dag brtags la gnas bcu drug tu rigs pas gzhag par bya ste/_bcu drug po gang zhe na/_rgol ba'i dge slong de rigs par bya/_rgol ba'i dge 
[\[65a.5\]]slong de brtag par bya/_lan glon pa'i dge slong de rigs par bya/_lan glon pa'i dge slong de brtag par bya/_rgol ba'i dge slong la bzod pa gsol bar bya/_lan glon pa'i dge slong la bzod pa gsol bar bya/_rgol ba'i dge slong de gtong du gzhug_/
[\[65a.6\]]lan glon pa'i dge slong de gtong du gzhug_/rgol ba'i dge slong de dri bar bya/_lan glon pa'i dge slong de dri bar bya/_rgol ba'i dge slong de byed du gzhug_/lan glon pa'i dge slong de byed du gzhug_/rgol ba'i dge slong tshugs par byed du gzhug_/lan 
[\[65a.7\]]glon pa'i dge slong tshugs par byed du gzhug_/rgol ba'i dge slong yi dam 'char gzhug_/lan 'debs pa'i dge slong yi dam 'char gzhug_/mdo sde brjod par bya/_mdo sde brjod nas ji ltar chos bzhin ji ltar 'dul ba bzhin/_ji ltar ston pas 
[\[65b\]]
[\[65b.1\]]bstan pa de ltar rtsod pa de zhi bar bya ste/_u pA li de ltar na gzu bo'i dge slong gis gnas bcu drug tu rigs pas gzhag par bya'o/_/u pA li gzu bo 'dul ba 'dzin pa chos rnam pa lnga dang ldan na rigs pa'i gnas su 'jog nus par mi 'gyur ro/_/lnga gang zhe na/_
[\[65b.2\]]rjes su 'brang ba'i chos lnga mi shes pa ste/_lnga gang zhe na/_rgol ba mi shes pa/_lan glon mi shes pa/_chos bzhin mi shes pa/_chos bzhin ma yin pa mi shes pa/_yi dam ma blangs par gyur pa ste/_u pA li gzu bo 'dul ba 'dzin pa chos rnam pa de lnga dang ldan 
[\[65b.3\]]na rigs pa'i gnas su 'jog mi nus pa'o/_/u pA li gzu bo 'dul ba 'dzin pa chos rnam pa lnga dang ldan na rigs pa'i gnas su 'jog nus par 'gyur ro/_/rjes su 'brang ba'i chos lnga shes par 'gyur ro/_/lnga gang zhe na/_rgol ba shes pa/_lan glon shes 
[\[65b.4\]]pa/_chos bzhin shes pa/_chos bzhin ma yin pa shes pa/_yi dam blangs par gyur pa'o/_/gzu bo 'dul ba 'dzin pa chos rnam pa de lnga dang ldan na rigs pa'i gnas su 'jog nus par 'gyur ro/_/de la u pA li gzu bo 'dul ba 'dzin pa rigs pa'i gnas 
[\[65b.5\]]bcu drug tu gzhag la yon tan bcu drug mthong nas mdo sde bsgrag par bya ste/_bcu drug gang zhe na/_bdag gis mdo sde bstan to snyam nas mdo sde bsgrag par bya/_bdag gis mdo sde dpyad par bya'o snyam nas/_mdo sde bsgrag par bya/_bdag gis 'dul 
[\[65b.6\]]ba rjes su 'brang bar 'gyur ro snyam nas mdo sde bsgrag par bya/_bdag gi tshig brtsan par 'gyur ro snyam nas mdo sde bsgrag par bya/_bdag gis ngo tsha ba med pa'i phyogs la chad pas gcad par 'gyur ro snyam nas mdo sde bsgrag par bya/_bdag gis 
[\[65b.7\]]thams cad mkhyen pa'i gsung la bsgo nus par 'gyur ro snyam nas mdo sde bsgrag par bya/_dge 'dun mthun par bstan par 'gyur ro snyam nas mdo sde bsgrag par bya/_bdag gis gzhan la bsgo bar 'gyur ro snyam nas mdo sde bsgrag par bya/_bdag gi 
[\[66a\]]
[\[66a.1\]]tshig gzhan gyis gzung bar 'gyur ro snyam nas mdo sde bsgrag par bya/_bdag gis dge slong dag gdon par 'gyur ro snyam nas mdo sde bsgrag par bya/_bdag gis ma dad pa dag dad pa la zhugs par 'gyur ro snyam nas mdo sde bsgrag par 
[\[66a.2\]]bya/_dad pa la slar 'phel bar 'gyur ro snyam nas mdo sde bsgrag par bya/_ngo tsha med pa'i phyogs la bdag gis chad pas gcad par 'gyur ro snyam nas mdo sde bsgrag par bya/_ngo tsha shes pa'i phyogs la bdag gis gzung bar 'gyur ro snyam nas mdo sde 
[\[66a.3\]]bsgrag par bya/_rtsod pa 'byung ba mi 'byung bar 'gyur ro snyam nas mdo sde bsgrag par bya/_rtsod pa zhi bar 'gyur ro snyam nas mdo sde bsgrag par bya/_rtsod pa zhi nas phyis mi skye bar 'gyur ro snyam nas mdo sde bsgrag par bya/_bdag yun ring du tshangs par 
[\[66a.4\]]spyod par 'gyur ro snyam nas mdo sde bsgrag par bya/_u pA li gzu bo 'dul ba 'dzin pas bdag gi yon tan bcu drug po 'di mthong na mdo sde bsgrag par bya'o/_/u pA li gzu bo 'dul ba 'dzin pa chos rnam pa 'di lnga dang ldan na mdo sde'i yon tan mi shes 
[\[66a.5\]]par 'gyur ro/_/lnga gang zhe na/_mdo sde la mi mkhas pa dang /_'dul ba la mi mkhas pa dang /_ma lta bu la mi mkhas pa dang /_rnam par 'byed pa la mi mkhas pa dang /_lung kha ton du ma byas par gyur pa'o/_/u pA li gzu bo 'dul ba 'dzin 
[\[66a.6\]]pa chos rnam pa lnga dang ldan na mdo sde'i yon tan shes par 'gyur ro/_/lnga gang zhe na/_mdo sde la mkhas pa dang /_'dul ba la mkhas pa dang /_ma lta bu la mkhas pa dang /_rnam par 'byed pa la mkhas pa dang /_lung kha ton du lobs pa ste/_u pA 
[\[66a.7\]]li gzu bo 'dul ba 'dzin pa chos rnam pa de lnga dang ldan na mdo sde'i yon tan shes par 'gyur ro/_/u pA li gzu bo 'dul ba 'dzin pa gang gis mdo sde shes par nus pa des ni mdo sde 'di las yon tan bcu drug mthong bas na mdo sde brjod par bya'o/_/gzhan 
[\[66b\]]
[\[66b.1\]]yang gnas bcu drug tu mdo sde brjod par bya ste/_bcu drug po de gang zhe na/_sangs rgyas kyis gsungs pa'i mdo sde brjod par bya/_nyan thos kyis bshad pa'i mdo sde brjod par bya/_sangs rgyas byung ba'i dus kyi mdo sde brjod par bya/_phyogs gcig pa'i 
[\[66b.2\]]mdo sde brjod par bya/_thams cad du yod pa'i mdo sde brjod par bya/_de nyid dang 'dra ba'i mdo sde brjod par bya/_'dul ba dang ldan pa'i mdo sde brjod par bya/_'dul ba las lhag pa'i mdo sde brjod par bya/_mdo sde'i yon tan btsal la mdo sde brjod par 
[\[66b.3\]]bya/_mdo sde'i rgyan btsal la mdo sde brjod par bya/_mdo sde'i gleng gzhi btsal la mdo sde brjod par bya/_mdo sde'i cha tsam btsal la mdo sde brjod par bya/_mdo sde'i sgra btsal la mdo sde brjod par bya/_u pA li gzu bo 'dul ba 'dzin pas yon tan bcu 
[\[66b.4\]]drug po de mthong na mdo sde brjod par bya'o/_/u pA li gzu bo 'dul ba 'dzin pa chos rnam pa lnga dang ldan na mdo sde brjod par mi nus par 'gyur ro/_/lnga gang zhe na/_dge slong gi 'dul ba mi shes pa/_dge slong ma'i 'dul ba mi shes pa/_nyes pa 
[\[66b.5\]]'dul ba mi shes pa/_rtsod pa 'dul ba mi shes pa/_nyon mongs pa 'dul ba mi shes pa'o/_/u pA li gzu bo 'dul ba 'dzin pa chos rnam pa de lnga dang ldan na mdo sde brjod mi nus par 'gyur ro/_/u pA li gzu bo 'dul ba 'dzin pa chos rnam pa 
[\[66b.6\]]lnga dang ldan na mdo sde brjod nus par 'gyur ro/_/lnga gang zhe na/_dge slong gi 'dul ba shes pa dang /_dge slong ma'i 'dul ba shes pa dang /_nyes pa 'dul ba shes pa dang /_rtsod pa 'dul ba shes pa dang /_nyon mongs pa 'dul ba shes pa dang /_u pA 
[\[66b.7\]]li gzu bo 'dul ba 'dzin pa chos rnam pa de lnga dang ldan na mdo sde brjod nus par 'gyur ro//_//'dul ba gzhung dam pa/_bam po sum bcu pa/_de la u pA li gzu bo 'dul ba 'dzin pas gnas bcu drug tu brjod nas gnas bcu drug tu 'dul ba la 
[\[67a\]]
[\[67a.1\]]brtag par bya ste/_bcu drug gang zhe na/_lung dang /_lung bsgo ba dang /_dngos po dang /_rnam par 'byed pa dang /_spyod pa dang /_spyod yul dang /_nyung ngu 'dod pa dang /_mang du 'dod pa dang /_mgu ba dang /_mi mgu ba dang /_dgang dka' ba 
[\[67a.2\]]dang /_dgang sla ba dang /_gso dka' ba dang /_gso sla ba dang /_rab tu gces pa dang /_chog shes pa ste/_u pA li gnas 'di bcu drug gis 'dul ba la brtag par bya'o/_/u pA li gzu bo 'dul ba 'dzin pa rnam pa lnga dang ldan na nyes pa 'byin mi nus 
[\[67a.3\]]par 'gyur te/_lnga gang zhe na/_byung ba mi shes/_bcas pa mi shes/_rjes su bcas pa mi shes/_gnang bar mi shes/_rjes su gnang bar mi shes pa'o/_/u pA li gzu bo 'dul ba 'dzin pa chos rnam pa de lnga dang ldan na nyes pa 'byin mi nus par 'gyur 
[\[67a.4\]]ro/_/u pA li gzu bo 'dul ba 'dzin pa chos rnam pa lnga dang ldan na nyes pa 'byin nus par 'gyur te/_lnga gang zhe na/_byung ba shes pa dang /_bcas pa shes pa dang /_rjes su bcas pa shes pa dang /_gnang ba shes pa dang /_rjes su gnang ba shes pa'o/_/
[\[67a.5\]]u pA li gzu bo 'dul ba 'dzin pa chos rnam pa de lnga dang ldan na nyes pa 'byin nus par 'gyur ro/_/u pA li gzu bo 'dul ba 'dzin pas gnas bcu drug gis 'dul ba shes par byas la gnas bcu drug gis nyes pa brjod par bya ste/_bcu drug gang zhe na/_lci ba 
[\[67a.6\]]dang /_yang ba dang /_lhag ma yod pa dang /_lhag ma med pa dang /_gnas ngan len dang /_lus kyi dang /_ngag gi dang /_mi dge ba dang /_lung du mi ston pa dang /_bcas pa dang /_ma bcas pa dang /_mthol bar byed pa dang /_sdom par byed pa dang /_'dul 
[\[67a.7\]]ba las 'das par byed pa dang /_ngan du smra bar 'gro ba ste/_u pA li gnas bcu drug po 'dis 'dul ba shes par byas la gnas bcu drug gis nyes pa brjod par bya'o/_/u pA li gzu bo 'dul ba 'dzin pa chos rnam pa lnga dang ldan na nyes pa brjod mi nus par 
[\[67b\]]
[\[67b.1\]]'gyur te/_lnga gang zhe na/_nyes pa mi shes pa dang /_nyes pa med pa mi shes pa dang /_lci ba mi shes pa dang /_yang ba mi shes pa dang /_lung kha ton mi shes par gyur pa ste/_u pA li gzu bo 'dul ba 'dzin pa chos rnam pa de lnga dang ldan na nyes pa brjod 
[\[67b.2\]]mi nus par 'gyur ro/_/u pA li gzu bo 'dul ba 'dzin pa chos rnam pa lnga dang ldan na nyes pa brjod nus par 'gyur te/_lnga gang zhe na/_nyes pa shes pa dang /_nyes pa med pa shes pa dang /_lci ba shes pa dang /_yang ba shes pa dang /_gzhung kha ton du shes 
[\[67b.3\]]par gyur pa ste/_u pA li gzu bo 'dul ba 'dzin pa chos rnam pa de lnga dang ldan na nyes pa brjod nus par 'gyur ro/_/de la u pA li gzu bo 'dul ba 'dzin pas gnas bcu drug po 'di dag gis nyes pa brjod nas gnas bcu drug gis chad pa'i las kyis sma dbab par 
[\[67b.4\]]bya'o/_/bcu drug po gang zhe na/_nyes pa ngor brjod pa dang /_dpyas 'dogs pa dang /_bsgo ba bzhin du mi nyan pa dang /_cang mi zer zhing mi nyan pa dang /_bsdigs pa dang /_dgar ba dang /_bskrad pa dang /_slar bsdum par bya ba dang /_ma mthong ba'i 
[\[67b.5\]]phyir spang ba dang /_slar las mi byed pa'i phyir spang ba dang /_sdig pa la lta ba slar ma btang ba'i phyir spang ba dang /_chad pa byed pa dang /_gzhi nas bslangs te chad pa byed pa dang /_yid mgu bar byed pa dang /_gzhi nas bslangs te yid mgu bar byed pa dang /_
[\[67b.6\]]gzhi nas bslangs te smos pa'o/_/de la u pA li gzu bo 'dul ba 'dzin pas gnas bcu drug gis 'dul ba brjod nas gnas bcu drug po 'dis chad pa'i las kyis sma dbab par bya'o/_/u pA li gzu bo 'dul ba 'dzin pa chos rnam pa lnga dang ldan na chad 
[\[67b.7\]]pa'i las kyis sma dbab mi nus par 'gyur te/_lnga gang zhe na/_'dod pas 'gro ba dang /_zhe sdang gis 'gro ba dang /_gti mug gis 'gro ba dang /_'jigs pas 'gro ba dang /_chad pa'i las byas pa dang /_ma byas pa mi shes pa'o/_/u pA li 
[\[68a\]]
[\[68a.1\]]gzu bo 'dul ba 'dzin pa chos rnam pa lnga dang ldan na chad pas gcad pa'i las kyis sma dbab nus par 'gyur te/_lnga gang zhe na/_'dod pas mi 'gro bar 'gro ba dang /_zhe sdang gis mi 'gro bar 'gro ba dang /_gti mug gis mi 'gro bar 'gro 
[\[68a.2\]]ba dang /_'jigs pas mi 'gro bar 'gro ba dang /_chad pa'i las byas pa dang ma byas pa shes pa'o/_/de la gzu bo 'dul ba 'dzin pas gnas bcu drug gis chad pas gcad pa'i las kyis sma phab la gzhan yang gnas bcu drug gis chad pa'i las kyis sma 
[\[68a.3\]]dbab par bya ste/_bcu drug po gang zhe na/_tshangs pa'i chad pas bsdigs par bya ba dang /_dad par mi 'gyur bar tshor ba'i las byed du gzhug pa dang /_longs spyod mi myong ba'i las byed du gzhug pa dang /_mig lam na mi snang bar bya ba'i las bya 
[\[68a.4\]]ba dang /_de'i ngo bo tshol du gzhug pa dang /_gnod par bya ba dang /_smad par bya ba dang /_spang bar bya ba dang /_phyogs med par bya ba dang /_spa gong bar bya ba dang /_zhum par bya ba dang /_'gyod pa bskyed par bya ba dang /_rnam par 'gyod pa dang /_rnam 
[\[68a.5\]]par slar 'gyod pa dang /_dam dem du gzhag pa dang /_gnad du dbab pa dang /_nyes so zhes brjod pa'o/_/de la u pA li gzu bo 'dul ba 'dzin pas gnas bcu drug gis chad pa'i las kyis sma dbab par bya'o/_/u pA li gzu bo 'dul ba 'dzin 
[\[68a.6\]]pa chos rnam pa lnga dang ldan na chad pa'i las kyis sma dbab mi nus par 'gyur te/_lnga gang zhe na/_'dul ba'i dngos po lnga mi shes pa ste/_lnga gang zhe na/_bsdigs pa dang /_smad pa dang /_bskrad pa dang /_slar bsdum pa dang /_spang ba dang 
[\[68a.7\]]lnga'o/_/u pA li gzu bo 'dul ba 'dzin pa chos rnam pa lnga dang ldan na chad pa'i las kyis sma dbab nus par 'gyur te/_lnga gang zhe na/_'dul ba'i dngos po lnga shes pa'o/_/lnga gang zhe na/_bsdigs pa dang /_smad pa dang /_bskrad pa dang /_slar bsdum 
[\[68b\]]
[\[68b.1\]]pa dang /_spang ba dang lnga'o/_/u pA li gzu bo 'dul ba 'dzin pa chos rnam pa de lnga dang ldan na chad pas gcad pa'i las kyis sma dbab nus par 'gyur ro/_/de la u pA li gzu bo 'dul ba 'dzin pas gnas bcu drug po 'di dag gis chad pas gcad pa'i las kyis sma 
[\[68b.2\]]phab nas gnas bcu drug gis las bya'o/_/bcu drug gang zhe na/_mngon sum du gyur pa la las bya ba dang /_mngon du ma gyur kyang las bya ba dang /_skabs phye nas las bya ba dang /_skabs ma phye yang las bya ba dang /_glengs la las bya ba dang /_ma glengs kyang las 
[\[68b.3\]]bya ba dang /_dran par byas pa la las bya ba dang /_dran par ma byas kyang las bya ba dang /_dris la las bya ba dang /_ma dris kyang las bya ba dang /_rjes su sbyar ba la las bya ba dang /_rjes su ma sbyar kyang las bya ba dang /_so sor shes pa la las bya ba dang /_so sor 
[\[68b.4\]]mi shes kyang las bya ba dang /_gtan la phab la las bya ba dang /_gtan la ma phab kyang las bya ba ste/_gnas bcu drug po 'di dag gis las bya'o/_/u pA li gzu bo 'dul ba 'dzin pa chos 'di lnga dang ldan na las byed mi nus pa yin te/_lnga gang zhe na/_
[\[68b.5\]]gsol ba'i las mi shes pa dang /_gsol ba dang gnyis kyi las mi shes pa dang /_gsol ba dang bzhi'i las mi shes pa dang /_bsgo ba'i las mi shes pa dang /_byin gyis brlabs pa'i las mi shes pa ste/_u pA li gzu bo 'dul ba 'dzin pa chos de lnga dang ldan na 
[\[68b.6\]]las byed mi nus pa yin no/_/u pA li gzu bo 'dul ba 'dzin pa chos 'di lnga dang ldan na las byed nus pa yin te/_lnga gang zhe na/_gsol ba'i las shes pa dang /_gsol ba dang gnyis kyi las shes pa dang /_gsol ba dang bzhi'i las shes pa dang /_
[\[68b.7\]]bsgo ba'i las shes pa dang /_byin gyis brlab pa'i las shes pa ste/_u pA li gzu bo 'dul ba 'dzin pa chos de lnga dang ldan na las byed nus pa yin no/_/u pA li gzu bo 'dul ba 'dzin pas gnas bcu drug po de dag gis las byas la gnas bcu drug gis rtsod 
[\[69a\]]
[\[69a.1\]]pa zhi bar byed na nyes par zhi ba yin te/_bcu drug gang zhe na/_des dge 'dun la gsol ba ma byas par gyur pa dang /_rgyal ba'i bka' dang mi mthun par gyur pa dang /_phyogs dang phyogs ma yin pa'i dge slong rnams la ma bsgo bar ma gyur pa 
[\[69a.2\]]dang /_rgol ba'i dge slong gi 'dul ba nyams par gyur pa dang /_ma dag pa'i dge slong gis nyes pa bcabs par gyur pa dang /_byung ba ma rung bar gyur pa dang /_bcas pa ma rung bar gyur pa dang /_rjes su bcas pa ma rung bar gyur pa dang /_gnang ba 
[\[69a.3\]]ma rung bar gyur pa dang /_rjes su gnang ba ma rung bar gyur pa dang /_rgol ba'i dge slong yi dam 'char ma bcug par gyur pa dang /_lan glon pa'i dge slong yi dam 'char ma bcug par gyur pa dang /_mdo sde'i tshig ma rung bar gyur pa dang /_'dul ba dang mi mthun 
[\[69a.4\]]par gyur pa dang /_chos kyi mig rgyas par ma gyur pa dang /_ji ltar chos bzhin/_ji ltar 'dul ba bzhin/_ji ltar ston pas bstan pa de lta bur rtsod pa de zhi bar ma gyur pa ste/_u pA li rnam pa bcu drug po de lta bus rtsod pa zhi bar byas pa ni nyes pa zhi ba yin no/_/
[\[69a.5\]]u pA li chos rnam pa 'di lnga dang ldan na rtsod pa zhi ba nyes pa zhi bar gyur pa yin te/_lnga gang zhe na/_ma bsgos par zhi bar byed pa dang /_nyes pa mi brjod pa dang /_chad pa'i las kyis sma mi dbab pa dang /_rnam par dag pa mi ston pa dang /_des dge 'dun la gsol 
[\[69a.6\]]ba ma byas par gyur pa ste/_u pA li chos rnam pa 'di lnga dang ldan pas rtsod pa zhi bar byas kyang zhi bar byas pa ma yin no/_/u pA li chos rnam pa bcu drug po 'di dag dang ldan na rtsod pa zhi ba legs par zhi ba yin te/_bcu drug gang zhe na/_des dge 'dun la gsol 
[\[69a.7\]]ba byas par gyur pa dang /_rgyal ba'i bka' dang mthun par gyur pa dang /_phyogs dang phyogs ma yin pa'i dge slong rnams la bsgo bar gyur pa dang /_rgol ba'i dge slong dag gi 'dul ba ma nyams par gyur pa dang /_ma dag pa'i dge slong gis nyes pa ma bcabs 
[\[69b\]]
[\[69b.1\]]par gyur pa dang /_byung ba ma rung bar ma gyur pa dang /_bcas pa ma rung bar ma gyur pa dang /_rjes su bcas pa ma rung bar ma gyur pa dang /_mi gnang ba ma rung bar ma gyur pa dang /_rjes su gnang ba ma rung bar ma gyur pa dang /_rgol 
[\[69b.2\]]ba'i dge slong la shin tu yi dam 'char bcug pa dang /_lan glon pa'i dge slong la shin tu yi dam 'char bcug pa dang /_mdo sde'i tshig rung bar gyur pa dang /_'dul ba dang mthun par gyur pa dang /_chos kyi mig rgyas par gyur pa dang /_ji ltar chos bzhin/_
[\[69b.3\]]ji ltar 'dul ba bzhin/_ji ltar ston pas bstan pa de lta bur rtsod pa de zhi ba yin te/_u pA li chos rnam pa 'di bcu drug dang ldan na rtsod pa zhi ba legs par zhi ba yin no/_/u pA li chos rnam pa 'di lnga dang ldan pas rtsod pa zhi na legs par zhi ba yin te/_lnga gang 
[\[69b.4\]]zhe na/_bsgos te zhi bar byed pa dang /_nyes pa brjod pa dang /_chad pa'i las kyis sma mi 'bebs pa dang /_rnam par dag pa ston pa dang /_des dge 'dun la gsol ba byas par gyur pa ste/_u pA li chos rnam pa 'di lnga dang ldan pas rtsod pa zhi ba legs par zhi ba 
[\[69b.5\]]yin no/_/de la u pA li gzu bo 'dul ba 'dzin pas rnam pa bcu drug gis rtsod pa zhi bar byas na bsod nams mang du 'phel bar 'gyur te/_bcu drug gang zhe na/_des bdag nyid la bsod nams kyi phung po mang pos bsgos par gyur pa dang /_des gzhan la 
[\[69b.6\]]yang bsod nams kyi phung po chen pos bsgos par gyur pa dang /_rgol ba dang phyir rgol ba'i dge slong dag gis nyes pa sbyangs par gyur pa dang /_rgol ba dang phyir rgol ba dag gi nyes pa choms par gyur pa dang /_phyogs rnam pa bzhi pa'i nyon mongs pa'i rgyud rnams zhi 
[\[69b.7\]]bar gyur pa dang /_dge 'dun bsdu ba'i phyir zhugs par gyur pa dang /_dam pa'i chos gnas par bya ba'i phyir chos kyi mig rgyas par gyur pa dang /_ngo tsha ba med pa'i phyogs rnams la nan thur byas par gyur pa dang /_ngo tsha ba'i phyogs rnams yang dag par bsdus par 
[\[70a\]]
[\[70a.1\]]gyur pa dang /_dam pa'i chos ma yin pa bzlog par gyur pa dang /_dam pa'i chos rab tu zin par gyur pa dang /_chos nyid brjod par gyur pa dang /_phyis 'ong ba'i skye bo rnams la snang ba spros par gyur pa dang /_dam pa'i chos gnas pa dang /_skye 
[\[70a.2\]]bo mang po la phan pa'i phyir zhugs par gyur pa ste/_u pA li gzu bo 'dul ba 'dzin pas rnam pa bcu drug gis rtsod pa zhi bar byas na bsod nams mang du 'phel bar 'gyur ro/_/u pA li gzu bo 'dul ba 'dzin pas rnam pa 'di lnga dang ldan pas rtsod pa zhi bar byas na 
[\[70a.3\]]bsod nams mang du 'phel bar 'gyur te/_lnga gang zhe na/_nyes pa la nyes par brjod cing nyes pa med pa la nyes pa med par brjod pa dang /_lci ba la lci bar brjod cing yang ba la yang bar brjod pa dang /_lhag ma dang bcas pa la lhag ma dang bcas par brjod cing 
[\[70a.4\]]lhag ma med pa la lhag ma med par brjod pa dang /_nyes pa med pa'i gang zag la nyes pa med par brjod cing nyes pa yod pa'i gang zag la nyes pa yod par brjod pa dang /_nyes pa med pa'i gang zag la nyes pa med par rtog par byed cing /_nyes pa yod pa'i gang zag 
[\[70a.5\]]la nyes pa yod par rtog par byed pa ste/_u pA li gzu bo 'dul ba 'dzin pa chos rnam pa de lnga dang ldan pas rtsod pa zhi bar byas na bsod nams mang du 'phel bar 'gyur ro/_/u pA li de lta bas na de bzhin du bslab par bya ste/_rtsod pa byung zhing skyes pa la ji ltar 
[\[70a.6\]]chos bzhin/_ji ltar 'dul ba bzhin/_ji ltar ston pas bstan pa bzhin zhi bar bya'o snyam du/_u pA li khyod kyis de bzhin du bslab par gyis shig_/'dul ba las byung ba rnam pa bcu drug ces bya ba rdzogs [{]s+ho[,]so[}]//_//sgo rnams kyi mdo bsdus pa ste/_
[\[70a.7\]]bsnyen par rdzogs pa dang po dang /_/so sor phye dang dkyil 'khor dang /_/de bzhin sgo leb byang sems te/_/gleng gzhi rnams ni 'dir bsdus so/_/mdor bsdus pa ste/_bsnyen par rdzogs dang lhag pa dang /_/yongs su dag dang bskor ba sa/_/phyed dang 
[\[70b\]]
[\[70b.1\]]gsum dang sde dag dang /_/chad pa dag kyang de bzhin no/_/blangs pa dang ni sha rjen dang /_/bsdus pa rnams kyi mdor bshad pa'o/_/mdor na/_bsnyen par rdzogs par byed pa na/_/bud med skyes pa mngon du gnas/_/rab tu ma byung bsnyen par rdzogs/_/bar 
[\[70b.2\]]chad dag kyang rnam pa bzhi/_/mkhan po med dang bya rog dang /_/dang po'i sder yang brjod pa'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs pa'i tshe sangs rgyas bcom ldan 'das la tshe dang ldan pa 
[\[70b.3\]]u pA lis zhus pa/_btsun pa bsnyen par rdzogs pa'i tshe mtshan 'phos na de bsnyen par rdzogs pa zhes bgyi'am/_bsnyen par ma rdzogs pa zhes bgyi/_bcom ldan 'das kyis bka' stsal pa/_u pA li bsnyen par ni rdzogs mod kyi dge slong ma'i nang du ni 
[\[70b.4\]]thong shig_/btsun pa dge slong dag gis bud med skyes pa 'dra ba skyes pa'i dbyangs can/_skyes pa'i skad du smra ba/_skyes pa'i sgra can/_skyes pa'i dbyibs lta bu zhig bsnyen par rdzogs par bgyis na bsnyen par rdzogs pa zhes bgyi'am/_bsnyen par ma 
[\[70b.5\]]rdzogs pa zhes bgyi/_u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro/_/btsun pa skyes pa zhig las bud med 'dra ba/_bud med kyi dbyangs can/_bud med kyi skad du smra ba/_bud med kyi sgra can/_
[\[70b.6\]]bud med kyi dbyibs lta bu zhig bsnyen par rdzogs par bgyis na de bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro/_/btsun pa rab 
[\[70b.7\]]tu ma byung bar dge slong dag gis bsnyen par rdzogs par bgyis na de bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li bsnyen par ni rdzogs mod kyi bsnyen par rdzogs par byed pa ni 'das pa dang bcas par 'gyur ro/_/btsun pa bsnyen par 
[\[71a\]]
[\[71a.1\]]ma rdzogs par mkhan po bgyis te/_dge slong dag gis bsnyen par rdzogs par bgyis na bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li bsnyen par ni rdzogs mod kyi bsnyen par rdzogs par byed pa ni 'das pa dang 
[\[71a.2\]]bcas par 'gyur ro/_/btsun pa bar chad kyi chos dang ldan la bdag bar chad kyi chos dang ldan no zhes mchi bzhin du dge slong dag gis bsnyen par rdzogs par bgyis na bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li bsnyen par yang 
[\[71a.3\]]ma rdzogs la bsnyen par rdzogs par byed pa yang 'das pa dang bcas par 'gyur ro/_/btsun pa bar chad kyi chos dang mi ldan la bdag bar chad kyi chos dang ldan no zhes mchi ba zhig dge slong dag gis bsnyen par rdzogs par bgyis na de bsnyen par rdzogs pa zhes bgyi'am/_
[\[71a.4\]]bsnyen par ma rdzogs pa zhes bgyi/_u pA li bsnyen par ni rdzogs mod kyi bsnyen par rdzogs par byed pa de dag ni 'das pa dang bcas par 'gyur ro/_/btsun pa bar chad kyi chos dang yang mi ldan la bdag bar chad kyi chos dang mi ldan no zhes mchi ba zhig dge slong dag 
[\[71a.5\]]gis bsnyen par rdzogs par bgyis na de bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li bsnyen par yang rdzogs la bsnyen par rdzogs par byed pa la yang 'das pa dang bcas par mi 'gyur ro/_/btsun pa mkhan po ma mchis 
[\[71a.6\]]bzhin du dge slong dag gis bsnyen par rdzogs par bgyis na de bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li bsnyen par ni rdzogs mod kyi bsnyen par rdzogs par byed pa dag ni 'das pa dang bcas par 'gyur ro/_/btsun pa mkhan 
[\[71a.7\]]po dang ldan par dge slong dag gis bsnyen par rdzogs par bgyis na de bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li bsnyen par yang rdzogs la bsnyen par rdzogs par byed pa la yang 'das pa dang bcas par mi 'gyur ro/_/
[\[71b\]]
[\[71b.1\]]sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis lo bdun lon la bya rog skrod nus na rab tu phyung shig ces gsungs na/_btsun pa lo drug lon pa de yang dge 'dun gyi sko sar bya rog kyang skrod nus na de rab tu dbyung 
[\[71b.2\]]bar bgyi'am/_rab tu mi dbyung bar bgyi/_u pA li lo bdun lon par bya ba'i phyir te rab tu dbyung bar mi bya'o/_/btsun pa lo bdun ni lon la dge 'dun gyi sko sa nas bya rog skrod mi nus na de yang rab tu dbyung bar bgyi'am/_u pA li bya rog skrod nus par bya 
[\[71b.3\]]ba'i phyir te/_rab tu dbyung bar mi bya'o/_/gleng gzhi'i nang na sgo thog ma'i mdo'i tshigs su bcad pa dang po'o//_//mdor na/_bram ze dang yang nyin par dang /_/dkor ba tshes grangs de bzhin te/_/lhag ma dag dang lo drug dang /_/drug tu bya dang bcu 
[\[71b.4\]]bzhi dang /_/shol ba'i zla bar sbyar ba ste/_/'dri ba rnams la'ang de bzhin bya/_/dge slong 'khod pa'i gnas na ni/_/bslab pa byin pas bklag par bya'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' 
[\[71b.5\]]ra ba na bzhugs pa'i tshe/_bram ze dang khyim bdag rnams dge slong dag gi gan du 'ongs nas/_'phags pa de ring tshes grangs du zhes dris pa dang /_de dag gis smras pa kye mi shes so/_/bram ze dang khyim bdag dag gis smras pa/_mu stegs can gyis 
[\[71b.6\]]kyang tshes grangs dang /_nyi ma dang /_skar ma dang /_yud tsam yang shes na/_khyed cag rab tu byung na tshes grangs tsam yang mi shes sam/_de dag lan med nas cang mi zer bar 'dug go/_/de ltar gyur pa dge slong dag gis bcom ldan 'das la gsol pa dang /_
[\[71b.7\]]bcom ldan 'das kyis bka' stsal pa/_de lta bas na tshes grangs bgrang bar ngas rjes su gnang ngo zhes gsungs pa dang /_dge slong thams cad kyang bgrang ba la zhugs so/_/de ltar gyur pa dge slong dag gis bcom ldan 'das la gsol pa dang /_bcom 
[\[72a\]]
[\[72a.1\]]ldan 'das kyis bka' stsal pa/_thams cad kyis ma bgrang bar dge 'dun gyi gnas brtan dang /_gtsug lag khang skyong gnyis kyis grongs shig_/dge 'dun gyi gnas brtan dang /_khang skyong gnyis kyis kyang ma dran nas de dag nyes pa'i 
[\[72a.2\]]dmigs su gyur pa dang /_de ltar gyur pa dge slong dag gis/_bcom ldan 'das la gsol pa dang /_'jim pa'i ril bu bco lnga byos la srad bu la brgyus te zhog la nyin re re zhing drang bar gyis shig_/srad bu 'phyongs par gyur pa dang /_bcom ldan 'das kyis 'od 
[\[72a.3\]]ma'i byang bu bco lnga byos la srad bu la brgyus te zhog la de la nyin gcig re re bzhin drongs shig ces gsungs pa dang /_dge slong thams cad kyis de bzhin drangs pa dang /_dran pa nyams par gyur te/_bcom ldan 'das kyis bka' stsal pa/_dge 'dun gyi gnas brtan 
[\[72a.4\]]gyis drang bar gyis shig_/bram ze dang khyim bdag dag gis kyang der 'ongs nas 'phags pa de ring tshes grangs du zhes dris pa dang /_dge slong dag gis dge 'dun gyi gnas brtan dang /_khang skyong gis shes so zhes der gtad pa dang /_de dag gis smras pa/_
[\[72a.5\]]'phags pa de dag khyed kyi tshes grangs kyi mdzod pa yin nam/_khyed la dris na ci'i phyir gzhan la gtod/_khyed cag nyid kyis smros shig_/de dag la lan med nas cang mi zer bar 'khod do/_/bram ze dang khyim bdag rnams 'phya zhing gtsug lag khang nas byung 
[\[72a.6\]]ste dong ngo /_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis dgongs pa/_bram ze dang khyim bdag dag 'phya ba ni yus te/_de bas na dge 'dun gyi nang du tshes grangs brjod par bya'o snyam du dgongs nas/_dge 
[\[72a.7\]]slong rnams la bka' stsal pa/_bram ze dang khyim bdag rnams 'phya ba ni yus kyis/_de lta bas na dge 'dun gyi nang du tshes grangs brjod par gyis shig_/bcom ldan 'das kyis dge 'dun gyi nang du tshes grangs brjod par gyis shig ces bka' stsal pa dang /_
[\[72b\]]
[\[72b.1\]]dge slong rnams kyis dge 'dun gyi nang du tshes grangs brjod kyis zla ba phyed po 'dzin par mi byed do/_/khyim bdag dang bram ze dag gis smras pa/_'phags pa khyed kyis zla ba phyed po gzung ba yang mi shes te/_de ltar ma bzung na yar gyi zla ba phyed dang /_mar gyi zla ba phyed 
[\[72b.2\]]po ji lta bur shes par 'gyur/_de dag lan med nas cang mi smra bar 'khod do/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_zla ba phyed po zung la tshes grangs brjod par bya'o/_/brjod pa ni 
[\[72b.3\]]'di bzhin du brjod par bya ste/_dge 'dun thams cad 'dus shing 'khod pa dang /_dge slong gcig gis rgan rims kyi dang por 'dug la rim gro dang bcas pas thal mo sbyar la tshig 'di skad du smros shig_/de ring ni zla ba mar gyi tshes gcig ste/_gtsug lag 
[\[72b.4\]]khang gi bdag po dang lha rnams kyi phyir tshigs su bcad pa re re rjod cig_/dge slong rnams kyis tshes grangs ni brjod kyis/_gtsug lag khang gi bdag po'i ming nas ma smos pa dang /_bcom ldan 'das kyis bka' stsal pa/_gtsug lag khang gi bdag po'i ming 
[\[72b.5\]]nas kyang brjod par bya'o/_/'di skad du sbyin bdag ming 'di zhes bya bas sang dge slong gi dge 'dun rnams bshos la spyan drangs kyis/_de la btsun pa rnams kyis dge ba'i yid kyis brtse bar mdzod cig_/gtsug lag khang gi bdag po la ji lta ba gzhan yang 
[\[72b.6\]]sbyin par byed pa dang /_sbyin pa'i bdag po la yang dge ba'i yid kyis brtse bar mdzod cig_/ji ltar dge ba'i yid kyis brtse bar mdzad pas na/_de'i dge ba'i chos rnams 'phel bar 'gyur gyis 'grib par mi 'gyur ro/_/de bzhin du gzhan yang de na rkyen 
[\[72b.7\]]du gnas pa'i sems can thams cad la yang so so'i ming nas brjod par bya'o/_/dge slong dag gis kyang tshig thams cad rdzogs pa'i rjes la so so nas tshigs su bcad pa re re lhogs shig_/bram ze dang khyim bdag dag kyang der 'ongs nas/_'phags pa de 
[\[73a\]]
[\[73a.1\]]ring tshes du zhes dris pa dang /_de dag gis smras pa/_kye deng ni bco lnga'o/_/bram ze dang khyim bdag gis smras pa/_'phags pa 'jig rten pa thams cad kyi ni de ring bcu bzhi na khyed cag gi ji ltar na bco lnga/_ci khyed cag zhag 'dums par mi 
[\[73a.2\]]byed dam/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_zhag 'dums par yang byos shig_/bcom ldan 'das kyis zhag 'dums par byos shig ces gsungs pa dang /_dge slong dag 
[\[73a.3\]]zla ba phyed phyed cing zhag 'dums par byed do/_/bram ze dang khyim bdag dag kyang der lhags nas/_'phags pa de ring tshes grangs du zhes dris pa dang /_dge slong dag gis smras pa/_kye de ring nged kyi bcu bzhi'o/_/de dag gis yang smras pa/_'phags pa 
[\[73a.4\]]de ring 'jig rten pa thams cad kyi ni bco lnga na khyed cag gi ji ltar bcu bzhi/_ci khyed cag zla ba phyed phyed cing zhag re 'dums par byed dam/_de dag gis smras pa/_'dums par byed do/_/bram ze dang khyim bdag dag de ltar gyur pa dge slong dag gis bcom ldan 
[\[73a.5\]]'das la gsol pa dang /_bcom ldan 'das kyis bka' stsal pa/_dge slong dag bram ze dang khyim bdag rnams 'phya ba ni yus te/_de lta bas na zla ba phyed phyed cing zhag 'dums par ma byed cig_/dus gcig gi zla ba phyed dang gnyis 'das shing zhag 'dums 
[\[73a.6\]]par byos shig_/de ltar na lo gcig la gso sbyin bcu bzhi pa ni drug go/_/de'i lhag ma rnams ni bco lnga pa'o/_/de nas yang bram ze dang khyim bdag rnams lhags nas/_'phags pa da ltar gyi zla ba 'di khyed kyi gang zhes dris pa dang /_dge slong dag gis 
[\[73a.7\]]smras pa/_kye nged kyi ni 'di dbyar zla tha [{]chungs so[,]chung ngo [}]/_/de dag gis smras pa/_'phags pa 'jig rten thams cad kyi ni zla ba 'di dbyar zla 'bring po na ji ltar na khyed kyi dbyar zla tha [{]chungs[,]chung[}]/_ci khyed kyis zla ba shol ma bor ram/_de dag gis smras pa/_ma bor ro/_/
[\[73b\]]
[\[73b.1\]]bram ze dang khyim bdag dag 'phya bar gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag bram ze dang khyim bdag rnams 'phya ba ni yus kyis/_de lta bas na zla ba shol bor 
[\[73b.2\]]cig_/bcom ldan 'das kyis zla ba shol bor cig ces gsungs pa dang /_dge slong dag gis lo re re zhing shol bor ro/_/bram ze dang khyim bdag rnams yang der lhags nas/_'phags pa da ltar gyi zla ba 'di khyed kyi gang zhes dris pa dang /_dge slong dag 
[\[73b.3\]]gis smras pa/_kye nged cag gi da ltar ni dbyar zla 'bring po'o/_/de dag gis yang smras pa/_'phags pa 'jig rten pa thams cad kyi ni zla ba 'di dbyar zla tha [{]chungs [,]chung [}]na/_khyed cag gi ji ltar dbyar zla 'bring po/_ci khyed cag lo re re zhing shol 'dor ram/_de dag 
[\[73b.4\]]gis smras pa/_'dor ro/_/bram ze dang khyim bdag dag 'phya nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyim bdag dang bram ze rnams 'phya ba ni yus kyis de lta bas 
[\[73b.5\]]na lo re re zhing zla ba shol ma 'dor bar lo drug drug cing shol bor cig_/drug lnga sum bcu ste/_de lta bur zhag dang /_zla ba phyed dang /_zla ba dang lor bsgres na mnyam par 'gyur te/_mu stegs can gyis glags btsal kyang glags mi rnyed par 'gyur ro/_/bcom 
[\[73b.6\]]ldan 'das kyis lo drug drug cing zla ba shol bor cig ces gsungs pa dang /_dge slong dag gis lo drug drug cing zla ba shol 'dor ro/_/rgyal po dag ni lo gsum gsum zhing shol 'dor bar byed do/_/dge slong dag gis de bzhin ma byas pa dang /_blon po dag 'phya 
[\[73b.7\]]bar gyur nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag blon po rnams 'phya ba ni yus te/_de lta bas na rgyal po'i gzhung bzhin du yang gyis shig_/skar ma mi mthun par 
[\[74a\]]
[\[74a.1\]]gyur te/_dge slong dag gis de lta bur mi sbyor ba dang /_skar ma rtsi ba la mkhas pa dag dge slong dag la 'phya nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong rnams 
[\[74a.2\]]skar ma rtsi ba dag 'phya ba ni yus te/_de lta bas na skar ma rtsi ba'i rjes su yang 'jug par yang byos shig_/gleng gzhi'i nang nas sgo dang po'i tshigs su bcad pa gnyis pa'o//_//mdor na/_yongs su dag pa gnyis bya dang /_/mtshams kyang rnam 
[\[74a.3\]]pa bzhir bya ste/_/de bzhin dad pa nam mkha' las/_/ma bkrol ba yang snga ma bzhin/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/bcom ldan 'das la tshe dang ldan pa u pA lis 
[\[74a.4\]]zhus pa/_btsun pa mtshams kyi nang na mchis pas mtshams kyi slad rol na mchis pa rnams la/_yongs su dag pa stsal du rung ngam/_u pA li mi rung ngo /_/btsun pa mtshams kyi slad rol na mchis pas mtshams kyi nang na mchis pa la yongs su dag pa 
[\[74a.5\]]stsal du rung ngam/_u pA li mi rung ngo /_/btsun pa mtshams kyi nang na mchis pas mtshams kyi slad rol na mchis pa'i las bgyir rung ngam/_u pA li mi rung ngo /_/btsun pa mtshams kyi slad rol na mchis pas mtshams kyi nang na mchis pa'i las bgyir 
[\[74a.6\]]rung ngam/_u pA li mi rung ngo /_/btsun pa las bgyid pa mtshams kyi nang na mchis bzhin du mtshams kyi slad rol na mchis pa rnams la las bgyir rung ngam/_u pA li mi rung ngo /_/btsun pa las bgyid pa mtshams kyi slad rol na mchis bzhin du mtshams kyi 
[\[74a.7\]]nang na mchis pa rnams la las bgyir rung ngam/_u pA li mi rung ngo /_/sangs rgyas bcom ldan 'das la tshe dang ldan pa u pA lis zhus pa/_btsun pa dad pa len pa'i dge slong gis dad pa blangs nas nam mkha' la mchis na dad pa blangs pa zhes bgyi'am/_ma 
[\[74b\]]
[\[74b.1\]]blangs pa zhes bgyi/_u pA li ma blangs pa ste/_gdod long shig_/btsun pa mtshams snga ma ma bkrol bar slad ma dgum du rung ngam/_u pA li mi rung ngo /_/gleng gzhi'i nang nas sgo dang po'i mdo'i tshigs su bcad pa gsum pa'o//_//
[\[74b.2\]]'dul ba gzhung dam pa/_bam po sum bcu rtsa gcig pa/_mdor na/_bskor ba dang ni 'jig pa dang /_/shing dang sa yi skye ba dang /_/mi 'byung ba dang 'byung ba dang /_/'chi ba yang ni de bzhin no/_/sangs rgyas bcom ldan 'das mnyan du yod pa na dze ta'i 
[\[74b.3\]]tshal mgon med zas sbyin gyi kun dga' ra ba na bzhugs pa'i tshe na/_sangs rgyas bcom ldan 'das la tshe dang ldan pa u pA lis zhus pa/_btsun pa mtshams la mtshams kyis bskor du rung ngam/_u pA li dkyil 'khor dang /_chus bskor ba dang /_dge slong ma'i 
[\[74b.4\]]dbyar mo khang ma gtogs par gzhan mi rung ngo /_/mtshams la mtshams kyis gzhig tu rung ngam/_u pA li mi rung ngo /_/btsun pa rnam pa dus mtshams gzhig par 'gyur/_/u pA li lnga ste/_dge 'dun thams cad kyis bor te dong ba dang /_dge 'dun thams 
[\[74b.5\]]cad mtshan 'phos pa dang /_dge 'dun thams cad slar babs pa dang /_dge 'dun thams cad dus byas pa dang /_gsol ba'i las dang lnga'o/_/btsun pa shing gcig las gtsug lag khang gnyis kyi mtshams dgum du rung ngam/_u pA li rung ngo /_/de bzhin 
[\[74b.6\]]du gtsug lag khang gsum mam bzhi yang rung ste/_shing nyid ni gcal bar byos shig_/sangs rgyas bcom ldan 'das gzhongs ka shir spyad pa spyod pa na gnas gzhan zhig tu 'dzum pa mdzad do/_/chos nyid kyis nam sangs rgyas bcom ldan 'das 'dzum pa mdzad pa 
[\[74b.7\]]de'i tshe 'od sngon po/_ser po/_dmar po/_dkar po'i rnams zhal nas 'byung ste/_kha cig ni 'og tu 'gro/_kha cig ni steng du 'gro/_'og tu song ba de rnams ni sems can dmyal ba yang 'tsho dang /_thig nag po dang /_kun dmyal dang /_'o dod 'bod pa dang /_
[\[75a\]]
[\[75a.1\]]'o dod 'bod pa chen po dang /_'tshig pa dang /_rab tu 'tshig pa dang /_bstir med pa dang /_chu bur dang /_rgyun du chu bur dang /_a ta ta dang /_ha ha pa dang /_hu hu pa dang /_ut+pal lta bu dang /_pad ma lta bu dang /_pad ma chen po lta bu 
[\[75a.2\]]rnams su phyin nas/_gang tsha ba'i sems can dmyal ba de dag la bab na bsil bar gyur/_grang ba'i sems can dmyal ba de dag la bab na dro bar gyur te/_des sems can de dag la gnod pa ni bde ba'i khyad par du gyur pa dang /_de dag 'di snyam du kye ci bdag 
[\[75a.3\]]cag 'di nas shi 'phos sam/_'on te gzhan du skyes snyam du bsams pa dang /_de dag dad pa bskyed pa'i phyir bcom ldan 'das kyis sprul pa btang ngo /_/de dag gis sprul pa mthong ba dang 'di snyam du kye bdag cag 'di nas shi 'phos pa yang med/_gud 
[\[75a.4\]]du skyes pa yang ma yin gyi/_sngon ma mthong ba'i sems can 'di'i mthus na/_bdag cag gnod pa las bde ba'i khyad par du gyur to snyam bsams nas de dag sprul pa la sems dad par gyur nas/_sems can dmyal ba'i gnod pa'i las med par gyur te/_
[\[75a.5\]]gang du bden pa rnams kyi snod du gyur pa der lha dang mi'i nang du mtshams 'dzin par gyur to/_/gang steng du song ba de ni rgyal chen bzhi'i lha dang sum bcu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_
[\[75a.6\]]tshangs ris dang /_tshangs lha nye phan dang /_tshangs chen dang /_snang ba dang /_tshad med snang ba dang /_kun snang dang ba dang /_chung dge dang /_tshad med dge ba dang /_dge rgyas dang /_sprin med dang /_bsod nams 'phel dang /_'bras bu che dang /_mi che 
[\[75a.7\]]ba dang /_mi gdung ba dang /_shin tu mthong ba dang /_gya nom snang ba dang /_'og min la sogs par song nas mi rtag pa dang /_sdug bsngal ba dang /_stong pa dang /_bdag med pa brjod cing tshigs su bcad pa gnyis kyang brjod do/_/'byung bar bya phyir 
[\[75b\]]
[\[75b.1\]]brtsam par byos/_/sangs rgyas bstan la brtson par byos/_/'dam bu'i khyim la glang chen bzhin/_/'chi bdag sde rnams gzhom par byos/_/gang zhig rab tu bag yod par/_/chos 'dul 'di la spyod 'gyur ba/_/skye ba'i 'khor ba rab spangs 
[\[75b.2\]]nas/_/sdug bsngal tha mar 'byin par 'gyur/_/de nas 'od zer de dag stong gsum gyi stong chen po'i 'jig rten gyi khams su bskor nas slar bcom ldan 'das kyi slad bzhin du 'brang zhing dong ngo /_/de ste bcom ldan 'das kyis 'das pa'i las lung ston par 
[\[75b.3\]]bzhed na ni bcom ldan 'das kyi snam logs su mi snang bar 'gyur ro/_/ma 'ongs pa'i las lung ston par bzhed na ni mdun du mi snang bar 'gyur ro/_/sems can dmyal bar lung ston par bzhed na ni zhabs kyi mthil du mi snang bar 'gyur ro/_/byol song 
[\[75b.4\]]du skye bar lung ston par bzhed na ni zhabs kyi rting par mi snang bar 'gyur ro/_/[{]yi dgas [,]yi dwags [}]su skye bar lung ston par bzhed na ni zhabs kyi mthe bor mi snang bar 'gyur ro/_/mir skye bar lung ston par bzhed na ni pus mo gnyis su mi snang bar 'gyur ro/_/stobs 
[\[75b.5\]]kyi 'khor los sgyur bar lung ston par bzhed na ni phyag g.yon pa'i mthil du mi snang bar 'gyur ro/_/'khor los sgyur ba'i rgyal por lung ston par bzhed na ni phyag g.yas pa'i mthil du mi snang bar 'gyur ro/_/lhar skye bar lung ston par bzhed na ni lte bar mi snang 
[\[75b.6\]]bar 'gyur ro/_/nyan thos pa'i byang chub tu lung ston par bzhed na ni zhal du mi snang bar 'gyur ro/_/rang byang chub tu lung ston par bzhed na ni mdzod spur mi snang bar 'gyur ro/_/bla na med pa yang dag par rdzogs pa'i byang chub tu lung ston par bzhed na ni 
[\[75b.7\]]gtsug tor du mi snang bar 'gyur ro/_/de nas 'od zer de dag bcom ldan 'das la lan gsum du bskor ba byas nas bcom ldan 'das kyi gtsug tor du mi snang bar gyur to/_/de nas tshe dang ldan pa kun dga' bos thal mo gnyis sbyar te/_bcom ldan 
[\[76a\]]
[\[76a.1\]]'das la gsol pa/_kha dog sna tshogs du ma stong /_/zhal nas byung ba mang po ste/_/phyogs kun des ni snang gyur pa/_/nyi ma ji ltar shar ba bzhin/_/tshigs su bcad de yang smras pa/_rgod dang zhum las rnam bral nga rgyal spangs/_/sangs 
[\[76a.2\]]rgyas skye bo mchog gi rgyur gyur pa/_/rkyen med dung dang pad mo'i rtsa ltar dkar/_/rgyal ba dgra thul 'dzum pa nye bar ston mi mdzad/_/de tshe rang gis mkhyen cing blo brtan pa/_/rgyal dbang nyan pa thos su re ba'i rnams/_/thub pa'i khyu mchog brtan pa'i gsung 
[\[76a.3\]]rab kyis/_/the tshom skyes pa dge bas bsal bar mdzod/_/rgya mtsho las ni ri rgyal brtan pa bzhin/_/yang dag mgon pos rgyu med 'dzum mi sten/_/brtan pas gang phyir 'dzum pa nyer bstan pa/_/de ni skye bo mang po thos par 'tshal/_/btsun pa de bzhin 
[\[76a.4\]]gshegs pa dgra bcom pa yang dag par rdzogs pa'i sangs rgyas rnams ni rgyu ma mchis rkyen ma mchis par 'dzum par mi mdzad na/_btsun pa ci'i rgyu ci'i rkyen gyis na 'dzum pa mdzad/_kun dga' bo de ni de bzhin no/_/de ni de bzhin te/_de bzhin gshegs pa dgra bcom 
[\[76a.5\]]pa yang dag par rdzogs pa'i sangs rgyas rgyu med rkyen med par 'dzum pa mi mdzad do/_/kun dga' bo phyogs 'dir yang dag par rdzogs pa'i sangs rgyas 'od srung bzhugs nas chos bstan to/_/de nas tshe dang ldan pa kun dga' bo rings shing myur bar stod g.yogs 
[\[76a.6\]]bzhi ltab tu bltab ste bting nas/_bcom ldan 'das la 'di skad ces gsol to/_/bcom ldan 'das gdan bting ba 'di la bzhugs par gsol/_gnas 'dir yang dag par rdzogs pa'i sangs rgyas 'od srung dang /_da ltar gyi bcom ldan 'das dang yang dag 
[\[76a.7\]]par rdzogs pa'i sangs rgyas gnyis bzhugs par 'gyur ro zhes gsol pa dang /_bcom ldan 'das kyis tshe dang ldan pa kun dga' bo la 'di skad ces bka' stsal to/_/legs so kun dga' bo ngas ma smras par khyod kyis shes pa ni legs so zhes 
[\[76b\]]
[\[76b.1\]]gsungs nas gdan bting ba de la bzhugs so/_/bzhugs nas tshe dang ldan pa kun dga' bo la bka' stsal pa/_kun dga' bo phyogs 'di ni yang dag par rdzogs pa'i sangs rgyas 'od srung gi gtsug lag khang ngo /_/'di ni 'chag sa'o/_/'di ni stegs 
[\[76b.2\]]bu'o/_/'di ni sgo khang ngo /_/'di ni zhabs 'khru ba'i sa'o/_/'di ni bsro khang ngo /_/'di ni rung ba'i khang pa'o/_/'di ni dugs khang ngo /_/sangs rgyas bcom ldan 'das la tshe dang ldan pa u pA lis zhus pa/_btsun pa rung ba'i sa zhes kyang bgyi 
[\[76b.3\]]mi rung ba'i sa zhes kyang bgyi na/_btsun pa ji tsam gyis na rung ba'i sar rig par bgyi/_u pA li dam pa'i chos yod pa'i tshe rung ba dang mi rung bar 'gyur/_dam pa'i chos zhig par gyur na thams cad kyang rung ba'o/_/btsun pa ji tsam gyis na dam pa'i chos 
[\[76b.4\]]mchis pa zhes bgyi/_ji tsam gyis na zhig pa zhes bgyi/_u pA li ji srid du las byed cing nan tan byed pa yang yod pa'i bar du ste/_las byed la nan tan byed pa yang yod na dam pa'i chos yod pa zhes bya'o/_/las kyang mi byed la nan tan byed pa dag 
[\[76b.5\]]kyang med na de ni dam pa'i chos zhig pa zhes bya'o/_/sangs rgyas bcom ldan 'das la tshe dang ldan pa u pA lis zhus pa/_btsun pa mtshams kyi nang na rgyal ba bzhugs bzhin las bgyir rung ngam/_u pA li rung ngo /_/rgyal bas grangs su bskangs la las bgyir 
[\[76b.6\]]rung ngam/_u pA li mi rung ngo /_/de ci'i phyir zhe na/_u pA li sangs rgyas dkon mchog kyang gzhan/_dge 'dun dkon mchog kyang gzhan no/_/sangs rgyas bcom ldan 'das la tshe dang ldan pa u pA lis zhus pa/_btsun pa mi bskyed pa'i mtshams bskyed du rung 
[\[76b.7\]]ngam/_u pA li mi rung ngo /_/btsun pa ji tsam gyis na mtshams bskyed du mi rung ba zhes bgyi/_u pA li gsum gyis te/_dkyil 'khor dang /_chus bskor ba dang /_mtshams kyi nang ngo /_/btsun pa chu klung 'bab pa'i pha rol tu mtshams dgum du dung 
[\[77a\]]
[\[77a.1\]]ngam/_u pA li mi rung ngo /_/de ste zam pa brtan po zhig yod na rung ngo /_/de ste btsun pa zam pa chad dam zhig par gyur na/_ji tsam gyis na mi 'jig pa zhes bgyi/_u pA li slar yang bcing bar bya ba'i sems yod na zhag bdun du 'jig 
[\[77a.2\]]par mi 'gyur ro/_/sangs rgyas bcom ldan 'das la tshe dang ldan pa u pA lis zhus pa/_btsun pa dge slong gis mtshams 'gum pa'i tshe las byed pa'i dge slong gum ste/_dus bgyis na bkum pa zhes bgyi'am ma bkum pa zhes bgyi/_u pA li mtshan 
[\[77a.3\]]ma rnams brjod la las kyang mang du byas na bcad pa zhes bya'o/_/bzlog pa ni ma bcad pa'o/_/btsun pa dge slong ma'i mtshams gcod pa'i tshe las bgyid pa'i dge slong ma gum ste/_dus bgyis na bkum pa zhes bgyi'am ma bkum pa zhes bgyi/_de ste u 
[\[77a.4\]]pA li mtshan ma rnams brjod la las kyang mang du byas na bcad pa zhes bya'o/_/bzlog pa ni ma bcad pa zhes bya'o/_/gleng gzhi'i nang nas sgo dang po'i mdo'i tshigs su bcad pa bzhi'o//_//mdor na/_sa dang nam mkhar las bya ba/_/mtshams dang 
[\[77a.5\]]yongs su dag pa dang /_/gnas gcig 'dug pa'i dge slong gis/_/las rnams kun la blta ba'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs pa'i tshe sangs rgyas bcom ldan 'das 
[\[77a.6\]]la tshe dang ldan pa u pA lis zhus pa/_btsun pa sa la mchis pa dag gis sa la mchis pa dag dang lhan cig tu las bgyir rung ngam/_u pA li mi rung ngo /_/dad pa byin pa ni rung ste/_de ste sa la gnas pas grangs su tshang la sa la gnas pa'i rnams las dad 
[\[77a.7\]]pa yang blangs par gyur pa'o/_/btsun pa sa la mchis pas rtsig pa la mchis pa dang lhan cig tu las bgyir rung ngam/_u pA li mi rung ngo /_/dad pa byin pa ni rung ste/_de ste sa la gnas pa dag mang por tshang la rtsig pa la gnas pa'i rnams las dad pa yang 
[\[77b\]]
[\[77b.1\]]blangs par gyur pa'o/_/sa la mchis pa dag gis shing la mchis pa dag dang lhan cig tu las bgyir rung ngam/_u pA li mi rung ngo /_/dad pa byin pa ni rung ste/_de ste sa la gnas pa dag mang por tshang la shing la gnas pa rnams las dad pa yang blangs par 
[\[77b.2\]]gyur pa'o/_/btsun pa sa la mchis pa dag gis nam mkha' la mchis pa dag dang lhan cig tu las bgyir rung ngam/_u pA li mi rung ngo /_/btsun pa rtsig pa'i steng na mchis pa dag gis rtsig pa'i steng na mchis pa dag dang lhan cig tu las bgyir rung ngam/_
[\[77b.3\]]u pA li mi rung ngo /_/dad pa byin na rung ste/_de ste rtsig pa'i steng na gnas pa dag grangs su tshang la rtsig pa'i steng na gnas pa'i rnams las dad pa yang blangs par gyur pa'o/_/btsun pa rtsig pa'i steng na mchis pa dag gis sa la mchis pa dag dang 
[\[77b.4\]]lhan cig tu las bgyir rung ngam/_u pA li mi rung ngo /_/dad pa byin pa ni rung ste/_de ste rtsig pa'i steng na gnas pa dag gis grangs su tshang la sa la gnas pa'i rnams las dad pa yang blangs par gyur na'o/_/btsun pa rtsig pa'i steng na mchis pa dag gis 
[\[77b.5\]]shing gi steng na mchis pa dag dang lhan cig tu las bgyir rung ngam/_u pA li mi rung ngo /_/dad pa byin na rung ste/_de ste rtsig pa la gnas pa dag grangs su tshang la shing gi steng na gnas pa rnams las dad pa yang blangs par gyur pa'o/_/btsun pa rtsig pa'i 
[\[77b.6\]]steng na mchis pa dag gis nam mkha' la mchis pa dag dang lhan cig tu las bgyir rung ngam/_u pA li mi rung ngo /_/btsun pa shing la mchis pa dag gis shing la mchis pa dag dang lhan cig tu las bgyir rung ngam/_u pA li mi rung ngo /_/dad pa byin na 
[\[77b.7\]]rung ste/_de ste shing la gnas pa dag grangs su bskangs la shing la gnas pa'i rnams las dad pa yang blangs par gyur pa'o/_/shing la mchis pa dag gis sa la mchis pa dag dang lhan cig tu las bgyir rung ngam/_u pA li mi rung ngo /_/dad pa 
[\[78a\]]
[\[78a.1\]]byin na rung ste/_de ste shing la gnas pa dag gis grangs su bskangs la sa la gnas pa rnams las dad pa yang blangs par gyur pa'o/_/btsun pa shing la gnas pa dag gis rtsig pa la mchis pa dag dang lhan cig tu las bgyir rung ngam/_u 
[\[78a.2\]]pA li mi rung ngo /_/de ste shing la gnas pa dag gis grangs su bskangs la sa la gnas pa'i rnams las dad pa yang blangs par gyur na'o/_/btsun pa shing la mchis pa dag gis nam mkha' la mchis pa dag dang lhan cig tu las bgyir rung ngam/_
[\[78a.3\]]u pA li mi rung ngo /_/btsun pa nam mkha' la mchis pa dag gis nam mkha' la mchis pa dag dang lhan cig tu las bgyir rung ngam/_u pA li mi rung ngo /_/btsun pa nam mkha' la mchis pa dag gis sa la mchis pa dag dang lhan cig tu las 
[\[78a.4\]]bgyir rung ngam/_u pA li mi rung ngo /_/btsun pa nam mkha' la mchis pa dag gis rtsig pa la mchis pa dag dang lhan cig tu las bgyir rung ngam/_u pA li mi rung ngo /_/btsun pa nam mkha' la mchis pa dag gis shing la mchis pa dag dang 
[\[78a.5\]]lhan cig tu las bgyir rung ngam/_u pA li mi rung ngo /_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis 'dul ba 'di'i dkyil 'khor las las brgya rtsa gcig tu gsungs pa/_btsun pa las 
[\[78a.6\]]brgya rtsa gcig pa de'i nang nas las dus na dad pa dang bcas par 'gyur/_dus na dad pa ma mchis par 'gyur/_u pA li thams cad kyang dad pa dang bcas pa ste/_mtshams bcad pa ni ma gtogs so/_/btsun pa rdzu 'phrul lam sgyu mas mtshams 
[\[78a.7\]]dgum du rung ngam/_u pA li mi rung ste/_de ci'i phyir zhe na/_u pA li rdzu 'phrul dang sgyu ma la ni tha snyad du gdags pa med do/_/btsun pa gza' dang /_'od zer dang /_nyi ma dang /_zla ba dang /_skar ma rnams kyis mtshams dgum du rung ngam/_
[\[78b\]]
[\[78b.1\]]u pA li mi rung ste/_de ci'i phyir zhe na/_u pA li gza' dang /_'od zer dang /_nyi ma dang /_zla ba dang /_skar ma rnams mi brtan pa'i phyir ro/_/btsun pa chu rlabs kyis mtshams dgum du rung ngam/_u pA li mi rung ste/_de ci'i phyir zhe na/_u 
[\[78b.2\]]pA li chu rlabs ni mi brtan pa'i phyir ro/_/sangs rgyas bcom ldan 'das la tshe dang ldan pa u pA lis zhus pa/_btsun pa yongs su dag pa len pa'i dge slong gis yongs su dag pa blangs nas steng gi nam mkha' las mchis na des yongs su dag pa blangs 
[\[78b.3\]]pa zhes bgyi'am/_u pA li ma blangs pa ste/_gdod blang dgos so/_/btsun pa las bgyid pa gcig gis las kyi tshig kyang gcig gsol ba yang gcig gis gnas bzhir sde bzhi la las bgyir rung ngam/_u pA li rung ste/_de ste gnas bzhir 
[\[78b.4\]]dge slong gsum gsum gnas la/_gsol ba dang las kyang mngon du gyur cing der gsol bar byed pa'i dge slong gis gnas bzhi'i mtshams su sab mo'am/_re lde'am/_khri 'am/_gzhan dag kyang rung /_des mnan te de'i steng du 'dug nas las bya'o/_/
[\[78b.5\]]las byed pa de nyid de dag gi grangs su skong ba'o/_/btsun pa dge slong gcig gis gnas gcig tu mchis la gnas bzhir las bgyir rung ngam/_u pA li rung ste/_de yang gnas bzhir 'di lta ste/_bsdigs pa'i las dang /_smad pa dang /_bskrad 
[\[78b.6\]]pa dang /_slar bsdum pa dang /_ma mthong ba'i phyir spang ba dang /_slar las mi byed pas spang ba'i las dang /_sdig pa la lta ba slar ma btang bas spang ba'i las dang /_chad pa'i las de rnams la mngon du gnas par gyur la/_las byed pa'i dge slong gis 
[\[78b.7\]]gnas bzhi'i mtshams sab mo'am re ldes mnan te 'dug pa'o/_/gleng gzhi'i sgo dang po'i tshigs su bcad pa lnga pa'o//_//mdor na/_phyed dang gsum las 'das pa dang /_/phyed dang gsum yang ri yi steng /_/dge 'dun bye ba skya rengs dang /_/
[\[79a\]]
[\[79a.1\]]mtshams kyi nang du byin gyis brlabs/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/de nas sangs rgyas bcom ldan 'das la tshe dang ldan pa u pA lis zhus pa/_btsun pa 
[\[79a.2\]]bcom ldan 'das kyis mtshams chen po chod cig ces gsungs na/_btsun pa mtshams chen po de'i tshad ji tsam lags/_u pA li dpag tshad phyed dang gsum mo/_/btsun pa phyed dang gsum phan chad kyang mtshams zhes bgyi'am/_u pA li ma yin te/_dpag 
[\[79a.3\]]tshad phyed dang gsum tshun chad mtshams so/_/btsun pa 'og gi khams kyi mtshams gang lags/_u pA li ji tsam chu la thug par gyur pa'i bar du'o/_/btsun pa dpag tshad phyed dang gsum las 'das te/_chu la thug par gyur na ci de yang mtshams zhes 
[\[79a.4\]]bgyi'am/_u pA li ma yin no/_/dpag tshad phyed dang gsum tshun chad ni mtshams yin gyi/_de phan chad ni mtshams ma yin no/_/btsun pa steng gi khams su mtshams gang lags/_u pA li ji tsam shing gi rtse mo 'am rtsig pa'i steng la thug par 
[\[79a.5\]]gyur pa'i bar du'o/_/btsun pa dpag tshad phyed dang gsum phan chad kyi shing gi rtse mo 'am/_rtsig pa'i steng du gyur na ci de yang mtshams zhes bgyi'am/_u pA li ma yin no/_/u pA li dpag tshad phyed dang gsum tshun chad ni mtshams so/_/de phan 
[\[79a.6\]]chad ni mtshams ma yin no/_/btsun pa ri'i mtshams gang lags/_u pA li ji tsam chus bskor ba la thug pa'i bar du'o/_/btsun pa dpag tshad phyed dang gsum phan chad gcig tu chus bskor bar gyur na ci de yang mtshams zhes bgyi'am/_u pA li 
[\[79a.7\]]ma yin no/_/u pA li dpag tshad phyed dang gsum tshun chad ni mtshams so/_/de phan chad ni mtshams ma yin no/_/btsun pa dbyar gyi nang du dge 'dun bye ste/_de na dge slong zhig zhag bdun du byin gyis brlabs te/_bdag chos la phyogs par 
[\[79b\]]
[\[79b.1\]]bsams bzhin du chos ma lags pa'i phyogs kyi nang du mchis na dbyar chad pa zhes bgyi'am/_dbyar ma chad pa zhes bgyi/_u pA li de ste de dag gis lta ba la yang dad la der song nas/_skya rengs shar na dbyar chad pa zhes bya'o/_/de ste lta ba la yang 
[\[79b.2\]]ma dad la der song nas/_skya rengs ma shar na de dbyar ma chad pa zhes bya'o/_/btsun pa bcom ldan 'das kyis dbyar tshul na gnas pa'i tshe/_dge slong gis zhag bdun du byin gyis brlabs te/_mtshams kyi slad rol du song shig ces gsungs 
[\[79b.3\]]na/_gang du byin gyis brlab par bgyi/_u pA li mtshams kyi nang du'o/_/ji lta bur bgyi/_dge slong gi mdun du 'dug nas thal mo sbyar ba bya ste/_tshig 'di skad ces smros shig_/dgongs shig tshe dang ldan pa bdag dge slong ming 'di zhes bgyi 
[\[79b.4\]]ba mtshams kyi nang gnas 'dir dbyar dang po'am tha ma yang rung ste tshul du zhugs pa las/_bdag ming 'di zhes bgyi ba dge 'dun gyi don la mtshams kyi slad rol du mchi ba'i slad du zhag bdun byin gyis brlabs te/_bdag dbyar 'dir ro/_/
[\[79b.5\]]bdag dbyar 'dir gnas so zhes kun rgyas par bya ste snga ma bzhin no/_/gleng gzhi'i sgo dang po'i mdo'i tshigs su bcad pa drug go/_//mdor na/_sde lnga rnams te bsams bzhin du/_/kun rgyu gnyen la'ang de bzhin te/_/lung la the tshom 
[\[79b.6\]]byung ba dang /_/ma thob phyir yang 'gro ba'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa 
[\[79b.7\]]bcom ldan 'das kyis dbyar tshul du 'jug par gyis shig ces gsungs na/_gang dag tshul du 'jug par bgyi/_u pA li de ni lnga ste/_dge slong dang /_dge slong ma dang /_dge slob ma dang /_dge tshul pha dang /_dge tshul ma'o/_/ji ltar 'jug par 
[\[80a\]]
[\[80a.1\]]bgyi/_thams cad kyang snga ma bzhin du'o/_/btsun pa bcom ldan 'das kyis zhag bdun du byin gyis brlab par byas na/_dge bsnyen gyi don la mtshams kyi slad rol du song shig ces gsungs na/_btsun pa de ste mu stegs can zhig mchis na/_
[\[80a.2\]]de'i don la yang mchi bar bgyi'am/_u pA li de ste sdig pa la lta ba de las dbral bar 'dod na 'gro bar bya'o/_/btsun pa gnyen zhig mchis na/_de'i don la yang mchi bar bgyi'am/_'gro bar bya'o/_/btsun pa dge slong zhig gzhung la the tshom mam dogs 
[\[80a.3\]]pa zhig mchis na/_de yang mchi bar bgyi'am/_u pA li de yang 'gro bar bya'o/_/btsun pa dge slong gis ma thob pa las thob pa'i slad du/_ma chud pa las chud pa'i slad du/_mngon du ma bgyis pa las mngon du bgyi ba'i slad du/_the tshom mam dogs 
[\[80a.4\]]pa zhig mchis na/_de yang mchi bar bgyi'am/_u pA li de yang 'gro bar bya'o/_/gleng gzhi'i sgo dang po'i mdo'i tshigs su bcad pa bdun no//_//mdor na/_ma dras gos kyang de bzhin te/_/'on te grong du 'gro ba dang /_/kun tu rgyu dang de bzhin pa/_/
[\[80a.5\]]gtan la bab na gong lugs so/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa ma dras pa'i gos byin 
[\[80a.6\]]gyis brlab par rung ngam/_u pA li mi rung mod kyi rnam pa de lta bu'i rkyen gyis na rung ngo /_/btsun pa ma dras pa'i gos 'tshal nas grong du mchir rung ngam/_u pA li mi rung mod kyi de lta bu'i rkyen gyis na rung ngo /_/btsun pa ma dras pa'i gos 'tshal te/_khyim 
[\[80a.7\]]pa'i khyim du mchir rung ngam/_u pA li mi rung mod kyi de lta bu'i rkyen gyis na rung ngo /_/btsun pa ma dras pa'i gos 'tshal te/_khyim pa'i khyim du gnas su mchis su rung ngam/_u pA li mi rung mod kyi de lta bu'i rkyen gyis na rung ngo /_/btsun pa ma dras 
[\[80b\]]
[\[80b.1\]]pa'i gos 'tshal te/_kun tu rgyu ba'i khyim du mchir rung ngam/_u pA li mi rung mod kyi de lta bu'i rkyen gyis na rung ngo /_/btsun pa ma dras pa'i gos 'tshal te/_kun tu rgyu ba'i gnas su mchis su rung ngam/_u pA li mi rung mod kyi de lta bu'i rkyen gyis na rung ngo /_/
[\[80b.2\]]btsun pa ma dras pa'i gos 'tshal te/_slad rol du mchir rung ngam/_u pA li mi rung mod kyi de lta bu'i rkyen gyis na rung ngo /_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis chos gos khru tshad du byos 
[\[80b.3\]]shig ces gsungs na/_btsun pa la la zhig khru thung zhing lus ring na des kyang khru tshad du bgyi'am/_u pA li de ni khru tshad du bya ba ma yin gyi/_de'i lus kyi tshad du byos shig_/btsun pa gang la thabs kyis chos gos mi langs na/_des ji ltar bgyi/_
[\[80b.4\]]u pA li des gong lugs su gyis la chongs shig_/gleng gzhi'i sgo dang po'i mdo'i tshigs su bcad pa brgyad pa'o//_//mdor na/_lham la rnam pa lngar bya ste/_/seng ge gcan gzan mi srun dang /_/'dug par yang ni mi rung ste/_/pags pa la 
[\[80b.5\]]ni nyal mi bya'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis bal glang cang 
[\[80b.6\]]shes kyi pags pa las bgyis pa'i lham ma 'chang shig gsungs na/_btsun pa ci bal glang phal gyi pags pa la yang lham bgyis te/_bcang bar mi bgyi'am/_u pA li de dag gi pags pa la yang lham byas te bcang bar mi bya'o/_/u pA li de 
[\[80b.7\]]ci'i phyir zhe na/_de dag kyang sna stobs dang ldan pa/_so stobs dang ldan pa/_rkang stobs dang ldan pa'o/_/btsun pa bcom ldan 'das kyis rta cang shes kyi pags pa las bgyis pa'i lham ma 'chang shig ces gsungs na/_btsun pa ci rta phal gyi pags pa'i 
[\[81a\]]
[\[81a.1\]]lham yang bcang bar mi bgyi'am/_u pA li de'i pags pa'i lham yang bcang bar mi bya'o/_/de ci'i phyir zhe na/_u pA li de dag mgyogs pa dang ldan/_stobs dang ldan pa'i phyir ro/_/btsun pa bcom ldan 'das kyis seng ge dang /_stag dang 
[\[81a.2\]]gzig gi pags pa las bgyis pa'i lham ma 'chang shig ces gsungs na/_btsun pa gcan gzan mi srun pa gzhan dag kyang mchis na/_de dag gi pags pa las bgyis pa'i lham bcang bar mi bgyi'am/_u pA li de dag gi pags pa la lham byas pa 
[\[81a.3\]]yang ma 'chang shig_/u pA li de ci'i phyir zhe na/_de dag kyang sen mo'i stobs dang ldan/_mche ba'i stobs dang ldan pa'i phyir ro/_/btsun pa bcom ldan 'das kyis pags pa'i steng du ma 'dug shig ces gsungs na/_btsun pa ji tsam gyis na pags 
[\[81a.4\]]pa'i steng du mchis pa zhes bgyi/_u pA li de ni ji tsam rkub bzhag par gyur pas so/_/btsun pa bcom ldan 'das kyis pags pa'i steng du ma nyal cig ces gsungs na/_btsun pa ji tsam gyis na pags pa'i steng du nyal ba zhes bgyi/_de ni u pA li 
[\[81a.5\]]ji tsam 'phres par gyur pa'o/_/gleng gzhi'i sgo dang po'i mdo'i tshigs su bcad pa dgu pa'o//_//mdor na/_sha rjen dang ni rtsab mo dang /_/yongs su btsags par gyur pa dang /_/gzhang 'brum gcad par mi bya ste/_/gtsug lag khang dang 
[\[81a.6\]]bca' ba'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis dge slong 
[\[81a.7\]]se ka ta bro 'tshal ba la sha rjen byin cig ces gsungs na/_btsun pa su las blang bar bgyi/_u pA li de ni sha 'tshong ba rnam pa lnga las so/_/rnam pa lnga gang zhe na/_shen pa dang /_khyim bya gsod pa dang /_ri bya gsod pa dang /_phag gsod pa 
[\[81b\]]
[\[81b.1\]]dang /[ {]ri dgas [,]ri dwags [}]gsod pa rnams so/_/'o na btsun pa sus blang zhing byin len bgyi/_u pA li dge bsnyen dad pas so/_/gleng gzhi ni mnyan du yod pa na ste/_de'i dus na dge slong gzhan zhig na bar gyur nas de sman pa'i drung du song ste/_nad med cig ces smras nas 
[\[81b.2\]]bzhin [{]bzangs [,]bzang [}]bdag nad 'di dang 'di lta bu zhig gis btab na dpyad cig ston cig_/des 'phags pa mar 'thung shig dang 'tsho bar 'gyur ro zhes smras pa dang /_des bzhin [{]bzangs [,]bzang [}]bcom ldan 'das kyis ma gnang ngo zhes smras pa dang /_sman pas khyod kyi ston 
[\[81b.3\]]pa ni thugs rje can yin gyis gnang bar 'gyur ro zhes smras pa dang /_de ltar gyur pa dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de ste sman pas mar gyis 'tsho bar 'gyur zhes bsgo na 'thung shig_/dge slong 
[\[81b.4\]]des mar 'thungs na skom gyis gzir bar gyur te/_des sman pa la bzhin [{]bzangs [,]bzang [}]bdag ni skom pas gzir to/_/des smras pa 'phags pa rtsab mo skyur po 'thung shig_/des smras pa/_bcom ldan 'das kyis dus ma yin pa'i zas ma gnang na ji ltar 'thung bar 
[\[81b.5\]]bya/_sman pas smras pa/_'phags pa khyod kyi ston pa ni thugs rje can yin te gnang du gdon mi za'o/_/de ltar gyur pa dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de ltar na rtsab mo skyur po 'thung shig 
[\[81b.6\]]ces rjes su gnang ba dang /_dge slong dag gis rtsab mo skyur po ji ltar btung ba mi shes so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag rtsab mo skyur po ni rnam pa 'di lnga'o/_/
[\[81b.7\]]lnga gang zhe na/_'di lta ste/_'bras bu'i chang las tshar gyur pa dang /_'bru'i chang las tshar gyur pa dang /_zho'i chu dang /_dar ba dang /_rtsab mo dang lnga'o/_/de la 'bras bu'i chang las tshar gyur pa ni gang 'bras bu rnams las byas pa dang /_ma rung ste skyur por 
[\[82a\]]
[\[82a.1\]]gyur pa'o/_/'bru'i chang las tshar gyur pa ni gang 'bru rnams las sbyar nas ma rung ste skyur por gyur pa'o/_/zho'i chu ni zho las chu byung ba'o/_/dar ba'i khu ba ni dar ba zho'i chu lta bur gyur pa'o/_/rtsab mo ni rtsab mo nyid yin no/_/de dag gi nang du 
[\[82a.2\]]chus bslad la ras kyi nang du btsags te/_ji ltar mda' rgyu'i kha dog bzhin du gyur pa de ni dus dang /_dus ma yin pa dang /_na ba dang /_mi na ba'i dge slong dag btung bar bya ste/_de la the tshom ni ma byed cig_/gleng gzhi ni mnyan du yod pa na ste/_de'i tshe na 
[\[82a.3\]]dge slong gzhan zhig gzhang 'brum gyi nad kyis btab nas des 'brum bu sen mos bcad pa dang /_de slar sdug bsngal zhing rtsub la tsha zhing gnod la na bar gyur pa dang /_de sdug bsngal gyis rab tu gzir nas des 'di snyam du bdag la bcom ldan 'das kyis 
[\[82a.4\]]sdug bsngal zhing dog pa dag tu gyur kyang ma dgongs snyam bsams pa dang /_de nas bcom ldan 'das kyi thugs rje chen pos bskul nas de'i gnas su byon te/_dge slong ci nyes zhes rmas pa dang /_de snying rje zhing mi dga' nas mig mchi mas gang mchil mas 
[\[82a.5\]]brnangs bzhin du tshig ngal nas/_bcom ldan 'das la ji ltar gyur pa rgyas par gsol pa dang /_bcom ldan 'das kyis bka' stsal pa/_dge slong dag ngas snga nas kyang gzhang 'brum ma gcod cig ces ma bsgo'am/_bcom ldan 'das kyis bka' stsal 
[\[82a.6\]]lags so/_/'o na khyod kyis ci'i phyir de ltar bya/_bcom ldan 'das sdug bsngal gyis gzir ba'i slad du'o/_/de nas bcom ldan 'das kyis dge slong dag la bka' stsal pa/_dge slong dag dge slong 'di ni sdug bsngal gyis gzir bas na nyes pa med kyis/_
[\[82a.7\]]ngas yang 'di ltar bsgo ba ni dge slong dag gzhang 'brum gyi nad kyis gzir na sen mo la sogs pas bdag nyid kyis kyang ma gcad cig_/gzhan yang gcod du ma gzhug shig_/de la dpyad rnam pa gnyis su sbyar zhing bya ste/_sman dang sngags kyis so/_/dge slong gzhang 
[\[82b\]]
[\[82b.1\]]'brum gyi nad kyis gzir ba la sen mo la sogs pas bcad dam/_gcod du bcug na 'das pa dang bcas par 'gyur ro/_/sangs rgyas bcom ldan 'das shAkya'i grong 'dab tshong pa sbu bu can zhes bya ba na bzhugs so/_/de'i tshe na khyim bdag gzhan zhig bdag 
[\[82b.2\]]nyid dang /_bdag nyid mos/_bdag nyid dga' nas gtsug lag khang zhig brtsigs te/_tshe dang ldan pa sgra can 'dzin gang zag gcig pu la phul lo/_/de nas tshe dang ldan pa sgra can 'dzin ji srid cig gi bar du gtsug lag khang der gnas nas lhung 
[\[82b.3\]]bzed dang chos gos khyer te gzhongs spyod du song ngo /_/khyim bdag des 'phags pa sgra can 'dzin ji srid kyi bar du gtsug lag khang der gnas nas lhung bzed dang chos gos khyer te gzhongs spyod du song zhes thos so/_/de skad ces thos nas khyim bdag 
[\[82b.4\]]des gtsug lag khang de dge 'dun la phul lo/_/de nas tshe dang ldan pa sgra can 'dzin ji srid dga' ba'i bar du gzhongs spyad nas lhung bzed dang chos gos khyer te/_shAkya'i grong 'dab tshong pa sbu bu can zhes bya ba gang na ba der spyod cing song ste/_rim bzhin 
[\[82b.5\]]du spyod pa spyod cing tshong pa sbu bu can zhes bya bar phyin pa dang /_tshe dang ldan pa sgra can 'dzin gyis khyim bdag des gtsug lag khang de dge 'dun la phul lo zhes thos so/_/de skad ces thos nas bcom ldan 'das gang na ba der song ste phyin pa dang /_bcom ldan 'das 
[\[82b.6\]]kyi zhabs la mgo bos phyag 'tshal nas phyogs gcig tu 'dug go/_/phyogs gcig tu 'dug nas tshe dang ldan pa sgra can 'dzin gyis bcom ldan 'das la 'di skad ces gsol to/_/btsun pa 'di ni khyim bdag gzhan zhig bdag nyid dang /_bdag nyid mos/_
[\[82b.7\]]bdag nyid dga' nas gtsug lag khang zhig brtsigs te/_bdag gang zag gcig pu la stsal nas gtsug lag khang der bdag ji srid cig gi bar du mchis te/_lhung bzed dang chos gos 'tshal nas gzhongs spyod du mchis pa dang /_khyim bdag des 
[\[83a\]]
[\[83a.1\]]'phags pa sgra can 'dzin gtsug lag khang der ji srid cig gi bar du 'dug nas lhung bzed dang chos gos khyer te gzhongs spyod du song ngo zhes thos so/_/de skad thos pa dang /_khyim bdag des yang gtsug lag khang de dge 'dun la phul na btsun 
[\[83a.2\]]pa de la bdag gis da ji ltar bgyi zhes gsol pa dang /_sgra can 'dzin tshur shog_/khyim bdag de gang na ba der song ste drung du phyin pa dang /_khyim bdag de la 'di skad ces smros shig_/khyim bdag bdag gis lus dang ngag dang yid kyis nyes par gyur pa lta 
[\[83a.3\]]yod dam zhes smros shig_/btsun pa de bzhin du bgyi'o zhes tshe dang ldan pa sgra can 'dzin bcom ldan 'das las mnyan te/_khyim bdag de gang na ba der song nas phyin pa dang /_khyim bdag de la 'di skad ces smras so/_/khyim bdag bdag gis lus dang 
[\[83a.4\]]ngag dang yid kyis nyes par gyur pa lta yod dam/_'phags pa sgra can 'dzin gyis lus dang ngag dang yid kyi sgo nas cung zad tsam yang nongs par gyur pa ma mchis so/_/de nas tshe dang ldan pa sgra can 'dzin gyis khyim bdag de la legs par shin tu brtags 
[\[83a.5\]]shing smras te/_bcom ldan 'das gang na ba der song nas drung du phyin pa dang /_bcom ldan 'das kyi zhabs la mgo bos phyag 'tshal te/_bcom ldan 'das la 'di skad ces gsol to/_/btsun pa bdag gis khyim bdag de la khyim bdag bdag gis 
[\[83a.6\]]lus dang ngag dang yid kyis cung zad tsam yang nyes par gyur pa lta yod dam zhes bgyis na/_de 'di skad ces 'phags pa sgra can 'dzin khyod kyis lus dang ngag dang yid kyi sgo nas cung zad tsam yang nongs par bgyis pa ma mchis so zhes mchi'o/_/de'i 
[\[83a.7\]]tshe na tshe dang ldan pa kun dga' bo bcom ldan 'das kyi snam logs na bsil yab thogs te/_bcom ldan 'das la g.yob cing 'dug pa dang /_de nas bcom ldan 'das kyis tshe dang ldan pa kun dga' bo la/_kun dga' bo song la shAkya'i grong 'dab 
[\[83b\]]
[\[83b.1\]]tshong pa sbu bu can zhes bya ba na gnas shing 'khod pa'i dge slong thams cad 'dun khang du sdus shig ces bka' stsal pa dang /_btsun pa bka' bzhin 'tshal lo zhes gsol nas/_tshe dang ldan pa kun dga' bos bcom ldan 'das las mnyan te/_shAkya'i grong 
[\[83b.2\]]'dab tshong pa sbu bu can zhes bya ba na dge slong ji snyed gnas shing 'khod pa de dag thams cad 'dun khang du bsdus nas/_bcom ldan 'das gang na ba der song ste phyin pa dang /_bcom ldan 'das kyi zhabs la mgo bos phyag 'tshal nas bcom ldan 'das la 'di 
[\[83b.3\]]skad du btsun pa bcom ldan 'das dus la bab par dgongs na shAkya'i grong 'dab tshong pa sbu bu can zhes bgyi ba na/_dge slong ji snyed gnas shing 'khod pa de dag thams cad 'dun khang du 'dus nas mchis so zhes gsol pa dang /_de nas bcom ldan 'das 'dun 
[\[83b.4\]]khang gang na ba der gshegs te byon nas/_dge slong gi dge 'dun gyi mdun na gdan bting ba la bzhugs so/_/bzhugs nas bcom ldan 'das kyis dge slong dag la bka' stsal pa/_dge slong dag gang gis gang zag gcig la sbyin pa byin te/_gzhan la 
[\[83b.5\]]byin na chos ma yin par byin pa ste/_chos ma yin par blangs pa'o/_/mi rung bar spyod pa'o/_/gnyis las mang ba'am/_dge 'dun la byin na yang chos ma yin par byin pa'o/_/chos ma yin par blangs pa'o/_/mi rung bar spyod pa'o/_/dge 
[\[83b.6\]]slong dag gang gis gang zag gnyis la sbyin pa byin pa gcig la byin nam/_gzhan la'am/_gnyis la'am/_mang po la'am/_dge 'dun la byin na chos ma yin par byin pa'o/_/chos ma yin par blangs pa'o/_/mi rung bar spyod pa'o/_/dge 
[\[83b.7\]]slong dag gang gis gang zag mang po la sbyin pa byin na gcig la byin nam/_gnyis la'am/_mang po gzhan la'am/_dge 'dun la byin na chos ma yin par byin pa'o/_/chos ma yin par blangs pa'o/_/mi rung bar spyod pa'o/_/dge 'dun la 
[\[84a\]]
[\[84a.1\]]byin te gang zag gcig la byin nam/_gnyis la'am/_mang po la byin nam/_dge 'dun gzhan la byin na chos ma yin par byin pa'o/_/chos ma yin par blangs pa'o/_/mi rung bar spyod pa'o/_/de bzhin gshegs pa'i nyan thos kyi 
[\[84a.2\]]dge 'dun dag bye ste/_phyogs dang phyogs ma yin par gnas pa las phyogs gcig la sbyin pa de gzhan la byin na chos ma yin par byin pa'o/_/chos ma yin par blangs pa'o/_/mi rung bar spyod pa'o/_/dge slong dag gang gis gang zag gcig la 
[\[84a.3\]]sbyin pa byin pa gzhan la ma byin na chos bzhin du byin pa'o/_/chos bzhin du blangs pa'o/_/rung bar spyod pa'o/_/gnyis la ma yin/_mang po la ma yin/_dge 'dun la ma byin na chos bzhin du byin pa'o/_/rung bar spyod pa'o/_/dge slong dag gang 
[\[84a.4\]]gis gang zag gnyis la sbyin pa byin pa de gcig la ma yin/_gzhan la ma yin/_mang po la ma yin/_dge 'dun la ma byin na chos bzhin du byin pa'o/_/chos bzhin du blangs pa'o/_/rung bar spyod pa'o/_/dge slong dag gang gis gang zag mang po la sbyin 
[\[84a.5\]]pa byin pa de gcig la ma byin gnyis la'am/_mang po gzhan la'am/_dge 'dun la ma byin na chos bzhin du byin pa'o/_/chos bzhin du blangs pa'o/_/rung bar spyod pa'o/_/dge slong dag gang gis dge 'dun la sbyin pa byin pa de gang zag gcig la ma byin/_
[\[84a.6\]]gnyis la'am/_mang po 'am/_dge 'dun gzhan la ma byin na chos bzhin du byin pa'o/_/chos bzhin du blangs pa'o/_/rung bar spyod pa'o/_/yang de bzhin gshegs pa'i nyan thos kyi dge 'dun bye ste/_phyogs dang phyogs ma yin par gnas pa la phyogs 
[\[84a.7\]]gcig la sbyin pa byin pa de gzhan la ma byin na chos bzhin du byin pa'o chos bzhin du blangs pa'o/_/rung bar spyod pa'o/_/dge slong dag rgyal po ni sa gzhi la dbang ngo /_/bdag po ni mal stan la dbang ngo /_/dge slong ni lhung bzed dang chos gos la dbang ngo /_/sbyin 
[\[84b\]]
[\[84b.1\]]pa byed pa dang /_sbyin pa'i bdag po ni bdag gis byin pa'i chos rnams la slar 'chos pa'i rigs kyi gzhan la sbyin par ni ma yin no/_/de ci'i phyir zhe na/_dge slong dag sbyin pa ni snga ma yin te/_phyi ma ni ma yin no/_/de bas na sgra can 'dzin la gtsug lag khang 
[\[84b.2\]]slar byin cig_/dge slong dag gang gis sbyin pa gzhan la byin pa de yang gzhan la byin na/_de lta bu'i rkyen ma gtogs te/_'das pa dang bcas par 'gyur ro/_/dge slong dag gis kyang tshe dang ldan pa sgra can 'dzin la gtsug lag khang slar byin no/_/
[\[84b.3\]]'dul ba gzhung dam pa/_bam po sum bcu rtsa gnyis pa/_gleng gzhi ni mnyan du yod pa na ste/_bcom ldan 'das kyis lo lnga pa dang /_lo drug pa dang /_gtsug lag khang gi dus ston dang /_dus ston chen po dag byos shig ces gsungs pa dang /_bram ze dang 
[\[84b.4\]]khyim bdag dag gis kyang de bzhin byed do/_/der yul so so na gnas pa'i dge slong dag kyang 'dus nas de dag la bram ze dang khyim bdag dad pa can dag gis bca' ba mang du byin pa dang /_de dag gis cung zad cig zos nas lhag ma de dge tshul pha dag la byin no/_/
[\[84b.5\]]de dag gis kyang phyi de nyin dge slong de dag la de nyid byin len byas pa dang /_de dag gis dge tshul pha dag la khyed cag gi bza' ba 'di gang nas 'ongs zhes dris pa dang /_de dag gis smras pa/_khyed cag gis khar rtsang bdag cag la byin pa de nyid lags so/_/dge 
[\[84b.6\]]slong rnams kyis nged kyis 'di khyed la byin pa yin no/_/zhes smras te the tshom du gyur nas mi len pa dang /_de ltar gyur pa dge slong dag gis bcom ldan 'das la gsol to/_/bcom ldan 'das kyis bka' stsal pa/_re ba yod bzhin du des byin la re ba 
[\[84b.7\]]yod bzhin du slar zos na de dag gis byin ni nyes byas te/_zos na ltung ba'o/_/re ba yod bzhin du des byin la re ba med bzhin du slar zos na de dag gis byin pa'i tshe ni nyes byas/_zos na nyes pa med do/_/des re ba med bzhin du byin la re ba yod bzhin du 
[\[85a\]]
[\[85a.1\]]zos na de dag gis byin pa'i tshe ni nyes pa med/_zos na ltung ba'o/_/re ba med bzhin du byin la re ba med bzhin du zos na de dag gis byin pa'i tshe yang nyes pa med la za ba'i tshe yang nyes pa med do/_/gleng gzhi'i sgo dang po'i mdo'i tshigs su bcad pa bcu 
[\[85a.2\]]pa rdzogs te/_sgo dang po rdzogs [{]s+ho[,]so[}]//_//mdor bsdus pa ste/_bsgo ba dang yang bsgrags pa dang /_/ma bting ba yang de bzhin te/_/bslab pa byin dang las byed dang /_/bzod par bya dang bskrad pa dang /_/chos dang mnyam pa'i tshul bzhin te/_/
[\[85a.3\]]rtsig pa chad pas gcad pa dang /_/mdo rnams bsdus pa'i gnyis pa'o/_/mdor na/_bsgo ba dris la lan glon pa'i/_/dge slong dus las 'das pa ste/_/mnyan du yod na rtsod pa dang /_/dge 'dun gnyis dang chos gos so/_/sangs rgyas bcom ldan 
[\[85a.4\]]'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/mnyan du yod pa na khyim bdag gzhan zhig 'dug pa des rigs mnyam pa las chung ma zhig blangs nas de de dang lhan cig tu rtse dga' yongs su spyod do/_/de rtse dga' 
[\[85a.5\]]zhing yongs su spyad pa las de'i chung ma sems can dang ldan par gyur te/_de zla ba brgyad dam dgu lon pa dang bu pho zhig btsas te/_de zhag bdun gsum nyi shu rtsa gcig gi bar du btsas pa'i btsas ston chen po rgya cher byas nas rigs dang mthun par ming btags 
[\[85a.6\]]so/_/de dus phyi zhig na/_bcom ldan 'das kyi bstan pa la rab tu byung nas/_de yang dus phyi zhig na nad kyis btab ste/_dus las 'das pa dang /_dge slong dag gis de lhung bzed dang /_chos gos dang bcas te dur khrod du bor ba bram ze dang khyim bdag 
[\[85a.7\]]lam der byung ba dong ba de dag gis mthong nas/_de dag gcig la gcig gtam du 'dzer cing 'dong ste/_kye bdag cag khyim pa khyim na gnas pas thabs rnam pa du mas nor rdzas dag bsgrubs kyang snod spyad dang gos dag ni mi 'dor na dge sbyong shAkya'i bu 'di 
[\[85b\]]
[\[85b.1\]]dag ni sgo'i them pa brgya rgal zhing dka' bzhin du lto 'gengs shing bsod snyoms sgrub na ci'i phyir lhung bzed dang chos gos 'dor zhes smra ba na dge slong dag kyang de'i mdun nas tshur 'ongs pa dang /_de dag gis de dag la smras pa/_'phags pa bdag cag khyim pa 
[\[85b.2\]]khyim na gnas te/_thabs rnam pa du mas nor rdzas bsgrubs kyang snod spyad dang gos mi 'dor na khyed cag sgo'i them pa brgya rgal zhing dka' bzhin du lto 'gengs pa'i bsod snyoms bsgrubs te/_lhung bzed dang chos gos 'di ga las 'ong na de ci'i phyir khyed 
[\[85b.3\]]kyis dge slong 'di'i lhung bzed dang chos gos su bcas te dur khrod du bor zhes smras pa dang /_de dag gis bcom ldan 'das kyis ma gnang ngo zhes smras pa dang /_de dag cang mi zer bar dong ngo /_/de ltar gyur pa dge slong dag la smras pa dang /_dge slong dag gis 
[\[85b.4\]]bcom ldan 'das la gsol to/_/bcom ldan 'das kyis bka' stsal pa/_lhung bzed dang chos gos su bcas te ma dor cig_/bcom ldan 'das kyis lhung bzed dang chos gos su bcas te ma dor cig ces gsungs pa dang /_dge slong dag gis gcer bur 
[\[85b.5\]]bor nas/_bcom ldan 'das kyis bka' stsal pa/_gcer bur ma dor bar smad g.yogs dang rngul gzan gyis dkris te bor cig_/de nas dge slong dag gis gos bzang po dang bor nas bcom ldan 'das kyis bzang po dang ma dor cig ces bka' stsal pa dang 
[\[85b.6\]]de dag gis ngan pa dang bor ro/_/bcom ldan 'das kyis ngan pa yang ma dor bar 'bring po dang bor cig ces bka' stsal to/_/bcom ldan 'das kyis lhung bzed dang chos gos su bcas te ma dor cig ces bka' stsal pa dang /_dge slong dag gis ji ltar bya 
[\[85b.7\]]ba mi shes nas/_bcom ldan 'das kyis dge slong gang phongs pa de la byin cig ces bka' stsal to/_/drug sde dag rtag tu phongs pa ltar byed nas/_bcom ldan 'das kyis drug sde dag la ma sbyin par ji ltar rgan rims bzhin du byin cig ces bka' stsal pa 
[\[86a\]]
[\[86a.1\]]dang /_gsar bu dag ma thob par gyur nas bcom ldan 'das kyis dris pa la lan 'debs pa'i dge slong gis dge 'dun la bsgo la dge slong gi dge 'dun thams cad 'dus shing 'khod pa dang /_gtsug lag khang skyong gis dge 'dun gyi nang du rin 
[\[86a.2\]]thang bskyed par byos shig ces bka' stsal to/_/gleng gzhi ni mnyan du yod pa na ste/_mnyan du yod pa na dge slong gzhan zhig dus 'das nas de'i lhung bzed dang chos gos dge slong ma zhig gi lag tu bzhag go/_/dge slong dag gis de'i ro bsregs nas slar 
[\[86a.3\]]gtsug lag khang du phyin nas lhung bzed dang chos gos dag btsal na ma rnyed de/_de dag gis dge slong ma'i dbyar mo khang na dge slong ma ming 'di zhes bya ba zhig la yod par shes nas de dag gis dge slong ma'i dbyar mo khang du dong ste/_'phags ma dge slong 'di zhes 
[\[86a.4\]]bya ba dus 'das pa de'i lhung bzed dang chos gos 'di na gtams shing 'dug pa de tshur byin cig ces smras pa dang /_des smras pa/_'phags pa dge slong de gang du dus 'das nged kyi gtsug lag khang du dus las 'das so/_/'phags pa khyed kyi de na mchis 
[\[86a.5\]]pa ni khyed dbang /_bdag cag gi de na mchis pa ni bdag cag dbang ngo /_/ji ltar zhe na/_bdag cag gi yang chos kyi ming po lags so zhes smras pa dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis 
[\[86a.6\]]dge slong gi lhung bzed dang chos gos ni dge slong dag dbang gis dge slong ma dag ma 'chang shig ces bka' stsal to/_/mnyan du yod pa na dge slong ma gzhan zhig dus las 'das nas de'i lhung bzed dang chos gos dge slong zhig la bzhag go/_/dge slong ma 
[\[86a.7\]]dag gis de'i ro bsregs nas/_dge slong ma'i dbyar mo khang du lhags te/_lhung bzed dang chos gos btsal na ma rnyed nas gtsug lag khang zhig na dge slong ming 'di zhes bya ba zhig la yod par shes nas/_de dag gtsug lag khang du 'ongs te dge slong dag 
[\[86b\]]
[\[86b.1\]]gi rkang pa la phyag 'tshal nas/_'phags pa dge slong ma ming 'di zhes bgyi ba dus las 'das te/_de'i lhung bzed dang chos gos 'di na mchis na/_de bdag cag 'tshal gyis slar stsol cig ces smras pa dang /_des smras pa/_dge slong ma de gang du 
[\[86b.2\]]dus las 'das/_bdag cag gi dbyar mo khang du dus las 'das so/_/de ltar na 'phags ma khyed kyi de na 'dug pa ni khyed dbang mod/_nged kyi de na yod pa ni nged dbang ba ste/_de yang nged kyi chos kyi sring mo yin no zhes smras pa dang /_de ltar gyur pa 
[\[86b.3\]]dge slong ma dag gis dge slong dag la smras pa dang /_dge slong dag gis bcom ldan 'das la gsol nas/_bcom ldan 'das kyis de ste dge slong ma'i lhung bzed dang chos gos yin na de dge slong ma dag gi yin te/_dge slong ma dag dbang bas na 
[\[86b.4\]]dge slong dag ma 'chang shig ces bka' stsal to/_/gleng gzhi ni mnyan du yod pa na ste/_mnyan du yod pa na dge slong gzhan zhig gzhongs spyad pa spyod cing ri brags kyi grong gzhan zhig tu phyin nas/_de khyim pa'i khyim zhig tu dus las 'das te/_de des 
[\[86b.5\]]dur khrod du bor nas lhung bzed dang chos gos sbas te bzhag go/_/dus phyi zhig na dge slong ma mang zhig gzhongs spyad pa spyod cing ri brags kyi grong der phyin pa dang /_khyim bdag des de dag mthong ste/_'phags ma bdag gi khyim du dge slong zhig dus 
[\[86b.6\]]las 'das pa'i lhung bzed dang chos gos 'di lags kyis snoms shig ces smras pa dang /_de dag gis smras pa/_khyim bdag 'di ni bcom ldan 'das kyis ma gnang bas dge slong dbang ngo /_/de ltar gyur pa dge slong ma dag gis dge slong dag la smras so/_/
[\[86b.7\]]dge slong dag gis bcom ldan 'das la gsol pa dang /_bcom ldan 'das kyis gang na dge slong med pa de dag tu ni dge slong ma dag gis blang bar bya ste/_de la the tshom ma byed cig ces bka' stsal to/_/gleng gzhi ni mnyan du yod pa na ste/_mnyan du yod par 
[\[87a\]]
[\[87a.1\]]dge slong ma mang zhig gzhongs spyad pa spyod cing dong ba na de dag las dge slong ma zhig na bar gyur nas/_de dal bus 'gro zhing phyi nas 'ong ba las de lam stor te/_ri brags kyi grong gzhan zhig tu phyin nas de khyim pa'i khyim du dus las 'das so/_/des 
[\[87a.2\]]de dur khrod du bor nas lhung bzed dang chos gos sbas te bzhag go/_/de nas dus phyi zhig na dge slong mang zhig gzhongs spyad pa spyod cing ri brags kyi grong der phyin pa dang /_khyim bdag des de dag mthong nas 'phags pa dag bdag gi khyim du dge slong ma zhig 
[\[87a.3\]]dus las 'das te/_de'i lhung bzed dang chos gos 'di lags kyis snoms shig ces smras pa dang /_de dag gis smras pa/_khyim bdag bcom ldan 'das kyis ma gnang ste/_'di dag ni dge slong ma dbang ngo /_/de ltar gyur pa dge slong rnams kyis 
[\[87a.4\]]bcom ldan 'das la gsol pa dang /_bcom ldan 'das kyis gang na dge slong ma med pa der ni dge slong rnams kyis blang bar bya ste/_de la the tshom ma byed cig ces bka' stsal to/_/gleng gzhi ni mnyan du yod pa na ste/_sangs rgyas bcom ldan 'das la tshe dang 
[\[87a.5\]]ldan pa u pA lis zhus pa/_btsun pa dge slong zhig dus las 'das te/_de dbang ba'i lhung bzed dang chos gos khyim pa'i de na mchis na/_de gang dbang bcom ldan 'das kyis gang de sngar 'ongs pa dbang ngo zhes bka' stsal to/_/gnyis mchis na gang dbang /_
[\[87a.6\]]gang sngar bslangs pa'o/_/gnyis kas bslangs na gang dbang /_gang gis sngar thob pa'o/_/gnyis kas thob na gnyis ka dbang ngo /_/de ste gnyis kas thob na gang la khyim gyi bdag po dad de byin pa de dbang ngo /_/gleng gzhi ni mnyan du yod pa na ste/_de'i tshe na 
[\[87a.7\]]dze ta'i tshal na dge slong gnyis shig 'thab par gyur te/_dge slong gzhan dag gis bskor cing 'khod do/_/bram ze dang khyim bdag gis de mthong nas/_de dag gis 'phags pa bdag cag gis khyim pa 'thab pa dag mthong ba yang bdag cag gis gcugs 
[\[87b\]]
[\[87b.1\]]par bya na khyed cag gis ci 'di mi gcugs par bskor te 'khod dam zhes smras pa dang /_de na gzhan dag gis smras pa/_'di dag nyid 'thab mo byed pa yin na ci'i phyir gcugs zhes smras pa dang /_de dag lan med nas cang mi zer bar 'khod do/_/de ltar gyur 
[\[87b.2\]]pa dge slong dag gis bcom ldan 'das la gsol pa dang /_bcom ldan 'das kyis de dag la bskor cing ma 'khod par gcugs par byos shig ces bka' stsal pa dang /_de dag gcugs kyang gtong du ma btub nas/_de ltar gyur pa dge slong dag gis bcom 
[\[87b.3\]]ldan 'das la gsol pa dang /_bcom ldan 'das kyis de ste gcugs kyang ma btub na spang ba'i las byos shig ces bka' stsal to/_/bcom ldan 'das kyis spang ba'i las byos shig ces bka' stsal pa dang /_dus phyi zhig na dge slong gnyis 
[\[87b.4\]]shig nges pa'i gtam byed de/_de gnyis na re 'di ni 'thob pa'o/_/'di ni 'thob pa'o zhes nges pa'i gtam smra ba na gcig la gcig ngag rtsub po smras pa dang /_de gnyis kyang dge slong dag gis spang ba'i las byas nas/_de gnyis kyis smras pa/_tshe dang ldan pa 
[\[87b.5\]]dag bdag cag ni nges pa'i gtam smra na gcig la gcig ngag rtsub po smras su zad na/_ci'i phyir khyed kyis nged gnyis la spang ba'i las kyis bcad ces smras pa dang /_de dag gis tshe dang ldan pa dag bcom ldan 'das kyis 'thab pa rnams la spang ba'i las byos shig 
[\[87b.6\]]ces gsungs pas na nged kyis khyed gnyis la spang ba'i las byas so zhes smras pa dang /_de dag cang mi smra bar 'khod do/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de gnyis la spang ba'i las 
[\[87b.7\]]mi bya bar gcugs par byos shig_/de ste gnas 'cha' ba zhig na ni de'i mkhan po dang slob dpon gyis sgo shig_/de ste rgan pa zhig na ni des dge 'dun thams cad 'dus la rtsod pa zhi bar byos shig_/de ste des kyang ma slon na sdod de gnyis la spang ba'i las byos shig_/
[\[88a\]]
[\[88a.1\]]gleng gzhi ni mnyan du yod pa na ste/_sangs rgyas bcom ldan 'das la tshe dang ldan pa u pA lis zhus pa/_btsun pa mtshams kyi bar du dge slong zhig dus las 'das na gum pa de'i yo byad rnams su dbang bar 'gyur/_u pA li de ni mgo gang logs su 
[\[88a.2\]]bor ba'o/_/btsun pa gnyis kar mgo bor na/_gang dbang bar 'gyur/_u pA li de ni gnyis ka'o/_/gleng gzhi'i sgo gnyis pa ste tshigs su bcad pa dang po'o//_//mdor na/_bsgrag par bya dang shing rta dang /_/de nas phreng ba gos rnams dang /_/dge 
[\[88a.3\]]'dun gos kyang de bzhin te/_/the tshom so so'i skye bo'o/_/sangs rgyas bcom ldan 'das dze ta'i tshal mgon med zas sbyin gyi kun dga' ra ba na bzhugs so/_/mnyan du yod pa na ya mtshan can du ma gnas shing 'khod do/_/gang gi tshe bcom ldan 'das mnyan du yod pa na 
[\[88a.4\]]bzhugs pa de'i tshe na mu stegs can rnams kyi mthu nyams nas rnyed pa chung bar gyur te/_de dag gis ji tsam 'dod pa blangs nas mu stegs su bya ba bya bar brtsams pa dang /_khyim bdag mgon med zas sbyin pa chos kyis nang par sngar langs nas bcom ldan 'das la blta ba'i 
[\[88a.5\]]phyir 'gro'o/_/ji tsam dus phyi zhig na khyim bdag mgon med pa la zas sbyin pa nang par sngar langs nas dze ta'i tshal du song ba dang /_mu stegs can dag ci 'dod pa blangs te/_de dag gis de yang dag par bskul nas des bsams pa 'di dag ni ngan du smra ba'i chos dang 'dul 
[\[88a.6\]]ba'i mu stegs can dag ste/_ci 'dod pa dag bslangs te mu stegs can gyi bya ba byed de/_bcom ldan 'das kyis kyang mdo sde de dang de dag las ma dad pa dag ni dad pa phun sum tshogs par yang dag par bskul bar byos shig_/gzhug par byos shig_/dgod par 
[\[88a.7\]]byos shig ces gsungs te/_bcom ldan 'das kyis rjes su gnang na ni bdag gis skye bo mang po dag kyang dge 'dun la yon 'bul ba la rab tu dgod do snyam du bsams nas/_bcom ldan 'das gang na ba der song ste phyin nas bcom ldan 'das kyi zhabs la mgo 
[\[88b\]]
[\[88b.1\]]bos phyag 'tshal nas phyogs gcig tu 'dug go/_/phyogs gcig tu 'dug nas khyim bdag mgon med zas sbyin pas bcom ldan 'das la 'di skad ces gsol to/_/btsun pa ngan du smra ba'i chos dang 'dul ba'i mu stegs can 'di dag ci 'dod pa blangs nas mu 
[\[88b.2\]]stegs su bgyi ba bgyid na/_bcom ldan 'das kyis gnang na ni de dang de dag tu zhes bya ba nas dge 'dun la yon 'bul bar dgod do zhes bya ba'i bar du snga ma bzhin no/_/bcom ldan 'das kyis bka' stsal pa/_de ltar na ngas khyim bdag rjes su gnang 
[\[88b.3\]]gis ci 'dod pa bslangs te/_sangs rgyas dang chos dang dge 'dun la bya ba byed par byos shig_/bcom ldan 'das kyis ci 'dod pa blangs te/_sangs rgyas dang chos dang dge 'dun la bya ba byos shig ces bka' stsal nas/_khyim bdag mgon med zas sbyin 
[\[88b.4\]]gyis yang dag par bskul bar brtsams pa dang /_bram ze dang khyim bdag dag gis 'phags pa dag kyang yang dag par bskul na ni bdag cag la bsod nams de bas kyang rab tu mang bar 'gyur ro zhes smras pa dang /_bcom ldan 'das kyis bka' stsal pa/_dge 
[\[88b.5\]]slong dag gis kyang grogs gyis shig_/bram ze dang khyim bdag dag gis de ste bdag cag gi ming nas brjod na ni legs par 'gyur ro zhes smras pa dang /_bcom ldan 'das kyis sbyin bdag gis byin na brjod par byos shig ces bka' stsal pa dang /_khyim bdag 
[\[88b.6\]]gis kyang brjod par byas nas bram ze dang khyim bdag gis de ste 'phags pa dag gis brjod na ni bdag cag la de bas kyang bsod nams mang du 'gyur ro zhes smras pa dang /_bcom ldan 'das kyis bka' stsal pa/_dge slong dag gis kyang brjod par byos shig_/
[\[88b.7\]]bram ze dang khyim bdag dag gtsug lag khang du 'ongs nas phul ba dang /_bcom ldan 'das kyis gtsug lag khang du yang brjod par byos shig ces bka' stsal to/_/rjod par byed pa de skye bo mang po dag gis bskor nas mi snang bar gyur pa dang /_bcom ldan 'das 
[\[89a\]]
[\[89a.1\]]kyis shing rta'i steng du 'dzegs la brjod cig ces bka' stsal pa dang /_tsha ba dang char pa dang rlung rnams byung bar gyur nas/_bcom ldan 'das kyis khang bu rtseg ma byos shig ces bka' stsal to/_/skye bo mang po dag gis sgo bsgribs pas na/_
[\[89a.2\]]bcom ldan 'das kyis bka' stsal pa/_sgo bzhi thod la brjod pa bzhi zhog shig_/de nas khyim bdag mgon med zas sbyin ci 'dod pa blangs nas gos zung mang po gos zung brgya stong mang po rnams bsogs pa dang /_des 'di snyam du gos mang zhig tshogs kyis da ni bdag 
[\[89a.3\]]gis sangs rgyas la sogs pa dge slong gi dge 'dun dag bshos gsol la sangs rgyas la sogs pa dge slong gi dge 'dun rgan rims su yon dbul lo snyam bsams nas/_des dze ta'i tshal gos sna tshogs kyis brgyan te gos kyi phreng bas steng kun tu sbyangs nas 
[\[89a.4\]]srung ma yang bzhag ste/_mdza' bo dang gnyen dang phu nu dag kyang mgron du bos so/_/de nas gtsang zhing bsod pa'i bza' ba dang bca' ba dag sbyar nas bcom ldan 'das dang dge slong gi dge 'dun du bcas te/_dze ta'i tshal du bshos la spyan drangs so/_/de nang par 
[\[89a.5\]]sngar langs te gdan bting nas bum pa chus bkang ste bzhag nas/_bcom ldan 'das dang nyan thos kyi dge 'dun du bcas te bshos gsol nas/_bcom ldan 'das la btsun pa 'jig rten na yon gnas su mchis zhes zhus pa dang /_khyim bdag gnyis te slob pa dang 
[\[89a.6\]]mi slob pa'o/_/de la yang khyim bdag slob pa la rnam pa [{]bcwa [,]bco [}]brgyad yod do/_/mi slob pa la rnam pa dgu'o/_/slob pa rnam pa [{]bcwa [,]bco [}]brgyad po gang zhe na/_rgyun du 'jug pa'i 'bras bu mngon du bya ba'i phyir zhugs pa dang /_rgyun du zhugs pa dang /_lan gcig phyir 
[\[89a.7\]]'ong ba'i 'bras bu mngon du bya ba'i phyir zhugs pa dang /_lan gcig phyir 'ong ba dang /_phyir mi 'ong ba'i 'bras bu mngon du bya ba'i phyir zhugs pa dang /_phyir mi 'ong ba dang /_dgra bcom pa'i 'bras bu mngon du bya ba'i phyir zhugs pa dang /_dad pas rjes su 'brang ba dang /_
[\[89b\]]
[\[89b.1\]]chos kyi rjes su 'brang ba dang /_dad pas rnam par grol ba dang /_lta bas thob pa dang /_gong nas gong du 'gro ba dang /_tshe gcig gis thogs pa dang /_bar ma dor mya ngan las 'da' ba dang /_skyes ma thag tu mya ngan las 'da' ba mngon par 'du byed pa dang bcas 
[\[89b.2\]]pas yongs su mya ngan las 'da' ba dang /_mngon par 'dus ma byas pas yongs su mya ngan las 'da' ba dang /_gong du 'phar ba rnams te 'di dag ni slob pa [{]bcwa [,]bco [}]brgyad ces bya'o/_/mi slob pa dgu gang zhe na/_chos 'gribs pa dang /_chos ma 'gribs pa 
[\[89b.3\]]dang /_gsang ba'i chos dang /_rjes su srung ba'i chos dang /_mi g.yo bar 'dug pa dang /_so sor rtogs nas skal ba can du mi 'gyur ba dang /_mi bskyod pa'i chos dang /_shes rab kyis rnam par grol ba dang /_gnyis ka'i cha las rnam par grol ba 'di 
[\[89b.4\]]dag ni mi slob pa dgu zhes bya'o/_/bcom ldan 'das kyis de skad ces gsungs so/_/bde bar gshegs pas de skad gsungs nas/_ston pas yang gsungs pa/_lus dang ngag yid drang por gyur pa yi/_/slob dang mi slob 'jig rten 'di na bzhugs/_/
[\[89b.5\]]de dag sbyin zhing mchod par 'os pa ste/_/mchod pa'i zhing rab der byin 'bras bu che/_/de nas khyim bdag mgon med zas sbyin rgan rims kyi mdun du 'dug ste/_brjod pa bskos nas 'phags pa brjod pa'i tshe 'di skad du gang bcom ldan 'das kyi nyan thos kyi dge 'dun 
[\[89b.6\]]la sbyin par rigs pa/_rab tu sbyin par rigs pa/_thal mo sbyar bar rigs pa/_phyag bya bar rigs pa/_bla na med pa'i bsod nams kyi zhing 'jig rten gyi yon gnas su gyur pa gang yin pa de dag la gos 'di dag 'bul gyis ci bder bzhes shig ces gsung 
[\[89b.7\]]shig_/de nas dge slong rjod par byed pa des rgan rims kyi mdun du 'dug la 'di skad du gson cig_/btsun pa'i dge 'dun rnams bcom ldan 'das kyi nyan thos kyi dge 'dun sbyin par rigs pa/_rab tu sbyin par rigs pa/_thal mo sbyar bar rigs pa/_phyag bya 
[\[90a\]]
[\[90a.1\]]bar rigs pa/_bla na med pa'i bsod nams kyi zhing /_'jig rten gyi yon gnas gang yin pa de dag la gos rnyed pa 'di dag 'bul gyis ci bder bzhes shig ces brjod do/_/de nas dge slong 'dod chags dang bral ba zhe sdang dang bral ba gti 
[\[90a.2\]]mug dang bral ba gang yin pa de dag ni 'di snyam du gyur to/_/khyim bdag mgon med zas sbyin ni 'di skad du brjod de/_gang bcom ldan 'das kyi nyan thos kyi dge 'dun sbyin par rigs pa/_rab tu sbyin par rigs pa/_thal mo sbyar bar rigs pa/_phyag bya bar 
[\[90a.3\]]rigs pa/_bla na med pa'i bsod nams kyi zhing 'jig rten gyi yon gnas de dag la gos rnyed pa rnams 'bul gyis ci bder bzhes shig ces brjod de/_bdag cag ni bla na med pa yin pas na bdag gis rnyed pa 'di dbang mod kyis/_bcom ldan 'das kyis dge 
[\[90a.4\]]slong dag khyed kyis dge ba rnams ni bcab par bya'o/_/sdig pa rnams ni bsgrag par bya'o zhes gsungs na/_bdag cag gos rnyed pa'i phyir bdag nyid brjod pa lta ga la rung /_bdag cag ni 'dod chags dang bral ba/_zhe sdang dang bral ba/_gti mug dang bral 
[\[90a.5\]]ba'o zhes smras nas cang mi zer bar 'khod do/_/kun tu sbyor ba'i lhag ma dang bcas pa gang yin pa de dag kyang 'di snyam du/_bla na med pa la bsngos pas na bdag cag ni kun tu sbyor ba'i lhag ma dang bcas pa yin pas bdag cag ni mi dbang ngo snyam bsams nas cang 
[\[90a.6\]]mi zer bar 'khod do/_/bcing ba thams cad kyis bcings pa gang yin pa de dag ni 'di snyam du/_bla na med pa la de 'bul lo snyam du bsams nas de dag cang mi smra bar 'khod do/_/kun tu sbyor ba'i lhag ma dang bcas pa dag kyang cang mi zer bar 'khod do/_/
[\[90a.7\]]bdag cag ni bcing ba thams cad kyis bcings pas na/_bdag cag ni thams cad kyi thams cad du mi dbang ngo snyam du bsams nas de dag kyang cang mi smra bar 'khod do/_/de'i tshe khyim bdag mgon med zas sbyin gyis gos phul ba de dag dge slong gcig 
[\[90b\]]
[\[90b.1\]]gis kyang ma blangs pa dang /_de yang 'di snyam du bdag 'phags pa'i dge 'dun dag gis lhung bzed khas phub par ma gyur grang snyam du bsams nas/_de'i lus skya bo bseng bseng po rid cing skem la rmya bar gyur nas/_bcom ldan 'das gang na ba der song ste drung du 
[\[90b.2\]]phyin pa dang /_bcom ldan 'das kyi zhabs la mgo bos phyag 'tshal nas phyogs gcig tu 'dug go/_/phyogs gcig tu 'dug ste/_khyim bdag mgon med zas sbyin gyis don de bcom ldan 'das la gsol pa dang /_sangs rgyas ni mkhyen bzhin du 'dri ste/_
[\[90b.3\]]sangs rgyas bcom ldan 'das kyis tshe dang ldan pa kun dga' bo la/_kun dga' bo khyim bdag mgon med zas sbyin pas dge slong dag la gos sbyar te byin na/_ci'i phyir ma blangs zhes rmas pa dang /_des btsun pa khyim bdag mgon med zas sbyin gyis/_'di 
[\[90b.4\]]skad du gang bcom ldan 'das kyi nyan thos kyi dge 'dun sbyin par rigs pa/_rab tu sbyin par rigs pa/_thal mo sbyar bar bgyi ba nas de dag cang mi mchi bar mchis so zhes bgyi ba'i bar du snga ma bzhin brjod de/_de ltar na khyim bdag mgon med zas sbyin 
[\[90b.5\]]gyis stsal ba dge slong gcig gis kyang ma blangs so zhes gsol pa dang /_de nas bcom ldan 'das kyis tshe dang ldan pa kun dga' bo la kun dga' bo song la mnyan du yod pa na dge slong ji snyed gnas shing 'khod pa de dag thams cad 'dun khang du sdus shig_/ces bka' 
[\[90b.6\]]stsal pa dang /_btsun pa de bzhin bgyi'o zhes tshe dang ldan pa kun dga' bos bcom ldan 'das las mnyan te/_mnyan du yod pa na dge slong ji snyed gnas shing 'khod pa de dag thams cad 'dun khang du bsogs nas/_bcom ldan 'das gang na ba der song ste phyin 
[\[90b.7\]]pa dang /_bcom ldan 'das kyi zhabs la mgo bos phyag 'tshal nas phyogs gcig tu 'dug go/_/phyogs gcig tu 'dug nas bcom ldan 'das la tshe dang ldan pa kun dga' bos/_btsun pa bcom ldan 'das da dus la bab par dgongs shig_/mnyan du 
[\[91a\]]
[\[91a.1\]]yod pa na dge slong ji snyed gnas shing mchis pa de dag thams cad 'dun khang du 'dus shing tshogs so zhes de skad ces gsol pa dang /_de nas bcom ldan 'das 'dun khang gang na ba der gshegs te byon pa dang /_gdan bting ba la bzhugs 
[\[91a.2\]]so/_/bzhugs nas bcom ldan 'das kyis dge slong dag la 'di skad ces bka' stsal te/_dge slong khyed khyim bdag mgon med zas sbyin gyis gos mang po bsdus te byin na ci'i phyir ma blangs zhes gsungs pa dang /_dge slong rnams cang mi zer bar 'khod 
[\[91a.3\]]do/_/sangs rgyas bcom ldan 'das ni mkhyen bzhin du 'dri ba ste/_sangs rgyas bcom ldan 'das kyis tshe dang ldan pa kun dga' bo la yang kun dga' bo dge slong rnams ci'i phyir mi smra bar 'khod ces rmas pa dang /_de ltar gyur pa bcom ldan 'das la yang 
[\[91a.4\]]rgyas par gsol to/_/de nas bcom ldan 'das kyis dge slong rnams la bka' stsal pa/_dge slong dag khyed nga'i drung du mya ngan las 'da' bar bsams te rab tu byung ngam/_btsun pa de bzhin no zhes gsol to/_/dge slong dag de lta bas na nga'i drung du mya 
[\[91a.5\]]ngan las 'da' bar bsams te rab tu byung ba de la ni ba na phrag stong ri ba'i gos dang /_mig lnga brgya yod pa'i khang pa brtsegs pa dang /_ro sna brgya dang ldan pa'i zas rnams rjes su gnang ngo /_/dge slong dag tshul khrims nyams pa dag ni dge 'dun gyi kun 
[\[91a.6\]]dga' ra ba la rkang pa'i rting pa gcig tsam yang yongs su spyad pa mi gnang ngo /_/de ci'i phyir zhe na/_tshul khrims nyams pa'i gang zag la ni nyes pa'i dmigs 'di bcu yod de/_bcu gang zhe na/_tshul khrims kyis bdag smad pa dang /_gzhan dang lha dang 
[\[91a.7\]]ston pas smad pa dang /_tshangs pa mtshungs par spyod pa mkhas pa dang /_chos nyid kyis smad pa dang /_phyogs phyogs su sdig pa mi snyan pa'i sgra dang tshigs su bcad pas grags par 'gyur ba dang /_ma rtogs pa rnams rtogs par mi 'gyur ba dang /_rtogs 
[\[91b\]]
[\[91b.1\]]pa rnams nyams pa dang /_sngon thos pa rnams brjed par 'gyur ba dang /_rnam par 'gyod bzhin du dus byed pa dang /_lus dang bral nas shi ba'i 'og tu ngan 'gro ngan song du log par ltung nas sems can dmyal bar skye'o/_/'on kyang dge slong dag gis spyad 
[\[91b.2\]]pa ni bzhi ste/_bdag po med cing yongs su spyod pa dang /_byin pas yongs su spyod pa dang /_gnang bas yongs su spyod pa dang /_bu lon gyis yongs su spyod pa'o/_/de las dge slong 'dod chags dang bral/_zhe sdang dang bral/_gti mug dang bral 
[\[91b.3\]]ba de dag ni bdag po med cing yongs su spyod pa'o/_/kun tu sbyor ba'i lhag ma dang bcas pa dag ni byin pas yongs su spyod pa'o/_/so so'i skye bo dge ba can bsam gtan dang klog pa la zhugs pa rnams ni gnang bas yongs su spyod pa'o/_/le lo can dag 
[\[91b.4\]]ni bu lon gyis yongs su spyod pa'o/_/tshul khrims nyams pa ni yongs su spyod pa thams cad mi gnang ngo /_/de lta bas na rnyed pa zhig yod na dge 'dun gyis mnyam par bgo bar bya'o/_/gleng gzhi'i sgo gnyis pa'i mdo'i tshigs su bcad pa gnyis 
[\[91b.5\]]pa'o//_//mdor na/_bting ba dang ni ma bting ba/_/phyung ba dang yang ma phyung ba/_/de bzhin mtshams kyi phyi rol gnas/_/thos pa yi rang bsams pas so/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi 
[\[91b.6\]]kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa dge 'dun gyis gtan pa bting ba dge slong gis shin tu myong bzhin du gtan pa bting bar mi 'gyur bar mchis sam/_u pA li 
[\[91b.7\]]yod de 'di lta ste/_dge 'dun gyi gtan pa 'ding ba'i tshe dge slong des dad pa ma byin la gnyid kyis log ste/_dge 'dun gyi gtan pa bting bar 'gyur ro/_/u pA li de ltar na dge slong gtan pa shin tu myong bzhin gtan pa bting bar mi 'gyur ro/_/btsun 
[\[92a\]]
[\[92a.1\]]pa dge 'dun gyi gtan pa shin tu ma myong bzhin du gtan pa bting bar 'gyur ba mchis sam/_u pA li yod de/_dge slong zhig gis dge 'dun gyi gtan pa bting ba'i tshe dad pa byin la nyal la dge 'dun gyis gtan pa yang bting bar 'gyur te/_
[\[92a.2\]]de ltar na dge 'dun gyi gtan pa bting ba shin tu ma myong ba yang gtan pa bting bar 'gyur ro/_/u pA li de bzhin du dge slong gis dge 'dun gyi gtan pa 'ding ba'i tshe dad pa byin pa la gnyid kyis log gam snyoms par zhugs pa ste/_shin tu ma myong yang gtan 
[\[92a.3\]]pa bting bar 'gyur ro/_/btsun pa dge slong gi dge 'dun gyi gtan pa 'byin pa'i tshe myong bar gyur kyang gtan pa ma phyung bar 'gyur ba mchis sam/_u pA li yod de/_'di lta ste/_dge slong gis dge 'dun gyi gtan pa 'ding ba'i tshe dad pa ma byin la gnyid 
[\[92a.4\]]kyis log gam snyoms par zhugs pa ste/_u pA li de ltar na dge slong gi dge 'dun gyi gtan pa 'byin pa'i tshe myong bar gyur kyang gtan pa ma phyung bar 'gyur ro/_/btsun pa dge slong zhig gis dge 'dun gyi gtan pa 'byin pa'i tshe myong bar ma gyur kyang gtan pa phyung bar 'gyur 
[\[92a.5\]]ba mchis sam/_u pA li yod de/_'di ltar dge slong gi dge 'dun gyis gtan pa 'byin pa'i tshe dad pa byin la gnyid kyis log gam snyoms par zhugs sam/_mtshams kyi phyi rol tu song yang rung ste/_dge 'dun gyis gtan pa phyung ngo zhes thos te/_thos nas 
[\[92a.6\]]kyang legs par phyung ngo /_/shin tu byung ba'o zhes rjes su yi rang ba'o/_/gleng gzhi'i sgo gnyis pa'i mdo'i tshigs su bcad pa gsum pa'o//_//mdor na/_bslab pa byin dang tshul shing dang /_/gang la las rnams bya ba dang /_/bcu gnyis rnams la 
[\[92a.7\]]slar 'khyal dang /_/mi gtsang ba dang mi brtsan pa/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa 
[\[92b\]]
[\[92b.1\]]bslab pa stsal bas/_tshul shing brim zhing las bgyir rung ngam/_u pA li mi rung ngo /_/ma ning dang za ma dang /_dge slong ma sun phyung ba dang /_pha bsad pa dang /_ma bsad pa dang /_dgra bcom pa bsad pa dang /_de bzhin gshegs pa la ngan 
[\[92b.2\]]sems kyis khrag phyung ba dang /_mu stegs can dang /_mu stegs can du song ba dang /_rkun gnas dang /_so sor gnas pa dang /_mi gnas pas tshul shing brim zhing las bgyir rung ngam/_u pA li mi rung ngo /_/btsun pa bcom ldan 'das kyis 
[\[92b.3\]]gang la las bya ba de slar 'khyal yang mi brtsan no zhes gsungs na/_btsun pa gang la chos bzhin ma lags par las bgyis pa de ltar 'khyal na yang mi brtsan par 'gyur ram/_u pA li de ni brtsan no/_/btsun pa gang zag gis las bcu gnyis bskos pa'i 
[\[92b.4\]]tshe de dag 'di skad du nged cag la ma bsko shig ces mchi na/_ci de dag de ltar 'khyal ba yang mi brtsan nam/_u pA li brtsan no/_/de ni ngas chad pas gnas pa rnams kyi phyir bsams te gsungs so/_/btsun pa bcom ldan 'das kyis mi gtsang ba rnams 
[\[92b.5\]]slar 'khyal na mi brtsan no zhes gsungs na/_btsun pa ji tsam gyis na mi gtsang ba zhes bgyi/_u pA li de ni gang la phas pham pa bzhi'i nang nas gang yang rung ba zhig byung bar gyur pa ste/_de tsam gyis na mi gtsang bar 'gyur ro/_/gleng gzhi'i sgo gnyis pa'i 
[\[92b.6\]]mdo'i tshigs su bcad pa bzhi pa'o//_//mdor na/_bslab pa byin dang las byed dang /_/rkun gnas kyang ni de bzhin te/_/bsnyen rdzogs mtshams kyi phyi rol dang /_/mngags te gtang bar mi bya ba'o/_/sangs rgyas bcom ldan 'das mnyan du yod pa na 
[\[92b.7\]]dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa las bgyid pa bslab pa stsal bas las bgyis na/_bgyis pa zhes bgyi'am/_'on te ma bgyis pa zhes bgyi/_
[\[93a\]]
[\[93a.1\]]u pA li ma byas pa zhes bya ste/_slar yang bya dgos so/_/de bzhin du ma ning dang za ma dang mi gnas pa'i bar du snga ma bzhin du bya'o/_/gleng gzhi ni mnyan du yod pa na ste/_dge slong gzhan zhig la dge slong zhig bsnyen par rdzogs par 'dod 
[\[93a.2\]]nas des bsnyen par rdzogs par bya ba'i dge slong rnams sbran te/_des bsnyen par rdzogs par bya ba'i phyir des dge tshul pha de khrid de/_dkyil 'khor du dong nas dge slong dag dang lhan cig tu dkyil 'khor du phyin nas/_de mtshams kyi phyi rol du mngags 
[\[93a.3\]]te btang ba dang /_de gnyen dag gis khrid de song ngo /_/tshe dang ldan pa de dag rab tu 'byung zhing bsnyen par rdzogs nas dge slong gi dngos por gyur pa'i bar chad du gyur pa dang /_de ltar gyur pa dge slong dag gis sangs rgyas bcom ldan 'das la gsol pa 
[\[93a.4\]]dang /_sangs rgyas bcom ldan 'das kyis bka' stsal pa/_de lta bas na dge slong dag gis bsnyen par rdzogs par 'dod pa de mtshams kyi phyi rol du ma mngags shig_/'di lta ste/_dge slong dag 'khor los sgyur ba'i rgyal po'i bu rab dbang bskur ba'i 
[\[93a.5\]]rigs pa dbang ma bskur na rgyal tshab 'thob pa de rab tu bsrung bar bya ba dang /_rab tu bskyang bar bya ba de bzhin du dge slong gis bsnyen par rdzogs par 'dod pa de yang rab tu bsrung zhing bskyang ba'i rigs so/_/de lta bas na dge slong dag gis bsnyen par 
[\[93a.6\]]rdzogs par 'dod pa'i dge tshul pa de rnams mi thos pa'i nye 'khor tsam du spangs la/_mthong ba'i nye 'khor tsam du thal mo sbyar te mngon du lta bzhin zhog shig_/de ltar na nyes pa'i dmigs su mi 'gyur ro/_/gleng gzhi'i sgo gnyis pa'i mdo'i tshigs 
[\[93a.7\]]su bcad pa lnga pa'o//_//mdor na/_bzod pa gsol bar byed dang mtshams/_/spu bsnyal ba yang de bzhin no/_/thab mo rgod pa bsdigs pa dang /_/smad par bya dang rigs sun pa'o/_/sangs rgyas bcom ldan 'das mnyan du yod pa'i 
[\[93b\]]
[\[93b.1\]]dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis bsdigs pa'i las bgyis pas bzod pa gsol cig ces gsungs na/_gang du 
[\[93b.2\]]bzod pa gsol bar bgyi/_u pA li de ni mtshams kyi nang du'o/_/ji ltar bzod pa gsol bar bgyi/_spu langs shing rab tu langs pa las dge 'dun la spu nyal bar byed pa byung bar stsol/_phyag 'tshal ba mngon du ston cing /_thab mo rgod pa de 
[\[93b.3\]]yang slar gtong ba'o/_/btsun pa bcom ldan 'das kyis thab mo rgod pa'i dge slong dag la bsdigs pa'i las byos shig ces gsungs na/_de ste btsun pa de la bsdigs pa'i las bgyid pa'i tshe ma rangs par gyur na/_de la thabs ji ltar bgyi/_u pA li de'i yo 
[\[93b.4\]]byad dang rdzas las kha cig gis lhung bzed dang chos gos khyer cig_/kha cig gis ni bar bur gyi snod dag khyer la phyi rol du phyung ste bor cig_/de ste ka ba la 'jus na yang ka ba chod cig_/de ste sgo skyes la 'jus na yang sgo skyes phyung la de la ngo zlog mi phod pa 
[\[93b.5\]]ma byed cig_/de slar sus bcos par bgyi/_dge 'dun gyis so/_/su la bcos pa'i yo byad dgug_/sbyin bdag la slongs la de ste ma 'byor na dge 'dun thams cad kyi nor las byos shig_/de la the tshom du ma byed cig_/de ste btsun pa dge slong 
[\[93b.6\]]ma zhig thab mo rgod par gyur na de la yang bsdigs pa'i las bgyi'am/_u pA li de la yang bsdigs pa'i las bya'o/_/de ste ma rangs par gyur na zhes pa nas/_the tshom ma byed cig ces bya ba'i bar du snga ma bzhin no/_/btsun pa de ste dge slob ma dang /_dge 
[\[93b.7\]]tshul pha dang /_dge tshul ma zhig thab mo rgod par gyur pa dang /_de dag la yang bsdigs par bgyi'am/_de la the tshom du ma byed cig ces bya ba'i bar du snga ma bzhin no/_/btsun pa bcom ldan 'das kyis rigs sun pa'i dge slong la bskrad pa'i las 
[\[94a\]]
[\[94a.1\]]byos shig ces gsungs na/_de ste btsun pa de la bskrad pa'i las bgyid pa'i tshe de ma rangs par gyur na de la ji ltar bgyi/_u pA li de la yo byad rnams zhes bya ba nas/_the tshom ma byed cig ces bya ba'i bar du snga ma bzhin no/_/de bzhin du dge slong 
[\[94a.2\]]mas rigs sun pa dang /_dge slob ma dang /_dge tshul pha dang /_dge tshul ma dag la yang bskrad pa'i las bgyi'am/_de la the tshom du ma byed cig ces bya ba'i bar du snga ma bzhin no/_/gleng gzhi'i sgo gnyis pa'i mdo'i tshigs su bcad pa drug pa'o//_//
[\[94a.3\]]'dul ba gzhung dam pa/_bam po sum bcu rtsa gsum pa/_btsun pa bcom ldan 'das kyis tshul khrims nyams pa'i dge slong skrod cig ces gsungs na/_sus bskrad par bgyi/_de ni dge 'dun gyis bskrad par bya'o/_/de'i yo byad la kha cig gis lhung 
[\[94a.4\]]bzed dang chos gos khyer/_kha cig gis ni bar bur gyi snod dag khyer te phyi rol tu phyung la bor cig_/de ste ka ba la 'jus na ka ba chod cig_/sgo skyes la 'jus na sgo skyes kyang phyung la de la ngo zlog mi phod par ma byed cig_/slar sus bcos par bgyi/_dge 'dun 
[\[94a.5\]]gyis so/_/'chos pa'i yo byad su la dgug_/yon bdag la bskul lo/_/des kyang ma 'byor na dge 'dun thams cad kyi nor gyis slar bcos par bya ste/_de la the tshom du ma byed cig_/tshul khrims nyams pa'i dge slong la ji lta bar dge slong ma dang /_
[\[94a.6\]]dge slob ma dang /_dge tshul pha dang /_dge tshul ma dag kyang de bzhin no/_/btsun pa bcom ldan 'das kyis khyim pa la smod par byed pa'i dge slong de la slar bsdum pa'i las byos shig ces gsungs na/_btsun pa de snye dge slong mas kyang khyim pa la smad 
[\[94a.7\]]par gyur na de la yang slar bsdum pa'i las bgyi'am/_u pA li de yang slar bsdum pa'i las byed du chug shig_/dge slob ma dang /_dge tshul pha dang /_dge tshul ma la yang de bzhin no/_/btsun pa bcom ldan 'das kyis dge slong khyim pa la smod na 
[\[94b\]]
[\[94b.1\]]bsdum pa'i las byed du chug shig ces gsungs na/_dge slong gis dge slong la smod na de la yang slar bsdum pa'i las bgyi'am/_u pA li de la yang slar bsdum pa'i las bya'o/_/dge slong gis dge slong ma dang /_dge slob ma dang /_dge tshul 
[\[94b.2\]]pha dang /_dge tshul ma yang de bzhin du bya'o/_/dge slob mas dge slong ma dang /_dge slong dang /_dge slob ma dang /_dge tshul pha dang /_dge tshul ma la yang de bzhin du bya'o/_/dge slob mas dge slob ma dang /_dge slong dang dge slong ma dang /_dge 
[\[94b.3\]]tshul pha dang /_dge tshul ma la yang de bzhin du bya'o/_/dge tshul phas dge tshul pha dang /_dge slong dang /_dge slong ma dang /_dge slob ma dang /_dge tshul ma la yang de bzhin du bya'o/_/dge tshul mas dge tshul ma dang /_dge slong dang /_dge slong ma dang /_
[\[94b.4\]]dge slob ma dang /_dge tshul pha la yang de bzhin du bya'o/_/de ltar 'khor lo bzhin du rgyas par brjod do/_/gleng gzhi'i sgo gnyis pa'i mdo'i tshigs su bcad pa bdun pa'o//_//mdor na/_dge tshul dag dang bsdigs pa dang /_/lnga las nyung ba mi 
[\[94b.5\]]gnas dang /_/u pA lis ni ji ltar dris/_/nub mo lnga yang byin pa'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_
[\[94b.6\]]btsun pa dge slong gis bsdigs pa'i las bgyis pa'i dge tshul pha bsnyen par rdzogs par bgyis na/_de bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li bsnyen par ni rdzogs mod kyi/_bsnyen par rdzogs par byed pa ni 'das 
[\[94b.7\]]pa dang bcas pa'o/_/bzod pa ni gsol ba zhes bya'o/_/btsun pa bcom ldan 'das kyis lo lnga lon la chos rnam pa lnga dang ldan na gnas ma bcas kyang gzhongs spyad pa spyod du gnang ngo zhes gsungs na/_btsun pa lo bzhi lon la chos rnam pa lnga dang ldan na/_de 
[\[95a\]]
[\[95a.1\]]yang gnas ma bcas par gzhongs spyad pa spyod du gnang ngam/_u pA li mi gnang ngo /_/de ci'i phyir zhe na/_lo lnga ma lon pa mi rung ba'i phyir ro/_/de ste lo drug gam lo dgu lon la/_de yang chos lnga dang mi ldan na de gnas ma bcas par gzhongs 
[\[95a.2\]]spyad pa spyod du gnang ngam/_u pA li mi gnang ngo /_/de ci'i phyir zhe na/_chos lnga dang ldan par bya ba'i phyir ro/_/btsun pa dge slong bsnyen par rdzogs nas lo gsum lon la de yang sde snod gsum dang ldan pa/_rig pa gsum dang ldan pa dri ma gsum dang bral na de 
[\[95a.3\]]yang gzhan la gnas bca' bar bgyi'am/_u pA li de yang de bzhin no/_/de ci'i phyir zhe na/_bcas pa'i tshul du bya ba'i phyir ro/_/ji srid du gnas ma bcas pa la rnyed pa stsal bar bgyi/_u pA li de mang na yang zhag lnga'i bar du ste/_de yang gnas bca' ba 
[\[95a.4\]]tshol zhing sbyor ba ma btang ba'o/_/gleng gzhi'i sgo gnyis pa'i mdo'i tshigs su bcad pa brgyad pa'o//_//mdor na/_mthun pa dag dang mi mthun pa/_/tshad gzung du yang med pa dang /_/bcabs pa dang ni ma bcabs pa/_/de bzhin ming dang rigs kyang ngo /_/
[\[95a.5\]]sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa nongs pa mthun pa zhes kyang bgyi/_mi mthun pa zhes kyang bgyi na/_
[\[95a.6\]]btsun pa nongs pa mthun pa gang lags/_mi mthun pa gang lags/_u pA li phas pham pa rnams ni phas pham par mthun gyi gzhan dang mi mthun pa'o/_/dge 'dun gyi lhag ma ni dge 'dun gyi lhag mar mthun no/_/ltung ba ni ltung bar mthun no/_/so sor bshags pa so sor 
[\[95a.7\]]bshags par mthun no/_/nyes byas ni nyes byas su mthun no/_/btsun pa nongs pa tshad dang ldan pa zhes kyang bgyi/_nongs pa tshad dang mi ldan pa zhes kyang bgyi na/_btsun pa tshad dang ldan pa ni gang lags/_mi ldan pa ni gang lags/_u pA li gang zhag gi 
[\[95b\]]
[\[95b.1\]]mtha' dang nyes pa'i mtha' dran par 'gyur ba ste tshad dang ldan zhes bya'o/_/gang zhag dang nyes pa'i mtha' mi dran par gyur pa de ni tshad dang mi ldan zhes bya'o/_/btsun pa nongs pa bcabs pa zhes kyang bgyi/_ma bcabs pa zhes kyang bgyi na/_btsun pa bcabs pa 
[\[95b.2\]]gang lags/_ma bcabs pa gang lags/_u pA li de ni rnam pa gnyis kyis bcabs pa ste/_sems kyis bcabs pa dang /_zhag tu bcabs pa'o/_/de la zhag tu bcabs pa gang yin pa de ni ma bcabs pa'o/_/sems kyis bcabs pa gang 
[\[95b.3\]]yin pa de ni bcabs pa zhes bya'o/_/btsun pa nongs pa rnams kyi ming dang rus zhes bgyi ba/_btsun pa ming gang lags/_rus gang lags/_u pA li phas pham pa rnams ni ming ngo /_/de las byung ba ni rus so/_/dge 'dun gyi lhag ma zhes bya ba ni 
[\[95b.4\]]ming ngo /_/de las byung ba ni rus so/_/ltung ba dang so sor bshags pa dang /_nyes byas rnams ni ming ngo /_/de las byung ba ni rus so/_/gleng gzhi'i sgo gnyis pa'i mdo'i tshigs su bcad pa dgu pa'o//_//mdor na/_gcig la chad pas bcad pa 
[\[95b.5\]]dang /_/bslab pa byin la mi spyad de/_/de dag la ni dad mi sbyin/_/dge slong byed dam mi len to/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/drug sde dag dge 'dun gyi lhag ma 
[\[95b.6\]]rnams byung bar gyur nas/_de dag chad pas bcad pa dang /_de dag ra ba'i nang du dkyil 'khor byas nas chad pa byed do/_/de dag la dge slong dag gis tshe dang ldan pa dag ci zhig byed ces de dag gis smras pa dang /_chad pa byed do zhes smras pa dang /_dge 
[\[95b.7\]]slong dag gis 'di ni slar bcabs pa yin gyis chad pa ma yin no zhes smras pa dang /_de dag spa gong nas cang mi zer bar 'dug go/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis dge slong dag gang na 
[\[96a\]]
[\[96a.1\]]dge slong gcig pur gnas pa der chad pa'i las ma byed cig ces bka' stsal to/_/gang dge slong gnyis sam gsum gnas pa der yang dge slong dag gis chad pa'i las ma byed cig_/gang na dge slong bzhi'am/_de las lhag pa yang 
[\[96a.2\]]rung ba gnas pa der dge slong dag gis chad pa dang /_gzhi nas bslang ba'i chad pa dang /_gzhi nas slar bslang ba dang /_yid mgu bar bya ba dang /_gzhi nas bslang ba'i yid mgu bar bya ba dang /_gzhi nas slar bslang ste yid mgu ba dag byos shig_/
[\[96a.3\]]bcom ldan 'das kyis gang na dge slong bzhi'am de las lhag par gnas pa de dag tu dge slong gis chad pa dang /_gzhi nas bslang ba'i chad pa dang /_gzhi nas slar bslang ba dang /_yid mgu bar bya ba dang /_gzhi nas bslang ba'i yid mgu bar bya ba dang /_
[\[96a.4\]]gzhi nas slar bslang ste yid mgu ba dag byos shig ces bka' stsal pa dang /_dge slong pha dag gis bslab pa byin pa'i dge slong bzhi la chad pa byed pa dang /_bcom ldan 'das kyis bka' stsal pa/_bslab pa byin pa'i dge slong bzhi la yang chad pa byed 
[\[96a.5\]]du mi gnang ngo /_/bcom ldan 'das kyis bslab pa byin pa'i dge slong bzhi la chad pa byed du mi gnang ngo zhes bka' stsal pa dang /_dge slong dag gis bslab pa byin pa gsum dang /_tshul bzhin gnas pa gcig la byed do/_/bslab pa byin pa gnyis dang /_
[\[96a.6\]]tshul bzhin gnas pa gnyis la byed do/_/bslab pa byin pa gcig dang /_tshul bzhin gnas pa gsum la chad pa byed do/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_bslab pa byin pa bzhi 
[\[96a.7\]]la yang chad pa ma byed cig_/bslab pa byin pa gsum dang /_tshul bzhin gnas pa gcig la yang ma byed cig_/bslab pa byin pa gnyis dang /_tshul bzhin gnas pa gnyis la yang ma byed cig_/bslab pa byin pa gcig dang /_tshul bzhin gnas 
[\[96b\]]
[\[96b.1\]]pa gsum la yang chad pa ma byed par yongs su dag pa bzhi'am/_de las mang ba rnams la chad pa byos shig_/chad pa gcad pa la ji lta ba chad pa gzhi nas bslang ba dang /_gzhi nas slar bslang ba dang /_yid mgu bar byed pa dang /_gzhi nas bslang ste yid 
[\[96b.2\]]mgu bar byed pa dang /_gzhi nas slar bslang ba'i yid mgu bar byed pa rnams kyang de bzhin no/_/sangs rgyas bcom ldan 'das la u pA lis zhus pa/_bslab pa stsal ba la dad pa stsal du rung ngam/_u pA li mi rung ngo /_/chos nyid la reg na ni rung ngo /_/
[\[96b.3\]]btsun pa bslab pa stsal ba las dad pa blang du rung ngam/_u pA li de la dge slong du 'du shes bzhag na gdod rung ngo /_/gleng gzhi'i sgo gnyis pa'i mdo'i tshigs su bcad pa bcu pa rdzogs te sgo gnyis pa rdzogs [{]s+ho[,]so[}]//_//mdor bsdus pa ni/_dkyil 'khor 
[\[96b.4\]]lhung bzed dugs khang dang /_/dud pa btung dang khar phor dang /_/lcags skra shing rta'i lte ba dang /_/gdang shing sgron ma mchod rten no/_/mdor na/_dkyil 'khor lha yi gnas dang ni/_/phyed dang gsum dang gnas mi 'cha'/_/lhung bzed med par rab 
[\[96b.5\]]tu byung /_/lhung bzed la yang mi bri ba'o/_/sangs rgyas bcom ldan 'das mnyan du yod pa'i dze ta'i tshal skyabs med zas sbyin gyi kun dga' ra ba na bzhugs so/_/dge slong dag gis gar bab bab tu lhung bzed bkrus pa dang /_sa phyogs der sbrang ma dag gis 
[\[96b.6\]]gang ste mi sdug par gyur pa bram ze dang khyim bdag dag gis mthong nas ci 'phags pa dag gis phyogs 'dir bshang gci bgyis sam zhes smras pa dang /_de dag gis bzhin [{]bzangs [,]bzang [}]'dir bshang gci dag ni sus kyang ma byas kyi nged kyis lhung bzed bkrus so zhes 
[\[96b.7\]]smras pa dang /_de dag gis 'phags pa khyed kyis 'dir dkyil 'khor bya ba'i rigs so zhes smras pa dang /_de dag spa gong nas cang mi zer bar 'dug go/_/de dag 'phya ste/_dge sbyong shAkya'i bu dag ni mi gtsang ba ste/_gar bab bab tu lhung bzed 'khru'o 
[\[97a\]]
[\[97a.1\]]zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis dge slong rnams la bka' stsal pa/_bram ze dang khyim bdag rnams 'phya ba ni yus kyis de bas na gar bab bab tu lhung bzed 
[\[97a.2\]]ma 'khru bar dge slong dag gis lhung bzed gang du bkrus pa'i gnas der dkyil 'khor byos shig ces bka' stsal to/_/bcom ldan 'das kyis dkyil 'khor byos shig ces gsungs nas dge slong dag gis lhung bzed bkrus pa'i gnas der dkyil 'khor 
[\[97a.3\]]zlum por byas pa dang /_bram ze dang khyim bdag dag gtsug lag khang du 'ongs te gnas kyi bar na mar dkyil 'khor yod pa dag mthong nas/_kye 'di ci zhig ces dris pa dang /_kha cig gis yang kye 'di lta la shes pa byar ci yod/_dge sbyong shAkya'i bu dag 
[\[97a.4\]]ni nyi ma la dad do zhes smras so/_/gzhan dag gis kye de bzhin te/_dge sbyong shAkya'i bu dag ni nyi ma la dad pa bden no zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_
[\[97a.5\]]de lta bas na nyi ma 'dra ba'i dkyil 'khor ma byed cig_/bcom ldan 'das kyis nyi ma dang 'dra ba'i dkyil 'khor ma byed cig ces gsungs pa dang /_dge slong dag gis zla ba kham pa 'dra ba'i dkyil 'khor byas so/_/der bram ze dang khyim bdag dag gis 
[\[97a.6\]]yang gtsug lag khang du lhags nas/_kye dge sbyong shAkya'i bu dag ni zla ba la dad do zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_de lta bas na zla ba 'dra ba'i dkyil 
[\[97a.7\]]'khor kyang ma byed cig_/dge slong dag gru bzhir byed pa la zhugs pa dang /_gtsug lag khang der bram ze dang khyim bdag dag yang lhags nas/_kye dge sbyong shAkya'i bu dag ni ba lang la dad do zhes smras pa dang /_de ltar gyur pa dge slong dag gis bcom 
[\[97b\]]
[\[97b.1\]]ldan 'das la gsol pa nas/_bcom ldan 'das kyis de lta bas na dkyil 'khor gru bzhi dang /_rnam pa gnyis ltar ma byed par mdung rtse dang rnga 'dra bar byos shig ces bka' stsal nas/_dge slong rnams de cis bya ba mi shes nas/_bcom ldan 'das kyis 
[\[97b.2\]]bka' stsal pa/_ba lang gi lci ba'am sa'am chus byug par gyis shig_/bcom ldan 'das kyis dkyil 'khor rnam pa gnyis byos shig_/ces gsungs pa dang /_dge slong dag gis sangs rgyas dang chos dang dge 'dun la de 'dra'i dkyil 'khor rnam pa gnyis 
[\[97b.3\]]byas te/_des mgu bar gyur pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_dkon mchog gsum la ni nyi ma'am/_zla ba 'am/_ji ltar dad pa rnam pa thams cad du byas te/_de la the 
[\[97b.4\]]tshom ma byed cig_/gleng gzhi ni mnyan du yod pa na ste/_de nas bcom ldan 'das kyis dge slong dag la bka' stsal pa/_dge slong dag sbyin par byed pa dang /_sbyin pa'i bdag pos gtor ma len pa'i lha dag la rnam pa gsum gyis dus dus su yang dag par mgu 
[\[97b.5\]]bar bya/_yang dag par mchod par bya/_yang dag par bde bar bya'o/_/gsum gang zhe na/_dus dus su gtsang ma'i byi bdar dang /_dus dus su gtor ma'i las kyang byed/_dus dus su byin pa'i yon kyang bsngo'o/_/dge slong dag sbyin par byed pa dang /_
[\[97b.6\]]sbyin bdag gis gtor ma len pa'i lha dag la dus dus su yang dag par mgu bar bya/_yang dag par mchod par bya/_yang dag par bde bar byas na sbyin par byed pa dang /_sbyin bdag rnams la yid dge bas slar brtse bar byed do/_/bcom ldan 'das kyis de 
[\[97b.7\]]skad ces bka' stsal pa dang /_bde bar gshegs pas de skad gsungs nas yang ston pas gsungs pa/_skyes bu gang zag dad pa dag_/gang gis lha rnams mchod byed pa/_/ston pa'i bka' bzhin byed pa ste/_/sangs rgyas kyis kyang de la bsngags/_/
[\[98a\]]
[\[98a.1\]]sa phyogs gang na shes rab can/_/mkhas pa tshul khrims ldan 'khod pa/_/bshos gsol sbyin rabs bsgrag par bya/_/de dag rnged pas rjed par 'gyur/_/mchod pa byas pas mchod par 'gyur/_/de nas 'di la snying brtse ba/_/ma yis ji ltar bu 
[\[98a.2\]]la bzhin/_/lhas rjes brtse ba'i mi rnams kyis/_/bde zhing bzang po mthong bar 'gyur/_/bcom ldan 'das kyis skyes bu gang zag dad pas lha rnams la mchod na ston pa'i bka' bzhin byas pa yin te/_sangs rgyas dag gis kyang bsngags so zhes gsungs pa 
[\[98a.3\]]dang /_drug sde dag gis ra ba'i lha dang /_nags kyi lha dang /_bzhi mdo'i lha dang /_sum mdo'i lha dang /_'jig rten gyi lha dag la sogs te/_thams cad mchod pa byed pa dang /_dad pa'i bram ze dang khyim bdag dad pa rnams 'phags pa 'di dag dge bar gsungs 
[\[98a.4\]]pa'i chos 'dul ba la rab tu byung na 'di ltar gnod pa sha dang khrag dang /_rkang dang /_tshil dag za zhing gzhan gyi srog 'phrog pa dag la mchod de/_bdag cag dge bsnyen gyis kyang ring du spangs na/_'di dag ni mchod pa byed do zhes nyes pa ngor brjod dpyas 'dogs shing mi 
[\[98a.5\]]snyan par zer nas de dag dge slong dag gis zlog pa dang /_ci'i phyir tshe dang ldan pa dag bcom ldan 'das kyis ni gang skyes bu gang zag dad pa dag gis lha dag la mchod par byas na ston pa'i bka' bzhin du byas pa yin te/_sangs rgyas dag gis kyang bsngags so zhes ma 
[\[98a.6\]]gsungs sam/_ci nged cag dad pa ma yin nam/_ci'i phyir na mi mchod ces smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong dag ngas khyim pa la dgongs te gsungs kyis 
[\[98a.7\]]dge slong dag la ma yin gyis de lta bas na dge slong dag gis lha rnams la mchod par ma byed cig_/bcom ldan 'das kyis dge slong dag lha rnams la mchod par ma byed cig ces gsungs pa dang /_drug sde dag gis de dag la gnod par byed pa la zhugs pa dang /_dge 
[\[98b\]]
[\[98b.1\]]slong de dag gi rmi lam du nged kyi nyes pa ci byas na nged la gnod par byed ces ston to/_/bram ze dang khyim bdag ma dad pa dag kyang 'phags pa rnams 'di dag gis khyed cag la gnod pa ci zhig byas na 'di dag ma rung bar byed ces 'phya'o/_/de ltar gyur pa dge slong 
[\[98b.2\]]dag gis bcom ldan 'das la gsol nas/_bcom ldan 'das kyis de la mchod par yang ma byed cig_/gnod par yang ma byed cig ces bka' stsal pa dang /_drug sde dag lam du zhugs te/_'dong ba'i tshe lha dag gi rten mthong ba dang byol te lam 
[\[98b.3\]]mthon dman dang tsher ma can du dong ba dang /_de na dge slong kha cig ni 'jag mas non/_kha cig ni tsher mas zug_/kha cig ni dred nas lhung ngo /_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' 
[\[98b.4\]]stsal pa/_lam 'byol te ma 'dong bar lam drang por deng la/_lha dag gi rten la se gol gyi sgra phyung la zhal nas gsungs pa'i tshigs su bcad pa bklag par bya ste/_de la the tshom ma byed cig_/gleng gzhi ni mnyan du yod pa na ste/_sangs rgyas 
[\[98b.5\]]bcom ldan 'das la tshe dang ldan pa u pA lis zhus pa/_btsun pa bcom ldan 'das kyis lhan cig spyod pa dang /_nye gnas kyi dge slong gis mkhan po dang /_slob dpon la dus gsum du ltar song shig ces gsungs la/_mtshams chen po dpag tshad phyed 
[\[98b.6\]]dang gsum du chod cig ces kyang gsungs na/_btsun pa de lta na slob dpon dang mkhan po dpag tshad phyed dang gsum na mchis na de dag gis ji tsam na blta bar bgyi/_u pA li de dag gis zla ba phyed phyed cing ltar song shig_/de ste de dag rgyang grags ldan gnas 
[\[98b.7\]]na de dag gis zhag bdun nam brgyad na ltar song shig_/de tshun chad ni ji ltar dus su ltar song shig_/'dom lnga brgya na gnas na ni de dag gis dus gsum du ltar song shig_/de ltar ma song na 'das pa dang bcas par 'gyur ro/_/gleng gzhi ni mnyan du yod 
[\[99a\]]
[\[99a.1\]]pa na ste/_tshe dang ldan pa nye dga' bo la rab tu 'byung bar 'dod pa zhig 'ongs nas des de lhung bzed med par rab tu phyung ngo /_/de'i tshe na dge slong dag gis lhung bzed bkrus nas lhung bzed bzhag pa'i sar bzhag ste/_mchod rten la phyag byas 
[\[99a.2\]]nas bdag bdag gi lhung bzed blangs te zas za ba'i gnas su 'khod do/_/gang gi tshe dge slong dag zas za ba'i tshe lhung bzed dag bkrus nas mchod rten la phyag byed pa la zhugs pa dang /_gsar du rab tu byung ba de yang de dag dang lhan cig tu phyag byas 
[\[99a.3\]]nas gang gi tshe dge slong dag mchod rten la phyag byas te lag pa bkrus pa dang /_gsar du rab tu byung ba des kyang gnas brtan kun shes kauN+Di n+ya'i lhung bzed blangs pa dang /_des slar bzlog go/_/de nas gang po dang /_ming chen dang /_ma 'gags pa dang /_shA 
[\[99a.4\]]ri'i bu dang /_maud gal gyi bu dang /_'od srung dang /_kun dga' bo dang /_re ba ti la sogs pa'i lhung bzed blangs te/_de dag gis kyang slar bzlog pa dang /_de mchi mas mig gang bzhin du phyogs gcig tu 'dug go/_/'dod chags dang ma bral ba'i dge slong 
[\[99a.5\]]dag 'di ltar lhung bzed dag med par sus rab tu phyung zhes phyas 'dogs so/_/kha cig gis ni nye dga' bo yin no zhes smras nas/_de dag gis nyes pa sbom po la spyod pa de ma gtogs par gzhan su zhig de ltar byed ces smras pa dang /_de ltar gyur pa dge slong 
[\[99a.6\]]dag gis bcom ldan 'das la gsol nas/_bcom ldan 'das kyis bka' stsal pa/_dge slong 'di rnams 'phya ba ni yus te/_de bas na dge slong dag gis lhung bzed med par rab tu ma dbyung bar dang por lhung bzed dag tshol la gdod rab tu phyung shig_/de ste 
[\[99a.7\]]mi 'byor na bdag gis lhung bzed chung ngu byin cig_/dge slong gis lhung bzed med par rab tu phyung na 'das pa dang bcas par 'gyur ro/_/gleng gzhi ni mnyan du yod pa na ste/_tshe dang ldan pa ma 'gags pa la nye gnas gzhon nu lhung bzed 'dzin pa zhig yod pa des 
[\[99b\]]
[\[99b.1\]]de'i lhung bzed dang /_bdag gi lhung bzed gnyi ga bkrus te/_lhung bzed de gnyis kyang 'dra ba zhig nas bdag gi gang yin/_slob dpon gyi gang yin pa mi shes nas/_phyi zhig na des tshe dang ldan pa ma 'gags pa'i lhung bzed la slob dpon ma 'gags pa'i lhung 
[\[99b.2\]]bzed ces yi ge bris so/_/de nas dus phyi zhig na khyim bdag gzhan zhig gis sangs rgyas la sogs pa dge slong gi dge 'dun rnams khyim du bshos la spyan drangs te/_khyim bdag de la sngon yongs su spyad pa'i smad 'tshong ma zhig yod de/_des de la bzang mo ngas 
[\[99b.3\]]sangs rgyas la sogs pa dge slong gi dge 'dun dag bshos la spyan drangs kyis khyod kyang tshur shog la rang gi lag gis kyang brim par byos shig ces springs pa dang /_de yang brel ba'i rkyen cig byung nas der ma 'ongs so/_/bcom ldan 'das dang nyan thos kyi dge 'dun 
[\[99b.4\]]dag bshos gsol/_sbyin rabs gsungs nas slar bzhud pa dang /_tshe dang ldan pa ma 'gags pa'i lhung bzed 'dzin pa gzhon nu de khyim de nyid du lhung bzed bkrus te 'gro'o snyam du bsams nas 'dug pa dang /_khyim bdag des 'phags pa lhung bzed skad cig 
[\[99b.5\]]g.yar/_mdza' ba zhig la lhung bzed kyi lhag ma zhig bskur ro zhes smras pa dang /_des bdag gi ni ma byin gyi/_tshe dang ldan pa ma 'gags pa'i lhung bzed byin pa dang /_khyim bdag des de'i nang du bza' ba dang /_bca' ba gtsang mas bkang nas smad 'tshong ma 
[\[99b.6\]]de la bskur te/_phrin du bzang mo ngas ni kha zas 'di lta bus sangs rgyas la sogs pa dge slong gi dge 'dun rnams tshim par byas kyis/_khyod kyis de la rjes su yi rang skyed cig ces spring ngo /_/des kha zas de dag byo ba dang /_lhung bzed kyi zhabs la yi ge 
[\[99b.7\]]'dug pa mthong nas/_bud med kyi bu ni rnam pa [{]bcwa [,]bco [}]brgyad la mkhas te/_des bklags pa dang /_tshe dang ldan pa ma 'gags pa'i ming mthong nas des 'di snyam du bdag gis 'phags pa lha dang mis mchod pa'i lhung bzed de 'di bzhin du bskur ba'i mi 
[\[100a\]]
[\[100a.1\]]rigs so snyam du bsams nas des lhung bzed de dris phyis te/_de nas me tog bsung zhim pos bkang nas khri'u tshon gyis bris pa'i steng du bzhag ste/_de'i drung du btud nas pog por gyis bdug cing 'dug pa dang /_de nas skyes pa gzhan zhig 
[\[100a.2\]]kAr ShA pa Na lnga brgya dang /_dri dang phreng ba dag khyer te de'i drung du 'ongs nas/_bzang mo ci byed kun tu spyod kyis 'dong ngo zhes smras pa dang /_lhung bzed la mchod pa byas skad cig sdod cig_/des lhung bzed 'di gang nas 'ongs su'i yin zhes smras pa dang /_
[\[100a.3\]]mos ji ltar gyur pa zhib tu smras so/_/des khyod kyis ya mtshan can thams cad dag la yang sbyin pa gtong ste/_rab tu byung ba dag kyang ma shor to zhes smras pa dang /_de rna ba bkab nas sdig pa de lta bu ma byas kyis sems can dmyal bar 'gro ba'i rgyur 
[\[100a.4\]]gyur ta re zhes smras so/_/mos de skad smras kyang des log par byed pa de ma btang ngo /_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis dgongs pa/_dge slong gang mi bri ba bris pa de ni nyes pa'i dmigs 
[\[100a.5\]]su 'gyur gyis de bas na dge slong dag mi bri ba ma bri shig_/bcom ldan 'das kyis dge slong dag la mi bri ba ma 'dri shig ces gsungs pa dang /_dge slong dag gis gang mi bri ba mi shes nas/_bcom ldan 'das kyis bka' stsal pa/_mi bri ba rnam pa lnga 
[\[100a.6\]]ste/_so sor thar pa thams cad dang /_so sor thar pa dang ldan pa dang /_'dul ba thams cad dang /_'dul ba thams cad du ldan pa dang /_gang zag so so'o/_/mtshan ma can du bya ba ni nyes pa med do/_/gleng gzhi'i sgo gsum pa'i mdo'i tshigs su 
[\[100a.7\]]bcad pa dang po'o//_//mdor na/_dge tshul gyis ni lhung bzed bcag_/lhung bzed ji ltar bsreg par bya/_/sreg 'gebs gnang bar bya ba ste/_/drang srong chen pos rjes su gnang /_/sangs rgyas bcom ldan 'das mnyan du yod pa na dze ta'i tshal 
[\[100b\]]
[\[100b.1\]]skyabs med pa la zas sbyin pa'i kun dga' ra ba na bzhugs so/_/dge slong gzhan zhig gis dge tshul pha lhung bzed 'dzin pa de la des lhung bzed 'khrur bcug pa dang /_dge tshul pha de yang dran pa nye bar gnas pa ma yin pa zhig nas de'i lag nas lhung ste chag go/_/
[\[100b.2\]]dge slong de phongs par gyur te/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis dgongs pa/_dge slong dag gang cung zad dge slong dag gis dge tshul pha la lhung bzed 'khrur bcug na nyes pa'i dmigs su 'gyur 
[\[100b.3\]]te/_de bas na dge slong dag gis dge tshul pha dag lhung bzed 'khrur ma gzhug shig_/bcom ldan 'das kyis dge slong dag lhung bzed dge tshul 'khrur ma gzhug shig ces bka' stsal nas/_tshe dang ldan pa shA ri'i bu'i dge tshul pha tsun da zhes bya ba lhung bzed 
[\[100b.4\]]'dzin te/_des mkhan po lhung bzed tshur stsol cig bkru'o zhes smras pa dang /_des bu bcom ldan 'das kyis bslab pa'i gnas bcas te/_dge slong gis dge tshul pha dag la lhung bzed 'khrur ma gzhug shig ces gsungs kyis nga nyid 'khrus khyod phar song 
[\[100b.5\]]shig ces smras pa dang /_des mkhan po ci bdag gis kyang nyes pa'i dmigs su 'gyur ram zhes smras pa dang /_des bu sangs rgyas bcom ldan 'das ni chos kyi bdag po bas na ngas ji ltar bya zhes smras pa dang /_de ltar gyur pa dge slong dag gis bcom ldan 
[\[100b.6\]]'das la gsol nas/_bcom ldan 'das kyis bka' stsal pa/_dge tshul pha dran pa nye bar gnas pa de dag la ni 'khrur gzhug ste/_de la the tshom du ma byed cig_/gleng gzhi ni mnyan du yod pa na ste/_dge slong dag lhung bzed du zan zos nas de yang ma 
[\[100b.7\]]bcos pas btsas khyer nas rdol to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_lhung bzed bsreg par byos shig_/bcom ldan 'das kyis lhung bzed sregs shig ces gsungs nas/_dge 
[\[101a\]]
[\[101a.1\]]slong dag gis lhung bzed shing gis bsregs pa dang /_lhung bzed ma rung bar gyur nas/_bcom ldan 'das kyis shing gis sreg par ma byed cig ces bka' stsal pa dang /_dge slong dag gis rtswa dang sog ma dag gis g.yogs te bsregs pa 
[\[101a.2\]]dang /_de nyid nyes pa'i dmigs su gyur nas/_bcom ldan 'das kyis rtswa dang sog mas g.yogs te sreg par ma byed cig ces bka' stsal nas/_dge slong dag gis ji ltar bsreg pa mi shes nas/_bcom ldan 'das kyis lhung bzed kyi sreg 
[\[101a.3\]]'gebs sbyor cig ces bka' stsal pa dang /_dge slong dag gis lhung bzed kyi sreg 'gebs ji ltar sbyor mi shes nas/_bcom ldan 'das kyis bka' stsal pa/_sreg 'gebs la rnam pa gnyis te/_slob dpon gyis byas pa dang /_bdag gis byas 
[\[101a.4\]]pa'o/_/de la slob dpon gyis byas pa ni bum pa lta bu'o/_/bdag gis byas pa ni phru ba'am rdza ma yang rung ste/_thal bas bkang la rdza ma ji tsam ran pa phri shig ces bka' stsal pa dang /_dge slong dag gis gyo mo'i nang du de bzhin du bsregs pas de nyid 
[\[101a.5\]]nyes pa'i dmigs su gyur nas/_bcom ldan 'das kyis bka' stsal pa/_phyi rol du ni 'jim pa dang phub mar bsres pas yugs la nang du til gyi tshigs ma'am/_ba lang gi lci bas yugs te de skams pa dang /_sa gzhi byi bdar gyis la 'og tu phub 
[\[101a.6\]]ma dang /_til gyi tshigs ma dang /_gzhan yang byad bzang du 'gyur ba dag thing ste/_rtswa dang /_lci ba dang /_sog ma dag gis g.yogs la ci nas dud pa ma shor bar byos la sregs shig_/de'i g.yas g.yon chag chag thob la skyong nul gyis shig_/ci 
[\[101a.7\]]nas srog chags dag bde bar bya ba'i phyir ro/_/bsregs pa de grangs pa dang /_lhung bzed phyung la khrus te/_nam kha dog zhen par gyur gyi bar du bsreg par byos shig_/de bas na lhung bzed sreg 'gebs dang yo byad dag rjes su gnang ngo /_/gleng gzhi'i 
[\[101b\]]
[\[101b.1\]]sgo gsum pa'i mdo'i tshigs su bcad pa gnyis pa'o//_//mdor na/_gcig la gcig dang dugs khang dang /_/khyim pa gsum pa de bzhin te/_/gding ba dang ni de bzhin skra/_/lci bas byas pa kun thos pa'o/_/sangs rgyas bcom ldan 'das mnyan du yod 
[\[101b.2\]]pa'i dze ta'i tshal mgon med zas sbyin gyi kun dga' ra ba na bzhugs so/_/mnyan du yod pa na khyim bdag gzhan zhig gis dge 'dun gyi phyir dugs khang zhig byas so/_/de nas drug sde dag gis gos gcig pus smad g.yogs byas te/_gcig la gcig las 
[\[101b.3\]]byed cing 'khod pa dang /_bram ze dang /_khyim bdag dag phyogs der lhags pa dang /_de dag gis de mthong nas/_kye 'di lta bu dag tu byed pa su zhig ces smras pa dang /_de na kha cig gis ni mu stegs can dag yin no zhes smras/_yang kha cig gis 'di dag ni 
[\[101b.4\]]mu stegs can ma yin gyi/_dge sbyong shAkya'i bu'o zhes smras pa dang /_de dag 'phya ba la zhugs te/_kye ston pa ni ngo tsha ba dang ldan na/_ci'i phyir 'di dag ngo tsha ba dang khrel med ces smras so/_/de ltar gyur pa dge slong dag gis bcom ldan 'das la gsol pa dang /_
[\[101b.5\]]bcom ldan 'das kyis bka' stsal pa/_dge slong dag bram ze dang khyim bdag rnams 'phya ba ni yus kyis/_de lta bas na dge slong dag dugs khang du gos gcig pu gon te gcig la gcig las ma byed cig_/dge slong dag gis gos gcig pu gon te dugs khang du 
[\[101b.6\]]las byas na 'das pa dang bcas par 'gyur ro/_/gleng gzhi ni mnyan du yod pa na ste/_mnyan du yod pa na khyim bdag gzhan zhig gis dge 'dun gyi phyir dugs khang zhig byas pa dang /_der dge slong dag gis 'bru mar gyis byugs te/_rkang pa la reg nas 
[\[101b.7\]]mgo bo la reg_/mgo bo la reg nas kha la reg_/kha la reg nas lag pa dang rkang pa la reg_/lag pa dang rkang pa la reg nas slar yang kha la reg cing gos ngan pa zhig gis smad g.yogs te 'dug pa dang /_ji tsam zhig na khyim pa ma dad pa zhig phyogs der 
[\[102a\]]
[\[102a.1\]]'ongs nas/_des dge slong dag mthong ba dang /_des 'phya ba la zhugs te/_dge sbyong shAkya'i bu dag ni mi gtsang ba ste/_rkang pa la reg pa kha la reg par byas nas gos ngan pas smad g.yogs byas te/_gcer bur skye bo dag gi nang 
[\[102a.2\]]na 'dug go zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong dag bram ze dang khyim bdag rnams 'phya ba ni yus kyis/_de bas na dugs khang du khyim pa ma gzhug shig 
[\[102a.3\]]ma dad pa yang las byed du ma gzhug shig_/dugs khang gi sgo ba dge slong rnams skos la de dag gis khyim pa dag nang du ma gtang shig_/bcom ldan 'das kyis dugs khang du khyim pa ma gtang shig_/las kyang byed du ma gzhug shig ces gsungs pa dang /_de 
[\[102a.4\]]nas dus phyi zhig na dugs khang du zhugs pa'i tshe khyim bdag mgon med zas sbyin der 'ongs pa dang /_dge slong sgo bas smras pa/_khyim bdag nang du ma 'gro bar 'dug shig_/bcom ldan 'das kyis khyim pa dugs khang du ma gtang shig ces bka' stsal 
[\[102a.5\]]to/_/des 'phags pa dag ci kho bo yang gzhan du 'gyur ram/_kho bos ni nges par 'phags pa dag gi las bya'o zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_gang dad pa 
[\[102a.6\]]dag ni dugs khang du thong /_las kyang byed du chug shig_/de la the tshom du ma byed cig_/bcom ldan 'das kyis dad pa dag ni dugs khang du thong la las kyang byed du chug shig ces gsungs pa dang /_de nas khyim bdag mgon med zas sbyin nang du 'gro ba na de dang lhan 
[\[102a.7\]]cig tu bram ze zhig kyang 'ongs nas de ma btang ba dang /_des 'phags pa ci'i phyir na khyim bdag mgon med zas sbyin ni nang du btang la bdag ni mi gtong zhes smras pa dang /_dge slong gis de la smras pa/_bram ze khyim bdag mgon med zas sbyin ni dad pas nang du 
[\[102b\]]
[\[102b.1\]]btang ngo /_/des smras pa/_'o na bdag kyang dad par gyur na nang du gtong ngam zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis de ste dad par gyur na nang du thong shig ces bka' stsal pa dang /_dge slong 
[\[102b.2\]]dag gis de skyabs gsum du btang nas nang du btang ngo /_/des yang dge slong dag rkang pa la reg nas kha dang mgo la reg cing gos ngan pas smad g.yogs nas sgren mor 'dug pa mthong ba dang /_de ma dad de 'phya ba la zhugs so/_/dge sbyong shAkya'i bu ni mi gtsang 
[\[102b.3\]]ba ste/_rkang pa la reg pa kha dang mgo bo la reg cing gos ngan pas smad g.yogs nas sgren mor 'dug go zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_de lta bas na rab tu 
[\[102b.4\]]dad pa dag ni dugs khang gi nang du thong shig_/dad pa chung ba ni ma gtang shig/_//'dul ba gzhung dam pa/_bam po sum bcu rtsa bzhi pa/_gleng gzhi ni mnyan du yod pa na ste/_mnyan du yod pa na khyim bdag gzhan zhig gis sangs rgyas la sogs pa dge slong 
[\[102b.5\]]gi dge 'dun dag dugs khang du spyan drangs te/_dge slong dag nang du zhugs pa dang /_de na dgra bcom pa'i dge slong zhig gis tshul khrims nyams pa'i dge slong zhig la las byed cing 'dug pa dang /_bcom ldan 'das kyang nang du gshegs nas des las byed pa 
[\[102b.6\]]gzigs nas/_bcom ldan 'das kyis dge slong dag la bka' stsal pa/_dge slong khyed cag gis dge slong 'di la dge slong 'dis las byed pa mthong ngam/_btsun pa mthong ngo zhes gsol pa dang /_dge slong las byed pa 'di ni dgra bcom pa zag pa zad pa'o/_/
[\[102b.7\]]gang la las bya ba 'di ni tshul khrims nyams pa sdig pa'i chos can/_khong rul ba/_zags pa/_gsog tu gyur pa/_dung dgra lta bur spyod pa/_dge sbyong ma yin pa dge sbyong du yi dam 'dzin pa/_tshangs par spyod pa ma yin pa tshangs par spyod par yi dam 'dzin 
[\[103a\]]
[\[103a.1\]]pa ste/_de bas na dge slong dag seng ge lta bus wa 'dra ba'i las ma byed cig_/byas na 'das pa dang bcas par 'gyur ro/_/bcom ldan 'das kyis seng ge 'dra bas wa lta bu'i las ma byed cig ces bka' stsal pa dang /_mnyan du yod pa na khyim 
[\[103a.2\]]bdag gzhan zhig de dang rigs mnyam pa las chung ma zhig blangs te/_de de dang lhan cig rtse dga' yongs su spyod do/_/des rtse dga' yongs su spyad pa las dus phyi zhig na chung ma sems can dang ldan par gyur nas/_de la zla ba brgyad dam dgu 'das pa dang bu btsas 
[\[103a.3\]]nas bu pho zhig byung ste/_de gzugs legs pa blta na sdug cing mdzes pa yan lag thams cad dang ldan pa zhig nas de btsas pa'i btsas ston chen po byas nas ming btags so/_/de bsrings bskyed nas cher gyur pa dang /_de dus phyi zhig na dze ta'i tshal du song ste/_
[\[103a.4\]]legs par gsungs pa'i chos 'dul ba la rab tu byung nas de mdzod gsum dang ldan par gyur te/_des 'di snyam du bcom ldan 'das kyis dge slong dag bu'i pha ma ni dka' bar bya ba byed de/_phan par byed pa'o/_/gso bar byed pa'o/_/skyed par byed pa'o/_/nu ma snun 
[\[103a.5\]]par byed pa'o/_/'dzam bu'i gling sna tshogs pa ston par byed pa yin te/_bus phrag pa gcig la ni ma/_gnyis pa la ni pha khyer te lo brgya tshang gi bar du khyer ram/_yang na sa gzhi chen po nor bu dang /_mu tig dang /_bai DUr+ya dang /_dung dang /_shel dang /_gser 
[\[103a.6\]]dang /_dngul dang /_a sma gar ba dang /_spug dang /_g.yas phyogs su 'khyil ba de lta bu dag gis dbang por bcug gam dbang phyug tu bcug kyang des ni pha dang ma la bus phan btags pa'am nye bar phan btags par mi 'gyur gyi/_gang gis pha ma dad pa 
[\[103a.7\]]med pa dad pa phun sum tshogs par byas sam/_yang dag par bskul tam/_dul bar byas sam/_'jug par byas sam/_so sor bkod dam/_tshul khrims ngan pa las tshul khrims phun sum tshogs par/_ser sna can las gtang ba phun sum tshogs par/_
[\[103b\]]
[\[103b.1\]]shes rab 'chal ba las shes rab phun sum tshogs par yang dag par bskul/_dul bar byas/_zhugs par byas/_so sor bkod na de lta bu ni bus pha dang ma la phan btags pa dang /_nye bar phan btags par 'gyur ro zhes gsungs so snyam du bsams nas/_
[\[103b.2\]]bdag gis kyang ci nas pha ma la phan gdags pa cung zad cig bya'o snyam nas ji srid dga' ba'i bar du gzhongs spyod cing 'dug nas mnyan du yod pa gang na ba de logs su gzhongs spyod cing song ngo /_/mthar gyis spyad pa spyod cing mnyan du yod par phyin to/_/des de gnyis 
[\[103b.3\]]skyabs su 'gro ba dang /_bslab pa'i gnas la rab tu bkod do/_/de nas dus phyi zhig na des pha'i drung du nor las bsod nams su bya ba'i dngos po bdun po'i yon tan rgyas par brjod pa dang /_des 'phags pa bdag gis kyang nor sna bdun las bya ba'i bsod 
[\[103b.4\]]nams kyi dngos po cung zad cig bya'o zhes smras pa dang /_des bgres po de bzhin legs kyis gyis shig ces smras pa dang /_ci zhig bya/_dugs khang zhig gyis shig_/des dugs khang byas te/_khyim bdag de rang gi dugs khang du rang gis las bya ba la zhugs 
[\[103b.5\]]te/_shin tu ngal bar gyur nas bkru ba'i yo byad dang /_'bru mar dang phye la sogs pa mang du lhag go/_/de nas des bu bdag rab tu ngal bar gyur gyis nga'i rgyab cung zhig nyes shig ces smras pa dang /_des yab bcom ldan 'das kyis seng ge lta bus wa lta bu dag 
[\[103b.6\]]la bsnyen bkur ma byed cig ces bka' stsal te ma gnang ngo /_/zhes smras pa dang /_des bu seng ge dang wa gang zhes smras pa dang /_yab bdag ni seng ge dang 'dra/_khyod ni wa dang 'dra'o/_/bu de ci'i phyir zhes smras pa dang /_yab bdag ni tshul khrims dang 
[\[103b.7\]]ldan pa'o/_/khyod ni tshul khrims ngan pa dang ldan pa'o/_/bu de ltar wa dang 'dra ba nga lta bu las seng ge dang 'dra ba khyod lta bu skyes sam zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' 
[\[104a\]]
[\[104a.1\]]stsal pa/_dge slong dag rigs gang na pha ma la yang dag par mgu bar byed/_yang dag par mchod par byed/_yang dag par bde bar skyong bar byed pa'i rigs de ni tshangs pa dang bcas pa'o/_/de ci'i phyir zhe na/_rigs kyi bu pha ma la chos 
[\[104a.2\]]bzhin byed/_tshul bzhin byed pa ni tshangs pa zhes bya'o/_/dge slong dag rigs gang na pha ma la yang dag par mgu bar byed/_yang dag par mchod par byed/_yang dag par bde bar bsnyen bkur byed pa de ni slob dpon dang bcas pa'o/_/de ci'i phyir 
[\[104a.3\]]zhe na/_rigs kyi bus pha ma la chos bzhin byas na slob dpon lta bur 'gyur ro/_/dge slong dag rigs gang na pha ma la yang dag par mgu bar byed/_yang dag par mchod par byed/_yang dag par bde bar bsnyen bkur byed pa'i rigs de ni sbyin par rigs 
[\[104a.4\]]par bya'o/_/de ci'i phyir zhe na/_rigs kyi bus pha ma la chos bzhin du byas na sbyin par rigs pa'o/_/dge slong dag rigs gang na pha ma la yang dag par mgu bar byed/_yang dag par mchod par byed/_yang dag par bde bar bsnyen bkur byed na rigs 
[\[104a.5\]]de ni ma dang bcas pa'o/_/de ci'i phyir zhe na/_rigs kyi bus pha ma la chos bzhin du byas na me lta bu'o/_/dge slong dag rigs gang na pha ma la yang dag par mgu bar byed/_yang dag par mchod par byed/_yang dag par bde bar bsnyen bkur byed na 
[\[104a.6\]]rigs de ni lha dang bcas pa'o/_/de ci'i phyir zhe na/_rigs kyi bus pha ma la chos bzhin du byas na lha lta bur 'gyur ro/_/bcom ldan 'das kyis de skad ces bka' stsal pa dang /_bde bar gshegs pas de skad gsungs nas ston pas yang gsungs pa/_pha dang ma 
[\[104a.7\]]gnyis tshangs pa ste/_/slob dpon lha yang de bzhin no/_/ji ltar me yi lha bran bzhin/_/bu yi sbyin pa'i gnas yin no/_/de bas de gnyis phyag bya zhing /_/phyi bar bya zhing bkru ba dang /_/rkang pa gnyis kyang bkru bar bya/_/de bzhin mkhas pas bsnyen bkur bya/_/yang na 
[\[104b\]]
[\[104b.1\]]bza' ba btung ba dang /_/bgo ba mal stan de bzhin te/_/de gnyis pha dang ma gnyis la/_/mkhas pas bsnyen bkur bcas byed na/_/'dir ni mnar bar mi 'gyur te/_/song nas mtho ris dga' bar 'gyur/_/gang gi tshe bcom ldan 'das kyis mdo sde gsungs pa 
[\[104b.2\]]de'i tshe na dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa bcom ldan 'das kyis pha dang ma dang /_bla ma la ni rim gro bgyid pa'i yon tan brjod pa ni ngo mtshar che'o zhes zhus pa dang /_bcom ldan 'das kyis 
[\[104b.3\]]bka' stsal pa/_dge slong dag 'di la ci zhig ngo mtshar cher yod/_da ltar de bzhin gshegs pa 'dod chags med/_zhe sdang med/_gti mug med/_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal 
[\[104b.4\]]ba dang /_yid mi dga' ba dang /_'khrug pa rnams med bzhin du pha ma la rim gro bya ba'i yon tan brjod pa pas sngon 'das pa'i dus na nga 'dod chags dang bcas/_zhe sdang dang bcas/_gti mug dang bcas/_skye ba dang /_rga ba dang /_na ba dang /_'chi ba dang /_mya 
[\[104b.5\]]ngan dang /_smre sngags 'don pa dang /_sdug bsngal ba dang /_yid mi dga' ba dang /_'khrug pa rnams las yongs su ma grol ba na yang ma la gnod pa cung zad zhig byas nas sdug bsngal chen po rjes su myong ngo /_/phan pa cung zad zhig byas nas kyang bde ba chen po rjes 
[\[104b.6\]]su myong bar gyur te/_de dag legs par shin tu yid la byos shig dang bshad par bya'o/_/sngon byung ba ni dge slong dag sngon 'das pa'i dus na grong khyer bA rA Na sI na ded dpon mdza' bo zhes bya ba phyug cing nor mang la longs spyod che ba/_gnas rgya che zhing yangs pa zhig ste/_
[\[104b.7\]]ngal bso po'i nor dang 'dra ba/_ngal bso po'i nor la 'gran pa zhig yod de/_des rigs mnyam pa'i chung ma zhig blangs nas/_de de dang lhan cig tu rtse dga' yongs su spyod do/_/de la rtse dga' yongs su spyad pa las bu pho rnams byung yang shi nas de bu med de bu 
[\[105a\]]
[\[105a.1\]]'dod pas lha gu lang dang /_ba ru Na dang /_ngal bso po dang /_ba sa ba la sogs pa lha stong la gsol kyang de'i bu gson par ma gyur te/_de la gzhan zhig gis de ste khyod la bu pho zhig btsas na bu mo'i ming du thogs shig dang yun ring du 'tsho bar 
[\[105a.2\]]'gyur ro zhes bsgo'o/_/de dus phyi zhig na de dang lhan cig tu rtse dga' yongs su spyad do/_/des rtse dga' yongs su spyad pas de'i chung ma sems can dang ldan par gyur nas/_zla ba brgyad dam dgu lon nas khye'u zhig btsas te/_de gzugs legs shing blta na 
[\[105a.3\]]sdug pa/_mdzes pa/_mdog gser gyi kha dog lta bu/_mgo gdugs 'dra ba/_lag pa ring ba/_dpral ba'i dbyes che ba dang /_kos ko ring ba/_smin ma snyoms pa/_sna mtho zhing yan lag dang nying lag thams cad du ldan pa zhig btsas te/_de btsas 
[\[105a.4\]]pa'i btsas ston chen po byas nas ming gdags par brtsams te/_mdza' bo'i bu de bu mo'i ming du btags pas na khye'u 'di'i ming bu mo mdza' mor gdags so/_/ci tsam na khye'u bu mo mdza' mo zhes bya ba de cher gyur pa dang /_de'i pha yang rgya mtsho chen po'i nang du 
[\[105a.5\]]zhugs te/_de de nyid du shi bar gyur to/_/de nas bu mo mdza' mos/_ma la bdag gi pha sngon gyi las 'bras bu gang gis 'tsho/_bdag kyang phyis de bzhin du bsgrub bo zhes smras pa dang /_mas bsams pa/_sngon rgya mtsho chen po'i nang du 'jug pa'i tshong pa yin 
[\[105a.6\]]no zhes 'di la smras na ni 'di nyid kyang rgya mtsho chen po'i nang du zhugs te de nyid du shi bar 'gyur ro snyam du bsams nas/_des bu khyod kyi pha ni sngon 'bru 'tshong ba byed byed de/_khyod kyang dga' na 'bru 'tshong ba gyis shig ces smras pa dang /_des 'bru'i tshong khang brtsigs 
[\[105a.7\]]te/_thog ma'i nyin par kAr ShA pa Na bzhi rnyed de/_des de dag ma la byin no/_/de nas dus phyi zhig na gzhan zhig gis de la khyod kyi pha ni sngon dri 'tshong ba'o zhes smras pa dang /_des 'bru 'tshong ba btang ste/_dri 'tshong ba'i tshong khang brtsigs so/_/de nas nyi ma 
[\[105b\]]
[\[105b.1\]]dang po'i tshe kAr ShA pa Na brgyad rnyed nas des yang de dag ma la byin no/_/de nas dus phyi zhig na gzhan zhig gis de la khyod kyi pha ni gser 'tshong ba yin no zhes smras pa dang /_des yang dri 'tshong ba btang ste/_gser 'tshong ba la zhugs pa dang /_de'i nyi ma dang po 
[\[105b.2\]]la kAr ShA pa Na bcu drug rnyed pa dang /_des yang de dag ma la byin no/_/phyi de nyin mo des kAr ShA pa Na sum bcu rtsa gnyis rnyed pa dang /_des de dag ma la byin no/_/de nas gser 'tshong ba phrag dog can dag gis grong khyer thams cad kyi gser 'dis bsdus so snyam 
[\[105b.3\]]du bsams nas/_bu mo mdza' mo la khyod 'di lta bu byed cing 'tsho ste ci rung /_khyod kyi pha ni sngon rgya mtsho chen por 'jug pa'i tshong pa yin na khyod sus 'di 'dra ba ngan pas 'tsho ba la 'jug tu bcug ces smras pa dang /_de gser 'tshong ba dag gi tshig des 
[\[105b.4\]]bskul bas de ma'i thad du song ste/_ma bdag gi pha ni 'di ltar sngon rgya mtsho chen po'i tshong pa'o zhes thos na rjes su gnong shig dang /_bdag kyang rgya mtsho chen po'i nang du zhugs la mchi'o zhes smras pa dang /_mas de la bu de ni bden mod kyi khyod ni gzhon la bu gcig pu ste/_
[\[105b.5\]]kho mo bor la rgya mtsho chen por ma 'gro shig ces smras pa dang /_de nas bu mo mdza' mos ma'i tshig ma mnyan te/_bdag gis grong khyer du gang rgya mtsho chen por zhugs shing 'dong du dad pa rnams 'dong ngo zhes des bdag nyid ded dpon du bsgrags so/_/de nas tshong pa lnga brgyas 
[\[105b.6\]]bskor te dong ba dang /_de ma'i snying du sdug pas dkrugs te/_ma mchi mas brnangs bzhin rkang pa gnyis la bzung ste/_bu kho mo bor te rgya mtsho chen por zhugs la ma 'gro shig ces byas pa dang /_de 'di ltar snying rje zhing mi dga' ste/_dal gyis smras pa la khros nas 
[\[105b.7\]]ma'i mgo bo rkang pas phul te/_de 'gron pa mang po dang 'grogs te song ngo /_/mas bu khyod la las 'di rnam par smin par ma gyur cig ces smras pa dang /_de nas de grong dang /_grong khyer dang /_rgyal po'i pho brang 'khor rnams la lta zhing rgya mtsho chen po'i 'gram du phyin 
[\[106a\]]
[\[106a.1\]]pa dang /_des dong tshe rnying pa lnga brgyas gru bo che nyos te/_gru'i nang du 'jug pa dang /_'byin pa dang /_mnyan pa dang /_nyag thag 'dzin pa dang /_phyogs rtog pa'i mi dag la gla byas nas des dril chen po lan gsum du bsgrags nas rgya mtsho chen po'i nang du 
[\[106a.2\]]zhugs te song ba dang /_ji tsam zhig na chu srin nya'i rigs kyis gru ma rung bar byas nas/_bu mo mdza' mo gru tshal zhig la 'jus nas mthar phyin to/_/de nas skam la song ba dang /_dga' ba zhes bya ba'i grong khyer de mthong ste/_de der song nas de na lha'i bu mo gzugs legs 
[\[106a.3\]]shing blta na sdug pa bzhi byung ste/_der 'ongs nas bu mo mdza' mo bde bar 'ongs sam/_'di ni bdag cag gi zas kyi khang pa dang /_btung ba'i khang pa dang /_gos kyi khang pa dang /_nyal ba'i khang pa dang /_nor bu dang /_mu tig dang /_baiDUr+ya dang /_dung dang /_shel 
[\[106a.4\]]dang /_byi ru dang /_gser dang /_dngul gyis gang ba yin gyis de bzhes shig_/tshur spyon bdag cag dang lhan cig bzhugs so zhes smras nas/_de dang lhan cig lo du ma/_lo brgya du ma/_lo stong du ma/_lo brgya stong du mar ji ltar sems can bsod nams byas 
[\[106a.5\]]pa/_dge ba byas pa/_rdzu 'phrul chen po/_mthu chen pos rang gi bsod nams la myong bar gyur pa bzhin myong bar gyur to/_/de dag gis lho phyogs kyi lam du ma 'gro shig ces bsgo ba dang /_de lho phyogs kyi lam du ma btang yang der 'gro bar 'then te/_de phyi zhig na 
[\[106a.6\]]lho phyogs su song ba dang /_des rtag tu ra ro ba zhes bya ba'i grong khyer mthong nas de'i sgor phyin pa dang /_de nas kyang lha'i bu mo de bas kyang gzugs legs pa/_de bas kyang blta na sdug pa/_de bas kyang mdzes pa brgyad byung ste/_de dag gis bu mo mdza' mo tshur spyon 
[\[106a.7\]]bde bar byon tam/_bdag cag gi zas kyi khang pa 'di dang /_skom gyi khang pa dang /_gos kyi khang pa dang /_nyal ba'i khang pa dang /_nor bu dang /_mu tig dang /_bai DUr+ya dang /_dung dang /_shel dang /_byi ru dang /_gser dang /_dngul dag gis gang bar yod kyis tshur 
[\[106b\]]
[\[106b.1\]]spyon lhan cig bzhugs so zhes smras nas/_de dag dang lhan cig lo du ma/_lo brgya du ma/_lo stong du ma/_lo brgya stong du mar ji ltar sems can bsod nams byas pa/_dge ba byas pa/_rdzu 'phrul chen po mthu chen pos myong ba bzhin myong bar gyur to/_/de dag gis kyang 
[\[106b.2\]]de la lho phyogs kyi lam du ma 'gro shig ces bsgo'o/_/de lho phyogs kyi lam du ma 'gro shig ces bsgo na je thur 'then te 'gro 'dod nas ji tsam zhig nas lho phyogs kyi lam du song ba dang /_dga' ba can zhes bya ba'i grong khyer mthong nas de'i sgor phyin pa dang /_de nas yang 
[\[106b.3\]]lha'i bu mo de bas kyang gzugs legs pa/_de bas kyang blta na sdug pa/_de bas kyang mdzes pa bcu drug byung ste/_de dag gis bu mo mdza' mo bde bar byon tam/_bu mo mdza' mo tshur spyon/_bdag cag gi zas kyi khang pa 'di dang /_skom gyi khang pa dang /_gos 
[\[106b.4\]]kyi khang pa dang /_nyal ba'i khang pa dang /_nor bu dang /_mu tig dang /_baiDUr+ya dang /_dung dang /_shel dang /_byi ru dang /_gser dang dngul dag gis gang ba yod kyis tshur spyon lhan cig bzhugs so zhes smras nas/_de dag dang lhan cig lo du ma/_lo brgya du ma/_lo stong du 
[\[106b.5\]]ma/_lo brgya stong du mar ji ltar sems can bsod nams byas pa/_dge ba byas pa/_rdzu 'phrul chen po/_mthu chen pos myong bar gyur pa bzhin myong bar gyur to/_/de dag gis kyang de la lho phyogs kyi lam du ma 'gro shig ces bsgo'o/_/de la lho phyogs kyi lam du ma 
[\[106b.6\]]'gro shig bsgo yang je thur 'then cing 'gro bar 'dod nas de ji tsam zhig na lho phyogs kyi lam du song ba dang /_bla ma'i tshangs pa zhes bya ba'i khang pa bzang po zhig mthong nas de'i sgor 'ongs pa dang /_de'i nang nas lha'i bu mo de bas kyang gzugs legs pa/_de bas kyang blta 
[\[106b.7\]]na sdug pa/_shin tu bzang mo sum bcu rtsa gnyis shig byung nas de dag gis bu mo mdza' mo tshur spyon/_mdza' mo bde bar byon tam/_bdag cag gi zas kyi khang pa 'di dang /_skom gyi khang pa dang /_gos kyi khang pa dang /_nyal ba'i khang pa dang /_nor bu dang /_mu tig 
[\[107a\]]
[\[107a.1\]]dang /_baiDUr+ya dang /_dung dang /_shel dang /_byi ru dang /_gser dang /_dngul la sogs pa rnam pa sna tshogs kyis gang ba yod kyis tshur spyon lhan cig tu bzhugs so zhes smras nas/_de dag dang lhan cig lo du ma/_lo brgya du ma/_lo stong du 
[\[107a.2\]]ma/_lo brgya stong du mar ji ltar sems can bsod nams byas pa/_dge ba byas pa/_mthu chen po/_rdzu 'phrul chen pos myong ba bzhin myong bar gyur to/_/de dag gis kyang lho phyogs kyi lam du ma 'gro shig ces bsgo'o/_/de lho phyogs kyi lam du ma 'gro shig ces bsgo yang 
[\[107a.3\]]je thur 'then cing 'gro bar 'dod nas ji tsam zhig na lho phyogs kyi lam du song nas de phyi phyir zhing dad pa skyes te/_de rim gyis lho phyogs su song ba dang /_lcags las byas pa'i grong khyer zhig mthong ste de der zhugs so/_/zhugs ma thag tu de'i sgo yang slar bcad par gyur 
[\[107a.4\]]to/_/de nas yang nang du song ba dang sgo yang de bzhin du bcad do/_/de nas yang nang du song ba dang sgo yang bcad par gyur te/_ji tsam na skyes bu rab tu lus che ba zhig de nas byung ste/_de'i spyi bo la lcags kyi 'khor lo 'bar ba/_rab tu 'bar ba/_shin tu 'bar ba/_me lce gcig 
[\[107a.5\]]tu gyur pa zhig 'khor zhing 'dug ste/_de'i mgo las rnag khrag byung ba ni zas su za bar mthong ngo /_/de nas bu mo mdza' mos skyes bu de la khyod ci'i phyir de ltar gyur ces dris pa dang /_des ngas ni ma la gnod pa byas pa'i phyir ro/_/zhes skyes bu des de skad du smras 
[\[107a.6\]]ma thag tu bu mo mdza' mo de'i las kyang mngon du smin par gyur te/_bdag gis kyang ma la gnod pa byas nas de'i las kyis 'dir khrid de 'ongs so snyam du bsams pa dang /_de ma thag tu nam mkha' las sgra 'di skad du gang bcings pa de ni thar/_gang ma bcings pa 
[\[107a.7\]]de ni bcings pa'o zhes sgra de byung ma thag tu skyes bu de'i spyi bo na 'khor lo yod pa de ni med par gyur/_bu mo mdza' mo'i spyi bor 'khor lo byung ngo /_/de nas bu mo mdza' mo rab tu sdug bsngal bar skyes bu des mthong nas tshigs su bcad de smras pa/_rtag tu dga' 
[\[107b\]]
[\[107b.1\]]dang dregs byed cing /_/skyid pa byed pa bor byas te/_/tshangs pa bla ma'i khang pa nas/_/ci yi phyir ni khyod 'dir 'ongs/_/bu mo mdza' mos smras pa/_rtag tu dga' dang dregs byed cing /_/skyid pa byed pa bor byas te/_/tshangs pa bla ma'i khang pa nas/_/
[\[107b.2\]]'dir ni 'ong bar 'dod gyur pa/_/yun ring po yi las kyis gnyer/_/las kyis ring nas gnyer nas kyang /_/gang du las kyis gnyer ba der/_/las kyang rnam par smin par gyur/_/las gang rnam par smin pas na/_/'khor lo 'bar dang rab 'bar ba/_/
[\[107b.3\]]bdag gi srog la gnod gyur te/_/klad la 'khor lo 'bar bar gyur/_/mi des smras pa/_khyod kyis ngan pa'i sems bskyed de/_/dka' ba byed pa'i ma yi mgor/_/khyod kyis rdog pa brgyab pas na/_/de yi las kyi 'bras bu yin/_/bu mo mdza' 
[\[107b.4\]]mos smras pa/_'khor lo 'bar ba rab 'bar ba/_/bdag gi srog la gnod byed pa/_/lo grangs stong phrag ji srid du/_/nga yi klad na 'khor bar 'gyur/_/mi des smras pa/_lo grangs stong phrag drug bcu dang /_/lo grangs brgya yi bar du ni/_/'bar 
[\[107b.5\]]ba'i lcags kyi 'khor los kyang /_/khyod kyi mgo la 'jog par byed/_/de nas bu mo mdza' mo des mi de la kye skyes bu gzhan dag kyang 'dir 'ong ba lta yod dam zhes smras pa dang /_mi des smras pa/_gang gis las 'di lta bu byas pa dag ni 'dir 'ong bar 'gyur 
[\[107b.6\]]ro/_/de nas bu mo mdza' mo sdug bsngal gyis mngon du gzir ba dang /_sems can rnams la snying rje ba bskyed nas mi de la 'di skad ces smras so/_/kye skyes bu ngas sems can thams cad kyi phyir 'khor lo 'di mgo la bzod par byas/_gzhan gang gis 'di 'dra ba'i las 
[\[107b.7\]]byas pa de dag 'dir ma 'ong shig ces smras ma thag tu bu mo mdza' mo byang chub sems dpa' de'i mgo las 'khor lo de shing ta la bdun tsam du nam mkha' la 'phags nas 'dug pa dang /_de yang dus 'das te dga' ldan gnam gyi lha'i khams su skyes so zhes bcom ldan 
[\[108a\]]
[\[108a.1\]]'das kyis bka' stsal to/_/dge slong dag ji snyam du sems/_de'i dus na bu mo mdza' mo zhes bya ba de ni nga nyid yin te/_de'i tshe ngas tshong byas te/_kAr ShA pa Na ma la byin pa de'i las kyi rnam par smin pas ni grong khyer chen po rnam pa bzhir rab tu bde ba 
[\[108a.2\]]myong bar gyur to/_/de nas ngas ma la gnod pa cung zad cig byas pa de'i las kyi 'bras bu rnam par smin pas ni rnam pa 'di lta bu'i sdug bsngal myong bar gyur to/_/de lta bas na dge slong dag de bzhin du bslab par gyis shig_/pha dang ma la phan gdags par bya'i/_
[\[108a.3\]]gnod pa ma byed cig dang de lta bu'i gnod pa mi myong bar 'gyur ba ni ji ltar bu mo mdza' mo so so'i skye bo'i tshe na myong ba bzhin te/_yon tan mang por yang 'gyur zhing da yang de bzhin gshegs pa yin te/_dge slong dag de bzhin du bslab par byos shig_/dge slong dag de 
[\[108a.4\]]bas na tshul khrims rab tu nyams par gyur kyang rnam pa lnga la nye g.yog bya bar gnang ste/_lnga gang zhe na/_pha dang /_ma dang /_mkhan po dang /_slob dpon dang /_nad pa rnams so/_/gleng gzhi ni mnyan du yod pa na ste/_bcom ldan 'das kyis dge slong dag la bka' 
[\[108a.5\]]stsal pa/_dge slong dag nyi ma ni shar/_bya rog ni zer/_zhing pa ni rmo rko byed/_ma lus par rku ba rnams ni du'o/_/dge slong dag de ni dper byas te/_don de mi shes pa'i phyir don de yang bstan par bya ste/_dge slong dag nyi ma shar ces bya ba ni de bzhin gshegs pa yang dag 
[\[108a.6\]]par rdzogs pa'i sangs rgyas kyi tshig [{]bla dgas [,]bla dwags [}]so/_/bya rog zer ro zhes bya ba ni chos kyi snod gang zag rnams kyi tshig [{]bla dgas [,]bla dwags [}]so/_/zhing pa zhing rmed ces bya ba ni sbyin par byed pa dang /_sbyin bdag rnams kyi tshig [{]bla dgas [,]bla dwags [}]so/_/ma lus par rku ba rnams ni du'o zhes bya ba ni 
[\[108a.7\]]bdud kyi 'khor gyi tshig [{]bla dgas [,]bla dwags [}]so/_/de lta bas na dge slong dag ston pa ni nyan thos dag la thugs brtse bas thugs rje'i don ston pa/_phan par dgongs pa/_thugs rje bzhin pas na khyod la don byas kyis khyod kyis da bya ba'i rigs so/_/de 'di ltar dgon pa dang /_
[\[108b\]]
[\[108b.1\]]shing drung dang /_khang stong dang /_ri dang /_grog po dang /_ri phug dang /_sog ma'i phung po dang /_bla gab med pa dang /_dur khrod dang /_nags tshal gyi phyogs dang /_bas mthar gnas par bya ste/_dge slong dag bag med par ma byed cig_/phyis 'gyod par 
[\[108b.2\]]gyur ta re/_ngas bstan pa 'di ni ngas rjes su bstan pa'o/_/bcom ldan 'das kyis dgon par gnas par gsungs pas na/_phyis 'gyod par gyur ta re/_'di ni ngas bstan pa'o zhes gsungs pa'i bar du snga ma bzhin no/_/dge slong dag dgon pa dang /_nags 
[\[108b.3\]]tshal gyi phyogs dang /_bas mtha' la gnas shing bsam gtan byed pa la zhugs so/_/mnyan du yod pa na khyim bdag gzhan zhig gis dgon pa la gnas pa'i dge slong dag gi phyir dgon par khyim brtsigs te/_ji tsam zhig na bsod snyoms pa gzhan zhig gzhongs 
[\[108b.4\]]spyad pa spyod cing mnyan du yod par phyin nas de yang slar khyim du 'ongs te 'dug pa dang /_de dus phyi zhig na de'i skra dang kha spu ring por gyur nas snga dro'i dus na sham thabs bgos te/_lhung bzed dang chos gos khyer te song ba dang /_de la khyim bdag des 'phags pa skra 
[\[108b.5\]]dang kha spu ring ngo zhes smras pa dang /_des bzhin [{]bzangs [,]bzang [}]'breg mkhan med do zhes smras nas/_khyim bdag gis 'phags pa de ltar na bzhud cig dang /_bdag gis 'breg mkhan gtang ngo zhes smras pa dang /_des bsod snyoms bslangs nas slar song ba dang /_
[\[108b.6\]]des 'breg mkhan yang btang ngo /_/bsod snyoms pa de rab tu le lo can zhig ste/_de gding ba'i steng du 'dug bzhin skra bregs pa dang /_skra yang gding ba'i steng du lhung bas zad par 'dor ma nus so/_/khyim bdag des bsams pa/_'breg mkhan khyod song la dge slong 
[\[108b.7\]]de'i skra dang kha spu dag bregs sam ma bregs ltos shig ces smras pa dang /_de der song ngo /_/song nas gding ba'i steng du 'dug pa dang /_de'i gos la skra dag chags nas khyim bdag des bsod snyoms pa de la mgu ba dag byas nas slar khyim du song ba dang /_de'i 
[\[109a\]]
[\[109a.1\]]chung mas jo bo'i sras ci khyod 'breg mkhan gyi khyim na 'dug 'dug gam/_des gos la bltas na skra chags shing 'dug pa mthong nas des bsams pa/_bsod snyoms pa de gding ba'i steng du 'dug bzhin du skra ma bregs grang zhes de [(]bltar [,]ltar [)]'gro'o 
[\[109a.2\]]snyam bsams nas/_der song ste bltas pa dang /_de'i gding ba skra dag gis gang zhing 'dug pa mthong nas/_'phags pa gding ba'i steng du skra mi 'breg pa tsam yang mi shes sam zhes nyes pa ngor brjod pa dang /_bsod snyoms pa de gnong nas spa gong ste ngo tsha nas cang mi 
[\[109a.3\]]zer bar 'dug go/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyim bdag de dag 'phya ba ni yus te/_de bas na dge slong gding ba'i steng na 'dug cing skra ma 'breg shig_/
[\[109a.4\]]bcom ldan 'das kyis dge slong dag gding ba'i steng na 'dug cing skra ma 'breg shig ces bka' stsal pa dang /_dge slong dag gis gnas khang dang /_bkad sa dang /_sgo khang du skra bregs nas de nyid nyes pa'i dmigs su gyur nas/_bcom ldan 'das 
[\[109a.5\]]kyis bka' stsal pa/_gang dge 'dun gyi phyag dar byed pa'i gnas der skra ma 'breg shig_/bregs na 'das pa dang bcas par 'gyur ro/_/bcom ldan 'das kyis gang dge 'dun gyi phyag dar bya ba'i gnas der skra ma 'breg shig ces gsungs pa dang /_dge 
[\[109a.6\]]slong kha cig rgas shing 'khogs la rid par gyur/_kha cig ni na bar gyur te/_phyi rol du 'gro mi nus/_mi na ba dag kyang tsha zhing char pa bab par gyur pa dang /_de dag kyang phyir 'byung mi nus nas gnod par gyur to/_/de ltar gyur pa dge slong dag gis bcom ldan 
[\[109a.7\]]'das la gsol pa dang /_bcom ldan 'das kyis bka' stsal pa/_gang dge slong dag rgas shing 'khogs la rid par gyur pa dang /_na ste mi bde ba dag ni snga gang du skra breg par gyis shig_/mi na ba dag tsha zhing char pa bab par gyur te/_phyi rol du 'byung du mi 
[\[109b\]]
[\[109b.1\]]bde na de yang snga gang du skra breg par gyis shig_/sa'i dngos po thams cad du yang sa gzhi byi bdar bya/_yang na ni byed du chug shig_/skra ni bsdus la phyag dar khrod du bor cig_/sen mo gcod pa yang [{]go rims [,]go rim [}]'di bzhin no/_/gang mi bde bar gyur pa de 
[\[109b.2\]]la rjes su bcas kyi mi bde ba med pa de dag ni de ltar ma byed cig_/byed na 'das pa dang bcas par 'gyur ro/_/gleng gzhi ni mnyan du yod pa na ste/_de'i tshe na dge slong zhig na bar gyur nas des rtsa ba dang /_sdong bu dang /_'dab ma dang /_'bras bu rnams 
[\[109b.3\]]kyi sman gyis gsos kyang de'i nad sos par ma gyur nas/_ji tsam zhig na sman pa gtsug lag khang du 'ongs pa dang /_de la dge slong dag gis bzhin [{]bzangs [,]bzang [}]dge slong 'di 'dra bar na bar gyur na sman dpyad kyi thabs ston ces smras pa dang /_des 'phags pa phyi dro 
[\[109b.4\]]phye zo shig dang sos par 'gyur ro zhes smras pa dang /_de dag gis bzhin [{]bzangs [,]bzang [}]phyi dro phye bza' bar bcom ldan 'das kyis ma gnang na nged cag gis ji ltar phyi dro phye bza' bar bya zhes smras pa dang /_des 'phags pa khyed cag gi ston pa ni thugs rje can yin gyis 
[\[109b.5\]]gnang bar 'gyur ro zhes smras so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag ba lang rgan po so med pa dag gis nas ji ltar zos pa de bzhin du 'byung ba yod de/_de lta 
[\[109b.6\]]bas na rjes su gnang ba ni ba lang rgan pos zos pa'i nas las phyer thogs te byin cig_/de la the tshom ma byed cig_/de la phye de byin kyang sos par ma gyur nas/_dge slong dag gis sman pa la zhib tu smras pa dang /_des 'phags pa dag de ni ro yal bas mi phan 
[\[109b.7\]]te/_nas gzhan las phye byos la byin cig ces smras so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de lta bas na gzhan gyis ma zos pa'i nas las phyer byos te tshags kyis tshogs la byin 
[\[110a\]]
[\[110a.1\]]cig ces bka' stsal pa dang /_dge slong dag gis de bzhin du byin yang sos par ma gyur nas/_dge slong dag gis sman pa la zhib tu smras pa dang /_des 'phags pa 'de gu byos la byin cig dang sos par 'gyur ro zhes smras pa dang /_de ltar 
[\[110a.2\]]gyur pa dag dge slong dag gis bcom ldan 'das la gsol nas/_bcom ldan 'das kyis bka' stsal pa/_de ste sman pas bsgo na phye la 'de gu byos la byin cig_/de bzhin du phye las zan du byas pa dang /_de nyid kyang rung ste thams cad byin cig_/de la 
[\[110a.3\]]the tshom ma byed cig_/gleng gzhi ni mnyan du yod pa na ste/_de'i tshe mnyan du yod pa na dge slong gzhan zhig na bar gyur nas/_des rtsa ba dang /_sdong bu dang /_'dab ma dang 'bras bu'i sman rnams kyis gsos kyang sos par ma gyur nas phyi zhig na sman pa gtsug lag 
[\[110a.4\]]khang du 'ongs pa dang /_dge slong dag gis dris pa/_bzhin [{]bzangs [,]bzang [}]dge slong 'di na ba'i thabs 'di lta bu zhig na sman dpyad ston cig ces smras pa dang /_des 'phags pa dag phyi dro khu sha byin cig dang sos par 'gyur ro zhes smras pa dang /_de dag gis 
[\[110a.5\]]bzhin [{]bzangs [,]bzang [}]phyi dro za bar bcom ldan 'das kyis ma gnang na de la phyi dro khu sha ji ltar bza' zhes smras pa dang /_des 'phags pa dag khyed kyi ston pa ni thugs rje can yin gyis gnang bar 'gyur ro zhes smras so/_/de ltar gyur pa dge slong dag gis bcom ldan 'das 
[\[110a.6\]]la gsol pa dang /_bcom ldan 'das kyis bka' stsal pa/_dge slong dag dred mo zhes bya ba'i srog chags zhig yod de/_des sha ji ltar zos pa de bzhin du 'byung gis de lta bas na rjes su gnang ba ni dred mos zos pa'i sha las khu shar byos te byin cig_/
[\[110a.7\]]de la the tshom ma byed cig_/de dag gis dred mos zos pa'i sha las khu shar byas te byin yang sos par ma gyur nas/_dge slong dag gis sman pa la zhib tu smras pa dang /_des 'phags pa dag de ni ro yal zin pas sha sar pa las byas pa byin cig dang sos 
[\[110b\]]
[\[110b.1\]]par 'gyur ro zhes smras so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de ste sman pas sha sar pa las khu shar byos la byin cig ces bsgo na ni de lta bas na rjes su gnang ba ni sha sar pa las 
[\[110b.2\]]khu shar gyis la dar gyis tshogs te byin cig_/dge slong dag gis de bzhin du byin yang sos par ma gyur nas/_dge slong dag gis sman pa la zhib tu smras pa dang /_des 'phags pa dag snag tshogs byos la byin cig ces smras pa dang /_de ltar gyur pa dge 
[\[110b.3\]]slong dag gis bcom ldan 'das la gsol pa dang /_bcom ldan 'das kyis bka' stsal pa/_de ste sman pas snag tshogs byin cig ces bsgo na ni byin cig_/de la sogs te gtubs pa dang /_skam po thams cad kyang byin cig_/de la the tshom ma byed 
[\[110b.4\]]cig_/gleng gzhi'i sgo gsum pa'i mdo'i tshigs su bcad pa gsum pa'o//_//mdor na/_dud pa btung dang seng ras dang /_/snar blugs pa dang phor bu dang /_/khab ral dang ni mig byug pa/_/drang srong chen pos gnang ba'o/_/sangs rgyas bcom ldan 
[\[110b.5\]]'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis dud pa btung ba'i sbub bu chongs shig ces gsungs na/_ji lta bu 
[\[110b.6\]]bcang bar bgyi/_u pA li rin po che las byas pa ma gtogs so/_/btsun pa bcom ldan 'das kyis seng ras chongs shig ces gsungs na/_ji lta bu bcang bar bgyi/_bal las byas pa dang /_zar ma las byas pa dang /_ras las byas pa'o/_/btsun pa bcom 
[\[110b.7\]]ldan 'das kyis sna'i nang du blugs pa chongs shig ces gsungs na ji lta bu bcang bar bgyi/_u pA li rin po che las byas pa ma gtogs so/_/btsun pa bcom ldan 'das kyis rjes bzhin btung ba'i phor bu chongs shig ces gsungs na/_ji lta bu bcang bar bgyi/_
[\[111a\]]
[\[111a.1\]]u pA li de ni rin po che ma gtogs pa'o/_/btsun pa bcom ldan 'das kyis khab ral chongs shig ces gsungs na/_ji lta bu bcang bar bgyi/_u pA li de ni rin po che las byas pa ma gtogs so/_/btsun pa bcom ldan 'das kyis mig byug 
[\[111a.2\]]pa'i sman gyi snod chongs shig ces gsungs na/_ji lta bu bcang bar bgyi/_u pA li de ni rin po che las byas pa ma gtogs pa'o/_/gleng gzhi'i sgo gsum pa'i mdo'i tshigs su bcad pa bzhi pa'o//_//mdor na/_phor bu dang yang skud ris dang /_/
[\[111a.3\]]rkang gnas pa dang rkang rten dang /_/bkru sman dag dang rngan pa dang /_/shi bar gyur pa'i chos gos so/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la 
[\[111a.4\]]tshe dang ldan pa u pA lis zhus pa/_btsun pa bcom ldan 'das kyis sman gyi phor bu chongs shig ces gsungs na/_ji lta bu bcang bar bgyi/_u pA li de ni rin po che las byas pa ma gtogs pa'o/_/btsun pa bcom ldan 'das kyis skud ris chongs shig ces 
[\[111a.5\]]gsungs na/_ji lta bu bcang bar bgyi/_u pA li skud pa bdun las byas pa ste/_bal dang /_ldum bu sha na ka dang /_ras bal dang /_gso ma dang /_rtswa du gu la dang /_ldum bu ko tam pa dang /_srin bal gyi skud pa las byas pa'o/_/btsun pa bcom ldan 
[\[111a.6\]]'das kyis rkang rten chongs shig ces gsungs na/_ji lta bu bcang bar bgyi/_u pA li de ni rin po che las byas pa ma gtogs pa'o/_/btsun pa bcom ldan 'das kyis khri dang rkang rten chongs shig ces gsungs na/_ji lta bu bcang bar bgyi/_u pA li de ni rin po 
[\[111a.7\]]che las byas pa ma gtogs pa'o/_/gleng gzhi ni mnyan du yod pa na ste/_mnyan du yod pa na khyim bdag gzhan zhig na bar gyur nas des sman pa la dris pa bzhin [{]bzangs [,]bzang [}]bdag nad 'di 'dra ba zhig gis btab na sman dpyad kyi thabs ston cig ces smras pa dang /_des 
[\[111b\]]
[\[111b.1\]]khyim bdag snum bag sngar zo shig dang phyis bkru sman gtang ngo zhes smras pa dang /_de snum bag za ba la zhugs so/_/ji tsam zhig na de'i grong du nye bar 'gro ba'i dge slong der 'ongs nas des khyim bdag ci byed cing 'dug ces smras pa dang /_des ji ltar gyur pa zhib 
[\[111b.2\]]tu smras so/_/des khyim bdag kho bo bkru sman gtong ba rab tu mkhas kyis sman pa la sbyin pa de kho bo la byin cig dang /_ngas khyod la bkru sman btang ngo zhes smras pa dang /_khyim bdag des legs kyis de bzhin du bgyi'o zhes smras nas des de bkru 
[\[111b.3\]]sman btang nas gtsug lag khang du langs te song ngo /_/khyim bdag de'i bkru sman mchod nas de'i nye du dag song ste sman pa la dris pa/_khyim bdag de bkru sman mchod na thabs ji lta bur bgyi zhes smras pa dang /_de la bkru sman sus blud/_de dag gis 
[\[111b.4\]]'phags pa 'di zhes bya bas blud do zhes smras pa dang /_de khros nas de nyid kyi gan du song la dris shig ces smras so/_/de dag gis de de'u shi ba las sos nas de ltar gyur pa dge slong dag gis bcom ldan 'das la gsol pa dang /_bcom ldan 'das 
[\[111b.5\]]kyis bka' stsal pa/_de lta bas na dge slong dag gis rngan pa len cing sman ma gtong shig_/de ste bkru sman btang na yang gud du ma 'gro shig_/de 'dra ba'i rkyen cig byung na yang sman dpyad ston la song shig_/de bzhin du ma byas par song na yang 'das pa dang 
[\[111b.6\]]bcas par 'gyur ro/_/gleng gzhi ni mnyan du yod pa na ste/_nor bdag gis nor chags pa bzung ste/_des de la dus 'di tsam zhig na byin cig ces dus btab nas btang ngo /_/des bsams pa/_de ltar dus btab tu zin kyang ngas dus bzhin du gzhal bar 
[\[111b.7\]]mi nus kyis ji nas dus la bab na bros te 'gro'o snyam du bsams so/_/phyis yang bsams pa/_yul dang bral te 'gro ba yang rab tu sdug bsngal gyis ji nas nor bdag de gsad do snyam bsams nas de dze ta'i tshal du 'gro ba'i lam du des de bsad do/_/ji tsam 
[\[112a\]]
[\[112a.1\]]zhig na drug sde dag gis de mthong nas de dag gis bsams pa/_bdag cag gis phyag dar khrod kyi gos rnyed do snyam bsams nas/_des bshu bar brtsams pa dang /_de'i gnyen dag gnas der 'ongs nas de dag gis de mthong ste ngu ba la 
[\[112a.2\]]zhugs nas khyed cag gis bsad do zhes smras pa dang /_de dag gis nged kyis ni ma bsad kyi gdon mi za bar dgras bsad do zhes smras so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_
[\[112a.3\]]dge slong dag de'i gnyen rnams dogs pa skyes pa ni yus te/_de bas na dge slong dag gis de 'dra ba'i phyag dar khrod ni ma len cig_/gang gi tshe na skye bo mang po dag gis rtogs par gyur pa de'i tshe na blang bar bya ste/_de ltar ma byas na 'das pa dang bcas par 'gyur 
[\[112a.4\]]ro/_/gleng gzhi'i sgo gsum pa'i mdo'i tshigs su bcad pa lnga pa'o//_//'dul ba gzhung dam pa/_bam po sum bcu rtsa lnga pa/_mdor na/_lcags kyi gong bu gzar bu dang /_/rgyab khur rked pa mgo bo dang /_/pha dang ma la gos dang 
[\[112a.5\]]zas/_/spu can chos gos gsum pa'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 
[\[112a.6\]]'das kyis lcags kyi gong bu lcags thag gis thogs shig ces gsungs na/_lcags thag ji lta bur gdags par bgyi/_u pA li de ni rin po che las byas pa ma gtogs pa'o/_/btsun pa bcom ldan 'das kyis sman gyi gzar bu chongs shig ces gsungs na/_
[\[112a.7\]]ji lta bu bcang bar bgyi/_u pA li de ni rin po che las byas pa ma gtogs pa'o/_/btsun pa bcom ldan 'das kyis dge slong dag rgyab dang rked pa dang mgo la khur ma khyer cig ces gsungs na/_btsun pa dge slong ma dag gis kyang rgyab dang rked pa dang mgo la khur mi bkur bar 
[\[112b\]]
[\[112b.1\]]bgyi'am/_u pA li dge slong ma dag gis kyang rgyab dang rked pa dang mgo la khur ma khyer cig_/de ste [(]khyar [,]khyer [)]na 'das pa dang bcas par 'gyur ro/_/gleng gzhi ni mnyan du yod pa na ste/_mnyan du yod pa na khyim bdag gzhan zhig gis rigs mnyam pa las chung 
[\[112b.2\]]ma zhig blangs te/_de dang lhan cig rtse dga' yongs su spyod do/_/de dang lhan cig tu rtse dga' yongs su spyad nas dus phyi zhig na de'i chung ma sems can dang ldan par gyur nas/_de zla ba brgyad dam dgu lon pa dang /_de la bu gzugs legs pa blta na sdug pa/_
[\[112b.3\]]bzang ba/_yan lag thams cad dang ldan pa'i khye'u zhig btsas te/_de dag gis skyes pa'i skyes ston chen po byas nas ming btags so/_/de bsrings bskyed de cher gyur pa dang /_ji tsam dus phyi zhig na pha ma la ma gsol bar bcom ldan 'das kyi bstan pa la 
[\[112b.4\]]rab tu byung ngo /_/de snga dro sham thabs bgos nas lhung bzed dang chos gos khyer te mnyan du yod par bsod snyoms la zhugs pa dang /_de'i pha rgan pos mthong nas bu khyod rab tu byung na nged cag sus gso bar 'gyur zhes smras pa dang /_de spa gong nas cang mi smra 
[\[112b.5\]]bar gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag pha dang ma ni bu'i dka' ba byed pa yin te/_de lta bas na bu rab tu byung yang pha ma gnyis kyi bza' ba dang bgo ba dag 
[\[112b.6\]]sbyor bar rjes su gnang ngo /_/bcom ldan 'das kyis rab tu byung yang pha ma gnyis kyi bza' ba dang bgo ba dag sbyor cig ces gsungs pa dang /_dge slong dag gis ji ltar sbyar ba mi shes nas/_bcom ldan 'das kyis bka' stsal pa/_gang lhung bzed dang chos 
[\[112b.7\]]gos lhag par gyur pa des sbyar bar byos shig_/de ste med na sbyin bdag las slongs te sbyor cig_/de ste dge 'dun du gtogs la dge 'dun gyi rnyed pa dbang bar gyur na de'i phyed byin cig_/de ste bsod snyoms pa zhig na bsod snyoms kyi phyed sbyin par gyis 
[\[113a\]]
[\[113a.1\]]shig_/de ltar ma byas na 'das pa dang bcas par 'gyur ro/_/gleng gzhi ni mnyan du yod pa na ste/_mnyan du yod pa nas mi ring ba zhig na ri brags kyi grong zhig yod de/_ri brags kyi grong de na gtsug lag khang zhig yod pa de'i nang na rgan 
[\[113a.2\]]zhugs gzhan zhig gnas te/_de nas dus phyi zhig na mchod rten la phyag 'tshal ba'i phyir mnyan du yod par song ngo /_/drug sde rnams ni chos kyis kyang drug sde'i nang na gcig gis ni dze ta'i tshal gyi sgo srung bas na tshe dang ldan pa nye dga' bo sgo na 'dug pa des mgo 
[\[113a.3\]]dkar la smin ma ring ba zhig rgyang ring po nas 'ong ba mthong nas des bsams pa/_dge slong gnas brtan gang zhig 'dir 'ong bsur 'gro'am snyam bsams te/_de sngar song ba dang /_des gnas brtan bde bar 'ongs sam zhes smras so/_/des slob dpon phyag 
[\[113a.4\]]'tshal lo/_/phyag 'tshal lo zhes smras pa dang /_tshe dang ldan pa nye dga' bos bsams pa/_rgan zhugs 'dis slob dpon yang mi shes/_mkhan po yang mi shes par rig nas des rgan zhugs tshur shog_/gtsug lag khang du 'dong ngo zhes smras so/_/des 
[\[113a.5\]]gtsug lag khang du khrid nas ngal bsor bcug pa dang /_de cung zad cig 'dug nas slob dpon bdag ni mchod rten la phyag 'tshal du mchi'o zhes smras pa dang /_nye dga' bos sdod cig dang 'du ba'i dus la bab pa dang bya'o zhes smras pa dang /_des slob dpon 
[\[113a.6\]]bdag gis chos gos gsum ga yang khyer te ma 'ongs pas 'gro'o zhes smras pa dang /_nye dga' bos rgan zhugs sdod cig dang /_'dir chos gos gsum byin gyis brlab par bya'o zhes smras nas/_ji tsam na 'dus par gyur pa dang /_des de la par thang ni mthang 
[\[113a.7\]]gos su byin gyis brlabs/_la ba ni stod g.yogs su byin gyis brlabs/_be'u ras ni sbyar mar byin gyis brlabs te/_de nas la ba dang be'u ras gnyis phrag pa la bzhag nas par thang gis dkris pa'i steng du the gus dkris te dam du bcings nas de nas 'dus pa'i 
[\[113b\]]
[\[113b.1\]]nang du btang ba dang /_dge slong dag gis mthong nas/_dge slong kun tu bcings pa kha cig ni nyes pa ngor brjod do/_/kha cig gis ni rgan zhugs pha bi ci'i phyir smyon thabs byed ces smras pa dang /_des tshe dang ldan pa dag 'di ni kho bo'i chos gos gsum yin 
[\[113b.2\]]te/_kho bo ni glo bur du 'ongs na gang du gzhag ces smras pa dang /_de dag gis chos gos gsum de 'dra ba yin nam zhes smras pa dang /_des gang la med pa de ci 'dra bar 'gyur zhes smras so/_/de ltar gyur pa dge slong dag gis bcom ldan 'das la gsol pa 
[\[113b.3\]]dang /_bcom ldan 'das kyis bka' stsal pa/_gang nyes pa'i dmigs su gyur pa de ni dge slong dag gis spu ring po las chos gos gsum du byin gyis brlabs pa ste/_de lta bas na dge slong dag gis spu ring po las chos gos gsum du byin gyis brlab par mi 
[\[113b.4\]]gnang bar dgongs nas bka' stsal pa/_dge slong dag dge slong rnams nyes pa ngor brjod pa ni yus te/_nyes pa'i dmigs su gyur pa de ni spu ring po las chos gos gsum du byin gyis brlabs pa ste/_de lta bas na dge slong dag spu ring po las chos gos gsum 
[\[113b.5\]]byin gyis ma brlab shig_/de ste byin gyis brlabs na 'das pa dang bcas par 'gyur ro/_/bcom ldan 'das kyis dge slong dag spu ring po las chos gos gsum du byin gyis ma brlab shig ces gsungs pa dang /_dad pa'i bram ze dang khyim bdag gis la ba dang phrug 
[\[113b.6\]]stan dang be'u ras dag phul ba dang /_dge slong dag the tshom skyes nas ma blangs pa dang /_des 'phags pa dag nam sangs rgyas bcom ldan 'das 'jig rten du mi 'byung ba'i tshe na ni mu stegs can dag yon gnas lags na/_da ni sangs rgyas bcom ldan 'das 'jig 
[\[113b.7\]]rten du byung bas khyed cag yon gnas yin te/_da khyed kyis ma blangs na bdag cag gi dge ba'i zong med bzhin du 'jig rten pha rol du ji ltar 'gro zhes smras pa dang /_de dag cang mi zer bar gyur to/_/de ltar gyur pa dge slong dag gis bcom ldan 'das la 
[\[114a\]]
[\[114a.1\]]gsol pa dang /_bcom ldan 'das kyis bka' stsal pa/_dge slong dag dad pa'i bram ze dang khyim bdag zer ba ni bden te/_de lta bas na ngas rjes su gnang gis long la spu thung rnams ni lhag pa'i gos su byin gyis rlobs shig_/spu ring po 
[\[114a.2\]]rnams ni yon bdag gir byin gyis rlobs la bcang bar gyis shig_/gleng gzhi'i sgo gsum pa'i mdo'i tshigs su bcad pa drug pa'o//_//mdor na/_dbu dang sen mo'i mchod rten dang /_/kha dog dkar po mar me dang /_/khyim dang mar me snod dag dang /_/
[\[114a.3\]]bal glang btsun mo rta babs so/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/khyim bdag mgon med zas sbyin ni chos kyis nang par sngar langs nas/_bcom ldan 'das dang dge slong gi 
[\[114a.4\]]dge 'dun gyi zhabs la phyag 'tshal du 'gro'o/_/ji tsam dus phyi zhig na bcom ldan 'das kyis sems can gyi bsod nams kyi don bstan pa'i phyir 'breg mkhan bkug nas skra dang kha spu yang bregs pa dang /_de nas khyim bdag mgon med zas sbyin dze ta'i tshal du 
[\[114a.5\]]song nas/_bcom ldan 'das la mgo bos phyag 'tshal nas bcom ldan 'das kyis rjes su gnang na bdag gis dbu skra dang sen mo'i mchod rten brtsig par bgyi zhes gsol pa dang /_bcom ldan 'das kyis bka' stsal pa/_de lta bas na khyim bdag ngas 
[\[114a.6\]]rjes su gnang gis rtsigs shig_/des gzhi yangs pa'i gnas zhig tu mdza' bo dang /_phu nu dang /_gnyen dag dang lhan cig tu rim gro cher byas nas/_bcom ldan 'das kyi dbu skra dang sen mo'i mchod rten yang skye bo thams cad kyis blta na sdug pa 
[\[114a.7\]]zhig brtsigs na rdo thal gyis ma byugs pas mi mdzes par gyur nas/_de yang bcom ldan 'das kyi drung du song nas/_zhabs la mgo bos phyag 'tshal te gsol pa/_bcom ldan 'das bdag gis bcom ldan 'das kyi dbu skra dang sen mo'i 
[\[114b\]]
[\[114b.1\]]mchod rten skye bo thams cad kyis blta na sdug pa zhig brtsigs na rdo thal gyis ma byugs kyi bar du mi mdzes par gyur na/_de la bcom ldan 'das kyis rjes su gnang bar mdzod cig dang /_bdag gis rdo thal gyis byug par bgyi'o zhes gsol pa dang /_bcom 
[\[114b.2\]]ldan 'das kyis bka' stsal pa/_de lta bas na khyim bdag ngas rjes su gnang gis rdo thal gyis skus shig_/des rdo thal gyis bskus nas dri dang /_bdug pa dang /_me tog gis mchod pa byas so/_/mtshan mo mar me med pas mi mdzes par gyur nas/_de 
[\[114b.3\]]yang bcom ldan 'das gang na ba der song nas bcom ldan 'das kyi zhabs la mgo bos phyag 'tshal te/_bcom ldan 'das la 'di skad ces gsol to/_/bcom ldan 'das bdag gis bcom ldan 'das kyi dbu skra dang sen mo'i mchod rten rdo thal gyis bskus nas 
[\[114b.4\]]dri dang /_byug pa dang /_me tog dag gis mchod pa bgyis na/_mtshan mo zhugs mar ma mchis te mi mdzes par gyur na/_de la bcom ldan 'das kyis rjes su gnang na/_bdag gis bcom ldan 'das kyi dbu skra dang sen mo'i mchod rten mchod pa bgyis la 
[\[114b.5\]]mtshan mo zhugs mar gyi phreng ba bud do zhes gsol pa dang /_bcom ldan 'das kyis bka' stsal pa/_de lta bas na khyim bdag ngas rjes su gnang gis de la mchod pa gyis te/_nub mo dbu skra dang sen mo'i mchod rten gyi steng du mar me'i phreng ba bus shig_/de 
[\[114b.6\]]nas mar zags nas mchod rten gyi kha dog dkar po yang ma rung bar gyur te/_des bcom ldan 'das la zhus pa dang /_bcom ldan 'das kyis bka' stsal pa/_mar me'i phreng ba 'og tu zhog shig_/des mar me'i phreng ba 'og tu bzhag pa dang /_khyis mar 
[\[114b.7\]]me 'thungs nas snod kyang khyer ro/_/de yang bcom ldan 'das gang na ba der song nas zhabs la phyag 'tshal te gsol pa/_bcom ldan 'das bdag gis bcom ldan 'das kyi dbu skra dang sen mo'i mchod rten gyi 'og tu zhugs mar gyi phreng ba bzhag na/_khyi dag gis 
[\[115a\]]
[\[115a.1\]]mar 'tshal nas zhugs mar gyi snod kyang 'tshal te mchis na/_bcom ldan 'das kyis rjes su gnang bar mdzod cig dang /_bdag gis zhugs mar gyi khang bu bgyi'o zhes gsol pa dang /_bcom ldan 'das kyis bka' stsal pa/_de bas na 
[\[115a.2\]]khyim bdag ngas rjes su gnang gis de ltar byos shig_/des mar me'i khang bu dag kyang byas so/_/dbu skra dang sen mo'i mchod rten la ba lang dag gis bsnyogs pa dang /_de yang bcom ldan 'das gang na ba der song nas zhabs la phyag byas te 'di 
[\[115a.3\]]skad ces gsol to/_/bcom ldan 'das bdag gis bcom ldan 'das kyi dbu skra dang sen mo'i mchod rten brtsigs pa la ba lang dag gis bsnyogs par gyur na/_bcom ldan 'das kyis de la rjes su gnang bar mdzod cig dang /_bdag gis stegs bus 
[\[115a.4\]]bskor bar bgyi'o zhes gsol pa dang /_bcom ldan 'das kyis bka' stsal pa/_de lta bas na khyim bdag ngas rjes su gnang gis bskor bar byos shig_/des stegs bus bskor na rta babs med pa dang /_mi mdzes par gyur te/_de yang bcom ldan 
[\[115a.5\]]'das gang na ba der song nas zhabs la phyag 'tshal te gsol pa/_bcom ldan 'das bdag gis bcom ldan 'das kyi dbu skra dang sen mo'i mchod rten gyi tha ma stegs bus bskor na stegs bu de'i rta babs ma mchis te mi mdzes na/_de la bcom ldan 'das kyis 
[\[115a.6\]]rjes su gnang bar mdzod cig dang /_bdag gis stegs bu'i rta babs bgyi'o zhes gsol pa dang /_bcom ldan 'das kyis bka' stsal pa/_de lta bas na khyim bdag ngas rjes su gnang gis byos shig ces bka' stsal pa dang /_des rta babs byas te yo 
[\[115a.7\]]byad thams cad bsogs nas bcom ldan 'das kyi dbu skra dang sen mo'i mchod rten la mdza' bo dang phu nu dang gnyen dag bsogs nas mchod pa chen po byas so/_/skye bo mang po dag de lta bu mthong nas rab tu mos te/_de dag dad pa skyes nas de dag gis kyang rnam pa 
[\[115b\]]
[\[115b.1\]]de lta bur bcom ldan 'das kyi dbu skra dang sen mo'i mchod rten dag gnas gnas su brtsigs so/_/de nas bcom ldan 'das mnyan du yod pa na ji srid dgyes pa'i bar du bzhugs nas rgyal po'i khab gang na ba der gzhongs spyad pa spyod cing rgyal po'i khab tu byon to/_/
[\[115b.2\]]rgyal po'i khab kyi 'od ma'i tshal bya ka lan da ka gnas pa na bzhugs so/_/rgyal po gzugs can snying pos bcom ldan 'das dbus 'gyur 'chang nas gzhongs spyad pa spyod cing rgyal po'i khab tu byon to/_/rgyal po'i khab kyi 'od ma'i tshal bya ka lan da ka gnas pa na 
[\[115b.3\]]bzhugs par thos te thos nas rgyal po'i mthu chen po dang /_yo lang chen pos nang gi btsun mo dang /_gzhon nu dang /_blon po dang /_nang gi skye bo dag dang lhan cig tu bcom ldan 'das gang na ba der song ste phyin pa dang /_bcom ldan 'das kyi zhabs la mgo bos 
[\[115b.4\]]phyag 'tshal te phyogs gcig tu 'khod do/_/bcom ldan 'das kyis de'i bsam pa dang /_bag la nyal ba dang /_khams dang /_rang bzhin mkhyen nas 'phags pa'i bden pa bzhi rtogs par 'gyur ba'i chos de lta bu bshad de/_de thos pa dang rgyal po gzugs can 
[\[115b.5\]]snying pos lha stong phrag brgyad bcu dang lhan cig tu 'jig tshogs su lta ba'i ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so/_/des bden pa mthong nas lha stong phrag brgyad bcu dang lhan cig tu bcom ldan 'das la dus gsum du 
[\[115b.6\]]ltar 'dong ngo /_/des dus phyi zhig na dpyid kyi dus la bab pas shing rtsi dag kyang me tog rgyas/_ngang pa dang /_khrung khrung dang /_rma bya dang /_ne tso dang /_ske ga dang /_ko ki la dang /_dzi ba dzi ba ka la sogs pa yang skad 'byin par byed pa'i nags stug po de na nang gi 
[\[115b.7\]]btsun mo dag gis bskor cing 'dug 'dug pa las/_de la nang gi btsun mo dag gis gsol pa/_lha bdag cag gis nyin re re zhing bcom ldan 'das kyi zhal lta zhing mchi bar mi nus na lha nang gi btsun mo dag gi dbus su de bzhin gshegs pa'i dbu skra dang sen mo'i 
[\[116a\]]
[\[116a.1\]]mchod rten zhig brtsig par mdzod cig dang /_de la bdag cag gis rim gro bskyed de me tog dang /_dri dang /_byug pa dang /_spos dang /_gdugs dang /_rgyal mtshan dang /_ba dan dag gis mchod par bgyi'o zhes gsol pa dang /_des bcom 
[\[116a.2\]]ldan 'das la gsol ba btab ste/_bcom ldan 'das kyi dbu skra dang sen mo stsol cig dang /_bdag cag gis de bzhin gshegs pa'i dbu skra dang sen mo'i mchod rten nang gi btsun mo dag gi dbus su brtsig go zhes gsol pa dang /_de nas bcom ldan 'das 
[\[116a.3\]]kyis dbu skra dang sen mo stsal nas des bsti stang dang rim gro cher byas te/_nang gi btsun mo dag dang lhan cig tu de bzhin gshegs pa'i dbu skra dang sen mo'i mchod rten nang gi btsun mo'i dbus su brtsigs nas/_de la nang gi btsun mo dag gis mar me dang /_spos dang /_
[\[116a.4\]]me tog dang /_dri dang /_byug pa dag gis rab tu mchod pa byas so/_/gang gi tshe rgyal po ma skyes dgra la mi dge ba'i bshes gnyan lha sbyin gyis sbad nas pha chos can chos bzhin du rgyal po byed pa 'tsho ba dang yongs su phral nas bdag nyid rgyal por zhugs so/_/
[\[116a.5\]]de'i tshe na bcom ldan 'das kyi bstan pa la chos kyi sbyin pa thams cad gcad par khrims bcas pas sus kyang de bzhin gshegs pa'i dbu skra dang sen mo'i mchod rten la bya ba mi byed do/_/gang gi tshe bco lnga'i skabs 'byed pa'i dus la bab pa de'i tshe na yang dbu skra 
[\[116a.6\]]dang sen mo'i mchod rten la su yang phyag dar dang /_mar me dang /_me tog dag gis mchod pa mi byed do/_/de nas btsun mo dag gis dbu skra dang sen mo'i mchod rten la rnam pa de lta bu mthong nas rgyal po gzugs can snying po dran te de dag mi dga' ste/_mya ngan 
[\[116a.7\]]byed cing kyi hud chos kyi rgyal po dang bral bar gyur nas bdag cag gi bsod nams kyang zad par gyur to zhes zer zhing ngu bar gyur to/_/de'i nang nas btsun mo dpal gyi blo gros ma zhes bya ba zhig gis 'tsho ba la ma bltas par sangs rgyas kyi yon tan rjes su dran nas dbu skra dang 
[\[116b\]]
[\[116b.1\]]sen mo'i mchod rten gyi phyag dar byas te mar me'i phreng ba dag phul lo/_/ji tsam na ma skyes dgra khang steng du byung ste bltas pa dang snang ba chen po byung ba mthong nas ma bi ci zhig ces dris pa dang /_gzhan zhig gis dpal gyi blo gros mas dbu skra dang sen mo'i mchod rten 
[\[116b.2\]]la zhugs mar gyi phreng ba phul lo zhes smras pa dang /_dpal gyi blo gros ma bos nas ci'i phyir rgyal po'i khrims las 'gal bar bya zhes smras pa dang /_btsun mos kho mos rgyal po'i khrims dang 'gal mod kyi/_'on kyang kho mos chos kyi rgyal po gzugs can snying po'i khrims 
[\[116b.3\]]las ma 'gal lo zhes smras pa dang /_de khros te 'khor lo 'phangs nas de 'tsho ba dang phral ba dang /_de bcom ldan 'das la sems mngon par dad bzhin du dus las 'das pa dang /_sum bcu rtsa gsum gyi lha'i gnas bzang por skyes so/_/de'i tshe na lha rnams 
[\[116b.4\]]'dun sar 'dus so/_/de nas lha'i bu mo dpal gyi blo gros ma dpag tshad kho ra khor yug tu snang ba'i 'od kyis lus bskor nas lha'i 'dun sar song ngo /_/de nas brgya byin lha'i dbang pos dpag tshad kho ra khor yug tu rgya cher snang ba'i 'od mthong nas dris pa/_gser 
[\[116b.5\]]gyis lus la su yis bskus/_/pad mo ut+pal bzhin 'dra ba/_/dpal ldan mi mtshungs ci las byung /_/khyod las 'dir ni 'od byung ba/_/ci phyir khyod gdong pad mo kha 'bus 'dra/_/khyod ni gser gyi 'od 'dra ba/_/ci yi 'bras bu lha mo bdag la smros/_/gang 
[\[116b.6\]]gi las la byung ba spyod/_/lha mos smras pa/_'jig rten gsum gyi mgon po ni/_/skye bo rnams kyi mar me ste/_/sangs rgyas mchog gi mtshan mthong bas/_/mun sel de la mar me phul/_/nyon mongs mun pa sel la phul/_/zla ba'i 'od zer 'dra ba'i 'od 
[\[116b.7\]]mthong nas/_/thub pa gsal ba'i dngos po ste/_/ston pa'i 'od mthu mthong bas na/_/gsung ba mchog la phyag byas pas/_/de yi las kyis 'dir skyes te/_/bdag la rab tu gsal zhing mdzes/_/bdag gdong blta na sdug pa ni/_/pad mo zla bzhin rnam 
[\[117a\]]
[\[117a.1\]]par dag_/brgya byin gyis smras pa/_e ma'o zhing 'di yon tan can/_/nyes pa thams cad rnam spangs la/_/mtho ris gang du skye ba yi/_/khyod kyis sa bon der btab bo/_/gser bzhin spungs la dkar ba yi/_/rnam pa mchog la sus mi 
[\[117a.2\]]mchod/_/sangs rgyas pad mo kha 'byes bzhin/_/gang du lhag pas bskyed pa pad mo spyan/_/yan lag mchog rnams 'bar ba ste/_/spyan ni me tog ka ma la dang 'dra/_/chos nyid kyis lha'i bu pho'am lha'i bu mo yang rung ste/_sum bcu rtsa gsum du skyes nas ring 
[\[117a.3\]]po ma lon par gang nas shi 'phos pa dang /_gang du skyes pa dang /_las gang yin pas skyes pa ste/_sems 'di gsum skye bar 'gyur ro/_/lha'i bu mo dpal gyi blo gros mas bdag gang nas shi 'phos zhes bltas na mi las so/_/gang du snyam pa dang /_sum 
[\[117a.4\]]bcu rtsa gsum gyi lha'i khams bzang por skyes par mthong ngo /_/las gang yin zhe na/_bcom ldan 'das la sems rab tu dad pa'o snyam du sems nas/_de nas dpal gyi blo gros mas 'di snyam du bdag gis zhag lon la bcom ldan 'das kyi zhal blta bar mi 
[\[117a.5\]]rigs kyi ci nas bdag gis zhag ma lon par bcom ldan 'das la blta ba'i phyir 'gro'o snyam bsams nas/_de nas lha'i bu mo dpal gyi blo gros mas dri ma med pa'i 'tsher ba'i rna cha ni thogs/_lus do shal dang se mo dos brgyan te/_lha'i me tog ut+pal dang /_
[\[117a.6\]]pad mo dang /_ku mu da dang /_puN+Da rI ka dang /_man dA ra ba la sogs pa'i me tog dag gis pang pa bkang nas 'od ma'i tshal bya ka lan da ka gnas pa rgya chen pos thams cad 'od kyis snang bar byas te/_bcom ldan 'das la me tog gis mngon par gtor nas chos nyan 
[\[117a.7\]]pa'i phyir song ba dang /_bcom ldan 'das kyis de'i bsam pa dang /_bag la nyal ba dang /_khams dang /_rang bzhin mkhyen nas ji ltar 'phags pa'i bden pa bzhi rab tu rtogs par 'gyur ba de lta bu'i chos bshad de thos nas/_lha'i bu mo dpal gyi blo gros mas 
[\[117b\]]
[\[117b.1\]]'jig tshogs su lta ba'i ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so/_/des bden pa mthong nas brjod par bya ba rnam gsum brjod do/_/btsun pa bdag la 'di ltar ni phas kyang ma bgyis/_mas kyang ma bgyis/_
[\[117b.2\]]rgyal pos kyang ma bgyis/_lhas kyang ma bgyis/_sdug pas kyang ma bgyis/_phu nu dang gnyen gyis kyang ma bgyis/_tshe snga ma la ma bgyis/_bram ze dang dge sbyong gis kyang ma bgyis te/_bcom ldan 'das kyis bdag gi mchi ma dang khrag gi rgya mtsho ni bskams/_
[\[117b.3\]]rus pa'i ri las ni bsgral/_ngan song gi sgo ni bkum/_mtho ris dang thar pa'i sgo ni phye ste bdag ni lha dang mi'i gnas su gzhag go zhes gsol to/_/smras pa/_khyod kyi mthus ni rab gsal ba/_/ngan song lam ste nyes mang po/_/mtho ris bsod nams 
[\[117b.4\]]sgo yang phye/_/mya ngan 'das pa'i lam yang bdag gis thob/_/khyod la brten nas nyes pa rnams kyang spangs/_/bdag gis rtag tu rnam dag mig kyang thob/_/'phags pa dga' zhing zhi ba'i lam yang thob/_/sdug bsngal mtsho las pha rol bdag 
[\[117b.5\]]rgal nas/_/'gro ba na yang lha mi rnams kyis mchod/_/skye rga 'chi ba'i nyes pa dang bral ba/_/srid pa stong du'ang rab tu mthong bar dka'/_/de ring thub pa'i zhal mthong 'bras bu thob/_/btud nas se mo do yang rab tu 'phyang /_/zhabs gnyis la yang 
[\[117b.6\]]phyag byas dga' ba skyes/_/rgyal la g.yas kyi phyogs nas bskor byas nas/_/lha yi 'jig rten khams su mngon du song /_/de nas lha'i bu mo dpal gyi blo gros ma tshong pa khe rnyed pa bzhin/_zhing pa lo legs pa bzhin/_dpa' bo g.yul las rgyal ba 
[\[117b.7\]]bzhin/_nad pa nad thams cad las thar ba bzhin/_longs spyod gang dang ldan pas bcom ldan 'das kyi drung du 'ongs pa'i longs spyod de nyid dang bdag gi gnas su song ngo /_/dge slong dag srod dang tho rangs mi nyal zhing thub pa la brtson zhing 'khod pa dang /_
[\[118a\]]
[\[118a.1\]]bcom ldan 'das kyi der 'od rgya cher snang ba mthong ngo /_/mthong nas bcom ldan 'das la zhus pa/_ci bcom ldan 'das bcom ldan 'das la zhal lta ba'i phyir tshangs pa 'khor gyi bdag po'am/_brgya byin lha'i dbang po'am/_'jig rten skyong ba 
[\[118a.2\]]bzhi'am/_gang zhig gis bcom ldan 'das kyi zhal ltar mchis zhes gsol pa dang /_bcom ldan 'das kyis bka' stsal pa/_dge slong dag tshangs pa 'khor gyi bdag po yang ma yin/_brgya byin lha'i dbang po yang ma yin/_'jig rten skyong ba bzhi la 
[\[118a.3\]]sogs pa lhags pa'ang ma yin mod kyi rgyal po gzugs can snying po'i chung ma dpal gyi blo gros ma zhes bya ba zhig gis bdag gi 'tsho ba la ma bltas te/_de bzhin gshegs pa'i dbu skra dang sen mo'i mchod rten la mar me'i phreng ba phul ba dang /_de nas rgyal 
[\[118a.4\]]po ma skyes dgras 'khor lo 'phangs te 'tsho ba dang phral lo/_/de nga la sems mngon par dad bzhin du dus 'das nas sum bcu rtsa gsum du gnas bzang po'i lhar skyes so/_/de nub mo nga'i drung du 'ongs te de la ngas chos bshad nas des bden pa mthong ste 
[\[118a.5\]]bdag gi gnas su song ngo /_/de lta bas na dge slong dag bsod nams la 'jigs par ma byed cig_/de ci'i phyir zhe na/_de ni bde ba'i tshig [{]bla dgas [,]bla dwags [}]so/_/mos pa dang /_sdug pa dang /_shin tu sdug pa dang /_yid du 'ong bar gyur pa ni 'di lta ste/_
[\[118a.6\]]bsod nams so/_/dge slong dag khyed cag gis bsod nams ma yin pa la 'jigs par gyis shig_/de ci'i phyir zhe na/_de ni sdug bsngal gyi tshig [{]bla dgas [,]bla dwags [}]so/_/ma mos pa dang /_mi sdug pa dang /_shin tu mi sdug pa dang /_yid du mi 'ong ba ni 'di 
[\[118a.7\]]lta ste/_bsod nams ma yin pa'o/_/dge slong dag ngas yun ring po nas kyang mngon par mthong ste/_yun ring po nas bsod nams byas pa/_rnam par smin pa la mos pa dang /_sdug pa dang /_shin tu sdug pa dang /_yid du 'ong ba dag myong bar 'gyur 
[\[118b\]]
[\[118b.1\]]ro/_/dge slong dag ngas lo bdun gyi bar du byams pa'i sems bsgoms pas bskal pa 'jig pa dang rtas pa bdun gyi bar du 'jig rten 'dir ma 'ongs so/_/'jig rten 'jig pa'i tshe kun snang ba'i lha'i ris su skyes so/_/rtas pa'i tshe tshangs pa'i gzhal 
[\[118b.2\]]med khang stong par skyes nas der yang ngas tshangs pa dang tshangs chen gyi bdag por gyur nas ngas zil gyis gnon gyi gzhan gyis ma yin no/_/sems can brgya phrag bcu la dbang sgyur te/_sems can gyi nang na mchog tu bsngags so/_/stong phrag sum bcu rtsa 
[\[118b.3\]]drug gi bar du brgya byin lha'i dbang por gyur to/_/brgya phrag grangs med pa'i bar du 'khor los sgyur ba'i rgyal por gyur te/_mtha' bzhi btul nas rin po che bdun dang ldan no/_/rin po che sna bdun ni rnam pa 'di lta bu yin te/_'di lta ste/_'khor lo rin po che 
[\[118b.4\]]dang /_bal glang rin po che dang /_rta rin po che dang /_nor bu rin po che dang /_chung ma rin po che dang /_khyim bdag rin po che dang /_dmag mi rin po che dang bdun no/_/nga la bu yang stong tshang nas de dag kyang dpa' ba dang /_nus pa dang /_gzugs su ldan pa/_pha 
[\[118b.5\]]rol gyi sde tshar gcod pa ste/_de yang ngas 'di ltar rgya mtsho'i mtha' tshun chad sa chen po 'di chos kyis btul gyi/_dbyug pa dang mtshon gyis gnon cing mi bde ba med par gnas so/_/de'i tshe yang nga 'di snyam du las gang gi 'bras bu rnam par smin pas bdag 'dir 
[\[118b.6\]]mthu che rdzu 'phrul che bar gyur snyam bsams nas/_yang 'di snyam du las 'di'i 'bras bu gsum dang las 'di'i 'bras bu rnam par smin pa gsum gyis bdag 'di ltar mthu che rdzu 'phrul che bar gyur te/_gsum gang zhe na/_'di lta ste/_sbyin pa dang /_gdul ba 
[\[118b.7\]]dang /_dul ba'o snyam du bsams nas/_bcom ldan 'das kyis de skad gsungs nas yang ston pas 'di skad gsungs so/_/dge zhing bde bar 'dod pa yi/_/bsod nams rnam par smin la ltos/_/lo bdun bar du dge slong dag_/byams par byed pa'i sems 
[\[119a\]]
[\[119a.1\]]bsgoms pas/_/bskal pa 'jig cing rtas 'gyur ba/_/bdun du 'jig rten 'dir ma 'ongs/_/'jig pa'i tshe na bdag nyid ni/_/'jig rten kun snang dang bar gnas/_/rtas nas tshangs pa'i 'jig rten na/_/tshangs chen dbang sgyur gnas su 
[\[119a.2\]]yang /_/lan bdun gyi ni bar du gnas/_/sum bcu rtsa drug bar du ni/_/lha yi rgyal po byas par gyur/_/brgya phrag grangs med par du yang /_/rgyal po rab tu 'jigs grags byas/_/rgyal rigs rgyal thabs spyi bor blugs/_/'dzam bu gnas kyi 
[\[119a.3\]]dbang por gyur/_/dbyug dang mtshon gyis ma yin par/_/'jig rten 'di yang thul bar byas/_/chos nyid kyis ni rkyen med par/_/yang dag rjes su slob par gyur/_/chos kyi 'khor lo rab bskor nas/_/sa yi dkyil 'khor 'di dag tu/_/phyug cing 
[\[119a.4\]]longs spyod che ba der/_/de 'dra'i rigs su nga yang skyes/_/nor rdzas thams cad phun sum tshogs/_/rin chen sna bdun de bzhin te/_/nor dang yo byad mang por ldan/_/rgyal po grags shing 'jigs par gyur/_/mthu chen de yi rgyu yis ni/_/gang du skyes 
[\[119a.5\]]pa'i mchog tu gyur/_/sangs rgyas 'jig rten phan pa can/_/de yis 'di ltar bshad pa'o/_/ngo mtshar che ba 'di shes pa/_/de yang rdzu 'phrul chung ma yin/_/mkhas pa gang gis dad mi 'gyur/_/de ste rigs ni dma' gyur kyang /_/de la phan par 'dod pa dang /_/mthu 
[\[119a.6\]]rnams chen por mngon 'dod pa/_/dam pa'i chos la bla mar byos/_/sangs rgyas bstan la dran par gyis/_/bcom ldan 'das kyis de skad gsungs pa dang /_dge slong dag yid mgu ste bcom ldan 'das kyis gsungs pa la mngon par dga'o/_/gleng gzhi'i nang nas 
[\[119a.7\]]sgo gsum pa'i mdo'i tshigs su bcad pa bdun pa'o//_//mdor na/_khyim rmang rta babs bcas pa dang /_/bag ma stegs bu bcas pa ste/_/ka ba mtshal gyis byugs pa dang /_/rtsig pa rgya skyegs ri mo bri/_/sangs rgyas bcom ldan 'das mnyan du yod pa'i dze ta'i 
[\[119b\]]
[\[119b.1\]]tshal mgon med zas sbyin gyi kun dga' ra ba na bzhugs so/_/khyim bdag mgon med zas sbyin pa bcom ldan 'das gang na ba der song nas/_bcom ldan 'das kyi zhabs la mgo bos phyag 'tshal te/_bcom ldan 'das la 'di skad du de ste bcom ldan 'das kyis 
[\[119b.2\]]rjes su gnang na bdag gis bcom ldan 'das kyi dbu skra dang sen mo'i mchod rten la mtha' ma dri gtsang khang gis bskor la rta babs kyang gzugs par bgyi'o zhes gsol pa dang /_bcom ldan 'das kyis bka' stsal pa/_de lta bas na khyim bdag rjes su gnang 
[\[119b.3\]]gis byos shig_/yang bcom ldan 'das de ste rjes su gnang na bdag gis bcom ldan 'das kyi dbu skra dang sen mo'i mchod rten la ba gam bgyi'o zhes gsol pa dang /_bcom ldan 'das kyis bka' stsal pa/_khyim bdag de lta bas na ngas rjes su gnang 
[\[119b.4\]]gis byos shig_/de nas yang bcom ldan 'das kyis de ste rjes su gnang ba na bdag gis ba gam gyis bskor ba bgyi'o zhes gsol pa dang /_bcom ldan 'das kyis bka' stsal pa/_de lta bas na khyim bdag ngas rjes su gnang gis byos shig_/yang bcom 
[\[119b.5\]]ldan 'das kyis de ste rjes su gnang na bdag gis ka ba dag mtshal gyis byug go zhes gsol pa dang /_bcom ldan 'das kyis bka' stsal pa/_khyim bdag de lta bas na rjes su gnang gis byos shig_/yang bcom ldan 'das kyis de ste rjes su gnang na bdag 
[\[119b.6\]]gis rtsig ngos rgya skyegs kyis bri bar bgyi'o zhes gsol pa dang /_bcom ldan 'das kyis bka' stsal pa/_khyim bdag de lta bas na rjes su gnang gis bris shig_/gleng gzhi'i nang nas sgo gsum pa'i mdo'i tshigs su bcad pa brgyad pa'o//_//mdor na/_ba 
[\[119b.7\]]lang so dang tha gu dang /_/phreng ba rin chen phreng ba can/_/g.yog ma dang ni snying po dang /_/snying po yi ni sgo yang ngo /_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/bcom ldan 'das kyis dbu skra dang 
[\[120a\]]
[\[120a.1\]]sen mo'i mchod rten la mchod pa dang /_bkur sti byos shig ces gsungs na/_dge slong dag gis mchod rten la mchod pa byed pa na phur bu btab nas me tog gi phreng ba btags pa dang /_bram ze dang khyim bdag dad pa dag gis mthong nas ci'i phyir 'di ltar 
[\[120a.2\]]dge slong dag gis ston pa'i mchod rten phur bu med pa la phur bu btab ces phyas 'dogs so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_bram ze dang khyim bdag 'phya ba ni yus te/_de lta bas 
[\[120a.3\]]na mchod rten la phur bus ma btab par ba lang gi so lta bu chung ngus thob shig_/bcom ldan 'das kyis ba lang gi so lta bu chung ngus thob shig ces bka' stsal pa dang /_dge slong dag gis mchod rten la khung bu brkos te ba lang gi so lta bu 'dzugs pa la zhugs pa 
[\[120a.4\]]dang /_bcom ldan 'das kyis mchod rten la khung bu brkos te ba lang gi so lta bu ma gzugs par mchod rten rtsig pa'i tshe na tshugs shig ces bka' stsal to/_/dge slong dag mchod pa byed pa na mchod rten la 'dzegs nas me tog gi phreng ba rnams mgur chu'i bre la 
[\[120a.5\]]'dogs pa dang /_bram ze dang khyim bdag dag gis mthong nas ci'i phyir 'di ltar dge slong dag gis 'di ltar ston pa'i mchod rten la rdog pas rdzi zhing 'dong zhing 'dong zhes 'phyas 'dogs so/_/de ltar gyur pa dge slong dag gis bcom ldan 'das la gsol pa dang /_bcom 
[\[120a.6\]]ldan 'das kyis bka' stsal pa/_bram ze dang khyim bdag rnams 'phya ba ni yus te/_de lta bas na dge slong dag gis ston pa'i mchod rten la rdog pas rdzi zhing ma 'dong shig_/de ste mchod pa'i phyir na ni khyim pas 'dzegs shig_/de med na dge tshul pas rkang pa gnyis 
[\[120a.7\]]khrus la dris byug gam gos kyis dkris te 'dzegs shig_/de dag kyang med na dge slong gis ston par 'du shes zhog la dus la bab par soms te de ltar de bzhin du 'dzegs la dri'i ri mo byos shig_/mchod rten che ste 'dzeg mi nus pa dang /_bcom ldan 'das kyis bka' 
[\[120b\]]
[\[120b.1\]]stsal pa/_thag pas thogs te 'dzegs shig_/dbu skra dang sen mo'i mchod rten la me tog gi phreng ba dbul ba phul ba dang /_de dag rnyis te mi mdzes par gyur nas/_khyim bdag skyabs med zas sbyin gyis bcom ldan 'das kyi dbu skra dang sen mo'i mchod rten la me 
[\[120b.2\]]tog gi phreng ba phul ba dang de dag rnyis te mi mdzes nas/_de ste bcom ldan 'das kyis gnang na ni bcom ldan 'das kyi dbu skra dang sen mo'i mchod rten la rin po che'i phreng ba dbul lo zhes gsol pa dang /_bcom ldan 'das kyis bka' stsal pa/_de lta bas na khyim bdag gnang 
[\[120b.3\]]gis phul cig_/dbu skra dang sen mo'i mchod rten la bya rog la sogs pa bya rnams 'khod de de dag gi rtug pas mchod rten ma rung bar gyur pa dang /_khyim bdag mgon med zas sbyin gyis bcom ldan 'das la dbu skra dang sen mo'i mchod rten la bya rog la sogs pa bya rnams 
[\[120b.4\]]mchis shing rtug pas mchod rten ma rung bar bgyis na/_de ste bcom ldan 'das kyis gnang na/_bcom ldan 'das kyi dbu skra dang sen mo'i mchod rten la g.yog pa'i snying pos g.yog go zhes gsol pa dang /_bcom ldan 'das kyis khyim bdag de lta bas na gnang 
[\[120b.5\]]gis g.yog pa'i snying pos g.yogs shig ces bka' stsal pa dang /_des g.yog pa'i snying pos g.yogs so/_/g.yogs pa de dbyar 'drul zhing mun pas mi snang bar gyur pa dang /_khyim bdag mgon med zas sbyin gyis bcom ldan 'das la bdag gis dbu 
[\[120b.6\]]skra dang sen mo'i mchod rten la g.yog pa'i snying pos g.yogs pa de da ltar dbyar gyi chab kyis rul te mun par gyur nas mi mngon na de ste bcom ldan 'das kyis gnang na bdag gis chab sgo gdod do zhes gsol pa dang /_bcom ldan 'das kyis bka' stsal pa/_de lta bas 
[\[120b.7\]]na khyim bdag gnang gis sgo thod cig_/gleng gzhi'i nang nas sgo gsum pa'i mdo'i tshigs su bcad pa dgu pa'o//_//mdor na/_khar ba la sogs mchod rten bya/_/gser dang dngul la sogs pa dang /_/rgyal mtshan gyis su 'di la bskor/_/'bru mar la sogs chag 
[\[121a\]]
[\[121a.1\]]chag gdab/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/khyim bdag mgon med zas sbyin bcom ldan 'das gang na ba der song ste phyin pa dang /_bcom ldan 'das kyi zhabs 
[\[121a.2\]]la mgo bos phyag 'tshal te bcom ldan 'das la 'di skad ces bcom ldan 'das kyis de ste gnang na bdag gis bcom ldan 'das kyi khar ba'i mchod rten bgyi'o zhes gsol pa dang /_bcom ldan 'das kyis bka' stsal pa/_khyim bdag de lta bas na gnang gis byos 
[\[121a.3\]]shig_/yang bcom ldan 'das kyis de ste gnang na gser gyi mchod rten bgyi'o zhes gsol pa dang /_bcom ldan 'das kyis bka' stsal pa/_khyim bdag de lta bas na gnang gis byos shig_/de bzhin du dngul las byas pa dang /_bai DUr+ya las byas pa dang /_shel 
[\[121a.4\]]las byas pa rgya cher byos shig_/de ste yang bcom ldan 'das kyis gnang na bdag gis bcom ldan 'das kyi dbu skra dang sen mo'i mchod rten la rgyal mtshan 'bul lo zhes gsol pa dang /_bcom ldan 'das kyis bka' stsal pa/_khyim bdag de lta bas na gnang gis 
[\[121a.5\]]phul cig_/bcom ldan 'das kyis rgyal mtshan phul cig ces gsungs pa dang /_des ci 'dra ba zhig dbul ba mi shes nas/_bcom ldan 'das kyis bka' stsal pa/_rgyal mtshan bzhi ste/_seng ge'i rgyal mtshan dang /_chu srin gyi rgyal mtshan dang /_klu'i rgyal mtshan dang /_
[\[121a.6\]]khyu mchog gi rgyal mtshan no/_/de ste yang bcom ldan 'das kyis gnang na bdag gis bcom ldan 'das kyi dbu skra dang sen mo'i mchod rten la 'bru mar gyis chag chag gdab bo zhes gsol pa dang /_bcom ldan 'das kyis bka' stsal pa/_de lta bas na khyim bdag gnang 
[\[121a.7\]]gis chag chag thob shig_/yang gsol pa/_de ste bcom ldan 'das kyis gnang na bdag gis bcom ldan 'das kyi dbu skra dang sen mo'i mchod rten la ldong ros kyis byug go zhes gsol pa dang /_bcom ldan 'das kyis bka' stsal pa/_de lta bas na khyim bdag gnang gis 
[\[121b\]]
[\[121b.1\]]yugs shig_/ji ltar ldong ros kyis byug pa de bzhin du tsan dan gyis byug pa yang rgya cher byos shig_/gleng gzhi'i nang nas sgo gsum pa'i mdo'i tshigs su bcad pa bcu pa ste/_gleng gzhi'i nang nas sgo gsum pa rdzogs [{]s+ho[,]so[}]//_//mdor bsdus par na/_sgo leb 
[\[121b.2\]]dang yang de ltar dbyar/_/drug sde dag dang btso blag mkhan/_/gzhong pa gtan pa de bzhin te/_/kun tu rgyu dang skyin po dang /_/chag chag btab pa rung ba dang /_/de bzhin mdo rnams bsdus par brjod//_//mdor na/_sgo leb dang ni pus 'khyud dang /_/dra ba dang 
[\[121b.3\]]yang gzugs 'khor dang /_/zhing dang 'bras dang skye ba dang /_/nor las skyes dang gos rnams so/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe 
[\[121b.4\]]dang ldan pa u pA lis zhus pa/_btsun pa bcom ldan 'das kyis sgo leb la lag gzungs byos shig ces gsungs na ci 'dra ba las bgyi/_u pA li rin po che ma gtogs pa'o/_/yang gsol pa/_btsun pa bcom ldan 'das kyis dge slong gis bus 'khyud chongs 
[\[121b.5\]]shig ces gsungs na/_ji ltar bcang bar bgyi/_u pA li skud pa sna bdun te/_bal gyi dang /_ldum bu sha na ka'i dang /_ras kyi skud pa dang /_zar ma'i dang /_rtswa du gu la'i dang /_ko tam ba ka'i dang /_srin bal rnams so/_/yang gsol pa/_btsun pa bcom 
[\[121b.6\]]ldan 'das kyis dra ba byos shig ces gsungs na ji lta bu las bgyi/_u pA li rnam pa bzhi ste/_rtswa mun dza'i dang /_bal ba dza dang /_zar ma'i dang /_ras kyi skud pa las so/_/yang gsol ba/_btsun pa bcom ldan 'das kyis dra ba'i gzugs 'khor byos shig 
[\[121b.7\]]ces gsungs na/_ji lta bu las bgyi/_u pA li rin po che ma gtogs pa'o/_/gleng gzhi ni mnyan du yod pa na ste/_mnyan du yod pa na khyim bdag gzhan zhig dad cing des la dge bar sems pa zhig 'dug ste/_de na gcer bu pa'i dge bsnyen pa'i 
[\[122a\]]
[\[122a.1\]]bu mo chung mar blangs te des de la bzang mo sangs rgyas ni ston pa/_chos ni rgyal mtshan/_dge slong ni yon gnas te/_de dag la bya ba byos shig ces bsgo ba dang /_de g.yos kun tu spyod de g.yo med pa ltar jo bo'i sras legs kyis de bzhin du bgyi'o zhes smras pa dang /_
[\[122a.2\]]khyim bdag de'i khyim du nyin gcig bzhin dge 'dun gyis bskos pa'i dge slong rnams bshos gsol lo/_/de nas dus phyi zhig na khyim bdag de ri brags kyi grong gzhan zhig tu don cung zad cig yod par gyur te/_des chung ma de la bsgo ba/_bzang mo kho bo yul 'di zhes bya ba'i ri drung gi grong 
[\[122a.3\]]du don cung zad cig yod par gyur te der 'gros/_khyod kyis de bzhin du sbyin gnas rnams la bshos gsol cig ces byas pa dang /_de g.yos kun tu spyod de/_g.yo med pa ltar jo bo'i sras legs kyis bshos gsol lo zhes smras so/_/de song nas bdag gis chung ma la bsgo zin na 
[\[122a.4\]]dge slong la yang bsgo'o snyam du sems te de gtsug lag khang du song nas/_dge skos kyi rkang pa la phyag 'tshal te smras pa/_'phags pa bdag yul 'di zhes bya ba'i ri brags kyi grong der don cung zad cig mchis par gyur te bdag der mchis khyod kyis de bzhin du dge 'dun gyis bskos pa'i 
[\[122a.5\]]dge slong gtang bar gsol/_des khyim bdag de bzhin du legs kyis gtang ngo zhes smras so/_/de nas khyim bdag des ston pa dang /_chos dang /_dge 'dun la phyag byas te ri brags kyi grong der song ngo /_/dge 'dun gyis bskos pa'i dge slong dag phan tshun tshe dang ldan pa khyim 
[\[122a.6\]]bdag de'i chung ma ma dad pas gdugs tshod las snga zad du 'dong ngo zhes gtam byas na de dag gdugs tshod las sngar dong ba dang /_khyim bdag de'i chung mas mthong nas 'phags pa khyed ha cang sngar byon te ci de dag gi sug las gzhan ma mchis sam zhes nyes pa ngor brjod pa dang /_
[\[122a.7\]]de dag spa gong nas cang mi zer bar gdugs tshod bab kyi bar du 'khod nas zan zos te dong ngo /_/des phyi de nyin mo zas dag snga zad du sbyar te stan bting nas bya ra byed cing 'dug go/_/dge slong dag gdugs tshod bab khar dong ba dang /_des mthong nas dpyas pa dang /_dge slong dag 
[\[122b\]]
[\[122b.1\]]gcig la gcig tshe dang ldan pa gnyis kar yang 'phyas/_ji lta bu yang rung zos la dong nas tshangs pa mtshungs par spyod pa la bsgo ste phyin chad 'dir ni dge slong dag kyang mi 'dong bar bya'o zhes smras nas zan zos te gtsug lag khang du dong ngo /_/dge slong de dag gis ji lta bur gyur pa 
[\[122b.2\]]bzlas pa dang /_dge slong dag phyis der mi 'dong bar gyur to/_/ji tsam na khyim bdag de slar 'ongs nas bzang mo yon gnas dag bsgo ba bzhin du bshos gsol tam zhes dris pa dang /_des jo bo'i sras nyi ma gnyis shig_/gshegs te bshos gsol nas ma gshegs 
[\[122b.3\]]par gyur to zhes smras pa dang /_de skad thos nas gtsug lag khang du song ste/_'phags pa ci'i slad du dge 'dun gyis bskos pa'i dge slong rnams ma btang zhes smras pa dang /_de dag gis ji ltar gyur pa thams cad bzlas so/_/des 'phags pa de ltar na bdag gi zhing las skye ba'i 
[\[122b.4\]]'bras de 'phags pa rnams la dbul gyis khyed 'dir gsol cig ces smras pa dang /_des khyim bdag mi 'tshal lo/_/de ci'i phyir zhe na/_ma btsos pa'i 'bru len par bcom ldan 'das kyis ma gnang ngo zhes smras pa dang /_de cang mi zer bar 'dug go/_/de ltar gyur pa dge slong 
[\[122b.5\]]dag gis bcom ldan 'das la gsol pa dang /_bcom ldan 'das kyis bka' stsal pa/_de lta bas na gnang gis dge 'dun gyi phyir 'bras long la the tshom du ma byed cig_/gleng gzhi ni mnyan du yod pa na ste/_mnyan du yod pa na khyim bdag gzhan zhig gis gang zag gzhan 
[\[122b.6\]]zhig gi phyir gnas khang zhig brtsigs te bzhag nas de'i nang du mal stan dag kyang mang du phul te bzhag pa dang /_dge slong dag gis mdzod chen po'i nang du gcig tu bsdus te bzhag go/_/dge slong des khyim bdag de la smras pa dang /_des 'phyas 'dogs so/_/de ltar gyur 
[\[122b.7\]]pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag khyim bdag de 'phya ba ni yus te/_de bas na mal stan ji ltar bsngos pa bzhin du spyad par bya ste/_der gang dag gnas pa de nyid dbang ngo /_/de nas yang khyim 
[\[123a\]]
[\[123a.1\]]bdag des gnas khang der gos kyi rnyed pa mang zhig phul ba dang /_de la mal stan 'ged pas dge 'dun gyi rnyed pa'i nang du brubs pa dang /_dge slong des khyim bdag de la smras so/_/de yang 'phyas 'dogs so/_/de ltar gyur pa dge slong dag gis bcom ldan 'das 
[\[123a.2\]]la gsol pa dang /_bcom ldan 'das kyis bka' stsal pa/_dge slong dag khyim bdag de 'phya ba ni yus te/_yon bdag gi dbang du byas long la dge slong dag khyim gyi rnyed pa de ni der gang gnas pa de dag nyid dbang ngo /_/de dag gis dge slong de la 'thob pa gzhan dag ma byin pa dang /_
[\[123a.3\]]bcom ldan 'das kyis bka' stsal pa/_der yang dge 'dun gyir gtogs pa'i rnyed pa de dag las kyang byin cig_/des kyang de la longs spyod du gyis la the tshom du ma byed cig_/gleng gzhi'i nang nas sgo bzhi pa'i mdo'i tshigs su bcad pa dang po'o//_//'dul ba gzhung dam 
[\[123a.4\]]pa/_bam po sum bcu rtsa drug pa/_mdor na/_gang zhig gang du gnas pa dang /_/dge slong des kyang de rung ba/_/las kyang sar pa'i yo byad dag_/zas dang mar me rung ba'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na 
[\[123a.5\]]bzhugs so/_/mnyan du yod pa na khyim bdag gzhan zhig gis gtsug lag khang du gnas khang dag brtsigs nas der mal stan kyang phul/_rnyed pa dag kyang bcas pa dang /_dge slong dag mal stan de dag kyang dge 'dun gyi nang du brubs te rnyed pa yang spyir bgos so/_/de ltar gyur 
[\[123a.6\]]pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dngos po nges par 'gyur ba la ma bskyod cig_/de na nges par gnas pa gang yin pa de dag gis spyad par bya ste/_rnyed pa yang bdag gir byos shig_/dge slong dag gis de 
[\[123a.7\]]la rnyed pa gzhan ma byin pa dang /_bcom ldan 'das kyis bka' stsal pa/_gnyi ga yang byin la ci bder spyod par bya ste/_'on kyang dge slong rnams la ji ltar rgan rims su bsko bar bya'o/_/gleng gzhi ni mnyan du yod pa na ste/_mnyan du yod pa na khyim bdag gzhan zhig 
[\[123b\]]
[\[123b.1\]]'dug pa de'i drung du bsod snyoms pa gzhan zhig der song nas skyabs su 'gro ba dang /_bslab pa'i gnas la bzhag go/_/dus phyi zhig na yang nor las bsod nams su bya ba'i dngos po bdun po'i yon tan brjod pa dang /_khyim bdag de rab tu dad par gyur nas/_'phags pa bdag 
[\[123b.2\]]gis kyang nor las byas pa'i bsod nams kyi dngos po cung zad cig bgyi'o zhes smras pa dang /_bsod snyoms pa des/_khyim bdag de bzhin du byos shig ces smras pa dang /_'phags pa ci zhig bgyi/_dge 'dun gyi gtsug lag khang byos shig_/'phags pa bdag la kAr ShA pa 
[\[123b.3\]]Na ni mchis na/_bsod nams bya ba'i grogs dag ma mchis so/_/khyim bdag kAr ShA pa Na khyer te shog shig_/ngas khyod kyi bsod nams kyi grogs bya'o zhes smras pa dang /_des kAr ShA pa Na rnams byin nas las sar pa byed pa yang bskos so/_/des kAr ShA pa Na rnams 
[\[123b.4\]]gnas khang gi nang du bcug ste bzhag nas las cung zad tsam yang ma brtsams so/_/khyim bdag des 'di snyam du bdag gi gtsug lag khang ci tsam zhig byas pa ltar 'gro'o zhes bsams nas de der 'ongs na/_cung zad tsam yang ma byas par mthong ngo /_/des bsod snyoms pa la 
[\[123b.5\]]'phags pa ci'i phyir las dag ma brtsams zhes dris pa dang /_las sar pa byed pas 'dir yo byad dag dgos so zhes smras pa dang /_khyim bdag gis bdag gis kAr ShA pa Na phul ba de la las sar pa bya ba'i yo byad dag ci'i phyir mi sbyar/_des smras pa/_khyim bdag ngas phyogs 
[\[123b.6\]]bzhi'i dge 'dun gyi rdzas ma rung bar ji ltar bya zhes smras pa dang /_'phags pa de la nongs pa ma mchis kyis gyis shig_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de ste khyim bdag gis bsgo na las 
[\[123b.7\]]sar pa'i yo byad de dag las sbyor cig_/de la the tshom du ma byed cig_/des de las sar pa'i yo byad sbyar te/_bsod snyoms pa des las sar pa yang byas nas bsod snyoms slong du song ba dang /_khyim bdag des mthong nas 'phags pa khyod ni bsod snyoms spyod na bdag gi gtsug 
[\[124a\]]
[\[124a.1\]]lag khang gi las sar pa su bgyid ces smras pa dang /_khyim bdag sems can thams cad ni zas la gnas na cing ltogs bzhin du khyod kyi gtsug lag khang gi las sar pa byed dam/_los kyang bsod snyoms la 'jug mod ces smras pa dang /_des 'phags 
[\[124a.2\]]pa de lta na las sar pa'i rgyu de las bshos su mdzod ces smras pa dang /_des ci'i phyir na ngas phyogs bzhi'i dge 'dun gyir bsngos pa bza' zhes smras pa dang /_des 'phags pa de la gnod pa med kyis zo shig ces smras nas/_de ltar gyur pa dge slong rnams kyis bcom ldan 'das 
[\[124a.3\]]la gsol pa dang /_bcom ldan 'das kyis bka' stsal pa/_de ste khyim bdag gis bsgo na de nyid la zan du zo shig_/de la the tshom du ma byed par bza' bar gyis shig_/de nas bsod snyoms pa de zas mi bzang ba zos pas gram par gyur pa dang /_bcom ldan 'das kyis 
[\[124a.4\]]zas ngan pa ma za shig ces gsungs pa dang /_zas bzang du za bar gyur nas/_bcom ldan 'das kyis bka' stsal pa/_zas bzang por yang ma za bar ji ltar gtsug lag khang gzhan gyi bza' ba'i thang de bzhin du zo shig_/snum bag ma rnyed nas/_bcom ldan 'das kyis bka' 
[\[124a.5\]]stsal pa/_ji ltar gtsug lag khang gzhan na snum bag rnyed pa de ltar bya ste/_de la the tshom du ma byed cig_/bsod snyoms pa des las sar pa'i yo byad dag blta ba'i phyir 'bru mar bsod snyoms su blangs pa dang /_bcom ldan 'das kyis bka' stsal pa/_las sar pa'i rgyu 
[\[124a.6\]]las 'bru mar nyos shig_/yo byad gzhan rnams ji dgos pa yang de las sbyar bar bya ste/_de la the tshom ma byed cig_/gleng gzhi'i nang nas sgo bzhi pa'i mdo'i tshigs su bcad pa gnyis pa'o//_//mdor na/_dge 'dun rnams kyi mal stan ni/_/bla gab med par mi bgo 
[\[124a.7\]]dang /_/tshon dang lhung bzed las byed mi bgo ste/_/srod 'das mtshan mo mal stan bgo mi bya/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/drug sde dag gis dge 'dun gyi mal stan bgos nas tshon 
[\[124b\]]
[\[124b.1\]]gyi las byed gos 'khru 'tshed/_lhung bzed kyi las byed pas gos rnams mes tshig_/dri ma can du yang gyur cing /_tshon gyis kyang ma rung bar gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge 
[\[124b.2\]]'dun gyi gos gyon la tshon gyi las ma byed cig_/lhung bzed kyi las dang /_gzhan yang shing gsheg pa'i las dag ma byed cig_/byas na 'das pa dang bcas par 'gyur ro/_/gleng gzhi ni mnyan du yod pa na ste/_yang drug sde dag gis dge 'dun gyi gos rnams gyon nas 
[\[124b.3\]]bla gab med par tshon rtsi'i las byed cing char bab bzhin du 'dug nas gos ma rung bar gyur te/_de ltar gyur pa dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge 'dun gyi gos rnams gyon la bla gab med par char bab bzhin du ma 
[\[124b.4\]]'dug shig_/'dug na 'das pa dang bcas par 'gyur ro/_/gleng gzhi ni mnyan du yod pa na ste/_drug sde dag gzhongs spyad pa spyod pa las ri brags kyi grong gzhan zhig tu mtshan mo srod 'das te phyin pa dang /_ri brags kyi grong de na gtsug lag khang zhig yod pa der 'ongs nas dge 
[\[124b.5\]]slong dag gis so sor bshes pa'i gnas su ngal bso ba la zhugs so/_/de dag gis smras pa/_tshe dang ldan pa dag ngal bso ba ni phyis byas/_mal stan bged pa bos la rgan rims bzhin du mal stan dang /_gnas khang bgos shig_/de dag gis tshe dang ldan pa dge slong kha cig 
[\[124b.6\]]nyal nas srod kyang 'khor na gnod par byas te ci rung gis/_gang du bshes pa'i gnas su nyol cig dang /_sang nam langs nas gnas khang dang mal stan bgo bar bya'o zhes smras pa dang /_de dag gis tshe dang ldan pa dag ston pa bzhugs bzhin du khyed kyis bstan pa dag zhig 
[\[124b.7\]]par bya'am/_gnas khang dang mal stan dag nged cag dang rgan rims su bgos shig ces smras pa dang /_mal stan 'ged pas gnas khang dang mal stan dag 'ged pa la zhugs nas gsar bu rnams la ma bgos par nam nangs nas drug sde dag cung zad cig nyal nas/_nang par 
[\[125a\]]
[\[125a.1\]]sngar langs te mal stan dag slar phul nas dong ba dang /_dge slong dag gis ci'i phyir na mal stan dag slar phul/_de dag gis tshe dang ldan pa dag nged cag mchod rten la phyag 'tshal du 'ongs te da ni slar 'dong ngo zhes smras pa dang /_de dag gis tshe dang ldan pa dag 
[\[125a.2\]]de ltar na khyed cag gis mtshan rangs dge slong dag gtses te ci bya zhes smras pa dang /_de dag gis tshe dang ldan pa dag bstan pa brtan par bya ba'i phyir byas kyi/_nged la nyes pa ci yod ces smras pa dang /_dge slong dag gis dpyas btags so/_/de ltar gyur pa de dge slong dag gis bcom 
[\[125a.3\]]ldan 'das la gsol pa dang /_bcom ldan 'das kyis bka' stsal pa/_de lta bas na mtshan mo srod 'khor phan chad stan dag ma bgo shig_/de ste glo bur du nub mo 'ongs na gang mdza' ba'i gnas su 'dug la/_de ste nam langs nas kyang 'dug par gyur na gnas khang yang 
[\[125a.4\]]bgos shig_/mal stan yang byin cig_/gleng gzhi ni mnyan du yod pa na ste/_drug sde dag gzhongs spyad pa spyod cing dong nas ri brags kyi grong gzhan zhig tu phyin nas ri brags kyi grong de na gtsug lag khang zhig yod pa der phyin nas dge slong dag gis gang mdza' ba'i gnas su 
[\[125a.5\]]bzhag ste/_de nas mal stan bgo bar byed pa na rgan rims kyi khri'u'i steng du de dag nan gyis 'dug nas de dag la rgan rims kyis kyang bslang bar ma nus so/_/gang gi tshe mal stan dag bgos pa dang /_de'i tshe rgan rims kyi khri'u de dag lhan cig spyod pa dang /_nye gnas rnams la 
[\[125a.6\]]byin nas mal stan ma thob pa rnams 'phya bar gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag dge slong gsar bu rnams 'phya ba yus te/_de bas na rgan rims kyi khri'u dag dang /_chung ngu 
[\[125a.7\]]na stan dag kyang rgan rims su bgos shig_/gleng gzhi'i nang nas sgo bzhi pa'i mdo'i tshigs su bcad pa gsum pa'o//_//mdor na/_snam phyi sa dang bkru ba'i sa/_/gci ba'i sa dang rkang pa bkrus/_/phyi ba snod dang gzar bu dang /_/rnam pa sna tshogs de bzhin no/_/sangs rgyas 
[\[125b\]]
[\[125b.1\]]bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/drug sde dag snam phyi sa'i sgo na 'chag cing gtam zer zhing 'dug nas/_dge slong dag la gnod par byed de/_tshe dang ldan pa dag skad cig sdod cig_/nged cag rgan rims su 
[\[125b.2\]]bya'o zhes smras nas de dag gis de'i nye 'khor du ston cing kha ton yang byed/_btso blag gi las kyang byed nas/_dge slong dag snam phyi sar 'dong du yang ngo tsha nas bshang gci la sogs pa yang bag yangs su byar med/_ji ltar 'ongs pa bzhin nang du 'jug tu yang med par de dag gis 
[\[125b.3\]]bgags pa dang /_de dag thams cad nad du gyur te de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de lta bas na dge slong dag gis snam phyi sar song nas gtam zer zhing ma 'dug shig_/de'i nyen kor du ston 
[\[125b.4\]]par yang ma byed cig_/klog par yang ma byed cig_/kha ton yang ma byed cig_/btso blag gi yas kyang ma byed cig_/dge slong dag gis snam phyis na gtam zer zhing 'dug gam/_rim bzhin du byed dam/_de'i nyen kor du ston tam/_kha ton byed dam/_klog gam/_btso blag 
[\[125b.5\]]gi las byed na 'das pa dang bcas par 'gyur ro/_/dge slong dag bkrus na 'khru zhing 'dug pa ma zin par drug sde dag gis nged rgan no zhes zer nas bslang ngo /_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge 
[\[125b.6\]]slong dag gis bkru sar dge slong bkru ba ma zin pa ma bslang shig_/bslang na 'das pa dang bcas par 'gyur ro/_/dge slong dag gci sar song ba dang /_phyis drug sde dag der 'ongs te/_nged cag rgan gyis ji ltar rgan rims su 'jug go zhes smras pa dang /_de dag 'phya bar gyur 
[\[125b.7\]]to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag rgan rims su gci sar ma 'jug par ji ltar 'ongs pa'i rim bzhin du zhugs shig_/dge slong dag gis ji ltar rgan rims bzhin du 'jug 
[\[126a\]]
[\[126a.1\]]na 'das pa dang bcas par 'gyur ro/_/drug sde dag gis dge slong dag rkang pa 'khru zhing 'dug pa la/_bkru ma zin par rkang pa 'khru ba'i 'og gzhi rgan rims su bya'o zhes te khyer ba dang /_de dag 'phya bar gyur to/_/de ltar gyur pa dge slong dag 
[\[126a.2\]]gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge slong dag gi rkang pa bkru ma zin par rkang pa bkru ba'i gzhi ji ltar rgan rims bzhin du ma bkur cig_/dge slong gis dge slong gi rkang pa bkru ba ma zin par 
[\[126a.3\]]rkang pa bkru ba'i gzhi rgan rims bzhin du khyer na 'das pa dang bcas par 'gyur ro/_/drug sde dag gis dge slong dag gdong phyi bas gdong phyis ma zin par rgan rims su bya'o zhes zer nas gdong phyi ba khyer ba dang /_de dag 'phya bar gyur to/_/de ltar gyur pa dge slong dag 
[\[126a.4\]]gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge slong dag gi gdong phyi ba ma zin par rgan rims su ma bkur cig_/dge slong gis dge slong dag gi gdong phyi ba ma zin par gdong phyi ba rgan rims su khyer na 'das pa 
[\[126a.5\]]dang bcas par 'gyur ro/_/de bzhin du snod dang /_gzar bu dang /_kha gzar la sogs pa yang rgyas par sbyar bar bya'o/_/gleng gzhi'i nang nas sgo bzhi pa'i mdo'i tshigs su bcad pa bzhi pa'o//_//mdor na/_bum pa dang ni gzhong khung dang /_/lhung bzed nag po btung 
[\[126a.6\]]phor dang /_/spu gri'i bdar dang sen bcad pa/_/smang tsher dang ni rkang rten no/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/drug sde dag gis dge slong dag btso blag gi las byed pa ma zin par dge 'dun 
[\[126a.7\]]gyi tshon gyi bum pa rgan rims bzhin du bya'o zhes zer te khyer ba dang de dag 'phya bar gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis btso blag gi las byed pa ma zin par dge 
[\[126b\]]
[\[126b.1\]]'dun gyi tshon gyi bum pa dag rgan rims su ma bkur cig_/dge slong gis dge slong dag gi btso blag gi las byed pa ma zin par dge 'dun gyi tshon gyi bum pa rgan rims su khyer na 'das pa dang bcas par 'gyur ro/_/bum pa la ji lta ba de bzhin du gzhong khung la yang de bzhin no/_/
[\[126b.2\]]drug sde dag gis dge slong dag zas za ba ma zin par lhung bzed nag po rgan rims su bya'o zhes zer nas khyer ba dang de dag 'phya bar gyur nas/_dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong gis dge slong dag zan 
[\[126b.3\]]bza' ba ma zin par lhung bzed nag po rgan rims su ma bkur cig_/dge slong gis dge slong dag zan bza' ba ma zin par lhung bzed nag po rgan rims su khyer na de dag 'das pa dang bcas par 'gyur ro/_/drug sde dag gis dge slong dag zan za zhing skom phyed tsam 'thungs 
[\[126b.4\]]pa dang /_btung ba'i phor bu rgan rims su bya'o zhes zer nas khyer te de dag 'phya bar gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge slong dag zan za zhing skom phyed tsam 
[\[126b.5\]]'thungs pa la btung ba'i phor bu rgan rims su ma bkur cig_/dge slong dag gis dge slong dag zan za zhing skom phyed tsam 'thungs pa la phor bu rgan rims su khyer na 'das pa dang bcas par 'gyur ro/_/drug sde dag gis dge slong dag skra phyed tsam bregs pa dang /_spu gri yang 
[\[126b.6\]]rgan rims su bya'o zhes zer te khyer ro/_/de dag 'phya bar gyur nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge slong skra dang kha spu phyed tsam bregs pa la spu gri rgan rims su ma bkur 
[\[126b.7\]]cig_/dge slong dag gis dge slong dag skra dang kha spu phyed tsam bregs pa dang spu gri rgan rims su khyer na 'das pa dang bcas par 'gyur ro/_/drug sde dag gis dge slong dag skra dang kha spu 'breg pa'i spu gri rnon por bya ba'i bdar la phyed tsam bdar ba dang /_bdar rgan rims su 
[\[127a\]]
[\[127a.1\]]bya'o zhes zer te khyer ba dang /_de dag 'phya bar gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge slong dag gi skra dang kha spu 'breg pa bdar la phyed tsam 
[\[127a.2\]]bdar nas rgan rims su ma bkur cig_/dge slong dag gis dge slong dag skra dang kha spu 'breg pa'i spu gri bdar la phyed tsam bdar ba la rgan rims su khyer na 'das pa dang bcas par 'gyur ro/_/drug sde dag gis dge slong dag sen mo phyed tsam bcad pa dang /_sen mo bcad pa rgan 
[\[127a.3\]]rims su bya'o zhes zer nas khyer ro/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis sen mo phyed tsam bcad pa la sen mo gcod pa rgan rims su ma bkur cig_/dge slong gis dge 
[\[127a.4\]]slong dag gi sen mo phyed tsam bcad pa las sen mo gcod pa rgan rims su khyer na 'das pa dang bcas par 'gyur ro/_/drug sde dag gis dge slong dag sna spu phyed tsam btogs pa dang /_sna spu btog pa'i smang tsher rgan rims su bya'o zhes zer te khyer ro/_/de ltar gyur 
[\[127a.5\]]pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag sna spu phyed tsam btogs pa la sna spu btog pa'i smang tsher rgan rims su ma bkur cig_/khyer na 'das pa dang bcas par 'gyur ro/_/drug sde dag gis 
[\[127a.6\]]dge slong dag dge 'dun gyi khri rkang rten du bcas pa la nyal zhing 'dug pa dang /_rgan rims su bya'o zhes zer te khyer ba dang /_de dag 'phya bar gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag 
[\[127a.7\]]dge 'dun gyi khri rkang rten can gyi steng du nyal ba la rgan rims su ma bkur cig_/dge slong dag gis dge slong dag khri rkang rten can gyi steng du nyal zhing 'dug pa la rkang rten rgan rims su khyer na 'das pa dang bcas par 'gyur ro/_/gleng gzhi'i nang nas sgo bzhi pa'i mdo'i tshigs 
[\[127b\]]
[\[127b.1\]]su bcad pa lnga pa'o//_//mdor na/_gtan pa skud pa gnyis pa dang /_/gri dang khab dang blang ba dang /_/gzhan yang 'di ltar ma zin par/_/bslang bar bya ba ma yin pa'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba 
[\[127b.2\]]na bzhugs so/_/drug sde dag gis shing leb kyi steng du sbyar ma dang /_stod g.yogs dang /_mthang gos dag dge 'dun gyi shing leb kyi steng du phyed tsam bting ba dang /_rgan rims su bya'o zhes zer te khyer ro/_/de dag 'phya bar gyur nas/_dge slong dag gis bcom ldan 
[\[127b.3\]]'das la gsol pa dang /_bcom ldan 'das kyis bka' stsal pa/_dge slong dag dge 'dun gyi shing leb kyi steng du sbyar ma dang stod g.yogs dang /_mthang gos dag phyed tsam bting ba la dge 'dun gyi shing leb de rgan rims su ma bkur cig_/dge slong dag gis dge slong 
[\[127b.4\]]gi dge 'dun gyi shing leb kyi steng du sbyar ma dang /_stod g.yogs dang mthang gos dag phyed tsam bting ba la dge 'dun gyi shing leb rgan rims su khyer na 'das pa dang bcas par 'gyur ro/_/drug sde dag gis dge slong dag gi chos gos dge 'dun gyi skud pas phyed tsam drubs pa 
[\[127b.5\]]dang rgan rims su bya'o zhes zer nas khyer ba dang /_de dag 'phya bar gyur te/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong gis dge slong dag gi chos gos dge 'dun gyi skud pas phyed tsam btsems pa 
[\[127b.6\]]las rgan rims su ma bkur cig_/dge slong dag gis dge slong dag gi chos gos dge 'dun gyi skud pas phyed tsam btsems pa las rgan rims su khyer na 'das pa dang bcas par 'gyur ro/_/drug sde dag gis dge slong dag gi chos gos dag tshon las phyed tsam btso 
[\[127b.7\]]blag byas te/_dge 'dun gyi btso blag gi srad bu la bres pa dang /_rgan rims bzhin bya'o zhes zer te khyer ro/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge slong dag gi 
[\[128a\]]
[\[128a.1\]]gos phyed tsam btso blag byas nas/_dge 'dun gyi btso blag gi srad bu la bres pa rgan rims su ma bkur cig_/dge slong dag gis dge slong dag gi gos phyed tsam btso blag byas pa dge 'dun gyi btso blag gi srad bu la bres pa rgan rims su khyer na 'das pa dang bcas 
[\[128a.2\]]par 'gyur ro/_/drug sde dag gis dge slong dag gi chos gos dge 'dun gyi gris phyed tsam dras pa dang /_rgan rims su bya'o zhes zer te khyer ba dang /_de dag 'phya bar gyur te/_de ltar gyur pa dge slong dag gis bcom ldan 'das la gsol pa dang /_bcom ldan 'das 
[\[128a.3\]]kyis bka' stsal pa/_dge slong dag gis dge 'dun gyi gris chos gos phyed tsam dras pa rgan rims su ma bkur cig_/dge slong dag gis dge slong gi chos gos dge 'dun gyi gris phyed tsam dras pa rgan rims su khyer na 'das pa dang bcas par 'gyur ro/_/drug sde dag gis dge 
[\[128a.4\]]slong dag chos gos dge 'dun gyi khab kyis phyed tsam drubs pa la rgan rims bzhin bya'o zhes zer nas khyer ba dang /_de dag 'phya bar gyur te/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis 
[\[128a.5\]]dge slong dag gi chos gos dge 'dun gyi khab kyis phyed tsam drubs pa rgan rims su ma bkur cig_/dge slong dag gis dge slong gi chos gos dge 'dun gyi khab kyis phyed tsam drubs pa rgan rims su khyer na 'das pa dang bcas par 'gyur ro/_/drug sde dag gis dge slong dag 
[\[128a.6\]]skra phyed tsam bregs pa dang /_dge 'dun gyi skra bzed pa'i ras rgan rims bzhin bya'o zhes zer te khyer ba dang /_de dag 'phya bar gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge 
[\[128a.7\]]slong dag skra phyed tsam bregs pa dang /_dge 'dun gyi skra bzed pa'i ras rgan rims su ma bkur cig_/dge slong dag gis dge slong dag skra phyed tsam bregs pa dang /_dge 'dun gyi skra bzed pa'i ras rgan rims su khyer na 'das pa dang bcas par 'gyur ro/_/drug sde dag gis 
[\[128b\]]
[\[128b.1\]]gang yang rung ba'i gnas su gzhan dang gzhan gyi las ma zin par dge 'dun gyi stan gyi steng na 'dug pa dang /_rgan rims bzhin bya'o zhes zer nas bslang ste btang nas de dag 'phya bar gyur to/_/de ltar gyur pa dge slong dag gis bcom ldan 'das la gsol pa dang /_bcom 
[\[128b.2\]]ldan 'das kyis bka' stsal pa/_dge slong dag dge slong dag gis gang yang rung ba'i gnas su gzhan dang gzhan gyi las ma zin par dge 'dun gyi stan gyi steng du 'dug pa la rgan rims su bya'o zhes ma bslang shig_/dge slong dag gis dge slong dag gang yang rung ba'i gnas 
[\[128b.3\]]su gzhan dang gzhan gyi las ma zin bzhin du dge 'dun gyi stan gyi steng na 'dug pa la rgan rims su bya'o zhes bslang ste btang na 'das pa dang bcas par 'gyur ro/_/gleng gzhi'i nang nas sgo bzhi pa'i mdo'i tshigs su bcad pa drug pa'o//_//mdor na/_mu stegs kun tu rgyu ba 
[\[128b.4\]]dang /_/mngon mtshan bdag shi byin pa med/_/yid ches par ni gzung ba lnga/_/gnyer phyir nye spyod dge slong ma'o/_/sangs rgyas bcom ldan 'das rgyal po'i khab 'od ma'i tshal bya ka lan da ka gnas pa na bzhugs te/_bcom ldan 'das kyis gang gi tshe yul mnyam dka'i rgyal 
[\[128b.5\]]po gzugs can snying po mkhas pa can lha stong phrag brgyad bcu dang /_yul mnyam dka'i bram ze dang /_khyim bdag brgya phrag stong dang bcas te bcom ldan 'das kyis bden pa la bkod pa de'i tshe na rgyal po'i khab tu 'di ltar kye khyed cag rgyal po'i khab na gnas pa dang /_yul 
[\[128b.6\]]so so nas lhags pa'i skye bo mang po dag nyon cig_/rgyal po nga'i yul na su yang rkun po ma byed cig_/gang gis byas pa de ngas yul dang phral te gtang ngo /_/nor bdag la ni nga nyid kyi mdzod dang bang ba nas sbyin no zhes dril chen bsgrags so/_/gang gi tshe bcom ldan 'das kyis 
[\[128b.7\]]yul ko sa la'i rgyal po gsal rgyal dar la bab pa lta bu'i mdo sdes btul ba de'i tshe na des kyang mnyan du yod par 'di ltar rgyal po nga'i yul na su yang rkun po ma byed cig_/gang gis nga'i yul du rkun po byas pa de chad pa gsad pas bcad la/_nor bdag la ni nga nyid kyi bang ba dang 
[\[129a\]]
[\[129a.1\]]mdzod nas sbyin no zhes dril chen bsgrags so/_/de'i tshe na gang yul mnyam dka' na gnas pa'i rkun po rnams dang gang yul ko sa la na gnas pa'i rnams de'i sa mtshams kyi bar du dong nas 'khod do/_/yul mnyam dka' na gnas pa'i rkun po rnams 
[\[129a.2\]]dang /_yul ko sa la na gnas pa'i rnams thams cad sa mtshams kyi bar du dong ste 'khod nas/_'gron pa mang po dag 'dzoms so zhes de skad kyi sgra kun du grags so/_/de dag gis thos nas yul mnyam dka'i 'gron pa mang po bsel dang lhan cig yul ko sa lar 'dong ngo /_/
[\[129a.3\]]yul ko sa la nas kyang yul mnyam dkar de bzhin du 'dong ste/_ji tsam du dus phyi zhig na yul mnyam dka' nas 'gron pa mang po bsel dang bcas te/_yul ko sa lar dong ba dang /_de dag gang gi tshe mtshams las 'das nas yul ko sa lar phyin pa de'i tshe de nas ded dpon gyis 
[\[129a.4\]]smras pa/_kye ko sa la'i rgyal po gsal rgyal ni mi srun la gtum zhing khro ste dpa' zhing mthu dang ldan no zhes grag gis/_gal te 'gron pa mang po dang bdag cag rnams bcom na yang bsab par nus kyis/_bsel ba de dag slar khye shig ces smras pa dang /_'gron pa mang 
[\[129a.5\]]po dag gis smras pa/_de ltar na de bzhin du bgyi'o zhes smras nas bsel de dag slar bkye'o/_/rkun po rnams kyis bya ra btsugs te bsdad pa dang /_bya ra bas bsel ba slar log pa mthong nas/_des kye bsel ba rnams slar log gis 'gron pa mang po gzhom mo zhes 
[\[129a.6\]]smras nas 'gron pa mang po de dag shing sA la'i dgon par phyin pa dang /_bcom mo/_/de la tshong pa kha cig ni bsad/_kha cig ni bros so/_/de la bros pas mgo rdul gyis gang bar byas te rgyal po gsal rgyal gyi drung du song nas/_lha la bdag cag ni tshong pa lags na/_khyed kyi 
[\[129a.7\]]yul du phyin na tshong pa ma lags par gyur to/_/ci byas/_lha bdag cag ni rkun pos bcom mo/_/rgyal po gsal rgyal gyis 'phags skyes po la bka' stsal pa/_gzhon nu myur du rings par song la rkun po dang nor rnams zung la 'on cig ces bsgo ba dang /_lha de bzhin du bgyi'o 
[\[129b\]]
[\[129b.1\]]zhes nas dmag dpon 'phags skyes pos yul ko sa la'i rgyal po gsal rgyal las mnyan te/_dpung gi tshogs yan lag bzhi pa bal glang gi tshogs dang /_rta'i tshogs dang /_shing rta'i tshogs dang /_dpung bu chung gi tshogs rnams go cha bskon te myur bar [{]rings su [,]ring du [}]shing sA la'i 
[\[129b.2\]]dgon par dong ba dang /_rkun po dag de'i bar dgon pa na shing sA la stug po'i nang du zhugs te bag yangs su nor bgod cing 'khod pa dang /_'phags skyes pos de'i steng du brdzis te/_de dag gis rkun po kha cig ni bsad/_kha cig ni bros/_kha cig ni gson por bzung ngo /_/
[\[129b.3\]]de nas rkun po'i g.yul las rgyal te/_rkun po dang bcom pa'i nor rdzas dag khyer te/_rgyal po'i drung du song ste/_rkang pa la gtugs nas/_lha 'di dag ni rkun po'i nor ro zhes smras pa dang /_rgyal pos tshong pa dag la kye de dag bdag bdag gi nor dag ngo shes par byos la slar 
[\[129b.4\]]khyer cig ces bsgo ba dang /_de na mu stegs kun du rgyu ba dang /_dge slong dag kyang bcom pa'i nang du gtogs nas rgyal pos de thams cad phrogs pa'i nor rdzas slar byin pa dang /_kun du rgyu ba'i rang gi gos btsag gi nang du bcos pa dang /_dge slong dag gi yang khyer ro/_/dge 
[\[129b.5\]]slong dag gis bdag cag gi gos btsag gi nang du btsos pa ngo ma shes nas de dag rkun du rgyu ba dang /_lhan cig tu thab mo byung ba dang /_kun du rgyu ba mang po de dag gis de dag khyer ba dang /_rgyal po'i drung du song ste/_lha bdag cag gi gos btsag gi nang du btsos pa mu 
[\[129b.6\]]stegs can kun du rgyu bas 'tshal te slar mi ster to zhes smras pa dang /_rgyal pos mu stegs kun du rgyu ba de dag bkug ste/_kwa'i 'phags pa dag gi gos dag ci'i phyir bkur gyis slar phul cig ces bsgo ba dang /_de dag gis lha btsag gi nang du btsos pa 'di dag ni 
[\[129b.7\]]bdag cag gi gos so zhes smras pa dang /_rgyal pos 'phags pa dag khyed kyi gang yin pa shes par gyis la khyer cig ces smras so/_/dge slong dag gis gcig nas gcig tu phyung ste bltas pa dang /_kha cig ngo shes te lha 'di dag ni bdag cag gi gos so zhes smras pa 
[\[130a\]]
[\[130a.1\]]dang /_rgyal pos mu stegs can kun du rgyu ba dag la e ma'o mu stegs can kun du rgyu ba 'jab bur rku ba rkun ma yin na/_khyed cag ni rkun po chen po yin no zhes smras pa dang /_de dag lan med nas cang mi zer bar 'khod do/_/rgyal pos smras pa/_kye 'phags 
[\[130a.2\]]pa khyed cag gis da phan chad chos gos la mngon mtshan bya ba'i rigs so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag rgyal po de skad zer ba yus te/_de bas na chos gos dag mngon 
[\[130a.3\]]mtshan thob shig_/kha chag dang 'or thabs su drubs shig_/sgro gu yang thogs shig_/bcom ldan 'das kyis mngon mtshan thob shig ces gsungs na/_dge slong dag gis mi shes nas/_bcom ldan 'das kyis bka' stsal pa/_chos gos kyi mthar snag tsha'i 
[\[130a.4\]]thig le byos shig_/gleng gzhi ni mnyan du yod pa na ste/_mnyan du yod pa na khyim bdag gzhan zhig gis de'i rigs mnyam pa zhig las chung ma zhig blangs nas/_de dang lhan cig tu rtse dga' yongs su spyod do/_/de dang lhan cig tu rtse dga' yongs su spyod pa las de 
[\[130a.5\]]dus phyi zhig na chung ma sems can dang ldan par gyur nas/_de zla ba brgyad dam dgu 'das pa dang /_bu khye'u zhig btsas te zhag bdun gsum nyi shu gcig gi bar du btsas pa'i btsas ston chen po byas so/_/de rigs dang mthun par ming yang btags nas de bsrings 
[\[130a.6\]]bskyed de cher gyur pa dang /_dus phyi zhig na de'i ma dus las 'das so/_/khyim bdag des kyang chung ma zhig blangs nas de dang lhan cig tu rtse dga' yongs su spyod do/_/rtse dga' yongs su spyad pa las dus phyi zhig bu pho gsum zhig btsas te/_de dag kyang rigs dang mthun 
[\[130a.7\]]par ming btags so/_/'di ltar dgra'i nang na chen chun 'thab pa gcugs che ste/_mos ma shi ba'i bu khye'u chen po de la rtag par gtses pa dang /_de ma dran nas yi chad de yul gzhan du song ba las legs par gsungs pa'i chos 'dul ba la rab tu byung ngo /_/de nas dus 
[\[130b\]]
[\[130b.1\]]phyi zhig na khyim bdag de na bar gyur nas/_de rtsa ba dang /_sdong bu dang /_lo ma dang /_me tog dang /_'bras bu dag gis sman byas kyang de'i nad tha gi bar ma gyur nas/_de na ba'i sdug bsngal gyis ring po mi thogs par dus 'da' bar shes nas/_des khyim tshes dag bsogs te 
[\[130b.2\]]'dus nas de'i nang du bu la smras pa bu dag khyed cag gi phu bo chen po dge sbyong shAkya'i sras kyi nang du rab tu byung ba de yang khyed kyis nor skal byin ces smras nas/_bsags pa kun mtha' zad par 'gyur/_/mtho ba'i mtha' ni 'jig par 'gyur/_/'dus pa'i mtha' ni 'gyes par 'gyur/_/
[\[130b.3\]]chos kyi mtha' ni zhi bar 'gyur/_/dus kyi chos dang ldan par gyur to/_/de'i bu ljongs spyod cing 'dug pa des bdag gi pha dus 'das so zhes thos te/_de yang 'di snyam du bdag song la ma yar mo dang nu bo dag gi mya ngan bsang gis chos bshad du 'gro'o snyam du sems nas/_de ji tsam 
[\[130b.4\]]dga' ba'i bar du gzhongs spyad de/_mnyan du yod pa gang na ba de logs su gzhongs spyod cing song ngo /_/rim bzhin du spyod cing mnyan du yod par phyin nas lam gyi ngal bsos te bdag gi khyim du 'ongs pa dang /_nang gi skye bo dag gis mthong nas ngus te ngu ba'i sgra dag khyim tshes dag 
[\[130b.5\]]gis thos nas de dag 'dus te kha cig ni skad phyung ste ngu /_kha cig ni mig mchi mas gang zhing 'dug nas/_so so'i skye bo dag ni 'dod chags dang ldan pas gnyen dang bral bar gyur pas mya ngan gyis mig mchi mas gang ngo /_/de yang ngu ga khyer zhing 'dug go/_/de na rgan mo gzhan 
[\[130b.6\]]zhig gis bu khyod kyi phas ni nor skal byin par nged kun gyis kyang thos na ma ngu shig_/skye ba yod na 'chi bar 'gyur ro zhes smras pa dang /_des cung zad tsam zhig gi bar du sems shing 'dug nas/_des ma yar mo dang nu bo dag la chos bshad do/_/de dag mya ngan cung zad sangs nas/_
[\[130b.7\]]de dag gis khyod kyi nor skal dag long shig ces smras pa dang /_des bsams pa/_bcom ldan 'das kyis nga 'das nas byin pa ni med do zhes gsungs na/_ji ltar blang snyam du bsams nas/_tshe dang ldan pa dag nga ni rab tu byung ba la nor rdzas kyis byar med pa'i steng du bcom ldan 
[\[131a\]]
[\[131a.1\]]'das kyis kyang nga 'das nas byin pa med do zhes gsungs kyis/_khyed cag nyid khyer cig ces smras pa dang /_de dag gis nyes pa ngor brjod pa/_'phags pa long la sbyin pa yang byin cig_/bsod nams kyang byos shig_/de la nyes pa ci zhig yod ces 
[\[131a.2\]]smras so/_/de ltar gyur pa dge slong dag la smras pa dang /_dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong dag khyim pa la ni re ba yod/_rab tu byung ba la ni re ba med pa'i phyir te/_khyim pa dag la ni nga 'das na byin cig 
[\[131a.3\]]pa ni khyim bdag gi ste brtsan no/_/rab tu byung ba la ni de lta bu med do/_/de bas na khyim pas de bur bsams te byin pa long shig_/sangs rgyas dang chos dang dge 'dun la bya ba'i phyir te de la the tshom du ma byed cig_/gleng gzhi ni mnyan du yod pa na ste/_dge slong dag lci ba'i ri lu dang /_
[\[131a.4\]]so shing dang /_bkru ba'i yo byad dang /_ba lang gi lci ba rnams 'chag sa dang khyams dang sgo khang dag tu bor nas ljongs spyad pa spyod du 'dong ngo /_/de dag la dge slong dag gis the tshom skyes nas ma spyad do/_/de ltar gyur pa dge slong dag gis bcom ldan 'das la gsol pa dang /_bcom 
[\[131a.5\]]ldan 'das kyis bka' stsal pa/_yid gcugs pa rnam pa lnga las ni long shig_/mdza' ba dang /_yid 'dres pa dang /_bla ma dang /_mi 'gyur ba dang /_thos na dga' bar 'gyur ba'i ste/_yid gcugs pa rnam pa de lnga la ni spyad par bya ste/_de la the tshom du ma byed cig_/gleng 
[\[131a.6\]]gzhi ni mnyan du yod pa na ste/_mnyan du yod pa na khyim bdag gzhan zhig 'dug pa des rigs mnyam pa las chung ma zhig blangs nas/_de dang lhan cig tu rtse dga' yongs su spyod do/_/de la rtse dga' yongs su spyad pa las dus phyi zhig na chung ma sems can dang ldan par 
[\[131a.7\]]gyur nas/_de zla ba brgyad dam dgu 'das pa dang /_bu mo zhig btsas nas de zhag bdun gsum nyi shu rtsa gcig gi bar du btsas pa'i btsas ston chen po byas nas rigs dang mthun par ming btags te/_de bsrings bskyed de cher gyur pa dang /_khyim bdag gzhan zhig gis 
[\[131b\]]
[\[131b.1\]]de bslangs te/_de rdzangs la sogs pa brdzangs te btang ngo /_/dus phyi zhig na khyim pa de dus 'das nas de khyo dang bral ba'i mya ngan gyis gdungs nas legs par gsungs pa'i chos 'dul ba la rab tu byung ngo /_/de dus phyi zhig na mu ge byung nas bsod snyoms slong zhing 'dug pa 
[\[131b.2\]]dang /_de bsod snyoms spyod pa las srang zhig tu de'i phas mthong nas/_des smras pa/_bu mo da ltar gang na ji ltar 'tsho zhing 'dug ces smras pa dang /_des pha mu ge byung nas bdag rab tu bkres shing 'dug go zhes smras pa dang /_des bu mo de ltar na khyod rab tu ma byung na ni ngas khyed 
[\[131b.3\]]la mi 'dod bzhin du sbyin na/_da bsod snyoms ma byed par bdag gi khyim du zan za zhing dbyar mo khang du song zhig_/des khas blangs nas de grogs gcig dang gnyis kyis zos shing dbyar mo khang du song ngo /_/zhag du ma zhig gi bar du der zos nas/_bu bsod snyoms pa gnyis ni zas 
[\[131b.4\]]sbyin par mi nus kyis/_khyod gcig pu 'dir zan zos shing song shig ces smras pa dang /_des pha bcom ldan 'das kyis gcig pur grong du 'gro bar ma gnang ngo zhes smras pa dang /_de cang mi zer bar 'dug go/_/de ltar gyur pa dge slong ma dag la smras pa dang /_dge slong ma dag 
[\[131b.5\]]gis dge slong la smras nas/_dge slong dag gis bcom ldan 'das la gsol nas/_bcom ldan 'das kyis bka' stsal pa/_de ltar na ngas gnang gis dus 'di 'dra ba la ni dge slong mas dge slong ma'i dge 'dun la gnyen dang /_lhan cig 'dre bar nye spyod kyi sdom pa gsol 
[\[131b.6\]]cig_/gsol pa ni 'di ltar gyis shig_/stan bting ba la gaN+DI brdungs te/_dge slong ma'i dge 'dun dag 'dus shing 'khod pa dang /_ji ltar rgan rims su phyag byos la/_rgan rims kyi mdun du pha gu'am stan nang tshangs can gyi steng du 'dug nas thal mo sbyor la tshig 
[\[131b.7\]]'di skad ces smros shig_/gson cig 'phags ma'i dge 'dun ma rnams bdag ming 'di zhes bgyi bas/_'di 'dra ba'i mu ge'i dus la bab nas bsod snyoms bslang ba yang mi nus na/_'phags ma'i dge 'dun ma la bdag ming 'di zhes bgyi ba 'phags ma'i dge 'dun ma 
[\[132a\]]
[\[132a.1\]]las gnyen dang lhan cig tu 'dre bar nye spyod kyi sdom pa gsol na/_'phags ma'i dge 'dun ma dag gis bdag ming 'di zhes bgyi ba la gnyen dang lhan cig 'dre bar nye spyod kyi sdom pa gsol cig_/brtse ba can brtse ba'i phyir ro/_/de ltar lan gnyis 
[\[132a.2\]]lan gsum du brjod par bya'o/_/de'i 'og tu dge slong ma gcig gis gsol ba gyis la las byos shig_/gson cig 'phags ma'i dge 'dun ma rnams/_dge slong ma ming 'di zhes bgyi ba 'di 'di ltar mu ge'i dus la bab ste/_'phags ma'i dge 'dun ma dag las gnyen 
[\[132a.3\]]dang lhan cig tu 'dre bar nye spyod kyi sdom pa gsol na/_de ste 'phags ma'i dge 'dun ma rnams kyis dus la bab cing bzod na 'phags ma'i dge 'dun ma rnams kyis gnong la/_'phags ma'i dge 'dun gyis dge slong ma ming 'di zhes bgyi ba 'di gnyen dang lhan cig tu 'dre bar nye 
[\[132a.4\]]spyod kyi sdom pa stsol cig_/'di ni gsol ba'o/_/las kyang 'di bzhin du bya'o/_/gson cig 'phags ma'i dge 'dun ma rnams/_dge slong ma ming 'di zhes bgyi ba 'di 'di ltar mu ge'i dus la bab ste/_'phags ma'i dge 'dun ma rnams la gnyen dang lhan cig 'dre bar nye spyod 
[\[132a.5\]]kyi sdom pa gsol te/_de las 'phags ma'i dge 'dun ma rnams kyis dge slong ma ming 'di zhes bgyi ba 'di 'di ltar mu ge'i dus la bab na gnyen dang lhan cig 'dre bar nye spyod kyi sdom pa gsol na/_'phags ma rnams las gang la dge slong ma ming 'di zhes bgyi ba mu ge'i dus 
[\[132a.6\]]la bab ste/_gnyen 'dun dang lhan cig tu 'dre bar nye spyod kyi sdom pa stsal bar bzod pa ni cang ma gsung shig_/mi bzod pa ni smros shig_/'phags ma'i dge 'dun gyis dge slong ma ming 'di zhes bgyi bas gnyen dang lhan cig tu 'dre bar nye spyod kyi sdom pa stsal te de de bzhin du 
[\[132a.7\]]'dzin to/_/dge slong mas gnyen dang lhan cig tu 'dre bar nye spyod kyi sdom pa dge 'dun ma dag gis byin par gyur na/_gcig pu gnyen gyi khyim du zas za bar gyis la de la the tshom du ma byed cig_/nam mu ge'i tshe ni rjes su gnang ngo /_/de ma yin par ma gnas shig_/mu ge ma 
[\[132b\]]
[\[132b.1\]]byung bar gnas na 'das pa dang bcas par 'gyur ro/_/gleng gzhi'i nang nas sgo bzhi pa'i mdo'i tshigs su bcad pa bdun pa'o//_//mdor na/_bskyi ba la ni rnam pa gnyis/_/ras la yang ni rnam gsum ste/_/nyo bar yang ni 'dod pa dang /_/sder bsdus par ni gyur pa'o/_/
[\[132b.2\]]sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/dge slong gzhan zhig gis khyim bdag cig las kAr ShA pa Na zhig bskyis pa dang /_de dus kyi mtha' zhig tu ci zhig gis dus 'das nas/_dge slong de ji ltar dus 
[\[132b.3\]]'das pa khyim bdag des thos so/_/dge slong de ji ltar dus 'das pa khyim bdag des thos nas gtsug lag khang du song ste shes bzhin du dge slong dag la dris pa/_'phags pa 'di zhes bgyi ba'i dge slong de gang na mchis/_de dag gis smras pa/_bzhin [{]bzangs [,]bzang [}]dus 'das 
[\[132b.4\]]so/_/'phags pa des bdag gi kAr ShA pa Na zhig bskyis te 'tshal to/_/bzhin [{]bzangs [,]bzang [}]de ni dur khrod du bskyal gyis der song ste dos shig_/'phags pa khyed kyis de'i lhung bzed dang /_chos gos bgos na bdag gis ji ltar dur khrod du song ste bda'/_khyod kyis stsol cig 
[\[132b.5\]]ces smras pa dang /_de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_dge slong dag khyim bdag des ni legs par smras te/_de'i nor las bskyis pa dge slong dag gis byin cig_/de dag gis gang nas sbyin 
[\[132b.6\]]pa mi shes nas/_bcom ldan 'das kyis bka' stsal pa/_de'i lhung bzed dang chos gos yod pa las byin cig_/dge slong de dag gis lhung bzed dang chos gos de dag byin pa dang /_lhung bzed dang chos gos de dag ma 'dod nas/_bcom ldan 'das kyis bka' stsal 
[\[132b.7\]]pa/_tshongs la byin cig_/dge slong dag gis de dag thams cad byin no/_/bcom ldan 'das kyis bka' stsal pa/_ji tsam blangs pa de tsam du byin la lhag ma bgos shig_/mnyan du yod pa na dge slong gzhan zhig gis khyim bdag cig las kAr ShA pa Na zhig bskyis pa 
[\[133a\]]
[\[133a.1\]]dang /_de dus kyi mtha' zhig tu ci zhig gis 'das pa dang /_dge slong de dag gis snga ma bzhin du lhung bzed dang chos gos btsongs nas de la byin no/_/khyim bdag gis smras pa/_'phags pa der bdag las 'di tsam zhig 'tshal te/_bdag la ni 'di las 
[\[133a.2\]]ma stsal gyis/_gzhan yang stsol cig ces smras pa dang /_de lta bur gyur pa dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de la de'i lhung bzed dang chos gos ni 'di las med do zhes sgo shig_/de ste yid mi ches na 
[\[133a.3\]]go bar gyis shig_/go bar bsgo yang mi btub na de la dge 'dun gyi'am/_gang zag gzhan gyi las ni ma sbyin cig_/rigs kyi gzu bo rnams kyis go bar bsgo la thong shig_/gleng gzhi ni mnyan du yod pa na/_dge slong zhig gis gos 'tshong ba las ras shig rin ma 
[\[133a.4\]]byin par blangs pa las dge slong de dus 'das nas/_dge slong de dus 'das so zhes gos kyi bdag po des thos nas/_de gtsug lag khang du 'ongs te shes bzhin du dge slong rnams la 'phags pa dge slong ming 'di zhes bgyi ba 'di ga la mchis zhes dris pa dang /_de dag gis 
[\[133a.5\]]smras pa/_bzhin [{]bzangs [,]bzang [}]dus 'das so/_/'phags pa des bdag las ras shig rin sbyin par byas te khyer ro/_/bzhin [{]bzangs [,]bzang [}]de dur khrod du bskyal gyis der song la dos shig_/'phags pa de'i chos gos dang lhung bzed ni khyed rnams kyis bgos na/_bdag ci'i phyir dur 
[\[133a.6\]]khrod du song ste bda'/_khyed rnams kyis byin cig de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_dge slong rnams gos 'tshong ba 'di smra ba ni bden gyis de ni byin cig_/dge slong rnams kyis de'i ras nyid byin pa 
[\[133a.7\]]dang des 'phags pa rnams bdag la des rin thang 'di tsam du 'tshal to zhes smras pa dang /_bcom ldan 'das kyis de nyid tshongs la byin cig ces bka' stsal pa dang /_dge slong rnams kyis de btsong bar brtsams pa dang snga ma'i rin thang du ma lon nas/_bcom ldan 'das kyis 
[\[133b\]]
[\[133b.1\]]bka' stsal pa/_lhag ma ni chos gos dang lhung bzed rnams tshongs la byin cig_/gleng gzhi ni mnyan du yod pa na/_dge slong zhig gis tha ga pa la ras 'thag pa'i phyir skud pa dang rngan pa byin pa las/_dge slong de dus 'das pa dang /_dge slong rnams kyis tha ga pa la 
[\[133b.2\]]bos te bzhin [{]bzangs [,]bzang [}]khyod la dge slong ming 'di zhes bya bas ras 'thag pa'i phyir skud pa dang rngan pa byin pa de slar phul cig ces smras pa dang /_des 'phags pa rnams bdag gis de la ras sbyin par byas kyi/_skud pa dang rngan pa ni ma lags so zhes smras pa dang /_dge slong rnams 
[\[133b.3\]]kyis de ji ltar bya ba ma shes nas/_de ltar gyur pa dge slong rnams kyis bcom ldan 'das la gsol pa dang /_bcom ldan 'das kyis dge slong rnams la bka' stsal pa tha ga pa smra ba ni bden gyis ras su long shig ces bka' stsal pa dang /_dge slong rnams kyis phra mo las 
[\[133b.4\]]bkug pa dang /_de la 'phags pa rnams bdag gis de la sbom po sbyin par byas so zhes smras pa dang /_bcom ldan 'das kyis bka' stsal pa/_dge slong de ni dus 'das kyis ji ltar byin pa de lta bu long shig_/gleng gzhi ni mnyan du yod pa na ste/_dge slong zhig gis gos 
[\[133b.5\]]'tshong ba la kAr ShA pa Na byin te/_ras shig byin cig ces smras pa dang /_dge slong de dus 'das nas dge slong rnams kyis gos 'tshong ba la bos te/_bzhin [{]bzangs [,]bzang [}]khyod la dge slong ming 'di zhes bya bas ras kyi rin zhig byin pa de 'on cig ces smras pa dang /_des 'phags pa 
[\[133b.6\]]rnams de la ras su sbyin par bgyis so zhes smras pa dang /_dge slong rnams kyis de la ji ltar bya ba mi shes so/_/de ltar gyur pa dge slong rnams kyis bcom ldan 'das la gsol nas/_bcom ldan 'das kyis dge slong rnams gos 'tshong ba de smra ba ni bden gyis/_ras 
[\[133b.7\]]su long shig ces smras pa dang /_dge slong rnams kyis phra mo bkug nas des 'phags pa rnams bdag gis de la sbom po dbul bar bgyis so zhes smras pa dang /_bcom ldan 'das kyis bka' stsal pa/_dge slong de ni dus 'das na/_ji lta bu byin pa de bzhin 
[\[134a\]]
[\[134a.1\]]long shig/_//'dul ba gzhung dam pa/_bam po sum bcu rtsa bdun pa/_gleng gzhi ni mnyan du yod pa na ste/_drug sde rnams 'jig rten pa la grags par gyur te/_gang su yang rung nyo ba dang /_btsong ba de dag de dag gi drung du dong nas/_
[\[134a.2\]]'phags pa dngos po 'dis ci ri zhes 'dri'o/_/de nas mnyan du yod pa na khyim bdag gnyis shig gcig ni gos nyo/_gcig ni 'tshong ste/_de gnyis rin thang gi gtam smra zhing 'khod pa'i steng du nye dga' bo phyogs der 'ongs pa dang /_de gnyis kyis 'phags pa nye dga' bos 
[\[134a.3\]]bcad pa brtsan no/_/gcig na re yang de bzhin du brtsan par bya'o zhes smras nas/_de gnyis kyis tshe dang ldan pa nye dga' bo la 'phags pa gos 'di'i rin ji tsam zhes smras pa dang /_des gcig la gsang ste bzhin [{]bzangs [,]bzang [}]khyod nyo ba'am 'on te 'tshong ba zhes dris so/_/des 
[\[134a.4\]]bdag ni nyo ba'o zhes smras pa dang /_nye dga' bos 'di ni kAr ShA pa Na nyi shu ri'o zhes smras nas/_gnyis pa la yang gsang ste/_bzhin [{]bzangs [,]bzang [}]ci khyod nyo ba'am 'on te 'tshong ba zhes dris pa dang /_des 'phags pa bdag ni 'tshong ba zhes smras pa dang /_nye dga' bos 'di ni kAr ShA 
[\[134a.5\]]pa Na bzhi bcu ri'o zhes smras pa dang /_de gnyis gsang ste bslus nas yang gnyi ga'i mngon sum du khyed cag ji lta bur legs pa de lta bur byos shig ces smras so/_/de la gang 'tshong ba des 'di ni kAr ShA pa Na bzhi bcu ri'o zhes smras pa dang /_gang nyo ba des bdag gis dad pa dang 
[\[134a.6\]]yid ches pa las 'di ni kAr ShA pa Na nyi shu ri'o zhes smras pa dang /_des smras pa/_khyod kyis dad pa dang yid ches pa su yin/_'phags pa nye dga' bo yin no/_/bdag cag gnyis la des shes bzhin du gtses te/_bdag la des kAr ShA pa Na bzhi bcu ri'o zhes smras so/_/
[\[134a.7\]]des smras pa/_bdag la yang des shes bzhin du gnyis ka la slu ba'i phyir mdor na des gnas ngan len la mtshungs par spyod kyis phyin chad dgos pa yod na yang de la mi 'dri'o zhes smras so/_/de ltar gyur pa dge slong rnams kyis bcom ldan 'das la gsol nas/_bcom 
[\[134b\]]
[\[134b.1\]]ldan 'das kyis bka' stsal pa/_dge slong rnams khyim bdag de gnyis 'phya ba ni yus kyis/_de bas na dge slong rnams kyis dngos po gang la yang rin thang ma gcod cig_/khyim pa rtsod pa'i drung na ma 'dug shig_/dge slong gang gis dngos po la gang yang rin bcad dam/_
[\[134b.2\]]khyim pa rtsod pa'i drung na 'dug na 'das pa dang bcas par 'gyur ro/_/bcom ldan 'das kyis dngos po gang la yang dge slong gis rin thang ma gcod cig ces gsungs na/_dge slong gis chos gos dang /_gos nyo bar 'dod pa'i phyir tshong dus su song ste/_der khyim pa dang lhan 
[\[134b.3\]]cig tu kAr ShA pa Na'am/_pa Na gcig gam/_pa Na bzhi'am/_bzhi cha'i phyed dam/_bzhi cha'i phyed kyi phyed bskyod pa dang /_des khros te 'phags pa bdag cag ni spogs pa yin na/_khyed cag kyang lhag par spogs byed pa chen po'o zhes smras pa dang /_de ltar gyur pa dge slong 
[\[134b.4\]]dag gis bcom ldan 'das la gsol te/_bcom ldan 'das kyis bka' stsal pa/_dge slong rnams de dag de skad zer ba ni yus kyis/_de lta bas na dge slong rang gis nyo bar ma byed cig bcom ldan 'das kyis dge slong rang gis nyo bar ma byed cig ces gsungs pa dang /_dge slong 
[\[134b.5\]]rnams kyis ji ltar nyo bar bya ba mi shes nas/_bcom ldan 'das kyis bka' stsal pa/_gtsug lag khang na gnas pa'i dge bsnyen pha la tshol cig_/gtsug lag khang na gnas pa'am/_dge bsnyen dad pa med la nges par nyo bar 'dod par gyur na/_gtan la bab pa'i tshig lan 
[\[134b.6\]]gnyis lan gsum du smra bar bya ste/_kAr ShA pa Na la sogs pa'i tshul gyis bskyed par mi bya'o/_/dge slong gis nyo bar 'dod kyang rung nyo bar mi 'dod kyang rung ste/_kAr ShA pa Na la sogs pa'i tshul gyis tshig lan gnyis lan gsum du 'das par bskyed cing smra na 'das pa dang bcas 
[\[134b.7\]]par 'gyur ro/_/sangs rgyas dang /_chos dang /_dge 'dun gyi phyir rin thang bskyed kyang nyes pa med do/_/gleng gzhi'i sgo bzhi pa'i mdo'i tshigs su bcad pa brgyad pa'o//_//mdor na/_rtsa bas 'tsho ba las par mi bya ste/_/rnam pa bzhi ni mi bgo ste/_/bsrung ba dang yang 
[\[135a\]]
[\[135a.1\]]mang du bya/_/ca co mang po 'byin pa'o/_/sangs rgyas bcom ldan 'das rgyal po'i khab 'od ma'i tshal bya ka lan da ka gnas pa na bzhugs so/_/gang gi tshe rgyal po gzugs can snying pos dge slong gi dge 'dun rnams la bza' shing drung stong dang ldan pa'i 
[\[135a.2\]]kun dga'i ra ba zhig phul ba de'i tshe na/_dge slong rnams kyis 'bras bu zos nas phyal bar bor bas na mda' lta bu'i nags su gyur to/_/de nas dus phyi zhig na rgyal po lam de phyogs su phyin pa dang /_des de dag mthong nas/_des blon po rnams la mda' lta bu'i nags su 
[\[135a.3\]]gyur pa'i kun dga'i ra ba 'di su'i zhes smras pa dang /_blon pos lha bza' shing drung stong dang ldan pa'i kun dga' ra ba dag lhas 'phags pa rnams la phul ba de nyid 'di lags te/_de dag gis 'bras bu zos nas phyal bar bor bas na da ni mda' lta bu'i nags su gyur to zhes 
[\[135a.4\]]smras pa dang /_rgyal pos smras pa/_kye 'phags pa de dag 'di la zhal ta dang las mi byed dam/_des lha de dag bsam gtan dang kha ton la zhugs pas 'di'i sug las dang zhal ta mi bgyid do zhes smras pa dang rgyal po cang mi smra bar 'dug go/_/de ltar gyur pa dge slong 
[\[135a.5\]]rnams kyis bcom ldan 'das la gsol nas/_bcom ldan 'das kyis bka' stsal pa/_de lta bas na rtsa bas 'tsho ba la phyal bar ma dor bar las gyis shig_/dge slong rnams kyis sus las bya ba mi shes nas/_bcom ldan 'das kyis bka' stsal pa/_gnas 
[\[135a.6\]]'cha' ba rnams kyis byos shig_/de rga bas na de dag gis las bya bar mi nus te/_bcom ldan 'das kyis bka' stsal pa/_dge 'dun thams cad kyis las byos shig_/de las kha cig ni rid rgas 'khogs/_kha cig ni na bas las byed mi nus/_drug sde rnams 
[\[135a.7\]]ni byed du mi btub pas na las ma byas pa dang /_bcom ldan 'das kyis bka' stsal pa/_'khor rnam par dbye bas 'khor rnam par phye la skal skal du gos te las byos shig_/dge slong rnams lung nod pa dang /_klog pa dang /_kha ton byed pa dang /_tshul bzhin yid la 
[\[135b\]]
[\[135b.1\]]byed pa rnams dang sde de la zhugs pa dang /_bcom ldan 'das kyis bka' stsal pa/_de 'ba' zhig la yang 'jug par mi bya ste/_la lar so shing bza' bar bya/_la lar gdong bkru bar bya/_la lar ni rkang pa bkru bar bya/_dge slong de dag gis de bzhin du las byas 
[\[135b.2\]]nas 'bras bu rgyal te smin par gyur pa dang /_ji tsam na dge slong dag cig glo bur du 'ongs pa dang /_de dag gis 'bras bu rgyal zhing smin pa de dag mthong nas/_de dag gis tshe dang ldan pa'i rnams bdag cag kyang a mra smin pa'i 'bras bu bza' bar bgyi na kho bo cag kyang 
[\[135b.3\]]dbang ngam zhes smras pa dang /_dge slong rnams kyis 'di dag ni bdag cag gis sngar bgos na bzar ga la yod ces smras pa dang /_de dag 'phya bar gyur nas/_de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' 
[\[135b.4\]]stsal pa/_glo bur du 'ongs pa rnams la yang byin cig_/dge slong rnams kyis bgos pa'i lhag ma la byin nas/_bcom ldan 'das kyis bka' stsal pa/_dge slong rnams rnam pa 'di bzhi ni mi bgo ste/_bzhi gang zhe na/_'di lta ste/_phyogs bzhi'i dge 'dun thams 
[\[135b.5\]]cad dbang ba dang /_mchod rten thams cad dbang ba dang /_nad pa thams cad kyi rung ba dang /_rin thang nar mar bza' ba thams cad do/_/de bas na dge slong rnams kyis rtsa bas 'tsho ba rnyed dam/_'bras bu'am/_me tog la sogs pa gang zag rnams kyis yongs su spyod 
[\[135b.6\]]pa bzhin du yongs su spyod cig_/de dag mngon sum du dbang ba yin pas na zhal ta byos la me tog dang 'bras bu rnams ni dge 'dun la brims shig_/bcom ldan 'das kyis mngon sum du dbang ba yin pas so sor zhal ta byos la me tog dang 'bras bu rnams dge 'dun la brims 
[\[135b.7\]]shig ces gsungs pa dang /_dge slong rnams kyis de dag zhal ta byas pas me tog dang 'bras bu smin pa dang /_de dag yal bar bor nas me tog dang 'bras bu rnams rkun po rnams kyis khyer ba dang /_bcom ldan 'das kyis srung ma zhog shig ces gsungs nas/_dge 
[\[136a\]]
[\[136a.1\]]slong rnams kyis nyung ngu zhig bzhag ste/_de nyid nyes pa'i dmigs su gyur nas/_bcom ldan 'das kyis bka' stsal pa/_mang du 'khor la de dag las phyed ni sngar zan zo zhig_/bcom ldan 'das kyis shing thog a mra'i 'bras bu smin pa dge 'dun la 
[\[136a.2\]]brims shig ces gsungs pa dang /_gang gi tshe smin par gyur pa de'i tshe srin bus zos par gyur nas/_bcom ldan 'das kyis bka' stsal pa/_gnas 'cha' ba rnams kyis so sor brtag par byos shig so sor brtag par byed pa de dag ca co che nas dge slong rnams kyis de 
[\[136a.3\]]las bzlog kyang de dag mi btub pa dang /_de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_'phags pa'i mi smra bas so sor brtag par bya ste ca co ma smra shig_/smra na 'das pa dang bcas par 'gyur ro/_/
[\[136a.4\]]gleng gzhi'i sgo bzhi pa'i mdo'i tshigs su bcad pa dgu pa'o//_//mdor na/_rung bar bya dang dge tshul pha/_/bdag gis byin gyis brlabs pa dang /_/blangs shing byin len byed pa dang /_/yang na de ltar bstan pa dang /_/mtshams bcing ba dang stong pa dang /_/thab mo dang ni 
[\[136a.5\]]rdzogs pa'o/_/bcom ldan 'das rgyal po'i khab 'od ma'i tshal bya ka lan da ka gnas pa na bzhugs so/_/bcom ldan 'das kyis shing thog a mra'i 'bras bu brims shig ces gsungs pa dge slong rnams sus brim pa mi shes nas/_bcom ldan 'das kyis bka' stsal pa/_
[\[136a.6\]]rung bar byed pas brims shig_/rung bar byed pa med na dge tshul phas byos shig_/dge tshul pha med na dge slong rang gis lag pa bkrus te byin len byos la so sor rung bar gyis te brim par byos shig_/bcom ldan 'das kyis dge slong rang gi lag pa khrus la byin len byos te so sor 
[\[136a.7\]]rung bar byos la brims shig ces bka' stsal pa dang /_'bras bu mang pos gang ba'i skon bu gcig pus ma theg nas/_bcom ldan 'das kyis bka' stsal pa/_khyim pas kyang grogs byos la gnyi gas brim par bya ste/_gang khyim pas brims pa de ni byin len du bya'o/_/
[\[136b\]]
[\[136b.1\]]gang dge slong gis brims pa de ni byin len bya mi dgos so/_/a mra gzhan zhim por grags pa zhig yod na/_de dag bsres la rim la brims pa dang /_thams cad thob par gyur nas/_bcom ldan 'das kyis de dag so sor brims shig ces gsungs so/_/bcom ldan 'das 
[\[136b.2\]]kyis a mra gang zhim por grags pa so sor brims shig ces gsungs pa dang /_drug sde rnams kun dga'i ra bar dong nas de dag gis a mra zhim por grags pa de rang gis blangs nas/_gtsug lag khang du 'ongs te byin len byas shing zos pa dang /_dge slong rnams kyis smras pa/_
[\[136b.3\]]tshe dang ldan pa dag a mra zhim po de dag ma brims na ci'i phyir zad dam zhes dris pa dang /_srung ma rnams kyis de dag brim du ga la mchis/_drug sde rnams kyis blangs te gtsug lag khang du dong nas byin len byas te zos so zhes smras pa dang /_dge slong rnams 'phya'o/_/de ltar 
[\[136b.4\]]gyur pa dge slong rnams kyis bcom ldan 'das la gsol nas/_bcom ldan 'das kyis dgongs pa/_dge slong rnams gang su zhig sngar blangs la phyis byin len byed na nyes pa'i dmigs su 'gyur te/_de bas na dge slong gis sngar blangs pa las phyis byin len mi bya'o snyam du 
[\[136b.5\]]mkhyen nas/_dge slong dag drug sde rnams kyis ni mi rigs par byas kyis de bas na dge slong rnams sngar blangs pa las phyis byin len ma byed cig_/sngar blangs pa phyis byin len byas na 'das pa dang bcas par 'gyur ro/_/gleng gzhi ni mnyan du yod pa na ste/_dge slong 
[\[136b.6\]]rnams me tog dang /_'bras bu dang /_bca' ba dang /_gzhan yang bza' ba dang /_btung ba 'brim pa la mdzub mos bstan cing 'di byin cig_/'di dag byin cig ces smra/_de yongs su zos pa dang /_brim pa ma snyoms par gyur nas/_'dod chags dang ma bral 
[\[136b.7\]]ba'i dge slong kha cig gis dpyas pa dang /_de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_dge slong dag 'phya ba ni yus te/_de bas na dge slong gis mdzub mos 'di byin cig_/'di dag byin cig 
[\[137a\]]
[\[137a.1\]]ces bstan cing bza' bar mi bya'o/_/dge slong gis mdzub mos 'di byin cig 'di dag byin cig ces bstan cing zos na 'das pa dang bcas par 'gyur ro/_/btung ba med pa ni drod chung bas smin pa 'dod pa dang /_drod che bas ma smin pa 'dod pa'o/_/
[\[137a.2\]]gleng gzhi ni mnyan du yod pa na ste/_drug sde rnams ljongs spyad pa spyod pa na ri brags kyi grong gzhan zhig gi gtsug lag khang zhig tu phyin na de'i dge slong dag nyin par spyod pa'i phyir dong ste/_gtsug lag khang de stong par lus pa dang /_drug sde po rnams dga' bo dang nye 
[\[137a.3\]]dga' bo gtsug lag khang stong pa mtshams ma bcad pa 'dir bdag cag rnams kyis 'dir gnas na ji ltar gnas par bya/_mtshams bcad kyis tshur shog ces smras nas/_de dag gis legs kyis de bzhin du bya'o zhes smras nas/_de dag gis mtshams bcad ma 
[\[137a.4\]]thag tu snga na gnas pa'i dge slong dag lhags pa dang /_drug sde po rnams kyis de la ngal so shig ces byas na/_de dag gis smras pa/_tshe dang ldan pa rnams 'di ltar khyed cag ni glo bur du lhags pa'o/_/nged ni snga nas gnas pas na khyed cag la bdag cag gis ngal so 
[\[137a.5\]]shig ces bya ba'i rigs so zhes pa dang /_drug sde po rnams kyis smras pa/_tshe dang ldan pa dag bdag cag gis kyang mtshams bcad do/_/de dag gis smras pa/_bdag cag gis kyang sngar mtshams bcad do zhes smras nas/_dge slong de dag ci mtshams snga ma brtsan 
[\[137a.6\]]nam/_'on te phyi ma brtsan zhes te the tshom skyes pa dang /_de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_dge slong glo bur ba rnams gtsug lag khang du zhugs ma thag tu stong par mthong na yang mtshams 
[\[137a.7\]]gcad par mi bya'o/_/lam gyis ngal bso ste shin tu brtags nas snga na gnas pa med na gdod mtshams gcad par bya'o/_/gzhan du na gcad par mi bya'o/_/gleng gzhi ni mnyan du yod pa na ste/_dze ta'i tshal gyi sgor khyim pa gnyis shig thab mo byung ste/_de na dge slong 
[\[137b\]]
[\[137b.1\]]gcig 'dus pa de la gcig gis dbang bcugs nas/_des de la rgyal po'i pho brang du che bzhi byas te cig shos po chad pas bcad pa dang /_des de la 'phya'o/_/de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal 
[\[137b.2\]]pa/_dge slong dag khyim pa de 'phya ba ni yus kyis/_de bas na dge slong rnams thab mo byed pa'i drung na ma 'dug par che bzhi yang ma byed par byol te song shig_/dge slong thab mo byed pa'i drung na 'dug cing che bzhi byed na 'das pa dang bcas par 'gyur ro/_/gleng gzhi'i sgo bzhi 
[\[137b.3\]]pa'i mdo'i tshigs su bcad pa bcu pa'o/_/gleng gzhi'i sgo bzhi pa rdzogs so//_//mdor bsdus pa'o/_/byang chub sems dpa'i gzugs rnams dang /_/yul bskor dang ni yon gyi snod/_/kun 'dus pa dang stegs bu dang /_/rnga chen 'khor lo tha ma'o/_/mdor na/_
[\[137b.4\]]drang srong chen pos gnang bar gsungs pa ni/_/byang chub sems dpa'i sku gzugs dang /_/stegs bu dang ni rgyal mtshan dang /_/ba dan lcags kyi ka ba'o/_/gleng gzhi ni mnyan du yod pa na ste/_khyim bdag mgon med zas sbyin gyis bcom ldan 'das kyis gnang na/_bdag 
[\[137b.5\]]gis bcom ldan 'das byang chub sems dpa'i sku gzugs bgyi'o zhes gsol pa dang /_bcom ldan 'das kyis bka' stsal pa/_khyim bdag gnang gis byos shig_/bcom ldan 'das de ste bcom ldan 'das kyis gnang na bdag gis byang chub sems dpa'i gzugs la rgyal 
[\[137b.6\]]mtshan gyis bskor ro zhes gsol pa dang /_bcom ldan 'das kyis bka' stsal pa/_khyim bdag gnang gis skor cig_/bcom ldan 'das de ste bcom ldan 'das kyis gnang na bdag gis gzugs stegs bus bskor ro zhes gsol pa dang /_bcom ldan 'das kyis 
[\[137b.7\]]bka' stsal pa/_khyim bdag gnang gis stegs bus bskor cig_/yang de ste bcom ldan 'das kyis gnang na bdag gis gzugs la lcags kyi ka bas bskor ro zhes gsol pa dang /_bcom ldan 'das kyis bka' stsal pa/_khyim bdag gnang gis skor cig_/yang 
[\[138a\]]
[\[138a.1\]]de ste bcom ldan 'das kyis gnang na bdag gis lcags kyi ka ba'i steng du ba dan gdags par bgyi'o zhes gsol pa dang /_bcom ldan 'das kyis bka' stsal pa/_khyim bdag gnang gis thogs shig_/gleng gzhi'i sgo lnga pa'i mdo'i 
[\[138a.2\]]tshigs su bcad pa dang po'o//_//mdor na/_byang chub sems dpa'i yul bskor dang /_/de bzhin rgyan dang byug pa dang /_/khyogs dang shing rta ba dan dang /_/gdugs dang rgyal mtshan snyan gyi rgyan/_/sangs rgyas bcom ldan 'das mnyan du yod pa'i dze ta'i tshal 
[\[138a.3\]]mgon med zas sbyin gyi kun dga' ra ba na bzhugs so/_/khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs kyis yul bskor bar bgyi'o zhes gsol pa dang /_bcom ldan 'das kyis bka' stsal pa/_
[\[138a.4\]]khyim bdag gnang gis skor cig_/byang chub sems dpa'i rgyan med de mi mdzes nas khyim bdag mgon med zas sbyin pas de ste bcom ldan 'das kyis gnang na/_bdag gis byang chub sems dpa'i gzugs la rgyan 'bul lo zhes gsol pa dang /_bcom ldan 'das 
[\[138a.5\]]kyis bka' stsal pa/_khyim bdag gnang gis phul la rkang pa'i rgyan dang rna ba'i rgyan la sogs pa yang phul cig_/de ste bcom ldan 'das kyis gnang na bdag gis byang chub sems dpa'i gzugs la dri'i rgyan gyis brgyan par bgyi'o zhes gsol pa dang /_bcom ldan 
[\[138a.6\]]'das kyis bka' stsal pa/_khyim bdag gnang gis brgyan par byos shig_/byang chub sems dpa'i gzugs grong khyer du rkang pas khyer ba dang /_khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs 
[\[138a.7\]]khyogs las grong khyer du bkur bar bgyi'o zhes gsol pa dang /_bcom ldan 'das kyis bka' stsal pa/_khyim bdag gnang gis khyer cig_/khyogs las khyer yang mi mdzes par gyur nas khyim bdag mgon med zas sbyin gyis de ste bcom ldan 'das kyis gnang na 
[\[138b\]]
[\[138b.1\]]bdag gis byang chub sems dpa'i gzugs shing rta las bkur bar bgyi'o zhes gsol pa dang /_bcom ldan 'das kyis bka' stsal pa/_khyim bdag gnang gis de bzhin du byos shig_/shing rta yang ba dan dang gdugs med pas mi mdzes par gyur nas/_khyim 
[\[138b.2\]]bdag mgon med zas sbyin gyis de ste bcom ldan 'das kyis gnang na bdag gis shing rta'i steng du ba dan dang gdugs dang rgyal mtshan la sogs pas brgyan par bgyi'o zhes gsol pa dang /_bcom ldan 'das kyis bka' stsal pa/_khyim bdag gnang gis brgyan par byos shig_/
[\[138b.3\]]byang chub sems dpa'i gzugs la me tog gis snyan gyi gong ma brgyan na mi mdzes par gyur nas/_khyim bdag mgon med zas sbyin gyis de ste bcom ldan 'das kyis gnang na bdag gis byang chub sems dpa'i gzugs kyi dbu'i snyan gyi gong du me tog gi rgyan dbul lo zhes gsol 
[\[138b.4\]]pa dang /_bcom ldan 'das kyis bka' stsal pa/_khyim bdag gnang gis phul cig_/gleng gzhi'i sgo lnga pa'i mdo'i tshigs su bcad pa gnyis pa'o//_//mdor na/_yon phul ba dang yon dbul ba/_/de bzhin phreng ba'i snod rnams dang /_/rol mo rnams kyang mi 
[\[138b.5\]]dgag cing /_/rgyan tshogs rnams kyang mi gzhig go/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/khyim bdag mgon med zas sbyin gyis de ste bcom ldan 'das kyis gnang na bdag gis byang chub 
[\[138b.6\]]sems dpa'i gzugs kyi zhabs la yon dbul lo zhes gsol pa dang /_bcom ldan 'das kyis bka' stsal pa/_khyim bdag gnang gis phul cig_/de'i mchod ston gyi tshe yul sna tshogs na gnas pa'i dge slong dang /_dge slong ma dang /_dge bsnyen dang /_dge bsnyen ma dang /_gzhan 
[\[138b.7\]]yang blta bar 'dod pa'i phyir phal mo che lhags pa rnams kyis de la yon dbul ba [{]mangs [,]mang [}]pas rnyed pa de sus bkur ba dge slong rnams kyis mi shes nas/_bcom ldan 'das kyis bka' stsal pa/_dge slong gis bkur bar bya'o zhes pa dang /_dge slong gnas brtan dag gis 
[\[139a\]]
[\[139a.1\]]khyer ba dang mi dga' ba skyes nas/_bcom ldan 'das kyis bka' stsal pa/_gnas bca' bar byed pa dang /_gzhan yang gzhon pa dang rgan pa rnams kyis bkur bar bya'o/_/dge slong gnas brtan dang /_gnas brtan dag gis ni bsrung bar byos 
[\[139a.2\]]shig_/yon phul ba dang /_me tog dang /_gos la sogs pa shing rta'i thog tu bzhag pa dang /_kha cig lhung ba ma byin par len pa dag gis thugs thub tu khyer nas/_khyim bdag mgon med zas sbyin gyis de ste bcom ldan 'das kyis gnang na bdag gis shing rta'i steng du phreng 
[\[139a.3\]]ba'i snod bgyi'o zhes gsol pa dang /_bcom ldan 'das kyis bka' stsal pa/_khyim bdag gnang gis byos shig_/dge slong rnams kyis rol mo rnams kyang ma zhi/_skye bo rnams kyang so sor ma gyes par gzugs kyi rgyan rnams sbas pa dang /_bram ze dang khyim bdag dad 
[\[139a.4\]]pa dag gis 'phags pa dag bdag cag ji ltar dad pa de bzhin du ma dad pa yang skyes te/_kye ma'o khyed kyis rol mo rnams kyang zhi la/_skye bo mang po yang so sor gyes nas gzugs kyi rgyan rnams bkrol na ci nyes zhes dpyas pa dang /_de ltar gyur pa dge slong rnams kyis bcom 
[\[139a.5\]]ldan 'das la gsol nas/_bcom ldan 'das kyis bka' stsal pa/_dge slong dag bram ze dang /_khyim bdag rnams 'phya ba ni yus te/_de bas na rol mo rnams kyang ma zhi/_skye bo mang po yang so sor ma gyes par dge slong rnams kyis gzugs kyi rgyan ma rtul cig_/brtul na 
[\[139a.6\]]'das pa dang bcas par 'gyur ro/_/gleng gzhi'i sgo lnga pa'i mdo'i tshigs su bcad pa gsum pa'o//_//mdor na/_kun 'dus pa dang dus ston dang /_/dpyid zla tha [{]chungs [,]chung [}]zhal bsro dang /_/lo lnga dang ni drug byas la/_/mchod ston chen po tha ma'o/_/sangs rgyas bcom 
[\[139a.7\]]ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/khyim bdag mgon med zas sbyin gyis yul so so na gnas pa'i dge slong dang /_dge slong ma dang /_dge bsnyen dang /_dge bsnyen ma rnams mthong ba dang /_yid dga' ba 
[\[139b\]]
[\[139b.1\]]skyes nas des bsams pa/_bcom ldan 'das kyis bka' stsal pa/_dge slong rnams 'di ltar dus su sbyin pa ni rnam pa lnga ste/_lnga gang zhe na/_glo bur du 'ongs pa dang /_'dod pa rnams la sbyin pa byin pa 'di ni sbyin pa'i dus dang po'o/_/nad pa dang nad g.yog la sbyin pa 
[\[139b.2\]]byin pa 'di ni sbyin pa'i dus gnyis pa'o/_/lo nyes shing phongs brel ba la sbyin pa byin pa 'di ni sbyin pa'i dus gsum pa'o/_/gang su la yang rung ste lo thog gsar pa dang /_'bras bu gsar pa dang /_gsar thog de dag des thog mar tshul khrims dang ldan pa yon tan dang ldan pa 
[\[139b.3\]]la byin zhing /_de'i 'og tu bdag za ba 'di ni sbyin pa'i dus bzhi pa'o/_/gang su yang rung ste/_rlung ldang ba'am/_yul rmugs pa'am/_char 'bab pa'am/_grang ba la sogs pa de lta bu'i rnam pas rlung ldang ba dang /_yul rmugs pa dang /_char 'bab pa dang /_grang ba la zan 
[\[139b.4\]]nam/_skyo ma'am/_thug pa'am/_skom la sogs pa de dag phyir byung ste/_dge 'dun la 'bul zhing 'phags pa 'di zos na lus kyang mi gsher/_chos gos la yang char gyis mi phog ste bde ba la reg cing gnas par 'gyur ro zhes sbyin pa 'di ni sbyin pa'i dus lnga pa'o/_/
[\[139b.5\]]de ltar na 'di ni yul so so na gnas pa'i dge slong dang /_dge slong ma dang /_dge bsnyen dang /_dge bsnyen ma la sogs pa lam gyi ngal ba rnams la de ste bcom ldan 'das kyis gnang na bdag gis de dag 'dus pa'i zas sbyar ro snyam du bsams te/_bcom ldan 'das 
[\[139b.6\]]ga la ba der song ste drung du phyin pa dang /_bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas bcom ldan 'das la 'di skad ces gsol to/_/btsun pa bcom ldan 'das glo bur du mchi ba yul so so na gnas 
[\[139b.7\]]pa la sbyin pa byin pa 'di ni sbyin pa'i dus dang po zhes bya ba nas/_snga ma ltar bde ba la reg par gnas par bya ba 'di ni dus kyi sbyin pa lnga pa'o zhes bya ba'i bar du sbyin pa'i dus lngar gsungs na/_da 'dir byang chub sems dpa'i mchod pa chen po la yul so so nas mchis pa'i dge 
[\[140a\]]
[\[140a.1\]]slong dang /_dge slong ma dang /_dge bsnyen dang /_dge bsnyen ma la sogs pa glo bur du mchis pa lam gyis yongs su gdungs pa de rnams la de ste bcom ldan 'das kyis gnang na bdag gis 'dus pa de dag gi zas sbyar ro zhes gsol pa dang /_bcom 
[\[140a.2\]]ldan 'das kyis bka' stsal pa/_khyim bdag gnang gis sbyor cig_/bcom ldan 'das la khyim bdag mgon med zas sbyin gyis bcom ldan 'das zla ba gang la btsas zhes zhus pa dang /_bcom ldan 'das kyis bka' stsal pa/_khyim bdag dpyid zla tha [{]chungs [,]chung [}]la 
[\[140a.3\]]btsas so/_/de ste bcom ldan 'das kyis gnang na bdag gis bcom ldan 'das kyi pho brang gi zhal bsro bar sbyar ro zhes gsol pa dang /_bcom ldan 'das kyis bka' stsal pa/_khyim bdag gnang gis sbyor cig_/yang bcom ldan 'das lo du lags nas dbu skra bregs 
[\[140a.4\]]zhes gsol pa dang /_bcom ldan 'das kyis bka' stsal pa/_khyim bdag lo lnga lon pa na'o/_/de ste bcom ldan 'das kyis gnang na bdag gis bcom ldan 'das la lo lnga zhing lan gcig mchod ston sbyar ro/_/zhes gsol pa dang /_bcom ldan 'das 
[\[140a.5\]]kyis bka' stsal pa/_khyim bdag gnang gis sbyor cig_/yang bcom ldan 'das kyis gtsug phud lo du lags nas bzhag ces gsol pa dang /_bcom ldan 'das kyis bka' stsal pa/_khyim bdag lo drug na'o/_/de ste bcom ldan 'das kyis gnang na bdag gis 
[\[140a.6\]]gtsug phud kyi mchod ston sbyar ro zhes gsol pa dang /_bcom ldan 'das kyis bka' stsal pa/_khyim bdag gnang gis sbyor cig_/yang zla ba gang la bcom ldan 'das kyis bla na med pa'i ye shes mngon du chud ces gsol pa dang /_bcom ldan 'das kyis bka' stsal pa/_
[\[140a.7\]]khyim bdag dpyid zla tha [{]chungs [,]chung [}]la'o/_/de ste bcom ldan 'das kyis gnang na bcom ldan 'das 'dzam bu'i grib ma la gzugs bzhugs pa la mchod ston chen po sbyar ro zhes gsol pa dang /_bcom ldan 'das kyis bka' stsal pa/_khyim bdag gnang gis sbyor cig_/gleng 
[\[140b\]]
[\[140b.1\]]gzhi'i sgo lnga pa'i mdo'i tshigs su bcad pa bzhi pa'o//_//mdor na/_rtswa stan dang ni the tshom dang /_/snga phyi dag tu 'dug pa dang /_/ca co dag dang lam rnams dang /_/gaN+DI dung dang rnga rdung ba'o/_/sangs rgyas bcom ldan 'das mnyan du yod pa na dze ta'i tshal mgon 
[\[140b.2\]]med zas sbyin gyi kun dga'i ra ba na bzhugs so/_/bcom ldan 'das kyis 'dus pa'i zas sbyor cig ces gsungs pa dang /_dge slong mang po rnams stan med par gyur nas/_bcom ldan 'das kyis bka' stsal pa/_rtswa'i stan sbyar te der 'dug la bza' bar bya'o/_/
[\[140b.3\]]bcom ldan 'das kyis rtswa'i stan la 'dug par bya'o zhes gsungs pa dang /_dge slong rnams zan zos pa dang the tshom skyes nas rtswa stan te khyer te dong nas/_bcom ldan 'das kyis bka' stsal pa/_stan khyer te ma 'dong bar phung por byos te zhog la/_gang gi tshe dus ston yongs 
[\[140b.4\]]su rdzogs par gyur pa de'i tshe thams cad 'or cig_/dge slong rnams ston mo'i dus la snga phyir 'dug pas gzhan zan zos te song bar gyur/_gzhan gdod 'ongs pa ma thob ste brel bar gyur nas/_bcom ldan 'das kyis [{]go rims [,]go rim [}]ji lta ba bzhin du 'dug shig ces gsungs so/_/
[\[140b.5\]]dge slong mang po 'dus pa dang ca cor gyur pas dus ma shes nas/_bcom ldan 'das kyis dus brjod par byos shig ces gsungs pa dang /_de dag de nyid du dus la bab bo/_/dus la bab bo zhes brjod pa dang /_bcom ldan 'das kyis bka' stsal pa/_gaN+DI brdung bar byos shig_/
[\[140b.6\]]de ltar yang gzhan dag la gsal bar ma gyur nas/_de la bcom ldan 'das kyis sngar ni gaN+DI chung ngu rdungs la/_phyis gaN+DI rdungs shig ces gsungs so/_/de ltar yang gzhan nyin par gnas par song ba rnams kyis ma thos nas/_bcom ldan 'das kyis dung kha bsdoms te 
[\[140b.7\]]bus la rnga yang rdungs shig ces gsungs so/_/gleng gzhi'i sgo lnga pa'i mdo'i tshigs su bcad pa lnga pa'o//_//mdor na/_der ni rnga yang brdung bar bya/_/de nas shing rta dbyung ba dang /_/dngos po byung dang rnyed pa dang /_/ji ltar tshul bzhin bsgo bar bya'o/_/sangs rgyas 
[\[141a\]]
[\[141a.1\]]bcom ldan 'das mnyan du yod pa na dze ta'i tshal mgon med zas sbyin gyi kun dga' ba na bzhugs te/_bcom ldan 'das kyis gaN+DI dang dung kha bsdoms pa dang rnga rdungs shig ces bka' stsal na/_de dag gis gaN+DI brdungs pa'i rjes bzhin brdungs pa dang /_
[\[141a.2\]]nad pa dang las la gtogs pa rnams la gnod par gyur nas/_bcom ldan 'das kyis bka' stsal pa/_gang gi tshe nad pa rnams zas mnos zin par gyur la/_las byed pa rnams kyang zas zos zin pa de'i tshe na gaN+DI dang dung kha bsdoms pa dang /_rnga rdungs shig_/mchod ston 
[\[141a.3\]]zin kyang so so na gnas pa'i dge slong dang /_dge slong ma dang /_dge bsnyen dang /_dge bsnyen ma la sogs pa so sor ma dong ba dang /_bcom ldan 'das kyis shing rta phyung shig dang de dong nas rang 'dong ngo zhes gsungs pa dang /_mchod ston de'i tshe dge slong rnams kyis rnyed 
[\[141a.4\]]pa grub pa de ji ltar bgo ba mi shes nas/_bcom ldan 'das kyis bka' stsal pa/_ji ltar rgan rims su mnyam par gos shig_/dge slong mang po 'dus pa de dag ca co byed pa dang /_bcom ldan 'das kyis bka' stsal pa/_bcu zhing gcig tu bgo bar bya'o/_/brgya zhing 
[\[141a.5\]]gcig tu'o/_/de'i 'og tu stong zhing gcig tu rnyed pa bgo bar byos shig_/sangs rgyas bcom ldan 'das la tshe dang ldan pa u pA lis zhus pa/_btsun pa gal te bcu'i nang nas gcig dus las 'das na gum pa'i yo byad su dbang zhes zhus pa dang /_bcom ldan 'das 
[\[141a.6\]]kyis bka' stsal pa/_u pA li de ste bgo ba'i tshe dus 'das na shi ba'i yo byad dge 'dun 'dus pa dbang gis spyir gos shig_/'on te bgos nas dus 'das na ni dgu po rnams kyis 'thob bo/_/de bzhin du brgyad stong sde rnams la yang sbyar bar bya'o/_/gleng gzhi'i sgo 
[\[141a.7\]]lnga pa'i mdo'i tshigs su bcad pa drug pa'o//_//gleng gzhi'i sgo lnga pa rdzogs te/_gleng gzhi rnams rdzogs [{]s+ho[,]so[}]//_//rkyang pa'i sgo'i mdor na/_phyag ni thog mar bya ba dang /_/gnyis pa'i snod rnams ma nges pa/_/gsum du yo byad rnams kyang ste/_/de ni rkyang 
[\[141b\]]
[\[141b.1\]]bar btags pa'o/_/mdor bsdus pa na/_phyag 'tshal ba dang gsing ma dang /_/de bzhin 'jog dang nyal dang khyi/_/de bzhin btung phor bu ram shing /_/de bzhin mar dang rtsa ba sdong po rnams/_/mdo rnams bsdus par gsungs pa'o/_/sangs rgyas bcom ldan 
[\[141b.2\]]'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/de'i tshe na dge slong gnyis shig rnam par gdon mi za ba'i gtam smra ba las gcig la gcig tshig rtsub po smras nas de la gzhon nus rgan po la rab tu spyos te/_de gnas khang 
[\[141b.3\]]du zhugs te 'dug pa dang /_gzhon nus bdag gis rgan pa la rab tu spyos kyis song ste bzod par gsol lo snyam bsams nas/_des de'i gnas khang du song ste rkang pa gnyis la gtugs nas btsun pa bdag gis khyod la rab tu spyos pa bzod par mdzod cig ces 
[\[141b.4\]]bzod pa gsol bar byed pa dang /_de cher khros nas gtses te gnod pa byas so zhes smras pa dang /_dge slong dag gis thos nas brgyugs te tshe dang ldan pa ci'i phyir 'o dod 'bod ces dris pa dang /_des smras pa/_tshe dang ldan pa 'di 'di ltar bdag gi gnas khang du 
[\[141b.5\]]'ongs te gnod pa byed pa la ltos/_de dag gis de la tshe dang ldan pa ci'i phyir khyod kyis dge slong rgan pa 'di la gtses zhes smras pa dang /_des kyang ji ltar gyur pa smras nas de dag cang mi smra bar 'dug go/_/des bsams pa de'i phyir na bcom ldan 'das kyis phyag byos 
[\[141b.6\]]shig par gsungs te/_ji nas nga'i nyan thos rnams byams pa'i sems dang /_phan pa'i sems dang /_brtse ba'i sems kyis rang gi don sgrub par 'gyur ro zhes gsungs na 'di ltar 'di ni bdag mthong nas mi dga' ba dang /_khros par gyur na bdag gis 'di la bzod 
[\[141b.7\]]par byas te ci rung gis 'gro'o snyam bsams nas de song nas phyis de la phyag kyang mi byed na bzod par byed pa lta ci smos/_de nas dus phyi zhig na dge slong rgan pa de dge slong gzhan zhig dang lhan cig 'chag cing gtam zer zhing 'khod pa dang /_dge slong de yang dge slong 
[\[142a\]]
[\[142a.1\]]dag la phyag 'tshal ba las phyogs der 'ongs pa dang /_'chag pa'i grogs kyi dge slong des de la smras pa/_tshe dang ldan pa 'di lta bu'i dge slong tshul khrims dang ldan pa 'di la ci'i phyir bzod par ma byas/_rgan pa des 'di ni 'di ltar sdig pa'i sems 
[\[142a.2\]]khro ba can te/_ltos shig dang da yang khyod la phyag byed kyi nga la mi byed do zhes smras pa dang /_de bzhin des phyag byas pa dang /_des smras pa/_tshe dang ldan pa khyod kyis sdig pa'i sems can de mthong ngam/_tshe dang ldan pa mthong ngo /_/de nas des de la tshe dang ldan pa bdag 
[\[142a.3\]]gis gzhan du thos na gzhan du mthong ste/_khyod ni ngo tsha zhes 'gyod pa can bslab pa la mos pa'o zhes thos na/_khyod ci'i phyir de ltar ma yin zhes smras pa dang /_des btsun pa bdag gis ji ltar bgyi/_tshe dang ldan pa dge slong tshul khrims dang ldan pa 'di lta bu la khyod kyis 
[\[142a.4\]]ci'i phyir bzod pa mi bya zhes smras pa dang /_des ji ltar gyur pa rgyas par smras pa dang /_de 'phya bar gyur nas/_de ltar gyur pa dge slong rnams kyis bcom ldan 'das la gsol te/_bcom ldan 'das kyis bka' stsal pa/_dge slong rnams dge slong de 'phya ba ni yus kyis/_
[\[142a.5\]]gang rnam par 'khon pa de bzod par bya'o/_/bcom ldan 'das kyis gang 'khon pa de bzod par bya'o zhes gsungs pa dang /_gzhan zhig gis bzod par byas kyang ma bzod nas/_bcom ldan 'das kyis bka' stsal pa/_gang mi spyod pa de nye spyod du phyin pa dang phyag byos shig_/des 
[\[142a.6\]]kyang nad med cig ces smra'am yang na phyag byos shig_/de ltar mi byed na gnyis ka la 'das pa dang bcas par 'gyur ro/_/bcom ldan 'das kyis 'khon pa'i dge slong la bzod par bya'o zhes gsungs pa dang /_dge slong gnyis shig rnam par gdon mi za ba'i gtam smra 
[\[142a.7\]]ba las 'khrugs pa dang /_mtshang 'dru ba dang /_'thab pa dang /_rtsod par gyur te/_de gnyis las dge slong gzhon pas dge slong rgan pa la tshig drag po mi snyan pas blong zhing khros te smras pa dang /_rab tu khros nas gnas khang du zhugs te sgo bcad nas des ngan 
[\[142b\]]
[\[142b.1\]]du smras pa'i tshig de lta bu sgom zhing 'dug go/_/de'i bar du sangs rgyas bcom ldan 'das kyis mi mkhyen pa dang /_ma gzigs pa dang /_ma chud pa dang /_rnam par mi mkhyen pa med de sangs rgyas bcom ldan 'das dag ni chos nyid kyis thugs rje chen po can 'jig rten 
[\[142b.2\]]la phan 'dogs pa la zhugs pa/_srung ba gcig pu dpa' ba/_gcig pu zhi gnas dang lhag mthong la gnas pa/_gdul ba'i dngos po gsum la mkhas pa/_chu bo bzhi las rgal ba/_rdzu 'phrul gyi rkang pa bzhi'i mthil la rab tu brtan pa/_mi 'jigs pa 
[\[142b.3\]]bzhis 'jigs pa med pa/_yan lag lnga rab tu rnam par spangs pa/_'gro ba lnga las yang dag par 'das pa/_yan lag drug dang ldan pa/_pha rol tu phyin pa drug yongs su rdzogs pa/_rtag tu drug la gnas pa/_byang chub kyi yan lag bdun gyi me tog gis 
[\[142b.4\]]brgyan pa/_lam yan lag brgyad pa ston pa/_mthar gyis gnas shing snyoms par 'jug pa dgu la mkhas pa/_stobs bcu'i stobs dang ldan pa/_phyogs bcur snyan par grags pa/_brgya phrag bcu las dbang sgyur ba'i mchog tu byung bas gang 'gribs/_gang 
[\[142b.5\]]'phel/_gang sdug bsngal du gyur/_gang dog par gyur/_gang gnod par gyur/_gang sdug bsngal dang dog pa dang gnod par gyur/_gang ngan song la gzhol/_gang ngan song la 'bab/_gang ngan song la rab tu bstan/_gang ngas ngan song las bton te mtho 
[\[142b.6\]]ris su thar pa'i 'bras bu la so sor dgod par bya/_gang dge ba'i rtsa ba ma bskyed pa rnams ni bskyed par bya/_gang gis bskyed pa rnams ni yongs su smin par bya/_gang yongs su smin pa rnams ni rnam par dgrol bar bya'o zhes nyin lan gsum mtshan lan gsum 
[\[142b.7\]]du sangs rgyas kyi spyan gyis 'jig rten la gzigs shing ye shes snang ba la 'jug go/_/yang gsungs pa/_chu srin gnas pa'i rgya mtsho ni/_/dus las 'da' bar 'gyur srid kyi/_/gdul bar bya ba'i bu rnams la/_/sangs rgyas dus 'da' mi srid do/_/de nas 
[\[143a\]]
[\[143a.1\]]bcom ldan 'das gnas gzhan zhig tu 'dzum pa mdzad do/_/chos nyid kyis gang gi tshe sangs rgyas bcom ldan 'das rnams 'dzum pa mdzad pa de'i tshe na zhal nas 'od zer sngon po dang /_ser po dang /_dmar po dang /_dkar po la sogs pa byung 
[\[143a.2\]]ste/_la la ni 'og tu 'gro'o/_/la la ni steng du 'gro ste/_de la gang 'og tu song ba des ni yang 'tsho ba dang /_thig nag po dang /_'dus pa dang /_'o dod 'bod pa dang /_'o dod 'bod pa chen po dang /_gdung ba dang /_rab tu gdung ba dang /_bstir med pa dang /_chu bur dang /_
[\[143a.3\]]rgyun du chu bur dang /_a Ta Ta dang /_ha ha ba dang /_hu hu ba dang /_ut+pal dang /_pad mo dang /_pad mo chen po la sogs pa'i sems can dmyal bar song ste/_gang tsha ba'i sems can dmyal ba la des bab pa ni bsil bar gyur/_gang grang ba'i sems can dmyal ba 
[\[143a.4\]]de la bab pa ni dro bar gyur te/_des sems can de dag de lta bus gzir ba'i khyad par de dag bde bar byas pa dang /_de dag 'di snyam du kye bdag cag rnams 'di nas shi 'phos sam 'on te gzhan du skyes zhes bsams na/_de dag la rab tu dad pa bskyed pa'i phyir 
[\[143a.5\]]bcom ldan 'das kyis sprul pa btang nas de dag gis sprul pa mthong ba dang /_'di snyam du kye bdag cag rnams 'di nas shi 'phos par gyur pa yang med/_gzhan du skyes pa yang med kyis/_sngon ma byung ba'i sems can 'di mthong ba'i mthus na bdag cag gzir ba'i 
[\[143a.6\]]khyad par rnams bde bar gyur to snyam du bsams nas de dag sprul pa la sems mngon par dga' bar gyur pa dang /_dmyal bas gzir ba'i las zad par byas te gang du bden par gyur pa'i snod du der lha dang mi'i mtshams 'dzin to/_/gang steng du song ba des ni rgyal chen 
[\[143a.7\]]bzhi'i ris kyi lha dang /_sum bcu rtsa gsum dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs chen dang /_chung snang dang /_tshad med snang dang /_kun snang dang /_dge 
[\[143b\]]
[\[143b.1\]]ba dang /_tshad med dge ba dang /_dge rgyas dang /_sprin med dang /_bsod nams 'phel dang /_'bras bu che ba dang /_mi che ba dang /_mi gdung ba dang /_shin tu mthong ba dang /_gya nom snang ba dang /_'og min gyi lhar song nas mi rtag pa dang /_sdug bsngal ba 
[\[143b.2\]]dang /_stong pa nyid dang /_bdag med pa rnams bsgrags te tshigs su bcad pa gnyis kyang brjod do/_/'byung bar bya phyir brtsam par byos/_/sangs rgyas bstan la brtson par byos/_/'dam bu'i khyim la glang chen bzhin/_/'chi bdag sde rnams gzhom par byos/_/
[\[143b.3\]]gang zhig rab tu bag yod par/_/chos 'dul 'di la spyod 'gyur ba/_/skye ba'i 'khor ba rab spangs nas/_/sdug bsngal tha mar 'byin par 'gyur/_/de nas 'od zer des stong gsum gyi stong chen po'i 'jig rten gyi khams bskor nas bcom ldan 'das kyi phyi bzhin du 
[\[143b.4\]]'brang ngo /_/de dag gal te bcom ldan 'das kyis 'das pa'i las la lung ston bzhed par gyur na bcom ldan 'das kyi rgyab tu nub bo/_/ma 'ongs pa'i dus la lung ston par bzhed par gyur na mdun du nub bo/_/dmyal bar lung ston par bzhed par gyur na zhabs kyi 
[\[143b.5\]]mthil du nub bo/_/byol song du skye bar lung ston par bzhed par gyur na rting par nub bo/_/[{]yi dgas [,]yi dwags [}]su skye bar lung ston par bzhed par gyur na zhabs kyi mthe bor nub bo/_/mir skye bar lung ston par bzhed par gyur na pus mor nub bo/_/stobs kyi 'khor los sgyur ba'i 
[\[143b.6\]]rgyal por lung ston bzhed par gyur na phyag g.yon pa'i mthil du nub bo/_/'khor los sgyur ba'i rgyal por lung ston bzhed par gyur na phyag g.yas pa'i mthil du nub bo/_/lhar skye bar lung ston bzhed par gyur na lte bar nub bo/_/nyan thos kyi byang chub tu lung ston bzhed par 
[\[143b.7\]]gyur na zhal du nub bo/_/rang byang chub tu lung ston bzhed par gyur na smin mtshams su nub bo/_/bla na med pa yang dag par rdzogs pa'i byang chub tu lung ston bzhed par gyur na spyi bo'i gtsug tu nub bo/_/de nas 'od zer des bcom ldan 'das la lan gsum bskor ba byas 
[\[144a\]]
[\[144a.1\]]nas bcom ldan 'das kyi zhabs kyi rting bar nub pa dang /_de nas sangs rgyas bcom ldan 'das la tshe dang ldan pa kun dga' bos zhus pa/_ji ltar snang bar byed pa shar ba bzhin/_/zhal gyi nang nas byung ba mang po ni/_/kha dog rnam pa sna tshogs stong 
[\[144a.2\]]ldan pa/_/gang gis phyogs bcu kun tu snang gyur pa'o/_/yang tshigs su bcad de gsol pa/_rgod pa zhum rgyags spangs nas bral gyur pa/_/skye bo rnams kyi rgyur gyur sangs rgyas te/_/rgyal ba dgra rgyal dung dang pad mo bzhin dkar ba/_/rgyu med 'dzum pa nye bar 
[\[144a.3\]]ston mi mdzad/_/brtan pa'i thugs mnga' de dus rang gis mkhyen mdzod cig_/rgyal ba'i dbang la thos 'tshal nyan rnams la/_/brtan zhing thub pa'i khyu mchog dam pa yis/_/the tshom byung ba dge bas rnam par bsol/_/don med par ni rgya mtsho ri rgyal bstan/_/rdzogs 
[\[144a.4\]]pa'i sangs rgyas 'dzum pa mi ston te/_/brtan pas gang phyir 'dzum pa bstan pa de/_/skye bo mang po 'di dag thos par mos/_/de nas bcom ldan 'das kyis bka' stsal pa/_kun dga' bo de de bzhin te/_de de bzhin no/_/kun dga' bo de bzhin gshegs pa dgra bcom 
[\[144a.5\]]pa yang dag par rdzogs pa'i sangs rgyas ni rgyu med rkyen med par 'dzum pa mi mdzad do/_/kun dga' bo gang dge slong gzhon pa des dge slong la tshig ngan pas mtshang brus shing smras pas khros pa mthong ngam/_bcom ldan 'das mthong ngo /_/de gnas khang du zhugs te sgo 
[\[144a.6\]]bcad nas de'i tshig ngan du smras pa de phyi phyir sgom zhing 'dug go/_/de khros pas kun tu khebs nas phyi phyir bsgoms pas na zhe sdang gi sa bcu rab tu byung ste/_de dus 'das te shi 'phos nas de'i gnas khang de nyid du sbrul gdug par skye bar 'gyur ro//_//
[\[144a.7\]]'dul ba gzhung dam pa/_bam po sum bcu rtsa brgyad pa/_de ltar bcom ldan 'das tshe dang ldan pa kun dga' bo dang lhan cig gtam gsung ba'i bar du dge slong de yang tshig ngan du smras pa de lan mang du bsgoms shing shin tu khro bas kun tu khebs te mang du byas 
[\[144b\]]
[\[144b.1\]]pas zhe sdang gi sa bcu po thob pas na de 'chi 'phos dus 'das te de'i gnas khang nyid du sbrul gdug par skyes so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo skyes bu gti mug can de ni gnas khang de nyid du sbrul gdug 
[\[144b.2\]]par skyes kyis der song la drung du phyin na nga'i tshig gis nad med cig ces byos la/_'di skad du 'di ltar khyod nga'i bstan pa la rab tu byung ste/_dge sbyong gi 'bras bu bzhi las gang yang rung dge sbyong gi 'bras bu rtogs par 'gyur ba las da khyod khros pa'i dbang gis 
[\[144b.3\]]na 'dir sbrul gdug par skyes kyis dge slong de la bzod par byos shig_/'di las yang dus 'das na sems can dmyal bar skyes sa re zhes sgo shig_/btsun pa bka' bzhin 'tshal zhes nas tshe dang ldan pa kun dga' bos bcom ldan 'das las mnyan nas dge 
[\[144b.4\]]slong de khrid de dge slong de'i gnas khang du song nas sgo la dal nas bags kyis brdungs te smras pa/_bzhin [{]bzangs [,]bzang [}]khyod la bcom ldan 'das nad med cig ces gsungs te/_'di ltar khyod nga'i bstan pa la rab tu byung la dge sbyong gi 'bras bu bzhi las gang 
[\[144b.5\]]yang rung dge sbyong gi 'bras bu rtogs par 'gyur ba las da khyod khros pa'i dbang gis na 'dir sbrul gdug par skyes kyis dge slong 'di la bzod par byos shig_/'di nas dus byas nas kyang sems can dmyal bar skyes sa re zhes gsung ngo /_/de nas de nyid du 
[\[144b.6\]]khros pa'i dug btang nas gnas khang nas phyir ma byung zhing 'dug pa dang /_de nas bcom ldan 'das kyis tshe dang ldan pa maud gal gyi bu chen po la maud gal gyi bu tshur shog_/khyod kyis sbrul gdug pa gang na ba der song la phyin pa dang /_'di skad du dge slong de 
[\[144b.7\]]la bzod par byos shig ces bka' stsal pa dang /_des kyang der song ste smras pa dang /_de lde mig kyog po'i bu ga nas mgo tsam bstan te phyir nang du zhugs so/_/dge slong gis dge slong la sems kyis gnod par byas pas rang gi gnas khang du sbrul du skyes 
[\[145a\]]
[\[145a.1\]]so zhes sgra de lta bu mnyan du yod par kun du grags pa dang /_ko sa la'i rgyal po gsal rgyal nang gi btsun mo dang /_gzhon nu dang /_blon po dang /_grong mi dang /_gzhongs su bcas pas gang sgra de thos pa dang ltad mo lta 'dod pas de'i yid bskyod 
[\[145a.2\]]nas dze ta'i tshal du dong ngo /_/de nas bcom ldan 'das kyang nyan thos chen po kun shes kauN+Di n+ya dang /_rlangs pa dang /_ming chen dang /_ma 'gags pa dang /_shA ri'i bu dang /_maud gal gyi bu chen po dang /_'od snang dang /_kun dga' bo dang /_nam gru la sogs pas bskor te 
[\[145a.3\]]rgyal po gsal rgyal dang de'i gnas khang du bzhud nas bcom ldan 'das kyis de nyid kyi skad du gsungs pa dang /_de rtabs bzhin du gnas khang nas phyir byung ngo /_/de nas bcom ldan 'das kyis de khrid nas gtsug lag khang nas phyir phyung ste dze ta'i tshal gyi sgor 'khor brgya phrag 
[\[145a.4\]]du ma dang /_dge slong gi dge 'dun gyi mdun na gdan bting ba de la bzhugs pa dang /_de nas sbrul gdug pa de phan tshun kun du skye bo mang po la bltas te skrag nas bcom ldan 'das kyi gdan logs su rgan rims kyi mthar bcom ldan 'das la lta bzhin du 'khyil te 
[\[145a.5\]]'dug go/_/bcom ldan 'das kyis de la bka' stsal pa/_bzhin [{]bzangs [,]bzang [}]'di ltar khyod nga'i bstan pa la rab tu byung nas dge sbyong gi 'bras bu bzhi las gang yang rung dge sbyong gi 'bras bu rtogs par 'gyur ba las da khyod 'dir shin tu khro bas kun tu khebs nas lan mang du 
[\[145a.6\]]bsgoms la dge slong la yang sems gdug pa bskyed pas da ltar sbrul gdug par skyes te/_'tshe ba dang gsod pa la chags shing gzhan gyi srog 'phrog cing gzhan 'tsho ba dang phral nas 'tsho bar byed de 'di nas shi 'phos na rgyud gang du skye/_gang du skye bar 'gyur/_gang du 
[\[145a.7\]]mngon par skye bar 'gyur/_bcom ldan 'das kyis gang gi tshe de'i rigs dran par byas pa de'i tshe ngu bar gyur to/_/de nas bcom ldan 'das kyis de'i tshe tshigs su bcad de gsungs pa/_khyod ni byol song skye gnas gyur/_/mi dal bar yang skyes gyur na/_/don med par 
[\[145b\]]
[\[145b.1\]]ni ci phyir ngu /_/da ni ci zhig byar yod kyis/_/rgyal ba thugs rje ldan mnga' la/_/sems kyis legs par dad skyes dang /_/byol song skye gnas 'di spangs te/_/de nas mtho ris 'gro bar 'gyur/_/sangs rgyas bcom ldan 'das kyis chos bstan pa chud mi zos pas 
[\[145b.2\]]de'i kun du gnas pa de dang bral bar gyur te/_de nas bcom ldan 'das kyis dge slong de la bka' stsal pa/_tshur shog dge slong khyod kyis sbrul gdug pa de la bzod pa byos shig_/bcom ldan 'das bdag gis ji ltar bzod par bgyi/_ci de'i rkang pa la gtug par 
[\[145b.3\]]bgyi'am zhes gsol pa dang /_bcom ldan 'das kyis de la ji ltar sngon gyi dge slong yin par mngon du byas te the tshom du mi bya bar bya/_gtug par bya'o zhes bka' stsal pa dang /_ston pa'i bka' bzhin des rkang pa la gtugs pa dang /_des de'i mgo bo la reg par byas 
[\[145b.4\]]pa dang /_de gnyis skye bo mang pos mthong ba dang rab tu ngo mtshar skyes nas bcom ldan 'das kyis skye bo mang po de dag la de'i phyir de lta bu'i tshul du chos bshad de/_de thos pas na srog chags brgya stong du ma rnams kyis ni khyad par chen po rtogs par gyur to/_/sbrul gdug 
[\[145b.5\]]pa de yang bcom ldan 'das la sems mngon par dad nas de dus 'das pa dang sum bcu rtsa gsum gyi lha'i gnas bzang por skyes so/_/de nas bcom ldan 'das kyis dge slong rnams la bka' stsal pa/_de bas na dge slong rnams 'di dang gzhan dag kyang khro bas kun 
[\[145b.6\]]tu khebs na nyes pa'i dmigs su 'gyur te/_de bas na dge slong gis khros pa'i dge slong la ji ltar de'i khros pas khebs par gnas pa/_rnam par byang bar gnas pa de lta de lta bur gsol lo/_/des kyang sems kyis bzod par byos shig_/gang snga dro khros 
[\[145b.7\]]pa la des phyi dro bzod par gsol cig_/gang phyi dro khros pa la ni des nub mo'o/_/gang nub mo khros pa la ni des phyi de nyin mo bzod par gsol cig ces gsungs nas/_bcom ldan 'das gdan las bzhengs te nang du yang dag 'jog la 'jug pa'i phyir gtsug 
[\[146a\]]
[\[146a.1\]]lag khang du gshegs so/_/chos nyid kyis lha'i bu'am lha'i bu mo yang rung skyes nas ring po ma lon par gang nas shi 'phos gang du skyes/_las gang yin zhes sems pa rnam pa 'di gsum skyes te/_sbrul gdug pa las shi 'phos nas/_sum 
[\[146a.2\]]bcu rtsa gsum gyi lha'i ris bzang por skyes te bcom ldan 'das la sems mngon du dad pa bskyed par mthong ngo /_/de nas sngon gyi sbrul gdug pa lha'i bu des 'di snyam du bdag 'dir zhag lon te/_bcom ldan 'das ltar 'gro bar mi rigs kyi/_bdag 'dir zhag ma lon 
[\[146a.3\]]par bcom ldan 'das la ltar 'gro'o snyam du bsams nas/_de nas lha'i bu sngon sbrul gdug pa de dri ma med pa'i rna tsha 'phyang bzhin du thogs shing do shal dang /_se mo dos lus brgyan te/_de nyid kyi nub mo lha'i me tog ut+pal dang /_pad mo dang /_ku mu da dang /_puN+Da 
[\[146a.4\]]rI ka dang /_man dA ra ba la sogs pas pang ba bkang ste snang ba chen pos dze ta'i tshal thams cad du snang bar byas nas bcom ldan 'das la me tog gis gtor te chos nyan pa'i phyir bcom ldan 'das kyi spyan sngar 'dug go/_/bcom ldan 'das kyis de'i bsam pa 
[\[146a.5\]]dang /_bag la nyal ba dang /_khams dang /_rang bzhin mkhyen nas de 'dra ba'i 'phags pa'i bden pa bzhi yang dag par rtogs par 'gyur ba'i chos bstan nas lha'i bu sngon gyi sbrul gdug pa des thos pa dang /_'jig tshogs su lta ba'i ri'i rtse mo nyi shu ye shes kyi 
[\[146a.6\]]rdo rjes bcom ste rgyun du zhugs pa'i 'bras bu mngon du byas so/_/des bden pa mthong bas dga' ba'i tshig gsum smras te/_btsun pas phan btags pa 'di lta bu ni mas kyang ma bgyis/_phas kyang ma bgyis/_rgyal pos kyang ma bgyis/_lhas kyang ma 
[\[146a.7\]]bgyis/_sdug pas kyang ma bgyis/_bdag gi gnyen mang pos kyang ma bgyis/_sngon gyi pha mes rnams kyis kyang ma bgyis/_dge sbyong dang bram zes kyang ma bgyis te/_bcom ldan 'das kyis bdag gi khrag dang mchi ma'i rgya mtsho ni bskams/_rus pa'i ri 
[\[146b\]]
[\[146b.1\]]las ni brgal/_ngan song gi sgo ni bcad/_mtho ris dang thar pa'i sgo ni phye nas lha dang mi'i gnas su bzhag go/_/khyod mthus shin tu mi bzad ngan song gi/_/nyes pa mang du ldan pa'i lam rnams bcad/_/mtho ris 'gro ba'i lam phyir bsod nams mchog_/
[\[146b.2\]]mya ngan 'da' lam bdag gis de ring thob/_/khyod la brten pas nyes pa med pa yi/_/bdag deng shin tu gtsang ba rnam dag mig_/'phags pa'i yid du 'ong ba'i zhi gnas thob/_/bdag gis sdug bsngal rgya mtsho pha rol rgal/_/skye bo lha dang lha min mi yis mchod/_/
[\[146b.3\]]skye rga na dang 'chi las rnam par bral/_/srid pa stong du'ang mthong bar shin tu dka'/_/thub khyod deng bdag mthong bas 'bras bur bcas/_/de nas se mo do ni 'phyang bzhin du/_/zhabs gnyis la ni phyag byas dga' ba skyes/_/dgra thul de la g.yas su bskor nas ni/_/lha yi 
[\[146b.4\]]'jig rten lha yi yul der song /_/de nas lha'i bu sngon sbrul gdug pa de tshong pa khe thob pa ltar/_rna chun pa lo legs pa ltar/_dpa' bo g.yul las rgyal ba ltar/_nad pa nad thams cad las thar ba ltar/_ji lta bu'i longs spyod dang /_bcom ldan 'das kyi drung du 'ongs 
[\[146b.5\]]pa de lta bu'i longs spyod dang /_rang gi gnas su song ba dang /_dge slong dag srod dang tho rangs la mi nyal bar thub par brtson par spyod pa rnams kyis mthong ba bcom ldan 'das kyi drung na rgya cher snang ba mthong nas the tshom du gyur te/_bcom ldan 'das la bcom ldan 
[\[146b.6\]]'das ci mdang mtshan mo bcom ldan 'das la tshangs pa 'khor gyi bdag po ltar mchis sam/_lha'i dbang po brgya byin dang /_'jig rten skyong ba bzhi dag blta ba'i phyir mchis sam zhes zhus pa dang /_dge slong rnams tshangs pa'i 'khor gyi bdag po yang ma yin/_lha'i 
[\[146b.7\]]dbang po brgya byin yang ma yin/_'jig rten skyong ba bzhi la sogs pas nga la blta ba'i phyir 'ongs pa yang ma yin gyi/_gang sbrul gdug pa dge slong gis bzod par byas pa de nga la sems mngon du dad nas dus las 'das pa dang /_sum bcu rtsa gsum ris kyi lha'i 
[\[147a\]]
[\[147a.1\]]gnas bzar por skyes nas de 'di ltar mdang nga'i drung du 'ongs te ngas de la chos bstan pa dang /_bden pa mthong nas rang gi gnas su song ngo /_/de bas na dge slong rnams kyis 'di ltar bslab par bya ste/_gang gis bzod par bya ba dang /_bzod 
[\[147a.2\]]pa'i yon tan brjod par bya ba de ltar dge slong dag khyed kyis bslab par bya'o/_/bcom ldan 'das kyis de skad ces bka' stsal pa dang /_dge slong de dag yid mgu nas bcom ldan 'das kyis gsungs pa la mngon par dga'o/_/gleng gzhi ni mnyan du yod pa na ste/_bcom 
[\[147a.3\]]ldan 'das la tshe dang ldan pa u pA lis zhus pa/_btsun pa bsnyen par rdzogs par bgyid na tshe dang ldan pa rnams bdag la bsnyen par rdzogs par ma byed cig ces mchi bzhin dge slong rnams kyis bsnyen par rdzogs par bgyis na bsnyen par rdzogs pa zhes bgyi'am/_bsnyen 
[\[147a.4\]]par ma rdzogs pa zhes bgyi/_u pA li bsnyen par rdzogs pa zhes mi bya ste/_bsnyen par rdzogs par byed pa rnams kyang 'das pa dang bcas par 'gyur ro/_/u pA li de ci'i phyir zhe na/_bsnyen par rdzogs pa nyid kyang bslab pa 'bul na bsnyen par ma rdzogs zhes bya na 
[\[147a.5\]]bsnyen par rdzogs par byed pa'i tshe lta ci smos/_yang bcom ldan 'das la tshe dang ldan pa u pA lis zhus pa/_bcom ldan 'das kyis dge tshul pha rnams lo nyi shu lon nas bsnyen par rdzogs par byos shig ces gsungs na/_dge tshul pha gzhan dag bdag gi lo 
[\[147a.6\]]grangs ni ma 'tshal/_de lus bong ni che ste/_de dge slong rnams kyis lo grangs ma rtogs pas the tshom skyes te bsnyen par rdzogs par mi bgyid na de dag la ji ltar nan tan bgyi zhes zhus pa dang /_bcom ldan 'das kyis bka' stsal pa/_u pA li de lta bu ni mtshan las 
[\[147a.7\]]so sor rtogs la bsnyen par rdzogs par byos shig_/de la the tshom du ma byed cig_/bcom ldan 'das kyis de ltar mtshan las rtogs la bsnyen par rdzogs par gyis shig ces gsungs pa dang /_dge slong rnams kyis de gcer bur phyung ste mtshan rtog pa la zhugs 
[\[147b\]]
[\[147b.1\]]pa dang /_de shin tu ngo tsha nas bcom ldan 'das kyis bka' stsal pa/_gcer bur ma dbyung bar ba so'am gos kyi gdang la lhung bzed dam chos gos kyi snod zhog la 'di phob shig ces smros la/_de ni mchan khung dang mchan la rtogs te de ste yod na bsnyen par rdzogs 
[\[147b.2\]]par bya'o/_/de ste med na bsnyen par rdzogs par mi bya'o/_/yang zhus pa/_btsun pa dge slong rnams kyis dge slong la dge slong ma'i las kyis bsnyen par rdzogs par bgyis na bsnyen par rdzogs pa zhes bgyi'am/_bsnyen par ma rdzogs pa zhes bgyi/_u pA li 
[\[147b.3\]]bsnyen par rdzogs pa zhes ni bya ste bsnyen par rdzogs par byed pa rnams ni 'das pa dang bcas par 'gyur ro/_/btsun pa dge slong ma la dge slong dang /_dge slong ma rnams kyis dge slong gi las kyis bsnyen par rdzogs par bgyis na bsnyen par rdzogs pa zhes bgyi'am 
[\[147b.4\]]bsnyen par ma rdzogs pa zhes bgyi/_u pA li bsnyen par rdzogs pa zhes bya ste/_dge 'dun gnyi ga yang 'das pa dang bcas par 'gyur ro/_/rkyang pa'i sgo dang po'i mdo'i tshigs su bcad pa thog ma'o//_//mdor na/_gsing ma grong dang bsdus pa dang /_/sems 
[\[147b.5\]]bskyed pas ni gso sbyin dang /_/gsad pa gsum yang de bzhin te/_/rnam 'byed dge 'dun lhag ma'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/dge slong dag cig 'gron pa mang po 
[\[147b.6\]]dang lhan cig ljongs spyod du dong ba dang /_de dag de'i tshe gso sbyin la bab nas de dag gis sa gsing ma'i phyogs shig mthong nas de dag gis smras pa/_tshe dang ldan pa dag tshur sheg_/sa gsing ma'i phyogs pha bi la gso sbyin bya'o zhes der de dag gso sbyin byed pa 
[\[147b.7\]]la zhugs pa dang /_'gron pa mang po dag 'das nas de dag kyang phyi bzhin 'dong ba las bar du rkun pos bcom ste gtsug lag khang du phyin pa dang /_dge slong rnams kyis mthong ste bde bar 'ongs sam/_tshe dang ldan pa dag bde bar 'ongs sam/_ci bde bar spyad dam 
[\[148a\]]
[\[148a.1\]]zhes smras pa dang /_bde bar ga la spyad/_ci nyes/_bdag cag ni rkun pos bcom mo/_/de lta bur gyur pa dge slong rnams la smras pa dang /_dge slong rnams kyis bcom ldan 'das la gsol nas/_bcom ldan 'das kyis bka' stsal 
[\[148a.2\]]pa/_gsing ma la chags pa'i phyir gso sbyin ma byed cig_/bcom ldan 'das kyis grong dang nye ba'i 'khor du gso sbyin byos shig ces gsungs pa dang /_de las dge slong phyed ni grong du zhugs phyed ni phyi rol du 'khod pas de dag ma 'dus par gyur nas gso sbyin ma 
[\[148a.3\]]byas te/_de ltar gyur pa dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_gang grong na gnas pa rnams ni grong du gso sbyin byos shig_/de bzhin du dge slong rnams gso sbyin bya ste gso sbyin la ma sdod cig_/sdod 
[\[148a.4\]]na 'das pa dang bcas par 'gyur ro/_/dge slong dag cig tshong pa'i 'gron pa mang po dang lhan cig tu lam du zhugs pa dang /_dge slong gis tshong pa la bzhin [{]bzangs [,]bzang [}]bdag cag gso sbyin byed kyis de'i bar du skad cig sdod cig ces smras pa dang /_de dag gis 'phags 
[\[148a.5\]]pa rnams 'di phyogs na rkun pos 'jigs kyis phyi bzhin spyon cig bsdad do zhes smras pa dang /_der sdod grang der sdod grang snyam nas dge slong rnams phyi bzhin du 'brang zhing de dag dong ba las nam nangs so/_/dge slong rnams kyis de ltar gyur pa bcom ldan 'das la 
[\[148a.6\]]gsol nas/_bcom ldan 'das kyis bka' stsal pa/_dge slong rnams gso sbyin gyi tshe gso sbyin ma byas par ma 'gro shig_/yang na 'gro bzhin du gso sbyin byos shig_/dge slong dag gis 'gro bzhin du gso sbyin byed pa la zhugs pa dang /_tshong pa rnams kyis 
[\[148a.7\]]'phags pa bdag cag ni rkun pos 'jigs pas cang mi smra bar 'gro na khyed ci'i phyir ca co byed ces smras nas/_de ltar gyur pa dge slong de dag gis bcom ldan 'das la gsol pa dang /_bcom ldan 'das kyis bka' stsal pa/_gso sbyin rgyas par ma byed par 
[\[148b\]]
[\[148b.1\]]mdor byos shig_/dge slong rnams kyis mdor byed pa la zhugs pa dang /_'on kyang tshong pa de dag gis dpyas nas/_bcom ldan 'das kyis bka' stsal pa/_sems bskyed pa tsam gyis byin gyis rlobs shig_/de bas na dge slong rnams chos gos byin gyis brlab 
[\[148b.2\]]pa dang /_gos bsngo ba dang /_gso sbyin dang /_tshul nas byung ba 'di bzhi ni sems bskyed pa tsam gyis 'grub bo/_/de yang 'di ltar bya ste/_sangs rgyas la dmigs pa'i dran pa nye bar bzhag ste/_sems bskyed par byos la gso sbyin byin gyis rlobs shig_/de nas 
[\[148b.3\]]tshig tu yang brjod par bya ste/_deng dge 'dun rnams kyi bco lnga'i gso sbyin te/_bdag dge slong ming 'di zhes bya ba'i yang bco lnga'i gso sbyin te/_bdag ming 'di zhes bya ba'i bar chad kyi chos rnams kyang yongs su dag go zhes rang gis brjod de gso sbyin byin gyis 
[\[148b.4\]]brlabs la/_gang gi tshe dge 'dun 'dus pa phrad pa de'i tshe dge 'dun dang lhan cig tu gso sbyin bya'o/_/de ltar lan gnyis de ltar lan gsum du brjod de gso sbyin de ltar bya'o/_/gso sbyin mi bya ba ni ma yin no/_/ma byas na 'das pa dang bcas par 'gyur ro/_/
[\[148b.5\]]gleng gzhi ni mnyan du yod pa na ste/_dge slong dag cig gzhongs spyad pa spyod pa na rkun pos zin nas de dag gis kye bsam rlag tu 'khod de ci byed kyis/_mgo reg 'di dag gsad do zhes smras pa dang /_dge slong dag gis bsams pa/_bdag cag ni gsad par 
[\[148b.6\]]chad par lta snyam nas de dag gis rkun po la kye ci'i phyir nged gsad ces smras pa dang /_rkun pos smras pa/_khyed la rgyal po dang /_phyug po dang /_tshong dpon dang /_ded dpon rnams rab tu dad pas khyed kyis de dag la smras pa dang /_de dag gis nged la gnod par byed do zhes 
[\[148b.7\]]smras pa dang /_de na dge slong gzhon nu cig gis [{]brdzun [,]rdzun [}]du smras pa las byung ba'i nyes pa ltung ba byung ste/_des tshe dang ldan pa rnams bdag gis ltung ba byung ba bshags pa de'i bar du bsdad par ci gnang zhes smras pa dang /_de dag gis de ltar na gnas 'di nyid du shogs 
[\[149a\]]
[\[149a.1\]]shig ces smras pa dang /_des dge slong gi mdun du 'chags pa la zhugs te/_dgongs shig tshe dang ldan pa rnams/_bdag ming 'di zhes bgyi ba shes bzhin gyi [{]brdzun [,]rdzun [}]smras pa las byung ba'i ltung ba'i nyes pa mchis te/_bdag gis tshe dang ldan pa'i 
[\[149a.2\]]mdun du bshags so/_/mthol lo/_/mi 'chab bo/_/bshags shing mthol na bdag la bde bar 'gyur gyi/_ma bshags ma mthol na ni ma yin no/_/des smras pa/_nye bar mthong ngam/_mthong ngo /_/phyin chad sdom par dam 'cha'am dam 'cha'o/_/de ltar lan 
[\[149a.3\]]gnyis lan gsum du smras pa dang /_rkun po de thams cad kyis thos nas de dag gis smras pa/_'phags pa khyed rnams [{]brdzun [,]rdzun [}]mi smra'am/_bzhin [{]bzangs [,]bzang [}]mi smra'o zhes smras pa dang /_de dag mngon du dad nas 'phags pa rnams de ltar na/_deng la su la yang ma smra shig 
[\[149a.4\]]ces smras pa dang /_nad med cig su la yang mi smra'o zhes smras te dong nas de dag gtsug lag khang du lhags pa dang /_the tshom skyes nas de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_dge slong rnams 
[\[149a.5\]]nags tshal gyi dbang po rkun po'i drung du bshags pa yin gyis de la the tshom du ma byed cig_/gleng gzhi ni mnyan du yod pa na ste/_dge slong gzhan zhig ljongs spyad pa spyod pa la rkun pos zin nas de dag gis bsam rlag tu 'khod de ci byed kyis mgo reg 'di dag gsad 
[\[149a.6\]]do zhes smras pa dang /_dge slong dag gis bsams pa/_bdag cag ni gsad par chad par lta snyam nas de dag gis rkun po la kye ci'i phyir nged gsad ces smras pa dang /_rkun pos smras pa/_khyed la rgyal po dang /_phyug po dang /_tshong dpon dang /_ded dpon rnams 
[\[149a.7\]]mngon par dad pas na khyed kyis de dag la smras pa dang /_de dag gis nged la don med par byed do zhes smras nas/_dge slong rnams kyis smras pa/_thong shig dang su la yang mi smra'o/_/de dag gis de ste khyed kyis bco lnga'i dus na gcig tu 'dus shing 'don pa de nged cag la 
[\[149b\]]
[\[149b.1\]]rgyas par smra bar dam 'cha' na gtang ngo zhes smras pa dang /_de na dge slong cig gzhung kha don du lobs pas de bsad kyis 'jigs pas skrag pas so sor thar pa myur du bton pa dang /_de dag mngon par dad nas 'phags pa khyed kyis de thams cad yang dag par bzung 
[\[149b.2\]]ste srung ngam/_zhes smras pa dang /_de dag gis tshe dang ldan pa 'di ni ston pa'i bka' yin na ci'i phyir yang dag par 'dzin cing mi srung zhes smras pa dang /_de dag gis 'phags pa rnams legs kyis bzhud la su la yang ma gsungs shig ces smras pa dang /_nad 
[\[149b.3\]]med cig mi smra'o zhes smras te dong nas de dag gtsug lag khang du phyin pa dang /_de dag the tshom skyes te de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong rnams nags tshal gyi dbang po rkun 
[\[149b.4\]]po'i drung du kha thon bklags pa ni legs par bklags pa yin gyis de la the tshom du ma byed cig_/gleng gzhi ni mnyan du yod pa na ste/_dge slong dag cig yul be'u zhes bya ba nas ljongs spyad pa spyod cing dong ba dang /_rkun pos zin nas de dag gis kye bsam rlag 
[\[149b.5\]]tu 'khod de ci byed kyis mgo reg 'di dag gsad do zhes smras pa dang /_de la rkun po cig dge slong gi rgyus shes pas des de dag mthong ba dang /_snying rje skyes nas des de dag thar par bya ni ma nus kyi snying brtse ba'i phyir kye 'di dag gsad de ci rung gis rtswa ma brngas pa la 
[\[149b.6\]]bcings te rdzas phrogs la dong dang de nyid rang bkres shing nyam chung bas gdungs te srog dang bral grang zhes smras pa dang /_de'i nang nas gcig gis smras pa/_kye 'di de skad smra na ji ltar bya zhes smras pa dang /_kha cig gis smras pa/_de ltar bya ba ni legs so zhes 
[\[149b.7\]]nas de dag gis de la phrogs nas rtswa ma brngas pa la bcings te dong ngo /_/yul be'u zhes bya ba'i rgyal po 'char po dpung gi tshogs yan lag bzhi pa dang [{]ri dgas [,]ri dwags [}]shor ba'i phyir dong ba dang /_de dag gis de dag rgyang ring po nas mthong nas des blon po la kye snang ba pha bi 
[\[150a\]]
[\[150a.1\]{]ri dgas [,]ri dwags [}]ma yin nam zhes dris pa dang /_des lha ma 'tshal to zhes smras nas rgyal po der nye bar song nas mi yin par mthong ba dang /_des kye mu stegs gcer bu pa yin nam ci zhes smras pa dang /_de dag las gcig gis lha de bzhin no zhes smras 
[\[150a.2\]]pa dang /_de dag la dge slong gi rgyus shes pa zhig gis smras pa/_lha de ni mu stegs gcer bu pa ma lags kyis/_lha shAkya'i bu'i dge slong ngo /_/ji ltar shes/_lha de ltar logs gcig ni gnag_/gnyis pa ni dkar ro zhes smras pa dang /_de nas rgyal pos de la 
[\[150a.3\]]dris pa/_'phags pa khyod ci'i phyir 'di ltar 'dug_/lha bdag cag rkun pos bcom mo/_/'phags pa 'o na ci'i phyir de ltar 'dug_/lha 'di ltar bcings so/_/'phags pa 'di 'dra bar bcings pa ci'i phyir gcad de mi 'dong /_lha bcom ldan 'das kyis bdag cag gi 
[\[150a.4\]]bslab par bcas pa sa bon gyi grong dang srog chags kyi grong bshig gam bshig tu bcug na ltung ba'o zhes bya ba'i bslab pa'i bcings pas bcings so zhes smras pa dang /_rgyal po de dad cing mngon par dga' nas des de dag bkrol te re re la yang chos gos gsum gsum 
[\[150a.5\]]bskon no/_/de dag gtsug lag khang du phyin pa dang /_bdag cag gis rgyal po'i mdun du de ltar ltung ba smras so zhes te the tshom skyes pa dang /_des de ltar gyur pa dge slong rnams la rgyas par smras nas dge slong rnams kyis bcom ldan 'das la gsol te/_bcom ldan 
[\[150a.6\]]'das kyis bka' stsal pa/_rgyal po 'di ni rgyal rigs spyi bo nas dbang bskur ba/_'jig rten pa thams cad kyi gtso bo yin pas na gang smras pa de ni legs par smras pa yin gyis de la the tshom du ma byed cig_/gleng gzhi ni mnyan du yod pa na ste/_sangs rgyas bcom 
[\[150a.7\]]ldan 'das la tshe dang ldan pa u pA lis zhus pa/_btsun pa nongs pa dang bcas pas nongs pa dang bcas pa'i mdun du nongs pa bshags su rung ngam u pA li mi rung ngo /_/de ste dngos po mi mthun na ni rung ngo /_/gleng gzhi ni mnyan du yod pa na ste/_dge slong gcig la dge 
[\[150b\]]
[\[150b.1\]]'dun gyi lhag ma'i nyes pa byung nas de 'gyod pa skyes pa dang /_de skya bo bseng bseng por gyur la rid cing nyam chung ste/_rmya la lus ma brtas par gyur nas de la dge slong dag gis smras pa/_tshe dang ldan pa khyod ci'i phyir skya bo bseng bseng por gyur la rid cing nyam chung 
[\[150b.2\]]la rmya ste lus ma brtas par gyur pa de'i nad smros shig ces smras pa dang /_de cang mi smra nas nam de dang mdza' ba'i dge slong gis mthong ste dris pa dang /_des de la rgyas par smras pa dang /_des tshe dang ldan pa de lta na dge slong rnams la brjod kyis shogs shig ces smras 
[\[150b.3\]]so/_/de ltar brjod na bdag nyid mchi'o zhes smras pa dang /_des de lta na tshur shog_/yul gzhan du dong la der de dag bshags so/_/zhes smras pa dang /_des kyang khas blangs nas de dang de lhan cig tu yul gzhan du song ba las de lam phyed du dus 'das 
[\[150b.4\]]pa dang /_dge slong des bsams pa/_gang gis don gyi phyir bdag 'gro ba de ni dus 'das na da ci'i phyir 'gro/_phyir ldog go snyam nas de phyir log pa dang /_de la dge slong dag gis bde bar 'ongs sam/_tshe dang ldan pa bde bar 'ongs sam/_ci khyed bde bar spyad dam zhes 
[\[150b.5\]]smras pa dang /_de ngu bar gyur nas de la dge slong dag gis tshe dang ldan pa ci'i phyir ngu zhes smras pa dang /_gang bdag dang lhan cig tu song ba'i dge slong de dus 'das pa'i phyir ro zhes smras pa dang /_de dag gis tshe dang ldan pa ci'i phyir ngu /_'dus byas thams cad ni chos 
[\[150b.6\]]nyid kyis de bzhin no zhes smras so/_/des de ni nyes pa dang bcas bzhin du dus 'das so zhes smras pa dang /_dge slong rnams kyis des dmyal bar ring du gnas par gyur pas na ngu ba 'di ni rigs so zhes smras pa dang /_de ltar gyur pa dge slong rnams kyis bcom ldan 
[\[150b.7\]]'das la gsol pa dang /_bcom ldan 'das kyis bka' stsal pa/_dge slong rnams rigs kyi bu de ni nyes pa de las phyin te/_ngas ni bsam pa las nyes pa phyin par gsungs kyis chad pa'i las kyis ni ma yin no/_/de lta bas na gang de ltar rang bzhin gyis ngo tsha ba dang 
[\[151a\]]
[\[151a.1\]]ldan pa des gcig gi mdun du shogs shig par gnang ngo /_/des ni gcig gi mdun du shogs shig_/de la the tshom ma byed cig ces gsungs pa dang /_'dod chags dang bral ba ma yin pa skye bo tha dad pa mdo sde 'dzin pa dang /_'dul ba 'dzin pa 
[\[151a.2\]]dang /_ma lta bu 'dzin pa kha cig dang /_dge 'dun gyi gnas brtan dang /_grags pa dang /_bsod nams chen po kha cig gis ma brtags pas na dge 'dun gyi lhag ma'i nyes pa byung ste/_de dag chad par spyod pa la lhan cig spyod pa dang /_nye gnas dang bram ze dang khyim 
[\[151a.3\]]bdag dang gzhan yang rung nyung ngu thos pa'i dge slong rnams kyis kyang dpyas/_kha cig ni mi dga' bar gyur te/_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_de dag gis kyang phyis mi bya bar shin tu 
[\[151a.4\]]bsam pa brtun te gcig po'i mdun du shogs shig_/'di la the tshom ma byed cig_/rkyang pa'i nang nas sgo dang po'i mdo'i tshigs su bcad pa gnyis pa'o//_//mdor na/_gzhag pa'i rigs pa gzhag par bya/_/bdun lon nas kyang 'gro bar bya/_/mnyam du 
[\[151a.5\]]ma zin de bzhin te/_/gang gi ko ba mi rung ba'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/tshe dang ldan pa kun dga' bo la gtsug lag khang skyong gi res bab bo/_/yul ko sa la'i rgyal 
[\[151a.6\]]po gsal rgyal dze ta'i tshal du 'ongs nas bcom ldan 'das kyi zhabs la phyag 'tshal te/_tshe dang ldan pa kun dga' bo gang na ba der song ste drung du phyin pa dang /_rkang pa la phyag 'tshal nas chos nyan pa'i phyir mdun du 'dug go/_/de nas tshe dang ldan pa kun dga' bos mdo 
[\[151a.7\]]sde la zhugs nas de las phye nas cung zad tsam zhig rgyas par bshad nas/_mdor 'chad pa la zhugs pa dang /_rgyal pos 'phags pa bdag la brel ba med kyis mdor ma bshad cig ces smras so/_/de bzhin du lan gnyis lan gsum du smras pa dang /_tshe dang ldan 
[\[151b\]]
[\[151b.1\]]pa kun dga' bos rgyal po chen po khyod la brel ba med kyang bdag la brel ba yod do zhes smras pa dang /_'phags pa kun dga' bo ci zhig brel ces smras pa dang /_khang skyong bya dgos so zhes smras pa dang /_'phags pa kun dga' bo yang las kyi res mdzad dam/_
[\[151b.2\]]lha bdag ni dge 'dun gyi nang du gtogs pas na las bgyi 'tshal lo zhes smras pa dang /_rgyal pos 'di bdag gis bya ba yin no snyam du bsams nas/_de bcom ldan 'das gang na ba der song ste phyin pa dang /_bcom ldan 'das kyi zhabs la phyag 'tshal nas 
[\[151b.3\]]'di skad ces gsol to/_/btsun pa bdag ni rgyal po rgyal thabs spyi bo nas dbang bskur ba ste/_gang bdag gis bgyi ba'i las ni bdag bgyid do/_/gang nang gi btsun mos bgyi ba'i rigs pa yang nang gi btsun mos bgyid do/_/gang gzhon nus bgyi ba'i rigs pa 
[\[151b.4\]]yang gzhon nus so/_/gang blon po'am/_blon po chen po'am/_dmag dpon nam/_grong mi 'am/_gzhongs pa yang rung ste gzhongs pa nyid kyis las bgyid do/_/bcom ldan 'das kyang bla na med pa'i chos kyi rgyal po ste/_e ma'o bcom ldan 'das brtse ba can 
[\[151b.5\]]gyis kyang gzhag par 'os pa gzhag la las kyi res mi bsko bar ci gnang zhes gsol pa dang /_rgyal po gsal rgyal gyis gsol pa bzhin bcom ldan 'das kyis cang mi gsung bas zhal gyis bzhes so/_/rgyal po gsal rgyal gyis kyang cang mi gsung bas zhal 
[\[151b.6\]]gyis bzhes par rig nas rgyal po gsal rgyal bcom ldan 'das kyi zhabs la phyag 'tshal nas bcom ldan 'das kyi drung nas song ngo /_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la mnyan du yod pa na gnas shing 
[\[151b.7\]]'khod pa'i dge slong thams cad 'dun khang du sdus shig ces gsungs pa dang /_btsun pa bka' bzhin 'tshal zhes nas tshe dang ldan pa kun dga' bos bcom ldan 'das las mnyan te mnyan du yod pa na dge slong ji snyed gnas pa de thams cad 'dun khang du bsdus 
[\[152a\]]
[\[152a.1\]]nas/_bcom ldan 'das gang na ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/_/tshe dang ldan pa kun dga' bos bcom ldan 'das la 'di skad ces gsol to/_/btsun pa mnyan du 
[\[152a.2\]]yod pa na dge slong ji snyed gnas shing mchis pa de thams cad 'dun khang du 'dus te mchis lags na/_bcom ldan 'das kyis da dus la bab par dgongs shig_/de nas bcom ldan 'das 'dun khang gang na ba der bzhud de byon nas dge slong gi dge 'dun gyi mdun na 
[\[152a.3\]]gdan bting ba la bzhugs te bzhugs nas bcom ldan 'das kyis dge slong dag la bka' stsal pa/_dge slong dag deng ko sa la'i rgyal po gsal rgyal nga'i drung du 'ongs te/_e ma'o bcom ldan 'das gzhag pa'i rigs pa rnams ni zhog la/_las kyi res la bka' stsal pa'i 
[\[152a.4\]]mi rigs so zhes zer gyis khyed cag gis deng phan chad gzhag pa'i rigs pa rnams las la ma bsko bar zhog cig_/bcom ldan 'das kyis gzhag pa'i rigs pa rnams las la ma bsko shig ces gsungs pa dang /_dge slong dag gis gang gzhag par rigs pa ma 
[\[152a.5\]]shes nas/_bcom ldan 'das kyis bka' stsal pa/_mdo sde 'dzin pa dang /_'dul ba 'dzin pa dang /_ma lta bu 'dzin pa dang /_mang po 'chad pa dang /_dge 'dun gyi gnas brtan dag ni gzhag par rigs pa'o/_/de la mdo sde 'dzin pa ni de nyid las so/_/de 
[\[152a.6\]]bzhin du 'dul ba 'dzin pa dang /_ma lta bu 'dzin pa dang /_mang po la 'chad pa dang /_dge 'dun gyi gnas brtan dag kyang de nyid las yin no/_/bcom ldan 'das kyis mdo sde 'dzin pa dang /_'dul ba 'dzin pa dang /_ma lta bu 'dzin pa de ni de nyid las yin no 
[\[152a.7\]]zhes gsungs pa dang /_drug sde dag gis mdo sde'i le'u gcig gnyis bklags nas nged cag ni mdo sde 'dzin pa yin pas na nged la las kyi res ma dbab cig ces smras pa dang /_de ltar gyur pa dge slong dag gis bcom ldan 'das la gsol pa dang /_bcom 
[\[152b\]]
[\[152b.1\]]ldan 'das kyis bka' stsal pa/_gang mdo sde thams cad 'dzin pa de ni mdo sde 'dzin pa ste/_de ni las la ma bsko shig de bzhin du phas pham pa gcig gam gnyis lhogs pa dag gis nged kyang 'dul ba 'dzin pa'o/_/de bzhin du rab tu byed pa gnyis bklags pas 
[\[152b.2\]]kyang nga ni ma lta bu 'dzin pa yin gyis las kyi res la ma bsko shig ces smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_gang 'dul ba thams cad 'dzin pa dang /_ma lta bu thams cad 
[\[152b.3\]]'dzin pa ni las la ma bsko shig_/gleng gzhi ni mnyan du yod pa na ste/_de'i tshe yul ko sa la'i rgyal po gsal rgyal ri brags kyi grong dag cig log nas dmag ru gcig btang ba dang /_de dag gis slar bcom btags nas lhags so/_/de bzhin du lan gnyis 
[\[152b.4\]]lan gsum du btang yang slar btags bcom nas lhags so/_/blon po dag gis gsol pa/_lha ri brags kyi grong dag gi mthu ni cher gyur/_lha'i mthu ni 'gribs na de la lha nyid gshegs na ni ri brags kyi grong de dag kyang gdod khugs par 'gyur gyi gzhan gyis 
[\[152b.5\]]mi nus so zhes smras pa dang /_rgyal pos nga'i yul na ji snyed mtshon cha'i mthus 'tsho ba de thams cad ma 'khod par sheg shig ces dril chen po bsgrags so/_/de nas rgyal po mthu chen po dang lhan cig tu grong rdal der lhags nas thams cad bskor te 'khod do/_/'on 
[\[152b.6\]]kyang de dag nags tshal stug po la brten nas ma phebs pa dang /_blon pos lha khyim bdag mgon med zas sbyin de bsod nams rab tu rgyas shing lha rnams kyis yongs su zin pas de 'dir mchis na gdon mi 'tshal bar ri brags kyi grong phebs par 'gyur ro zhes smras 
[\[152b.7\]]pa dang /_de nas rgyal pos khyim bdag mgon med zas sbyin la bsti stang cher byas nas khyim bdag khyod kyi ngo blta bar 'dod do zhes yi ge spring ngo /_/de yi ge de thos ma thag tu [{]rings [,]ring [}]bzhin du song ste ri brags kyi grong rdal der phyin to/_/'on kyang grong rdal de ma phebs nas 
[\[153a\]]
[\[153a.1\]]khyim bdag mgon med zas sbyin de ring du thogs par gyur nas/_de dge slong rnams ma mthong ba'i phyir skya bo bseng bseng po rid cing lus ma brtas par gyur nas/_rgyal pos mthong ste dris pa/_khyim bdag khyod bu dag dran nam zhes smras pa dang /_
[\[153a.2\]]des lha bdag bu dran pa ni ma lags kyi/_'phags pa rnams blta bar 'tshal ba'i slad du'o zhes smras pa dang /_rgyal pos blon po dag la ngas bka' stsal pa skad du ma zer bar ci nas 'phags pa rnams 'dir byon pa'i thabs su sbyor cig ces yi ge spring ba dang /_blon po 
[\[153a.3\]]dag gis yi ge bklags nas gros byed pa la zhugs te/_kye de la thabs ji ltar bya zhes smras pa dang /_blon po rgan po gzhan zhig gis de lta blas de'i thabs shig bdag gis sbyar la dgye bar bya'o zhes smras nas/_des dze ta'i sgo na ar Da tshangs sbyin gyi skyed mos tshal zhig 
[\[153a.4\]]yod pa rnyings te/_mda' lta bu'i tshal du gyur pa de bcos legs byas/_mchod rten gyi dag ra nas skyed mos tshal der yur ba drang ngo zhes srad bu bres pa dang /_de dag nyid la gnod pas na lha lta zhing 'dong bar 'gyur ro zhes te/_de nas de dag gis skyed mos tshal 
[\[153a.5\]]rnying pa de 'chos pa la zhugs/_dbu skra dang sen mo'i mchod rten gyi dbus su srad bu bres na srad bu 'di'i rgyud bzhin du yur ba brko'o zhes smras pa dang /_dge slong gtsug lag khang na gnas pa dang /_nyin par spyod du dong ba de dag 'dus te blon po de'i gan du dong nas bzhin [{]bzangs [,]bzang [}]
[\[153a.6\]]'di ci zhig rtsom zhes smras pa dang /_'phags pa rnams lhas bdag cag la nga'i pha'i skyed mos tshal rnying pa chos shig dang /_nga der 'ong ngo zhes yi ge mchis pas na 'di dag bdag cag gis phyi bdar bgyis te der chu drang ba'i yur ba brko'o zhes smras pa dang /_ci khyed kyis 
[\[153a.7\]]bcom ldan 'das kyi dbu skra dang sen mo'i mchod rten gzhig gam/_de ltar ma byed cig ces smras pa dang /_'phags pa dag lha'i bka' bzhin ni bdag cag gis mi bgyir mi rung ste/_bdag cag la mgo gnyis su ma mchis kyis lha'i bka' bcag tu mi rung ngo zhes smras 
[\[153b\]]
[\[153b.1\]]pa dang /_bzhin [{]bzangs [,]bzang [}]nged kyis lha la gsol gyis de'i bar du sdod cig ces smras pa dang /_'phags pa bdag cag gis bsdad kyis gsol ba mdzad du gsol zhes smras pa dang /_bzhin [{]bzangs [,]bzang [}]lha 'dug pa der ji srid yod/_'phags pa lam ring ngo /_/bzhin 
[\[153b.2\]{]bzangs [,]bzang [}]zhag gcig nas bdun gyis slar 'khor tam/_slar mi 'khor to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de ltar na dge slong dag sangs rgyas dang chos dang dge 'dun gyi phyir zhag bzhi 
[\[153b.3\]]bcur byin gyis rlobs la mtshams kyi phyi rol du 'dong bar gnang ngo /_/dge slong dag gis ji ltar byin gyis brlab pa ma shes nas/_bcom ldan 'das kyis bka' stsal pa/_stan rnams thing ste gaN+DI rdungs la dris pa'i lan glon pa'i dge slong cig bskos te dge 'dun thams cad 
[\[153b.4\]]'dus nas 'khod pa dang /_sngar dge slong gcig gam gnyis sam/_gsum yang rung dad par gyis te/_sangs rgyas srung dang chos byin dang /_dge 'dun sde khyed rnams gnas 'di'i mtshams kyi nang du dbyar snga ma'am/_phyi ma yang rung tshul du zhugs pa las dge 
[\[153b.5\]]'dun gyi don gyi phyir zhag bzhi bcur byin gyis brlabs te/_mtshams kyi phyi rol du dong la khyed dbyar gyi gnas 'dir te/_dbyar 'dir gnas par dad dam zhes bsgo la/_de ste dad na de'i 'og tu dge slong gcig gis gsol ba dang las byos shig_/gson cig btsun pa'i dge 
[\[153b.6\]]'dun rnams/_sangs rgyas srung dang /_chos byin dang /_dge 'dun sde 'di dag mtshams kyi nang gnas 'dir dbyar snga ma 'am phyi ma tshul du zhugs pa las/_'di dag dge 'dun gyi don gyi phyir zhag bzhi bcur byin gyis brlabs te/_mtshams kyi phyi rol du 'dong zhing 'di 
[\[153b.7\]]dag dbyar gnas 'di lags te/_dbyar 'dir gnas na de ste dge 'dun rnams kyis bzod cing dus la bab na dge 'dun gyis gnang la/_dge 'dun gyis sangs rgyas srung dang /_chos byin dang /_dge 'dun sde dag zhag bzhi bcur skos shig_/sangs rgyas srung dang /_chos 
[\[154a\]]
[\[154a.1\]]byin dang /_dge 'dun sdes dge 'dun gyi don gyi phyir zhag bzhi bcur byin gyis brlabs te mtshams kyi phyi rol du dong la/_de dag dbyar gnas 'di lags te dbyar 'dir gnas so/_/'di ni gsol ba'o/_/las kyang 'di bzhin du byos shig_/
[\[154a.2\]]gson cig btsun pa'i dge 'dun rnams/_sangs rgyas srung dang /_chos byin dang /_dge 'dun sde 'di dag dge 'dun gyi don gyi phyir zhag bzhi bcur byin gyis brlabs te mtshams kyi phyi rol du 'dong zhing /_'di dag dbyar gnas 'di lags te/_tshe dang ldan pa rnams 
[\[154a.3\]]las gang la sangs rgyas srung dang /_chos byin dang /_dge 'dun sde dag gis dge 'dun gyi don gyi phyir zhag bzhi bcur bsko bar bzod pa de dag ni cang ma gsung shig_/gang mi bzod pa de dag ni smros shig_/dge 'dun gyis sangs rgyas srung dang /_chos byin dang /_dge 
[\[154a.4\]]'dun sde 'di dag dge 'dun gyi don gyi phyir zhag bzhi bcur byin gyis brlabs te mtshams kyi phyi rol du mchis la de dag dbyar gnas 'di lags te dbyar 'dir gnas par dge 'dun gyis bzod cing gnang bas na cang mi gsung ste de de bzhin du 'dzin to/_/gang la dge 'dun gyis zhag 
[\[154a.5\]]bzhi bcur bskos pa de dag byin gyis rlobs te/_mtshams kyi phyi rol du dong shig de la the tshom du ma byed cig_/byin gyis brlab pa ni 'di bzhin du gyis shig_/dge slong gcig gi mdun du thal mo sbyor la 'dug ste tshig 'di skad du dgongs shig_/tshe dang ldan pa bdag 
[\[154a.6\]]ming 'di zhes bgyi ba mtshams kyi nang gnas dbyar snga ma'am phyi ma yang rung zla ba gsum mtshungs pa las/_bdag ming 'di zhes bgyi ba dge 'dun gyi don gyi phyir zhag bzhi bcur byin gyis brlabs te mtshams kyi phyi rol du mchis la bdag gi dbyar 'di lags te dbyar 
[\[154a.7\]]'dir gnas so/_/de bzhin du lan gnyis lan gsum du smros shig_/sangs rgyas bcom ldan 'das la tshe dang ldan pa u pA lis zhus pa/_btsun pa zhag gcig tu byin gyis brlabs la mtshams kyi slad rol du mchi bar rung ngam/_u pA li rung ngo /_/de bzhin 
[\[154b\]]
[\[154b.1\]]du zhag gnyis sam/_zhag gsum mam/_zhag bzhi'am/_zhag lnga 'am/_zhag drug gam/_zhag bdun nam/_zhag brgyad dam/_zhag dgu 'am/_zhag bcu'am/_zhag nyi shu'am/_zhag sum cu'am/_zhag bzhi bcu'i bar du byin gyis brlabs te mtshams kyi 
[\[154b.2\]]phyi rol du 'gro bar rung ngo /_/btsun pa zhag bzhi bcu phan chad byin gyis brlab par rung ngam/_u pA li mi rung ngo /_/de ci'i phyir zhe na/_u pA li mtshams kyi nang du ni zhag mang du gnas par bya'i mtshams kyi phyi rol du ni zhag nyung ngu gnas par bya'o/_/yang gsol pa/_
[\[154b.3\]]btsun pa bcom ldan 'das kyis zhag gcig tu byin gyis brlab par byos shig ces gsungs na/_su'i mdun du byin gyis brlab par bgyi/_u pA li de ni dge slong gcig gi gan du'o/_/de bzhin du zhag gnyis sam/_zhag gsum mam/_zhag bzhi'am/_zhag 
[\[154b.4\]]lnga'am/_zhag drug gi bar du byin gyis brlab par bya'o/_/zhag drug phan chad nas zhag bzhi bcu'i bar du ni dge 'dun la gsol te bskos na dge 'dun nam gang zag gi mdun du yang rung ci dga' bar byin gyis rlobs shig_/sangs rgyas bcom ldan 'das la tshe dang ldan 
[\[154b.5\]]pa u pA lis zhus pa/_btsun pa pags pa mi rung ba de'i sha yang mi rung ba lags sam/_u pA li pags pa mi rung ba de'i sha yang mi rung ba'o/_/de'i rgyus pa dang /_rus pa dag kyang mi rung ba'o/_/rkyang pa'i sgo dang po'i mdo'i tshigs su bcad pa gsum pa'o//_//
[\[154b.6\]]'dul ba gzhung dam pa/_bam po sum bcu rtsa dgu pa/_mdor na/_gzugs can snying po mal gos dang /_/phyi mo dus 'das de bzhin te/_/bya rog 'ug pa bya rgod dang /_/de dag bza' bar mi bya'o/_/sangs rgyas bcom ldan 'das rgyal po'i khab 'od ma'i tshal bya ka lan 
[\[154b.7\]]da ka gnas pa na bzhugs pa'i tshe gang gi tshe rgyal po ma skyes dgra lha sbyin gyis bslus nas de'i pha chos can chos bzhin du rgyal po byed pa 'tsho ba dang phral ba de'i tshe mal gos dag mthong ba dang ngu bar gyur nas/_blon po dag gis lha rgyal po bgres po ni 'phags pa dag la dgyes 
[\[155a\]]
[\[155a.1\]]na gzims cha 'di dag kyang dge 'dun la dbul ba'i rigs so zhes smras pa dang /_des mal gos de dag gtsug lag khang du phul lo/_/dge slong dag gis de sgo khang du bting ste bzhag go/_/de dus phyi zhig na rgyal pos gtsug lag khang du 
[\[155a.2\]]'ongs nas des de mthong ba dang ngu bar gyur to/_/blon po dag gis 'phags pa dag khyed la sbyin pa ni mi mthong bar bya ba'i phyir na sgo khang du bting ba 'di ni nyes pa'i dmigs su gyur to zhes smras pa dang /_de dag cang mi zer bar 'dug go/_/de ltar gyur pa dge slong dag gis 
[\[155a.3\]]bcom ldan 'das la gsol pa dang /_bcom ldan 'das kyis sgo khang du ma gding shig ces bka' stsal nas/_yang thog tu bting ba dang /_de nyid nyes pa'i dmigs su gyur nas/_bcom ldan 'das kyis yang thog tu gding bar ma byed cig ces bka' stsal pa 
[\[155a.4\]]dang /_gnas khang du bting ste bzhag go/_/ma dad pa dag gis rgyal po'i mal gos ni dge slong dag gis nges par btsongs te zos pas na de sngon snang na da mi snang ngo zhes dpyas pa dang /_bcom ldan 'das kyis bka' stsal pa/_tshes brgyad dam/_bcu bzhi'i 
[\[155a.5\]]tshe yang thog tu thing la zhog shig_/ma dad pa dag gis mthong nas lha'i mal stan dag ni dge slong dag gis btsongs nas zos te med do zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_
[\[155a.6\]]yon du phul ba'i dngos po 'di ni rgyal po gzugs can snying po'i yin no zhes mtha' ma la yi ger bris te zhog shig_/gleng gzhi ni mnyan du yod pa na ste/_de'i tshe na yul ko sa la'i rgyal po gsal rgyal gyi phyi mo sdug cing yid du 'ong ba zhig dus 'das pa dang /_de phyir 
[\[155a.7\]]phyung ste bsregs nas/_shi ba'i cho ga byas te nang par sngar gos kyang gsher/_skra yang gsher bzhin du/_bcom ldan 'das gang na ba der song ste phyin nas/_bcom ldan 'das kyi zhabs la mgo bos phyag 'tshal nas/_phyogs gcig tu 'dug 
[\[155b\]]
[\[155b.1\]]go/_/phyogs gcig tu 'dug pa dang /_bcom ldan 'das kyis yul ko sa la'i rgyal po gsal rgyal la 'di skad ces bka' stsal to/_/rgyal po chen po nang par sngar skra yang gsher/_gos kyang gsher bzhin du 'dir ci la 'ongs/_btsun pa bdag gi phyi mo rab 
[\[155b.2\]]tu sdug cing yid du 'ong ba zhig dus 'das pa dang /_de phyir phyung ste bsregs nas shi ba'i cho ga bgyis te/_de'i phyir nang par sngar gos kyang gsher/_skra yang gsher bzhin du 'dir mchis so/_/rgyal po chen po phyi mo rab tu sdug gam/_btsun pa rab tu sdug cing yid du 
[\[155b.3\]]mchi ste/_btsun pa phyi mo sos par byas bal glang mang po 'tshal zhes mchi ba zhig mchis na yang bdag gis bal glang mang po yang gtong ngo /_/de bzhin du rta mang po dang /_shing rta mang po dang /_rgyal srid phyed 'tshal na yang phyi mo sos na rgyal srid phyed kyang gtong phod 
[\[155b.4\]]do/_/btsun pa bdag gis de la de bzhin du mya ngan dang /_de bzhin du nyon mongs pa dang /_de bzhin du mya ngan gyis gzir bzhin du bsgrims kyang phyi mo sdug cing yid du 'ong ba dus 'das pa dang /_bdag gis 'di snyam du bsams so/_/bcom ldan 'das kyis legs 
[\[155b.5\]]par gsungs pa ni ngo mtshar che ste/_sems can thams cad dang /_srog chags thams cad dang /_'byung po thams cad 'tsho ba'i mtha' ni 'chi bar 'gyur ro/_/mthar ni 'chi ba la thug pas na skyes na 'chi'o zhes bcom ldan 'das kyis gsungs pa ni ngo mtshar 
[\[155b.6\]]che'o zhes gsol pa dang /_rgyal po chen po de de bzhin no/_/de de bzhin te/_sems can thams cad dang /_srog chags thams cad dang /_'byung po thams cad kyang 'tsho ba'i mtha' ni 'chi bar 'gyur te/_mthar 'chi ba la thug pas na skyes phan chad mi 'chi ba med 
[\[155b.7\]]do/_/rgyal po chen po gang rgyal rigs che zhing mtho ba dang /_bram ze'i rigs che zhing mtho ba dang /_khyim bdag gi rigs che zhing mtho ba de dag kyang 'tsho ba'i mtha' ni 'chi bar 'gyur te/_mthar 'chi ba la thug pas na skyes phan chad mi 'chi ba med do/_/yang rgyal po 
[\[156a\]]
[\[156a.1\]]chen po rgyal thabs spyi bo nas dbang bskur ba skye bo mang po la dbang zhing brtson 'grus thob pa/_sa gzhi chen po'i dkyil 'khor yang rab tu btul cing gnas par byed pa de lta bu dag kyang 'tsho ba'i mtha' ni 'chi bar 'gyur te/_mthar 'chi ba la thug 
[\[156a.2\]]pas na skyes phan chad mi 'chi ba med do/_/rgyal po chen po yang 'di ltar rgyal po las drang srong du gnas na gnas pa 'bras bu rang lhung za ba rtsa ba dang 'bras bus 'tsho ba de lta bu yang 'tsho ba'i mtha' ni 'chi bar 'gyur te/_mthar 'chi ba la thug pas na skyes phan chad mi 'chi 
[\[156a.3\]]ba med do/_/rgyal po chen po 'di ltar yang lha tshe ring po kha dog dang ldan pa mang ba gzhal med khang mthon po na 'dug kyang de dag gnas de nas 'chi 'pho ba'i chos su 'gyur ro/_/'di ltar yang rgyal po chen po dgra bcom pa zag pa zad pa/_bya ba bsgrubs pa khur bor ba/_rang 
[\[156a.4\]]gi don thob pa/_srid par sbyor ba zad pa/_yang dag pa'i bka' la sems kyis rnam par grol ba de dag gi lus kyang rje ba'i chos su 'gyur ro/_/yang 'di ltar rgyal po chen po rang sangs rgyas bse ru 'dra ba/_bdag gcig pu dul ba/_bdag gcig pu zhi ba/_bdag 
[\[156a.5\]]gcig pu mya ngan las zlo ba de dag kyang lus rje ba'i chos su 'gyur ro/_/yang 'di ltar rgyal po chen po de bzhin gshegs pa dgra bcom pa yang dag par rdzogs pa'i sangs rgyas stobs bcu dang ldan pa/_mi 'jigs pa bzhis mi 'jigs pa/_khyu mchog gi dam pa/_
[\[156a.6\]]seng ge'i sgra sgrogs pa de lta bu'i sku yang rje ba'i chos su 'gyur ro/_/rgyal po chen po rnam pa de lta bu thams cad kyang de bzhin du rig par gyis shig_/gang sems can thams cad dang /_srog chags thams cad dang /_'byung po thams cad kyang 'tsho ba'i mtha' ni 
[\[156a.7\]]'chi bar 'gyur te/_mthar 'chi ba la thug pas na skyes phan chad mi 'chi ba med de/_sems can thams cad kyang 'tsho ba'i mtha' ni 'chi bar 'gyur te/_ji ltar las byas de yis ni/_/bsod nams sdig pa'i 'bras bur 'gro/_/sdig pa'i las ni dmyal bar ltung /_/
[\[156b\]]
[\[156b.1\]]bsod nams byas pas mtho ris 'gro/_/kha cig lam la bsgoms pas ni/_/zag pa med par mya ngan 'da'/_/sangs rgyas dang ni rang sangs rgyas/_/sangs rgyas kyi ni nyan thos rnams/_/lus ni rnam par 'dor 'gyur na/_/skye dgu ma rabs smos ci dgos/_/
[\[156b.2\]]de nas yul ko sa la'i rgyal po gsal rgyal bcom ldan 'das kyis gsungs pa la mngon par dga' ste rjes su yi rangs nas/_bcom ldan 'das kyi zhabs la mgo bos phyag 'tshal te/_bcom ldan 'das kyi drung nas song ste/_bdag gi khyim du phyin pa dang /_phyi mo'i 
[\[156b.3\]]mal gos stong par mthong nas yang sdug pa shi ba'i mya ngan gyis sems 'khrugs nas blon po dag la smras pa/_kye ngas mal gos 'di mthong nas rab tu mi dga' ba skyes kyis song la 'phags pa'i dge 'dun dag la 'di phul cig_/de dag gis kyang dze ta'i tshal du 'phags 
[\[156b.4\]]pa'i dge 'dun dag la phul ba dang /_dge slong dag gis sgo khang du bting ste bzhag go/_/de nas dus phyi zhig na rgyal po de gtsug lag khang du 'ongs nas des de mthong ba dang /_de ngus so/_/blon po dag gis 'phags pa dag gis 'di mi bstan pa'i phyir khyed la dbul na 
[\[156b.5\]]sgo khang du bting ba de nyid nyes pa'i dmigs su gyur to zhes smras pa dang /_de dag cang mi zer bar 'dug nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_sgo khang du ma gding bar yang thog tu thing 
[\[156b.6\]]shig_/de yang nyes pa'i dmigs su gyur nas/_bcom ldan 'das kyis bka' stsal pa/_yang thog tu ma gding bar gnas khang du thing shig_/de gnas khang du bting ba dang /_ma dad pa dag gis rgyal mo'i mal gos ni dge slong rnams kyis btsongs te zos gor 
[\[156b.7\]]ma chag_/snga na ni snang na da mi snang ngo zhes 'phya ba dang /_bcom ldan 'das kyis bka' stsal pa/_tshes brgyad dam bcu bzhi'i dus su yang thog tu thing la zhog shig_/ma dad pa dag gis mthong nas/_'di ni lha mo'i mal gos ma yin gyi/_dge slong dag gis 
[\[157a\]]
[\[157a.1\]]nges par btsongs te zos so zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_yul ko sa la'i rgyal po gsal rgyal gyis phul ba'i gos so zhes yi ger bris te zhog 
[\[157a.2\]]shig_/gleng gzhi ni mnyan du yod pa na ste/_de'i tshe mnyan du yod par ser ba drag po zhig bab nas der [{]ri dgas [,]ri dwags [}]dang bya mang zhig shi'o/_/skye bo mang po dag tho rangs sngar langs nas [{]ri dgas [,]ri dwags [}]dang bya gang bzar rung ba la sogs pa ni bsdus te khyer/_bya rog la sogs te 
[\[157a.3\]]bzar mi rung ba ni bor ro/_/drug sde rnams chos kyis mang du za zhing ring du nyal lo/_/de dag ring zhig nas nam langs te thos ma thag tu myur du rings par dong nas de dag gis bya rog dang /_'ug pa dang /_bya rgod dang /_bya chu skyar mo dag blangs te 'ong ba bram ze dang khyim bdag 
[\[157a.4\]]gis mthong nas de dag gis 'phags pa 'dis ci zhig bya zhes smras pa dang /_de dag gis bza'o zhes smras nas/_'phags pa 'di dag ni bzar mi rung gis bor cig kye gzhan rnyed na yang blang na 'di ci'i phyir mi bza'/_de ltar gyur pa dge slong dag gis bcom ldan 'das 
[\[157a.5\]]la gsol pa dang /_bcom ldan 'das kyis bka' stsal pa/_dge slong dag bya rog la sogs pa sha bzar mi rung ba'i sha ma za shig_/zos na 'das pa dang bcas par 'gyur ro/_/rkyang pa'i sgo dang po'i mdo'i tshigs su bcad pa bzhi pa'o//_//mdor na/_khyi dang khra dang 
[\[157a.6\]]'ug pa dang /_/mi sha za ba'i bya dag dang /_/rta dang dre'u wa dang ni/_/spre'u rnams bza' bar mi bya'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/mu ge byung nas khyim pa dag khyi'i sha za ba la 
[\[157a.7\]]zhugs pa dang /_drug sde dag mnyan du yod par bsod snyoms la dong ste/_khyim gang nas gang du 'ongs pa de dang der 'phags pa cung zad tsam yang ma mchis so zhes smras pa dang /_de nas yang khyim bdag gzhan zhig tu 'ongs pa dang /_de na rdze'u nang du khyi sha zhig 'tshod 
[\[157b\]]
[\[157b.1\]]de khol zhing 'dug go/_/khyim bdag gi chung mas 'phags pa cung zad kyang ma mchis kyis bzhud cig ces smras pa dang /_de dag gis smras pa/_rdze'u nang na khol zhing 'dug pa de ci yin/_'phags pa 'di ni khyi sha'o/_/ci khyed cag khyi sha za'am/_'phags pa mu 
[\[157b.2\]]ge byung bas na 'tshal lo/_/de ltar na nged cag kyang byin cig_/'phags pa khyed kyang gsol lam/_kye nged cag gi srog khyed la rten na khyed cag za na nged cag kyang ci'i phyir mi bza'/_de dag gis byin no/_/de byin pa dang khyer te song ngo /_/khyi dag gis snar bsnams pa 
[\[157b.3\]]tshor nas de dag gis bskor cing /_bdag bdag gi skad kyis zugs shing du ste phyi bzhin du 'brang ba bram ze dang khyim bdag gis mthong nas de dag gis smras pa/_'phags pa ci'i slad du khyi dag gis gtses bzhin du 'dong /_de dag gis smras pa/_bdag cag bsod 
[\[157b.4\]]snyoms khyi sha cung zad cig rnyed do/_/'phags pa ci khyed cag khyi'i sha za'am/_kye 'di lta bu bsod snyoms mi rnyed pa'i dus na nged cag ci ltogs bzhin du 'chi'am/_de ltar gyur pa dge slong dag gis bcom ldan 'das la gsol to/_/bcom ldan 'das kyis dgongs pa/_
[\[157b.5\]]gang dge slong dag gis khyi sha zos pas ni nyes pa'i dmigs su gyur te/_de bas na dge slong dag khyi sha ma za shig_/dge slong dag gis khyi sha zos na 'das pa dang bcas par 'gyur ro/_/gleng gzhi ni mnyan du yod pa na ste/_drug sde dag gis khra dang /_'ug pa dang /_bya mi 
[\[157b.6\]]sha za ba de dag gi sha yang za ba dang /_bram ze dang khyim bdag ma dad pa dag 'phya bar gyur nas/_de ltar gyur pa dge slong dag gis bcom ldan 'das la gsol to/_/bcom ldan 'das kyis bka' stsal pa/_dge slong dag khra dang /_'ug pa dang /_mi sha za ba dag gi bya'i 
[\[157b.7\]]sha ma za shig_/dge slong dag gis khra dang /_'ug pa dang /_mi sha za ba dag gi bya'i sha zos na 'das pa dang bcas par 'gyur ro/_/gleng gzhi ni mnyan du yod pa na ste/_ma byin par len pa dag gis yul ko sa la'i rgyal po gsal rgyal gyi dre'u zhig brkus te khrid nas 
[\[158a\]]
[\[158a.1\]]nags stug po'i nang du bsad de sha khyer nas mgo sug bor te dong ngo /_/drug sde rnams chos kyis goms pa ni nang par sngar langs nas khang steng du byung ste phyogs bzhir bltas nas dud pa gang na che ba dang /_bya rgod gang na lding ba phyogs bzhir bltas nas der dong 
[\[158a.2\]]ngo /_/de dag gis nags stug po na bya rgod lding ba mthong nas/_de dag nags stug por rgyug cing rings par dong ba dang /_nags stug po de ni dre'u'i mgo dang rkang lag dang mjug ma dag mthong nas/_de dag gis smras pa/_dga' bo nye dga' bo rdul khrod pa zhig rnyed na blang 
[\[158a.3\]]ngam zhes pa dang /_legs kyis blang ngo zhes nas de dag gcig tu bsdus pa dang /_dre'u rdzi yan man tshol bas mthong nas de dag gis smras pa/_'phags pa dag ni drang srong gi rgyal mtshan 'dzin na ci'i phyir ngan du spyod pa mdzad/_nged cag gis ci zhig nyes zhes smras 
[\[158a.4\]]pa dang /_rgyal po'i dre'u ni khyed cag gis bsad do zhes smras pa dang /_sdig pa zhi bar gyur cig nged cag ni mi gsod do/_/'o na sus bsad ces pa dang /_ma byin par len pa dag gis bsad de/_nged cag gis ni mgo dang /_rkang pa dang /_mjug ma dag rdul khrod 
[\[158a.5\]]par byin gyis brlabs so/_/de dag gis ci 'phags pa khyed cag dre'u sha bsnams sam zhes smras pa dang /_za'o zhes smras pas de dag 'phya bar gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_
[\[158a.6\]]gang dge slong dag srog chags dre'u sha zos pa ni nyes pa'i dmigs su 'gyur te/_de bas na dge slong dag gis srog chags rmig zlum gyi sha ma za shig_/de ste zos na 'das pa dang bcas par 'gyur ro/_/gleng gzhi ni mnyan du yod pa na ste/_drug sde dag gis wa'i sha 
[\[158a.7\]]zos pa dang /_bram ze dang khyim bdag gis mthong nas smras pa/_btsun pa 'di ci lags/_wa'i sha'o/_/ci 'phags pa dag kyang wa'i sha bsnams sam/_za'o zhes smras pa dang /_de dag 'phya bar gyur nas de ltar gyur pa dge slong dag gis bcom ldan 'das la 
[\[158b\]]
[\[158b.1\]]gsol to/_/bcom ldan 'das kyis bka' stsal pa/_dge slong dag bram ze dang khyim bdag rnams 'phya ba ni yus te/_dge slong dag de bas na wa'i sha ma za shig_/dge slong dag gis wa'i sha zos na 'das pa dang bcas par 'gyur ro/_/gleng gzhi ni mnyan du yod pa 
[\[158b.2\]]na ste/_dze ta'i tshal na spre'u zhig shing ka nas shing kar rgyu ba las lhung nas dus 'das te/_drug sde dag gis rdze'u zhig gi nang du bcug ste 'tshed pa dang /_bud med gzhan zhig bu chung ngu zhig stor nas de tshol zhing dze ta'i tshal du 'ongs na/_drug sde rnams rdze'u'i nang du 
[\[158b.3\]]spre'u btsos pa mthong ngo /_/mthong nas des drug sde dag gis bdag gi bu 'dir ma btsos sam snyam bsams te rtog pa la zhugs pa dang /_ji tsam zhig na lhung lhung khol ba dang spre'u'i lag pa gyen du byung ba dang /_des brang brdungs te kyi hud bu kyi hud bu zhes smras pa dang /_de'i 
[\[158b.4\]]rkang pa yang byung ste/_kyi hud bu kyi hud bu zhes yang smras pa dang /_drug sde dag gis ci'i phyir de ltar byed ces smras pa dang /_des rkang lag byung ba 'di ni bdag gi bu'o zhes smras pa dang /_ji tsam nas mjug ma yang byung ngo /_/drug sde dag gis ci khyod kyi bu 'jug ma yod 
[\[158b.5\]]dam zhes smras pa dang /_de skyengs te smras pa/_'phags pa 'di ni spre'u 'am/_de dag gis smras pa spre'u'o/_/'phags pa dag spre'u sha yang bsnams sam/_des za'o zhes smras pa dang /_de dag 'phya bar gyur nas de ltar gyur pa dge slong dag gis bcom ldan 'das 
[\[158b.6\]]la gsol to/_/bcom ldan 'das kyis bka' stsal pa/_dge slong dag spre'u ni mi sha dang 'dras/_de bas na dge slong dag spre'u'i sha ma za shig_/dge slong dag gis spre'u'i sha zos na 'das pa dang bcas par 'gyur ro/_/rkyang pa'i sgo dang po'i mdo'i tshigs su 
[\[158b.7\]]bcad pa lnga pa'o//_//mdor na/_phor bu gos dang pags pa dang /_/'dab ma'i phor bus mi sbyin no/_/lcags kyi sbu bu ma gtogs par/_/nor bu khar bas btang ba'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun 
[\[159a\]]
[\[159a.1\]]dga' ra ba na bzhugs so/_/de'i tshe na mnyan du yod pa na dge slong gzhan zhig na ste/_de rab tu nad kyis gzir nas de sman pa'i drung du song ste nad med cig ces nas bzhin [{]bzangs [,]bzang [}]bdag ni rnam pa 'di lta bu zhig tu na bar gyur na sman gyi thabs ston cig 
[\[159a.2\]]ces smras pa dang /_sman pas 'phags pa mas gtang ba'i sman gyis shig ces smras pa dang /_des bzhin [{]bzangs [,]bzang [}]bcom ldan 'das kyis ma gnang ngo zhes smras pa dang /_'phags pa khyed kyi ston pa ni thugs rje can lags kyis rjes su gnang bar 'gyur ro zhes 
[\[159a.3\]]smras pa dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de ste sman pas bsgo la des sos par 'gyur na mas gtang ba byos shig de la the tshom du ma byed cig_/bcom ldan 'das kyis mas gtang 
[\[159a.4\]]ba'i sman thong shig ces gsungs pa dang /_de dag gis phor bus blugs pa dang /_bo ste ma rung nas/_bcom ldan 'das kyis bka' stsal pa/_phor bus ma blugs shig ces gsungs pa dang /_gos kyi mtha' mas blugs pa dang de yang nyes pa'i dmigs su gyur 
[\[159a.5\]]nas/_bcom ldan 'das kyis bka' stsal pa/_gos kyi mtha' mas ma blugs shig ces gsungs na/_pags pa'i nang nas blugs pa dang de yang nyes pa'i dmigs su gyur nas bcom ldan 'das kyis bka' stsal pa/_pags pa'i nang nas ma blugs shig 
[\[159a.6\]]ces gsungs pa dang /_'dab ma'i phor bu'i nang nas blugs te/_de yang nyes pa'i dmigs su gyur nas/_bcom ldan 'das kyis bka' stsal pa/_'dab ma'i phor bu'i nang nas ma blugs par sbu bu'i nang nas blugs par gyis shig_/des lcags kyi sbu 
[\[159a.7\]]bu nas blugs pa dang /_de nang du bcug na rab tu tsha zhing rtsub par gyur nas/_bcom ldan 'das kyis bka' stsal pa/_lcags kyi sbu bu ma gtogs par nor bu'i sbu bu'am/_khar ba'i sbu bus gtang bar gyis shig_/rkyang pa'i sgo dang po'i mdo'i tshigs 
[\[159b\]]
[\[159b.1\]]su bcad pa drug pa'o//_//mdor na/_bu ram shing dang zho zhag 'bru mar dang /_/gso ma bsregs pa'i thug pa dang ni mar/_/rtsa ba 'bras bu sdong po lo mar bcas/_/thug pa thams cad blud par bya/_/sangs rgyas bcom ldan 'das mnyan du yod pa'i dze ta'i 
[\[159b.2\]]tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa sman gcig las de nyid snga dro ba de nyid phyi dro ba de nyid zhag bdun pa/_de nyid nam 'tsho'i bar du rung bar 'gyur ba mchis sam 
[\[159b.3\]]u pA li bu ram shing ni snga dro'i'o/_/de'i khu ba ni phyi dro ba'o/_/bu ram ni zhag bdun pa'o/_/bu ram shing dang bu ram bsregs pa'i thal ba ni nam 'tsho'i bar du'o/_/u pA li zho ni snga dro ba'o/_/zho'i chu ni phyi dro ba'o/_/mar ni bdun pa'o/_/zho bsregs pa'i thal ba ni nam 
[\[159b.4\]]'tsho'i bar du'o/_/u pA li sha ni snga dro ba'o/_/tshil bu ni bdun pa'o/_/sha bsregs pa'i thal ba ni nam 'tsho'i bar du'o/_/u pA li til ni snga dro ba'o/_/til gyi mar ni bdun pa'o/_/til bsregs pa'i thal ba ni nam 'tsho'i bar du'o/_/gleng gzhi ni mnyan du yod 
[\[159b.5\]]pa na ste/_dge slong zhig na bar gyur nas sman pas mthong ste/_'phags pa gso ma'i thug pa byos la 'thung shig ces smras pa dang /_des de ltar gyur pa dge slong rnams la smras pa dang /_dge slong dag gis bcom ldan 'das la gsol nas/_bcom ldan 
[\[159b.6\]]'das kyis bka' stsal pa/_de ltar sman pas bsgo ba de bzhin du gyis shig de la the tshom du ma byed cig_/gleng gzhi ni mnyan du yod pa na ste/_dge slong gzhan dag cig yang na bar gyur nas de dag kha cig la ni sman pas yungs kar gyi thug pa 'thung shig ces 
[\[159b.7\]]bsgo/_kha cig la ni rtsa ba'i thug pa 'thung shig ces bsgo/_kha cig la ni sdong bu'i thug pa 'thung shig ces bsgo/_kha cig la ni 'bras bu'i thug pa 'thung shig ces bsgo ba dang /_de ltar gyur pa dge slong dag gis bcom ldan 'das la gsol pa dang /_bcom 
[\[160a\]]
[\[160a.1\]]ldan 'das kyis bka' stsal pa/_de lta bas na ngas rjes su gnang gis sman pas nad pa la lung bsgo na thams cad kyi thug pa'ang 'thung shig de la the tshom du ma byed cig_/rkyang pa'i sgo dang po'i mdo'i tshigs su bcad pa bdun pa'o//_//mdor na/_
[\[160a.2\]]bu ram chu dang btung ba de bzhin te/_/zhag bdun bzhag par gyur pa dang /_/gzhan gyi phyir yang bsngo ba dang /_/rjes su phan gdags mya bar bya/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/bcom 
[\[160a.3\]]ldan 'das nyan thos kyi dge 'dun dang bcas te gzhongs spyod cing gshegs pa dang /_de dag ri brags kyi grong gzhan zhig tu phyin te/_ri brags kyi grong de na khyim bdag gzhan zhig gnas pa de gdul ba'i dus la bab par mkhyen nas/_bcom ldan 'das ri brags kyi grong der 
[\[160a.4\]]byon pa dang /_khyim bdag des bcom ldan 'das mthong nas de dad pa skyes te bcom ldan 'das kyi drung du 'ongs so/_/bcom ldan 'das kyis de'i bsam pa dang /_bag la nyal ba dang /_khams dang rang bzhin mkhyen nas ji ltar 'phags pa'i bden pa bzhi rtogs par 'gyur 
[\[160a.5\]]ba'i chos de lta bu bshad nas khyim bdag des thos pa dang 'jig tshogs su lta ba'i ri'i rtse mo nyi shu mtho ba ye shes kyi rdo rjes bcom nas rgyun du zhugs pa'i 'bras bu mngon du byas so/_/ji tsam dge slong de dag lam gyi ngal bas gzir nas log pa'i lha khang dang /_bkad sa dang /_
[\[160a.6\]]skyed mos tshal dang /_shing drung dag tu glos phab ste nyal zhing 'khod pa dang /_khyim bdag de rab tu dad pa thob pas na bkad sa dang /_lha khang dang /_shing drung dag tu rim gyis dge slong dag la phyag bya ba'i phyir song ba dang /_dge slong dag gnas na nyal zhing 'dug pa des 
[\[160a.7\]]mthong nas/_'phags pa dag bstan pa la shin tu brtson par bgyi ba la ci'i slad du na gzims shing 'khod ces smras pa dang /_de dag gis khyim bdag lam gyi ngal bas gzir zhing nyam chung ste dge ba'i phyogs spyod par mi nus so zhes smras pa dang /_des 'phags pa rnams de 
[\[160b\]]
[\[160b.1\]]ltar na ni phyi dro bu ram gsol bar bcom ldan 'das kyis gnang na/_bdag 'tshal te mchis gsol cig ces smras pa dang /_de dag las kha cig na de khyim bdag de lags kyis bza' bar bgyi'o/_/kha cig gis tshe dang ldan pa khyim bdag 'ber tra si dag gis bu ram bza' ba 
[\[160b.2\]]la brten nas des dgra bcom pa mngon du gyur te/_bcom ldan 'das kyis de bzhin rjes su gnang na bdag cag ni de ltar lam gyi ngal bas gzir te/_'jig rten na ma dad pa dag ni grong na 'khod bzhin du za'o zhes mi dga' bar 'gyur gyis gud du 'dong ngo zhes smras pa dang /_kha cig 
[\[160b.3\]]gis yang tshe dang ldan pa de ltar 'dong na bcom ldan 'das la zhu'o zhes smras nas/_de ltar gyur pa dge slong dag gis bcom ldan 'das la gsol to/_/bcom ldan 'das kyis bka' stsal pa/_bu ram ni thams cad du bza' bar bya ste/_de la the tshom du ma byed cig_/bcom ldan 
[\[160b.4\]]'das kyis thams cad du bu ram zo shig ces bka' stsal nas/_dge slong de dag gis zos pa dang /_de dag lam gyi ngal bas skom gyis gdungs par gyur nas/_bcom ldan 'das kyis bka' stsal pa/_bu ram gyi chu gyis la 'thung shig_/sangs rgyas bcom ldan 
[\[160b.5\]]'das la tshe dang ldan pa u pA lis zhus pa/_btsun pa bu ram chu zhag bdun par byin gyis brlabs te 'tshal na rung ngam/_u pA li mi rung ngo /_/btsun pa ji tsam gyi bar du bzhag la btung bar bgyi/_u pA li ji tsam na dang bar gyur te skyur por ma gyur cing rang bzhin ma 
[\[160b.6\]]nyams pa'i bar du'o/_/gleng gzhi ni mnyan du yod pa na ste/_bcom ldan 'das kyis gso sbyin dang /_tshul nas byung ba dang /_chos gos byin gyis brlabs pa dang /_gos bsngo ba dang /_gang zag gcig po mgron du bos pa dang /_'di lnga ni rang gis bsams pas 
[\[160b.7\]]'grub bo/_/zhes gsungs so/_/dge slong de dag gang du mgron du bos pa der de las gzhan du yang mgron du bos sam de las lhag par yang rung ste/_gcig tu ni bdag nyid/_gnyis su ni bdag gi sems btang nas gzhan gtang ba'o/_/mu ge'i dus la bab ste 
[\[161a\]]
[\[161a.1\]]dge slong rnams bsod snyoms kyis shin tu phongs par gyur to/_/dad pa'i bram ze dang khyim bdag dag gis dge slong gnas brtan dag zas la mgron du bos pa dang /_khyim bdag cig la khas blangs te gzhan btang ngo /_/bcom ldan 'das kyis 
[\[161a.2\]]bka' stsal pa/_de lta bas na ngas mu ge byung zhing sdug bsngal la rnyed dka' ba'i dus na/_ji snyed du mgron du bos pa de thams cad bdag gir bya bar gyis de la bdag kyang zo shig_/dge slong dag kyang bgo bar bya'o/_/dge slong dag bram ze dang khyim bdag gzhan gyi 
[\[161a.3\]]der dong ba dang /_de dag gis 'phags pa khyed ni bdag cag gis mgron du ma bos kyi 'di zhes bgyi ba'i gnas brtan bdag cag gis spyan drangs so zhes smras so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' 
[\[161a.4\]]stsal pa/_bdag nyid song la byin len byas te kham gnyis sam gsum zo la 'di skad du khyim bdag dge slong 'di dag zas kyis brel te/_'di la sbyin gyis rjes su yi rang bar gyis shig ces smros shig_/de bzhin du gnyis sam gsum mam ji snyed mgron du bos pa 
[\[161a.5\]]thams cad la byin cig_/thams cad de ltar byas nas tha mar mgron du bos pa ni ji tsam 'grangs par bza' bar bya ste/_'di la the tshom du ma byed cig_/rkyang pa'i sgo dang po'i mdo'i tshigs su bcad pa brgyad pa'o//_//mdor na/_mar ram de ste 'bru mar ram/_/gzhan 
[\[161a.6\]]yang bzhag par gyur pa dang /_/mig sman gyi ni gab tshe dang /_/yangs pa can dang rung ba'i gnas/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/dge slong gzhan zhig rlung nad kyis btab 
[\[161a.7\]]pa des sman pa'i gan du song ste/_bzhin [{]bzangs [,]bzang [}]bdag la 'di 'dra ba'i nad kyis btab na sman ston cig ces smras so/_/des 'phags pa mar 'di tsam zhig gsol dang 'tsho bar 'gyur ro zhes smras so/_/de ltar gyur pa dge slong dag la smras pa dang /_dge slong dag 
[\[161b\]]
[\[161b.1\]]gis bcom ldan 'das la gsol nas/_bcom ldan 'das kyis bka' stsal pa/_de ste sman pas mar 'thung shig par bsgo na btung bar bya'o/_/dge slong des 'thungs pa dang nyin par bde yang mtshan mo yang rlung nad langs so/_/dge slong dag gis sman pa la dris pa 
[\[161b.2\]]dang /_des mtshan mo yang 'thung shig ces smras so/_/dge slong dag gis bcom ldan 'das la gsol pa dang /_bcom ldan 'das kyis mtshan mo yang 'thung shig ces bka' stsal pa dang /_des mang du bsags nas zhag bdun du byin gyis brlabs te de sos 
[\[161b.3\]]par gyur to/_/gleng gzhi ni mnyan du yod pa na ste/_dge slong gzhan zhig nad kyis btab nas de yang sman pa'i drung du song ste/_nad med cig ces byas nas bzhin [{]bzangs [,]bzang [}]bdag la 'di 'dra ba'i nad cig gis btab na sman gyi thabs ston cig ces smras so/_/des 'phags 
[\[161b.4\]]pa 'bru mar 'di tsam zhig 'thungs na sos par 'gyur ro zhes bsgo ba dang /_de ltar gyur pa dge slong dag la smras pa dang /_dge slong dag gis kyang bcom ldan 'das la gsol nas/_bcom ldan 'das kyis bka' stsal pa/_de ste sman pas 'bru mar 'thung shig ces bsgo 
[\[161b.5\]]na 'bru mar 'thung shig_/dge slong des 'thungs pa dang /_nyin par sos kyang mtshan mo yang rlung nad de langs so/_/dge slong dag gis sman pa la dris pa dang /_des mtshan mo yang 'thung shig ces bsgo'o/_/dge slong dag gis bcom ldan 'das la gsol nas/_
[\[161b.6\]]bcom ldan 'das kyis bka' stsal pa/_mtshan mo yang 'thung shig_/des 'bru mar bsags te zhag bdun du byin gyis brlabs nas 'thungs pa dang sos par gyur to/_/gleng gzhi ni mnyan du yod pa na ste/_dge slong gzhan zhig nad kyis btab pa dang /_de yang 
[\[161b.7\]]sman pa'i drung du song nas nad med cig ces smras nas/_bzhin [{]bzangs [,]bzang [}]bdag la nad 'di lta bu zhig gis btab na sman gyi thabs ston cig ces smras so/_/des mar ram 'bru mar 'di tsam zhig 'thungs na sos par 'gyur ro zhes smras pa dang /_de bshes nyung bas btsal 
[\[162a\]]
[\[162a.1\]]kyang ma rnyed nas yang sman pa'i drung du song nas bzhin [{]bzangs [,]bzang [}]khyod kyis bsgo yang kho bos 'bru mar yang ma rnyed na mar lta ga la rnyed gzhan lta cung zad ci rung ston cig ces smras pa dang /_des 'phags pa 'di zhes bya ba'i dge slong zhig gis 'bru mar sbyar na/_
[\[162a.2\]]'di zhes bya ba zhig gis mar sbyar gyis de'i gan du song dang /_gal te sbyar ba de'i lhag pa yod kyang srid do zhes smras pa dang /_de dag gi drung du song nas bslangs na/_de dag gis tshe dang ldan pa de zhag bdun las 'das te sbags par gyur pas med do zhes smras pa dang /_
[\[162a.3\]]de de ltar gyur pa dge slong dag la smras pa dang /_dge slong dag gis bcom ldan 'das la gsol nas/_bcom ldan 'das kyis bka' stsal pa/_nad pa'i thabs rtogs la mar ram 'bru mar gzhan ci yang rung bzhag pa yang blas bza' bar bya ste/_de la the tshom du ma 
[\[162a.4\]]byed cig_/bcom ldan 'das kyis mar ram 'bru mar ram gzhan ci yang rung bzhag pa yang blas zo shig_/de la the tshom du ma byed cig ces bka' stsal na byin len byed pa med do/_/bcom ldan 'das kyis bka' stsal pa/_byin len byed pa'i mi med na byin len ma byas kyang 
[\[162a.5\]]blas zo shig_/gang gi tshe na ba na gnang ba de sos nas ma spyod cig_/spyad na 'das pa dang bcas par 'gyur ro/_/gleng gzhi ni mnyan du yod pa na ste/_sangs rgyas bcom ldan 'das la tshe dang ldan pa u pA lis zhus pa btsun pa bcom ldan 'das kyis mig sman gyi snod 
[\[162a.6\]]gang tshe chongs shig ces bka' stsal na/_ci 'dra ba bcang bar bgyi/_u pA li rin po che las byas pa ma gtogs so/_/yang zhus pa/_btsun pa bcom ldan 'das kyis yul yangs pa na mi rung ba rnam pa bcu spong la/_rung ba'i khang pa byin gyis brlab par gyis 
[\[162a.7\]]shig ces bka' stsal na/_ci btsun pa khang pa 'og rung bar byin gyis brlabs na khang pa'i steng yang rung bar byin gyis brlabs par 'gyur ram/_u pA li ji ltar steng gi bzhin du ngos kyi yang brjod par bya'o/_/rkyang pa'i sgo dang po'i mdo'i tshigs su bcad pa dgu pa'o//_//
[\[162b\]]
[\[162b.1\]]mdor na/_rtsa sdong lo ma 'bras bu rnams/_/thams cad chang gis sbags pa dang /_/kha zas med par bkrus pa dang /_/yang na zas ngan de bzhin no/_/sangs rgyas bcom ldan 'das ser skya'i dngos po shing n+ya gro d+ha'i kun dga' ra ba na bzhugs so/_/gang gi tshe rgyal po 
[\[162b.2\]]zas gtsang mas shAkya'i rigs re re zhing yang shAkya lnga brgya zhig bcom ldan 'das kyi g.yog tu phul ba dang /_de dag kyang bcom ldan 'das kyis rab tu phyung ngo /_/de dag sngon lus chang gis gsos pas na de dag chang med nas lus la nad zhugs so/_/bcom ldan 'das 
[\[162b.3\]]kyis gzigs nas/_sangs rgyas bcom ldan 'das kyis tshe dang ldan pa kun dga' bo la kun dga' bo ci'i phyir na shAkya dag_/rnyi rnyi bor gyur ces bka' stsal pa dang /_de ltar gyur pa bcom ldan 'das la zhib mor gsol nas/_bcom ldan 'das kyis bka' stsal 
[\[162b.4\]]pa/_de ltar na ngas gnang ba ni chang du 'gyur ba rtsa ba dang sdong po la sogs pa bskams la phye mar gyis te ras dkar po'i nang du thum por gyis la chang gi mthu zhil ba rdza ma ma gang ba'i nang du lhugs shig de nas slar phyung ste lag pa khrus la chu kha zas med pa dang bsres te 
[\[162b.5\]]'dang bar tshogs la 'thung shig_/de skom na snga dro yang rung /_phyi dro yang rung ste the tshom ma byed par 'thung shig_/de ltar byos dang de dag chang la sred pa dang 'bral bar 'gyur ro/_/dge slong khyed ston pa nga la dmigs na ni chang ma 'thung shig_/ma blud cig_/rtsa mchog 
[\[162b.6\]]gis kyang ma reg shig_/gleng gzhi ni mnyan du yod pa na ste/_dge slong gzhan zhig na bar gyur nas de la sman pas zas ngan pa byin cig ces bsgo ba dang /_de la dge slong kha cig gis ni shes kyi kha cig gis mi shes pa de dag gis tshe dang ldan pa u pA li la dris pa dang /_
[\[162b.7\]]des de dag zhib tu smras so/_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das dge slong swa te la zas ngan pa byin cig ces gsungs pa ni ci de yang byin len bgyi 'tshal lam/_u pA li de yang byin len byos shig_/su las byin 
[\[163a\]]
[\[163a.1\]]len bgyi/_u pA li de ni dge bsnyen dad pa las so/_/rkyang pa'i sgo dang po'i tshigs su bcad pa bcu pa ste/_sgo dang po rdzogs so//_//mdor bsdus par na/_snod dang chos gos gnyi ga dang /_/ko sa la dang sar pa de bzhin te/_/bsgrags dang 
[\[163a.2\]]chos gos sna tshogs dang /_/lhan cig pa yang dge slong ma rnams ni/_/tha mar byas te bsdus pa'i mdor gsungs so/_/mdor na/_snod dang yo byad gtsug lag khang /_/'gron pa mang bcom gos rnams dang /_/gos dang gdugs dang de bzhin shing /_/dur khrod pa dang de bzhin 
[\[163a.3\]]spangs/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/de'i tshe na khyim bdag gzhan zhig gis ri brags kyi grong gzhan zhig tu yo byad thams cad dang ldan pa'i gtsug lag khang zhig brtsigs nas phyogs bzhi'i 
[\[163a.4\]]dge 'dun la phul lo/_/de na mal stan dang /_snod spyad mang du gyur/_dge slong ni nyung ngu gnas te/_de'i nang nas kha cig gis tshe dang ldan pa dag mal stan dang snod spyad dang /_yo byad ma spyad na de dag chud zos par 'gyur gyis/_de dag las bdag cag la spyad par ci tsam dgos 
[\[163a.5\]]pa de tsam zhig bcangs la/_de'i lhag ma rnams ni gtsug lag khang gzhan du dbul lo zhes smras nas/_de dag gis de bzhin byas so/_/ji tsam zhig na bsod snyoms pa gzhan zhig gzhongs spyad pa spyod cing gtsug lag khang der 'ongs pa dang /_dge slong de dag gis ngal 
[\[163a.6\]]bsor bcug nas de yang dge 'dun de dag gi nang na rgan pa zhig ste/_gtsug lag khang du lam gyi ngal bso nas des de dag la tshe dang ldan pa mal stan mchis sam zhes smras na/_med do zhes smras pa dang /_dge slong dag gis ji ltar yin pa de la zhib tu smras so/_/de gding ba med 
[\[163a.7\]]par sa la de bzhin du nyal nas nang par sngar langs te/_lde mig kyog po dang /_lde mig khyer nas khyim bdag de'i khyim du song ba dang /_de nas khyim bdag des de la bde bar byon tam zhes pa'i tshig brjod nas stan khyer te phyir byung ba dang /_bsod snyoms pa de spyod lam zhi ba'i 
[\[163b\]]
[\[163b.1\]]tshul du 'dug go/_/bsod snyoms pas kyang de la nor las bsod nams bya ba'i dngos po bdun gyi yon tan rgyas par brjod pa dang /_khyim bdag gis 'phags pa bdag gis de thams cad bgyis so zhes smras pa dang /_bsod snyoms pas khyim bdag khyod kyi gtsug lag 
[\[163b.2\]]khang na mal stan dag yod med de/_mdang nga yang gding ba med par sa'i steng na de bzhin du nyal nyal te 'dir 'ongs so/_/khyed na re de thams cad bdag gis de bzhin du bgyis so zhes zer na/_'di ci nyes zhes smras pa dang /_khyim bdag gis 'phags pa kho bos ni der mal 
[\[163b.3\]]stan dang snod spyad dang /_yo byad rnams mang du sbyar na 'phags pa de dag gis gtsug lag khang gzhan du gdon ma zos par btang ngo zhes smras pa dang /_des khyim bdag nyid kyis gtsug lag khang gi lde mig kyog po dang /_lde mig ngo shes sam zhes smras pa dang /_
[\[163b.4\]]'phags pa shin tu 'tshal to/_/des de bstan pa dang /_des 'phags pa bzhud cig bdag kyang mchi'o zhes smras so/_/des bsod snyoms bsod pa dang /_khyim bdag kyang rjes bzhin du 'ongs nas/_des dge slong rnams bsdus nas 'phags pa bdag gis 'dir 
[\[163b.5\]]mal stan dang /_snod spyad dang /_yo byad mang du phul na de dag gar mchis zhes smras pa dang /_des ji ltar gyur pa de dag thams cad khyim bdag la smras pa dang /_des nyes pa ngor brjod de smras pa/_khyod kyis ma legs par byas te/_de yang der bas na da ci slar blang 
[\[163b.6\]]du rung ngam 'on te mi rung de dag gis smras pa/_mi rung ngo /_/'phags pa kho bos ni der ma phul gyis song la slar long shig_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_gtsug lag khang gzhan du ma 
[\[163b.7\]]dbul cig_/ji ltar dmigs pa de bzhin spyad par bya'o/_/gzhan du na gang gis byin pa la rin thang bzhin du phob shig_/gleng gzhi ni mnyan du yod pa na ste/_drug sde rnams 'gron pa mang po dang lhan cig tu gzhongs spyad pa spyod cing dong ba dang /_de dag chos kyis rdul 
[\[164a\]]
[\[164a.1\]]gyis 'jigs pa na yang na ni 'gron pa dag gi mdun du dong /_yang na phyi bzhin dong ngo /_/ji tsam na 'gron pa mang po rnams rkun pos bcom nas skye bo mang po rnams kyis nor bor te bros pa dang /_rkun po rnams kyis nor kun bkur ma nus nas de dag gis bzang 
[\[164a.2\]]ba bdams te khyer te dong ngo /_/drug sde rnams 'gron pa mang po'i phyi bzhin du 'brangs te dong ba las gnas der phyin pa dang /_de dag gis nor mang po bor ba mthong ste/_de nas dga' bo nye dga' bo phyag dar khrod pa rnyed kyis blang ngo zhes smras pa dang /_de dag gis de las kyang 
[\[164a.3\]]gos rnams bdams te khyer ro/_/'gron pa mang po ram mda' dang lam srungs su bcas te slar log pa de dag gis drug sde dag gis khyer ba rnams ngo shes nas/_de dag gis gang rkun po rnams kyis bor ba de yang dge sbyong mgo reg rnams kyis brkus so zhes bsams so/_/
[\[164a.4\]]drug sde rnams la kha ngan du 'phags pa dag drang srong gi rgyal mtshan 'dzin pa de lta bu'i log par spyod pa dag spyod pa zhes spyos te nyes pa ngor brjod pa dang /_de dag gis 'gron pa mang po rnams rkun pos bcom ste nged kyis ni ma yin gyi/_nged kyis phyag dar khrod kyi gos rnyed do 
[\[164a.5\]]zhes smras pa dang /_de dag gis phyag dar khrod kyi gos ni ma lags so zhes smras pa dang /_de lan med nas cang mi smra bar 'dug go/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong rnams 
[\[164a.6\]]'gron pa mang po 'phya ba ni yus te/_de bas na dge slong dag gis 'gron pa mang po bcom pa'i gos ma bkur cig_/dge slong dag gis 'gron pa mang po bcom pa'i gos khyer na 'das pa dang bcas par 'gyur ro/_/gzhan yang dad par gyur pa de dag gis 'phags pa dag 
[\[164a.7\]]ci bder snoms shig ces smras na dge slong dag the tshom du gyur nas mi len to/_/bcom ldan 'das kyis bka' stsal pa/_de ste ci bder khyer cig ces smras na/_long la the tshom du ma byed cig_/gleng gzhi ni rgyal po'i khab na ste/_dge slong drug sde dag gis bsil ba 
[\[164b\]]
[\[164b.1\]]tshal gyi dur khrod du dong ba dang /_shi ba'i yo byad gdugs dang /_shing dang /_gos dag mang po bor ba de dag gis mthong nas de'i nang nas gcig gis dga' bo nye dga' bo phyag dar khrod kyi gos rnyed kyis bkur ro zhes smras pa dang /_dga' bo legs so legs kyis 
[\[164b.2\]]bkur ro zhes smras nas de dag gis blangs te dong ngo /_/dur khrod kyi srung ma rigs ngan dag 'ongs nas des bsams pa/_dur khrod 'di na cung zad kyang med pas na kha cig gis dur brkus par gdon mi za'o snyam bsams nas/_yang 'di snyam du gang gis brkus pa de brnyogs 
[\[164b.3\]]pas slar yang 'ong bar gdon mi zas mngon par gab ste 'dug go snyam du bsams te nags stug po'i nang du zhugs nas nyin gcig bzhin du sdod cing 'dug pa dang /_drug sde dag zhag bdun nam brgyad lon te dga' bo nye dga' bo bdag cag gis dur khrod du ma dong nas da ring 
[\[164b.4\]]zhig lon te cung zad tsam rnyed kyang srid kyis yang 'deng ngo zhes smras pas de dag dong ngo /_/ji tsam de na gos dang /_gdugs dang /_shing dag bor ba de dag gis blang bar brtsams pa dang rigs ngan nags tshal stug po na 'dug pa des mthong nas brgyugs te 'ongs nas/_des 'phags 
[\[164b.5\]]pa dag bdag cag phu nu dang /_gnyen dang grogs po dag rgyal po'i bka' bzhin du byed pa yang dur khrod kyi gos 'di'i phyir yin na khyed cag gis ci'i phyir bdag po yod pa'i dur khrod kyi shi ba'i yo byad dag bkur bar bya zhes smras pa dang /_de dag gis bzhin [{]bzangs [,]bzang [}]nged cag 
[\[164b.6\]]gis ni phyag dar khrod pa'i gos blangs so/_/des 'phags pa 'di la de dag phyag dar khrod kyi gos yin na rab tu legs so zhes smras pa dang /_de dag lan med nas cang mi zer bar 'dug go/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis 
[\[164b.7\]]bka' stsal pa/_dge slong dag rigs ngan 'phya ba ni yus te/_de bas na dge slong dag bdag po yod pa'i dur khrod nas phyag dar khrod kyi gos ma len cig_/dge slong dag gis bdag po yod pa'i dur khrod kyi phyag dar khrod pa'i gos blangs na 'das pa dang bcas par 
[\[165a\]]
[\[165a.1\]]'gyur ro/_/gzhan yang dad par gyur pa dag gis de la 'phags pa dag ci bde bar khyer cig ces smras pa dang /_dge slong dag the tshom du gyur te ma blangs pa dang /_bcom ldan 'das kyis bka' stsal pa/_de ste bde bar long shig ces zer na blang bar 
[\[165a.2\]]bya ste de la the tshom du ma byed cig_/rkyang pa'i sgo gnyis pa'i mdo'i tshigs su bcad pa dang po'o//_//'dul ba gzhung dam pa/_bam po bzhi bcu pa/_mdor na/_gos la sogs pa shing bal dang /_/lha khang nas 'phrog de bzhin te/_/dge 'dun gyi ni chos 
[\[165a.3\]]gos gsum/_/gang zag dag las bslang mi bya/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs te/_drug sde dag bzhon pa mang po'i shing rta dang lhan cig lam du zhugs nas lam gyi phyed du phyin pa dang /_
[\[165a.4\]]shing rta gcig gi srog shing chag nas tshong pa des srog shing yang brjes nas srog shing chag pa bor te song ngo /_/nye dga' bos shing rta'i srog shing de blangs te lam po che'i bzhi mdor bor nas smras pa/_dga' bo nye dga' bo 'di ni bdag cag gis srog shing dbang phyug ces bya ba'i 
[\[165a.5\]]lha rten du bca' ba'i phyir bcugs so zhes byas te dong ba las khyim bdag gzhan dag gis kyang der stegs bu brtsigs so/_/gzhan zhig gis kyang de la gsol ba btab ste/_gal te bdag gis don 'di dang 'di lta bu zhig grub na bdag gis 'dir khang pa brtsigs la 
[\[165a.6\]]bram ze brgya rtsa brgyad la ston mo bya'o zhes smras pa las de yang rten cing 'brel bar 'byung ba dang ldan pas de'i de yang grub nas des de ji ltar dam bcas pa thams cad bsgrubs nas de log pa'i lha khang du gyur te lha khang pas kyang byin gyis brlabs so/_/de nas tshong pa 'gron pa 
[\[165a.7\]]mang po dag cig lam der zhugs pa dang der gos dang /_bal dang /_shing bal dag mang du phul lo/_/drug sde dag slar log pa'i tshe lha khang de rab tu rgyas par mthong nas de dag gis smras pa/_dga' bo nye dga' bo shing rta'i srog shing dbang phyug gos dang /_bal dang /_shing 
[\[165b\]]
[\[165b.1\]]bal dag rab tu mang shing phun sum tshogs pa de bkur ro zhes de dag gis blang bar brtsams pa dang /_lha khang pa dag lhags te/_de dag gis 'phags pa dag lha khang 'di ni bdag cag gi steng 'di ni las dang byi dor bdag cag gis bgyis na lha'i gos rnams ci'i phyir len 
[\[165b.2\]]cing dbrog_/khyed cag ma byin par len pa ma spangs sam zhes smras pa dang /_de dag gis bkren pa 'di ji ltar khyed kyi lha khang nged cag gis shing rta srog shing chag pa zhig rten thabs su btsugs te bzhag go/_/zhes smras so/_/lha khang pa des ku cho bton pa dang /_de nas nye dga' 
[\[165b.3\]]bo khros nas de rdog pa gcig brgyab nas bsgyel bar byas so/_/de nas de snyems shing dregs pa rnams spa gong nas 'phags pa khyed dam gzhan gyis byas par gyur nas yang bdag cag ni 'di la rten cing 'tsho ba yang 'di la bltas na ci'i phyir khyed kyis 'phags pa'i chos ma yin pa byed 
[\[165b.4\]]ces smras pa dang /_de dag ma spobs te cang mi zer bar 'dug go/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag log par lta ba'i lha khang na gnas pa dag 'phya ba ni yus te/_de lta 
[\[165b.5\]]bas na dge slong dag gis lha khang bdag po yod pa'i gos la sogs pa blang bar mi bya'o/_/dge slong dag gis lha khang bdag po yod pa'i gos la sogs pa blangs na 'das pa dang bcas par 'gyur ro/_/log pa'i lha khang pa dad pa gzhan zhig gis ci bder spyod cig ces 
[\[165b.6\]]smras pa dang /_dge slong de dag the tshom skyes te ma blangs nas/_bcom ldan 'das kyis bka' stsal pa/_gal te ci bder byas pa ni blang bar bya ste/_de la the tshom du ma byed cig_/gleng gzhi ni mnyan du yod pa na ste/_bcom ldan 'das kyis nad pa la skul cig ces gsungs 
[\[165b.7\]]pa dang /_ji tsam zhig na dge slong zhig na bar gyur pa de'i nad g.yog gis tshe dang ldan pa dge 'dun la cung zad cig phul cig ces smras pa dang /_des kyang bdag la cung zad tsam yang med mod kyi chos gos gsum dbul lo zhes smras pa dang /_de cang mi zer bar 'dug go/_/de chos gos 
[\[166a\]]
[\[166a.1\]]gsum phul nas de dag gis btsongs te bgos so/_/dge slong de phyir sos te langs nas chos gos gsum gyis phongs par gyur te/_de ltar gyur pa bcom ldan 'das la dge slong dag gis gsol pa dang /_bcom ldan 'das kyis bka' stsal pa/_dge 
[\[166a.2\]]slong dag gis dge slong la dge 'dun gyi phyir chos gos gsum ma bslang shig bslangs na 'das pa dang bcas par 'gyur ro/_/dge 'dun gyis kyang ma blang shig_/de ste blangs na yang ma 'ged cig_/bgos na 'das pa dang bcas par 'gyur ro/_/rkyang pa'i sgo gnyis 
[\[166a.3\]]pa'i mdo'i tshigs su bcad pa gnyis so//_//mdor na/_gnyi ga la yang gnang ba dang /_/rnam pa tha dad rjes su gnang /_/sum cha dang yang dge tshul dang /_/dge slob ma dang dge tshul ma/_/sangs rgyas bcom ldan 'das mnyan du yod pa na dze ta'i tshal mgon med 
[\[166a.4\]]zas sbyin gyi kun dga' ra ba na bzhugs so/_/dge slong drug bcu zhig ljongs rgyu ba spyod cing ri brags kyi grong zhig tu phyin nas de na khyim bdag dad pa zhig gnas pas des de dag de'i khyim du bshos la spyan drangs nas des dge slong re re zhing ras yug re re dbul lo snyam du bsams 
[\[166a.5\]]so/_/de dag zan za ba la zhugs pa dang /_dge slong ma drug bcu zhig kyang ljongs rgyu ba spyod cing ri brags kyi grong der phyin pa dang /_bsod snyoms slong ba la zhugs so/_/gzhan zhig gis khyim bdag 'di'i khyim na dge slong dag bshos gsol gyis der bzhud cig ces 
[\[166a.6\]]smras pa dang /_de dag der dong ste de dag gis kyang zan zos pa dang /_de nas khyim bdag des ras yug drug bcu zhig rgan rims kyi mdun du bzhag go/_/dge slong dag ji lta bur bgo ba mi shes nas/_de ltar gyur pa dge slong dag gis bcom ldan 'das la gsol pa dang /_
[\[166a.7\]]bcom ldan 'das kyis bka' stsal pa/_dge 'dun sde gnyis kyis 'thob pa yin gyis/_dge 'dun sde gnyis su gos shig_/gleng gzhi ni mnyan du yod pa na ste/_mnyan du yod pa na khyim bdag gzhan cig gis gtsug lag khang zhig brtsigs te/_des de'i zhal 
[\[166b\]]
[\[166b.1\]]bsros te/_dge 'dun sde gnyis bshos gsol nas rnyed pa yang mang du phul te dge slong dag gis bgos pa dang /_dge slong dag nged cag la ni chos gos gsum dgos kyis/_dge tshul pha dag gi stod g.yogs dang mthang gos su zad na/_ji ltar bdag cag dang 
[\[166b.2\]]mnyam par bgo zhes 'phya'o/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dang dge slong ma ni skal ba mnyam par bgos shig_/dge tshul pha dang /_dge tshul ma dang /_dge slob ma dag la 
[\[166b.3\]]ni sum cha cig byin cig_/bcom ldan 'das kyis dge tshul pha dag la sum cha cig byin cig ces bka' stsal pa dang /_ji tsam zhig na dge tshul pha gzhan zhig lo nyi shu yang tshang zhing bsnyen par rdzogs par yang 'dod na de la dge slong gis tshe dang ldan pa lo nyi shu tshang na ci'i phyir 
[\[166b.4\]]bsnyen par rdzogs par mi byed ces smras pa dang /_des kyang bcom ldan 'das kyis ni bdag cag gi rnyed pa 'di lta bur bcas na stod g.yogs dang mthang gos su mi ldang na chos gos gsum lta ci smos/_ji ltar bsnyen par rdzogs par bya zhes smras so/_/de ltar gyur pa dge 
[\[166b.5\]]slong dag gis bcom ldan 'das la gsol pa dang /_bcom ldan 'das kyis bka' stsal pa/_dge tshul pha bsnyen par rdzogs par 'dod pa dang /_dge slob ma la sum gnyis byin cig_/dge tshul pha dang dge tshul ma gzhan ni skal ba sum char zad do/_/rkyang pa'i sgo gnyis kyi 
[\[166b.6\]]mdo'i tshigs su bcad pa gsum pa'o//_//mdor na/_ko sa la na drug bcu dang /_/brgya phrag phyed dang bcu gsum dang /_/sgra can zin dang dpal sbed dang /_/gtsug lag khang dang mchod rten de bzhin te/_/gdugs dang bris pa de bzhin sbyar/_/zan la mgron du bos 
[\[166b.7\]]pa'o/_/sangs rgyas bcom ldan 'das ko sa lar ljongs rgyu zhing spyod pa na ri brags kyi grong gzhan zhig tu byon nas ri brags kyi grong de na khyim bdag cig gnas pas bcom ldan 'das nyan thos kyi dge 'dun du bcas par khyim du bshos la spyan drangs so/_/dge slong ma drug bcu 
[\[167a\]]
[\[167a.1\]]zhig ljongs rgyu ba spyod pa na ri brags kyi grong der phyin nas de dag kyang der zan zos pa dang /_bcom ldan 'das 'khor brgya phrag phyed dang bcu gsum dang lhan cig tu bshos gsol nas/_khyim bdag des ras yug brgya phrag phyed dang bcu gsum zhig rgan 
[\[167a.2\]]rims kyi mdun du bzhag go/_/dge slong dag gis ji ltar bgo ba mi shes nas dge slong ma dag gis de la gzhan byar ci yod/_sngon yang dge 'dun sde gnyis bshos gsol ba las bdag cag gis rnyed pa'i phyed thob na da yang bdag cag la rnyed pa'i phyed byin cig ces smras 
[\[167a.3\]]so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_gang du dge slong ma mang la dge slong pha nyung na der rnyed pa dge 'dun gnyi gar bgos shig_/gang na dge slong pha mang la dge slong ma nyung na der mgo grangs 
[\[167a.4\]]bzhin du bgos shig_/gleng gzhi ni mnyan du yod pa na ste/_khyim bdag cig gis sangs rgyas la sogs pa dge slong gi dge 'dun dag bshos la spyan drangs so/_/dge slong gi dge 'dun dag ni dong /_bcom ldan 'das ni gtsug lag khang na bzhugs te bshos tshur 
[\[167a.5\]]mnos so/_/rnam pa lnga'i phyir sangs rgyas bcom ldan 'das gtsug lag khang na bzhugs shing bshos mnos te gsol lo/_/lnga gang zhe na/_lha rnams la chos 'chad par bzhed pa yin/_nad pa dag gzigs par bzhed pa yin/_mal stan dag gzigs par 
[\[167a.6\]]bzhed pa yin/_nang du yang dag 'jog la 'jug par bzhed pa yin/_nyan thos rnams kyi 'dul ba la bslab pa'i gnas 'cha' bar bzhed pa yin no/_/don 'di ni bcom ldan 'das kyis nyan thos rnams kyi 'dul ba la bslab pa'i gnas bca' bar bzhed pa'i phyir gtsug 
[\[167a.7\]]lag khang na bzhugs shing bshos mnos te gsol lo/_/khyim bdag de rgan pa dag la mngon par dad nas der rgan rims su mar dang /_mar las btsos pa'i bca' ba rnams brims/_bar ma dag la ni 'bru mar dang 'bru mar las btsos pa'i bca' ba dag brims/_
[\[167b\]]
[\[167b.1\]]gzhon nu la ni 'bru mar gyi tshigs ma dag brims so/_/de'i tshe na tshe dang ldan pa sgra can zin bcom ldan 'das kyi bshos mnos te/_des bcom ldan 'das kyi bshos mnos nas 'ongs pa dang /_bcom ldan 'das kyis sgra can zin la dge slong gi dge 'dun bsod 
[\[167b.2\]]pa'i zas kyis tshim par byas sam zhes smras pa dang /_des gsol pa/_btsun pa rgan pa'i rnams tshim mo/_/sgra can zin khyod ci'i phyir rid cing nyam chung zhing de skad zer ba smros shig_/des tshigs su bcad de smras pa/_'bru mar gyis ni mthur 'gyur te/_/mar 
[\[167b.3\]]gyis kyang ni mdangs su 'gyur/_/'bru mar tshigs kyi tshod mas ni/_/mdangs ma mchis na stobs lta zhig_/bcom ldan 'das kyis bka' stsal pa/_sgra can zin ci yin pa de smros shig_/des de ltar gyur pa bcom ldan 'das la zhib mor gsol to/_/bcom 
[\[167b.4\]]ldan 'das kyis sgra can zin la de na gnas brtan su zhig 'dug ces bka' stsal pa dang /_bcom ldan 'das mkhan po mchis so/_/sgra can zin la dge slong shA ri'i bus ni 'og ma dag ma brtags pas na ngan du zos pa yin no/_/de lta bu byung ba'i phyir bcom ldan 
[\[167b.5\]]'das kyis dge slong gi dge 'dun dag bsdus nas/_dge slong gi dge 'dun gyi mdun du gdan bting ba la bzhugs te/_nyan thos rnams kyi 'dul ba la bslab pa'i gnas bca' ba'i phyir dge slong dang dge 'dun gyi gnas brtan dge slong gis mtshungs par spyad pa'i 
[\[167b.6\]]chos ngas bca' ste/_dge 'dun gyi gnas brtan dge slong gis zan 'brim pa'i tshe snyoms par brims shig ces bsgo shig des tshod ma sna re re la'ang smras pa dang /_bcom ldan 'das kyis bka' stsal pa/_lan tshwa'am dang por gang brims pa de'i tshe smros shig_/
[\[167b.7\]]thams cad la ni ma yin no/_/dge 'dun gyi gnas brtan dge slong gis ji lta bur mtshungs par spyad pa'i chos bzhin ma byas na 'das pa dang bcas par 'gyur ro/_/tshe dang ldan pa shA ri'i bus bcom ldan 'das kyis bdag gis zan zos pa smad do zhes thos nas/_des 
[\[168a\]]
[\[168a.1\]]bdag gis zan zos pa ston pas smad na 'di ltar 'dug pa'i mi rigs so zhes bsams nas des skyugs te btang ngo /_/dge slong dag the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa bcom ldan 
[\[168a.2\]]'das kyis tshe dang ldan pa shA ri'i bu la zan zos pa smad pa dang /_des slar skyugs pa la gzigs su gsol/_bcom ldan 'das kyis bka' stsal pa/_dge slong dag 'di 'ba' zhig ma yin gyi sngon 'das pa'i dus na yang ngas de la zan zos pa smad pa dang /_de'i phyir 
[\[168a.3\]]skyugs so/_/dge slong dag nyon cig_/sngon byung ba ni grong khyer gzhan zhig na mang po 'chad pa'i bram ze zhig gnas te/_de bram ze'i bu dang lhan cig tu ljongs rgyu zhing spyod pa na ri brags kyi grong zhig tu phyin nas de rdzing zhig gi 'gram du bram ze des bram ze'i bu der bzhag nas cung 
[\[168a.4\]]zad cig sdod/_nga grong du phye la sogs pa bslangs te slar 'ong ngo /_/de de na 'dug pa dang /_khyi sha can zhig rdzing du chu grog 'thung du 'ongs so/_/de la bram ze'i bus kye skyes bu bdag kyang chu grog cig gsol cig ces smras so/_/des kyang lo ma la snod drubs shig ces smras 
[\[168a.5\]]pa dang /_des snod drubs so/_/des de la khyi'i pags pa las byas pa'i sgye'u'i nang nas byung ba'i phye byin no/_/de snum pa dang bram ze'i bus phye 'di snum na ci zhig ces dris pa dang /_'di ni pags pa las sgye'u byas pa'i mthu ste/_des sgye'u dag ci las byas pa zhib mor byas na/_
[\[168a.6\]]bram ze'i bu des ma go'o/_/bram ze de slar 'ongs nas des bram ze'i bu khyod song la chu grog rgyu slongs shig ces smras pa dang /_des chu grog 'tshal lags so zhes smras so/_/sus byin mi pha bis byin no/_/des pha bi ni khyi sha can te/_des khyod la phye byin na de khyod kyis sdig 
[\[168a.7\]]par gyur to zhes smras nas/_des de la rab tu smad pa dang /_des zos pa slar skyugs so/_/dge slong dag mi shes sam/_gang mang po 'chad pa'i bram ze de ni da ltar gyi nga nyid yin no/_/de'i tshe de'i dus na bram ze'i bu de ni da ltar gyi dge slong shA ri'i bu ste/_de'i tshe na 
[\[168b\]]
[\[168b.1\]]yang ngas zas zos pa la rab tu smad nas des skyugs so/_/da 'dir yang ngas zos pa la rab tu smad nas 'dir yang skyugs par gyur to/_/gleng gzhi ni rgyal po'i khab na ste/_de'i tshe na rgyal po'i khab kyi grong khyer na khyim bdag me skyes kyi sring mo'i khyo gcer bu pa'i dge 
[\[168b.2\]]bsnyen dpal sbed ces bya ba zhig 'dug ste/_khyim bdag me skyes dad pa des 'di snyam du dpal sbed 'di dge 'dun dag la yon 'bul du bskul lo snyam bsams nas/_des de la dpal sbed dge 'dun dag la mchod pa dang /_yon phul cig dang khyod kyi bsod nams su 
[\[168b.3\]]'gyur ro zhes smras so/_/dpal sbed kyis smras pa/_ngas kyang dge 'dun dag la mchod cing yon dbul bar bya/_khyod kyis kyang gang po la sogs te rab tu byung ba'i dge 'dun dag la mchod cing bshos gsol cig_/me skyes kyis 'di snyam du bsams pa/_de ste khas 
[\[168b.4\]]ma blangs na dpal sbed kyis kyang dge 'dun la mchod pa'i bar chad du 'gyur na/_sems can thams cad la sbyin pa lta nyes pa med kyis gcer bu pa'i dge 'dun dag zas byin te bdag gis des dge 'dun la mchod cing yon 'bul ba'i bar chad mi bya'o snyam du bsams nas 
[\[168b.5\]]des zas sbyin no zhes khas blangs nas dpal sbed kyis 'di snyam du bdag gis dang por sangs rgyas la sogs te dge slong gi dge 'dun dag sngar bshos gsol na ni me skyes kyis phyis zan mi sbyin gyis gang po la sogs te rab tu byung ba'i dge 'dun dag bshos sngar gsol pa 
[\[168b.6\]]dang /_ngas phyis zas sbyin no snyam bsams nas/_me skyes la 'di skad ces smras so/_/me skyes khyod kyis dang po zan byin cig dang /_ngas kyang phyis dge sbyong gau ta ma dang nyan thos kyi dge 'dun dag la zan sbyin no/_/des kyang khas blangs nas de nas khyim bdag 
[\[168b.7\]]me skyes kyis gang po dag gang na 'dug pa der phyin nas gang po dang lhan cig rab tu dga' zhing mgu ba'i gtam sna tshogs dag byas nas phyogs gcig tu 'dug go/_/phyogs gcig tu 'dug nas khyim bdag me skyes kyis gang po la 'di skad ces smras so/_/gang po 
[\[169a\]]
[\[169a.1\]]khyod sang bdag gi khyim du gcer bu pa mang po dang /_dge 'dun dang lhan cig tu bshos gsol gyis khas long shig_/gang pos bsams pa/_khyim bdag 'di ni gor ma chag par dge sbyong gau ta ma la sun par gyur nas bdag cag la rab tu 
[\[169a.2\]]dad par gyur te de ni bdag cag gi rnyed pa rab tu rnyed pa ste/_gang po bdag cag gi dge 'dun gyi rigs la rab tu dad par gyur to snyam nas des khas blangs so/_/de nas khyim bdag me skyes de dag spyan drangs nas song ngo /_/de nas khyim bdag me skyes kyis de'i nub mo 
[\[169a.3\]]rab tu bsod pa'i bca' ba dang bza' ba'i kha zas dag sbyar nas/_nang par sngar langs te langs nas stan bting /_ril ba dag chus bkang ste bzhag nas gang po dag la spyan 'dren pa'i dus gsol pa/_kye gang po bshos rnams bshams kyis dus mkhyen par mdzod 
[\[169a.4\]]cig_/de dag dong ba dang /_dpal sbed kyis de'i gnas su 'ongs te smras pa/_'phags pa gang po dge sbyong gau ta ma ni khyim bdag gi khyim du bzhud de de nang du bzhud kar sgo'i them pa la zhabs bzhag nas 'dzum pa ston te/_de nas nyan thos kun dga' bo zhes bya bas stod 
[\[169a.5\]]g.yogs phyogs gcig tu gzar/_pus mo g.yas pa'i lha nga sa la btsugs te thal mo sbyar nas de bzhin gshegs pa dang de bzhin gshegs pa'i nyan thos dag ni rgyu ma mchis rkyen ma mchis par 'dzum pa mi mdzad na/_btsun pa ci'i rgyu ci'i rkyen gyis 'dzum pa mdzad 
[\[169a.6\]]ces zhus pa dang /_des kyang kun dga' bo de de bzhin no/_/de de bzhin te/_kun dga' bo de bzhin gshegs pa dang de bzhin gshegs pa'i nyan thos dag ni rgyu med rkyen med par 'dzum pa ston par mi mdzad de/_de ji lta bur dgongs pa bzhin lung bstan to zhes smras 
[\[169a.7\]]nas/_de la skye bo mang po dag kyang rab tu dad par gyur gyis khyod kyis kyang khyim bdag me skyes kyi khyim du 'gro ba'i tshe de ltar bya ba'i rigs so/_/'on kyang skye bo mang po dag rab tu dad par 'gyur ro/_/des khas blangs so/_/de nas gang po gcer bu pa mang pos bskor nas 
[\[169b\]]
[\[169b.1\]]khyim bdag me skyes kyi khyim du phyin pa dang /_khyim bdag me skyes kyi sgo'i them pa la rkang pa bzhag ste rta gad du bgad pa dang /_de'i nang nas gcer bu pa gcig cig gis rkang pa la btud de bcom ldan 'das skyes bu dam pa khyod lta bu rgyu med rkyen med par 'dzum pa mi mdzad do zhes dris 
[\[169b.2\]]pa dang /_kye chu bo dregs bral gyi 'gram na spre'u pho zhig gis spre'u mo zhig mthong nas de la sems rab tu chags te spre'u mo de la rgal lo snyam nas brgyugs pa dang gred de shing gi rtse mo nas rdeg 'chos nas dus 'das so/_/de'i tshe nga 'di snyam du sems te/_sems can 'di ni 'dod 
[\[169b.3\]]pa'i rgyus sdug bsngal ba cher gyur to snyam mo/_/de skad du kha nas byung ma thag tu khyim bdag me skyes kyis thos nas des bsams pa/_bu zan mo'i bu gang po ni khab 'tshong ba slar khab rdung ba'i khyim du khab 'tshong bar sems pa bzhin te/_ji nas 'di la kyal ka zhig bya'o snyam nas 
[\[169b.4\]]de dag dbyug gu can mang po thams cad bde bar 'dug pa dang /_khyim bdag des gtsang zhing bsod pa'i bca' ba dang bza' bas phor pa bkang nas steng du tshod ma blugs te byin no/_/gang po gcig po la ni phor pa'i zhabs su tshod ma blugs nas steng du 'bras chan gyis g.yogs te byin 
[\[169b.5\]]no/_/gcer bu pa phal dag za zhing 'dug pa dang gang pos bsams pa/_gor ma chag par des ni nga la ston par dmigs te/_des tshod ma zhim po dang kha zas bzang po sbyin par bsams so snyam nas ji tsam tshod ma brims zin pa dang /_des bsams pa/_de ni brel bas 
[\[169b.6\]]brjed kyis bdag gis bskul lo snyam nas des bos nas khyim bdag nga la ni 'bras chan 'ba' zhig 'ongs kyis tshod ma ni med do zhes smras pa dang /_des slar tshigs su bcad de smras pa/_mi mthong ba ni mthong bar byed/_/mthong bar bya ba mi mthong ste/_/dregs bral 'gram 
[\[169b.7\]]gyi spre'u mthong la/_/phor bu'i nang gi tshod ma min/_/gang po yang de'i gdong bltas pa dang /_des phor bu'i zhabs na tshod ma 'dug pa bstan te/_gang po khyod kyis chu bo dregs bral gyi 'gram na spre'u 'dug pa ni mthong /_phor bu'i nang na tshod ma 'dug pa ni ma mthong ngo zhes smras 
[\[170a\]]
[\[170a.1\]]pa dang /_des bsams pa/_'dis bdag skyengs par byas kyis ci nas kyang 'jig rten 'di nas pha rol gnyi gar phan par mi 'gyur ba de ltar sbyin pa'i yon tan brjod do snyam du bsams pa dang me skyes kyis de skyengs par shes nas sbyin pa'i yon tan brjod pa'i 
[\[170a.2\]]tshe de'i mdun du ma 'dug go/_/des zan zos nas sbyin pa'i yon tan bklags pa/_sbyin bdag gis ni sbyin pa'i dus/_/dge sbyong gzhan ni za ba'i dus/_/lhag ma gzhan la 'ong ba'i dus/_/bsod nams mi dge yod ma yin/_/sgo ba zhig 'dug pa des sbyin pa'i yon tan 
[\[170a.3\]]brjod pa la nyan nyan te thos nas khros pa 'di 'dra ba'i sdig can zas zos la bsrung yang mi nus te/_'di 'dra ba'i sbyin pa'i yon tan lta ga la srid kyis bu zan mo'i bu 'di la kyal ka zhig bya'o snyam nas des 'bras khu bum pa gang sgo drung du pho'o/_/sgo gtan gyi gdang phyed tsam drangs 
[\[170a.4\]]te bzhag pa dang gcer bu pa de phyir byung ba dang 'bras khu las gred de klad pa sgo gtan la phog nas khrag byung ngo /_/de nas sgo ba des mthong ste/_tshigs su bcad de smras pa/_sgo gtan phyung ba'i dus la bab/_/'bras khu pho ba'i dus bab pas/_/mgo bo snad pa'i dus yin gyis/_/
[\[170a.5\]]dge dang mi dge'i dus med do/_/de klad pa la khrag zag bzhin du khyim bdag dpal sbed gang na ba der song ste drung du phyin pa dang /_dpal sbed kyis mthong nas btsun pa gang po ci nyes zhes dris pa dang /_des smras pa/_me skyes kyis 'di 'dra bar gnod pa byas so/_/
[\[170a.6\]]dpal sbed kyis smras pa dang /_khyod ni gson por thar gyis sdod cig dang /_ci nas 'di ltar dge sbyong gau ta ma nyan thos kyi dge 'dun dang bcas par kho bo'i khyim nas gson bzhin du phyir mi 'byung bar byas mi dgar ma byed cig_/dpal sbed kyis bsams pa/_'di'i dgra 
[\[170a.7\]]la lan glan gyis spyan 'dren du 'gro'o/_/de ste dge sbyong gau ta ma de thams cad mkhyen pa yin na ni mgron du bos kyang khas len du mi btub bo/_/de ste thams cad mkhyen pa ma yin na ni khas len to snyam du bsams nas/_bcom ldan 'das ga la ba der song ste phyin pa 
[\[170b\]]
[\[170b.1\]]dang /_bcom ldan 'das dang lhan cig tu dga' ba'i gtam sna tshogs byas nas phyogs gcig tu 'dug go/_/phyogs gcig tu 'dug nas khyim bdag dpal sbed kyis bcom ldan 'das la 'di skad ces gsol to/_/kye gau ta ma sang bdag gi khyim du dge slong gi 
[\[170b.2\]]dge 'dun dang lhan cig bshos la gshegs par zhal gyis bzhes shig ces spyan drangs pa dang /_bcom ldan 'das kyis dgongs pa/_gang gis nga las bden pa mthong bar 'gyur ba de 'di ltar byed do/_/de ste ngas khas ma blangs na ni bden pa'i bar chad dag tu 'gyur te/_
[\[170b.3\]]ji nas khas blang ngo snyam nas gshegs par zhal gyis bzhes so/_/dpal sbed kyis bsams pa/_'di ni thams cad mkhyen pa ma yin te/_de ste thams cad mkhyen pa yin na ni 'di ltar khas mi len pa'i rigs na/_ji nas 'di thams cad mkhyen du mi 'gyur bar dgra'i lan 
[\[170b.4\]]glan no snyam nas de nas de khyim du song ste/_de'i khyim gyi sgo kar dong chen po brkos nas nang du shing ka di da'i me mdag dud pa med pas bkang nas de'i steng du rtswas g.yogs nas sas bkab ste bzhag go/_/dug rnon pos bza' ba dang btung ba sbyar to/_/de nas me skyes kyi 
[\[170b.5\]]sring mos dpal sbed la jo bo ci zhig mdzad ces dris pa dang /_des smras pa/_dgra gsad par bya'o/_/jo bo la dgra su mchis/_dge sbyong gau ta ma'o/_/ji ste jo bo khyod kyi dgra bcom ldan 'das yin na mdza' bo su zhig mchis kyis jo bo 'di lta bu 'phags pas chos 
[\[170b.6\]]ma yin pa'i las bya bar mi rigs par soms shig ces smras pa dang /_de nas dpal sbed kyis bsams pa/_'di yang me skyes kyi gnyen du 'ong ste dge sbyong gau ta ma la dad pas na gsang shor bar 'gyur ro snyam nas des mo mdzod kyi nang du bcug ste sgo lcags bcug nas 
[\[170b.7\]]bzhag go/_/gang po la sogs pa gcer bu pa thams cad bos nas ngas dgra bsad pa la ltar shog shig_/dge sbyong gau ta ma gsad pa'i phyir sgor dong chen po brkos nas nang du seng ldeng gi me mdag gis bkang ste bzhag_/kha zas dang skom gyi nang du'ang dug rnon pos 
[\[171a\]]
[\[171a.1\]]bkang ngo /_/de dag yid rab tu dga' nas myur zhing [{]rings su [,]ring du [}]dong ste yang thog gi steng du 'dzegs te 'khod nas deng bdag cag bde bar 'khod do/_/dge sbyong gau ta ma me'i dong gi nang du ji ltar tshig pa dang /_dug rnon pos rab tu zhen pa dang /_yan 
[\[171a.2\]]man du sa la ji ltar 'gyel ba dag blta'o/_/dpal sbed kyis gdan bting nas bcom ldan 'das spyan 'dren pas dus gsol te/_gau ta ma bshos kyang sbyar lags kyis/_kye gau ta ma dus la bab par dgongs shig_/de nas bcom ldan 'das kyis tshe dang ldan pa kun dga' 
[\[171a.3\]]bo la bka' stsal pa/_kun dga' bo khyod song la dge slong dag la 'di skad du dpal sbed kyi khyim du de bzhin gshegs pa ma gshegs par dge slong su yang sngar ma 'dong shig_/btsun pa de bzhin du bgyi'o zhes tshe dang ldan pa kun dga' bos bcom ldan 'das las mnyan te/_dge 
[\[171a.4\]]slong dag la tshe dang ldan pa dag bcom ldan 'das kyis dpal sbed kyi khyim du de bzhin gshegs pa ma gshegs par sngar dge slong su yang ma 'dong shig ces bka' stsal to zhes bsgo'o/_/de nas bcom ldan 'das snga dro'i dus na sham thabs mnabs/_lhung bzed dang /_chos gos bsnams 
[\[171a.5\]]te/_dge slong mang pos bskor nas dge slong gi dge 'dun gyis mdun du byas te dpal sbed kyi khyim gang na ba de logs su gshegs so/_/de nas 'od ma'i tshal na gnas pa'i lha bran rnams sdug bsngal zhing yid mi dga' bas gzir te/_myur zhing rings par bcom ldan 'das gang na 
[\[171a.6\]]ba der song ste phyin pa dang /_bcom ldan 'das kyi zhabs la gtugs te snying rje'i tshig gis 'di skad du bcom ldan 'das dpal sbed kyi khyim du gshegs pa'i mi rigs so zhes gsol pa dang /_bcom ldan 'das kyis bka' stsal pa/_lha de na gnod pa ci zhig yod/_bcom 
[\[171a.7\]]ldan 'das dpal sbed ni bcom ldan 'das la ma rung bar bgyi ba'i slad du bshams so zhes smras pa dang /_bcom ldan 'das kyis bka' stsal pa/_lha de bzhin gshegs pa ni gnod pa thams cad dang bral na des nga la gnod pa ci zhig byar yod/_lha bran gyis gsol pa/_
[\[171b\]]
[\[171b.1\]]bcom ldan 'das des bcom ldan 'das dgrongs pa'i slad du dong chen po'i nang du seng ldeng gi me mdag gis bkang ngo zhes smras pa dang /_bcom ldan 'das kyis bka' stsal pa/_lha gang 'dod chags kyi me dang /_zhe sdang gi me dang /_gti mug gi me dag kyang ye shes kyi 
[\[171b.2\]]chus btab na zhi bar 'gyur/_me'i nang na tha ma des ci zhig byar yod kyis mya ngan ma byed par 'dug shig_/lha bran gyis gsol pa/_de gcig pu ma lags kyi gzhan dag gis kyang bcom ldan 'das dgrongs pa'i slad du bya ba sbyar te/_dug rnon po mi bzad pas kha zas 
[\[171b.3\]]dang btung ba'i nang du sbyar to zhes smras pa dang /_bcom ldan 'das kyis bka' stsal pa/_lha dug gi gnyen po ye shes kyis 'dod chags kyi dug dang /_zhe sdang gi dug dang /_gti mug gi dug kyang rab tu btang /_rab tu skyugs/_rab tu bor na dug gi nang na tha ma des 
[\[171b.4\]]byar ci zhig yod/_bdag slar log la bdag gi las la nan tan byos shig_/de nas bcom ldan 'das rgyal po'i khab tu byon pa dang /_rgyal po'i khab na gnas pa'i lha dag gis snga ma bzhin du gsol pa dang /_lha de dag la bcom ldan 'das kyis lha snga ma bzhin du bsgo ste 
[\[171b.5\]]slar bkye'o/_/de nas dpal sbed kyi khang pa'i sgor byon pa dang dpal sbed kyi khyim gyi lhas snga ma bzhin du gsol pa dang /_bcom ldan 'das kyis lha de dag kyang lha snga ma bzhin du bsgo ste slar bkye'o/_/de nas dpal sbed kyi chung mas bsams pa/_da ni bcom ldan 'das 
[\[171b.6\]]sgo dang por phyin cing da tsam ni dong gi steng du zhabs gzhog go/_/da tsam ni dong gi kha rtswas g.yogs pa'i steng nas lhung ste da tsam ni bcom ldan 'das me'i nang du lhung bas dud pas kyang 'tshal/_mchi ma yang byung /_me lces chos gos tshig pa'i dud pa'ang byung ngo snyam nas mi 
[\[171b.7\]]dga' ba des khang pa'i nang du bcug pas yid mi dga' ba skyes nas mig mchi mas gang zhing ngo 'dzum gnags nas brtabs mi dge ba la rtog ste ngu zhing 'dug go/_/de nas bcom ldan 'das sems can thams cad la phan pa la rab tu 'jug pa'i yid kyis sgo bar mar 
[\[172a\]]
[\[172a.1\]]byon nas me'i dong gi steng du zhabs bzhag pa dang /_de nas me'i dong gi steng du zhabs bzhag ma thag tu de thams cad kyang mtshe'u pad mo can du gyur te/_ud pa la dang /_pad mo dang /_ku mu da dang /_puN+Da rI ka dag gis ni khebs/_bya ngang pa dang /_kAr N+Da dang /_
[\[172a.2\]]ngur ba la sogs pa chu na spyod pa'i bya rnams kyis brgyan te/_bya de dag kyang skad sna tshogs 'byin pa ni ji ltar lha'i rdzing man da ka bzhin no/_/nam mkha' la gnas pa'i lha dag gis kyang lha'i me tog ku mu da dang /_lha'i me tog kha dog dang ldan pas steng nas gtor to/_/
[\[172a.3\]]de nas bcom ldan 'das pad ma'i snying po'i steng dag tu zhabs bzhag ste dpal sbed kyi khyim du byon pa dang /_khyim bdag dpal sbed ngo mtshar che ba'i mig gis bgrad de bltas nas/_btsun pa gang po bcom ldan 'das kyi rdzu 'phrul dang cho 'phrul la ltos shig ces smras 
[\[172a.4\]]pa dang /_gang po mi dga' ba'i bzhin du bsgyur nas/_khyim bdag dge sbyong gau ta ma la dad dam de'i sgyu ma la dad dam zhes smras pa dang /_dpal sbed kyis smras pa/_btsun pa gang po de ltar 'di lta bus bsgrub du rung na ni khyod kyang thams cad mkhyen pa na sgyu ma de lta bu byos 
[\[172a.5\]]la ston cig_/de lta bus nga dang nga'i mdza' bo dang phu nu dag kyang bsgrub par gyis shig_/gang pos bsams pa dgos pa ma grub par gyur te/_slar 'gro'o snyam nas des de la spyos te khang pa'i steng nas babs te skyengs nas bcom ldan 'das la mngon du 'byung bar ma 
[\[172a.6\]]nus te/_de nas 'gros dal zhing bags kyis song nas gdong yang sa la bltas te dpal sbed kyi khyim nas byung ste bros te song ngo /_/de nas khyim bdag dpal sbed khyim bdag me skyes kyi sring mo gang na ba der song ste phyin nas/_sgo lcags phye ste bzang mo tshur shog_/de 
[\[172a.7\]]bzhin gshegs pa'i zhabs la phyag 'tshol cig ces smras pa dang /_des bsams pa/_'di bdag la slu bar byed do snyam nas snying rje ba'i tshig gis dal nas smras pa/_sdig pa'i grogs pos bslus te bsad na bdag la bgam du ci zhig yod ces smras pa dang /_des 
[\[172b\]]
[\[172b.1\]]bzang mo bden par zer te bgam pa ni ma yin gyis/_bcom ldan 'das dgrongs par ma nus pas/_da bcom ldan 'das la mngon du 'byung bar mi nus kyis/_da khrid la song shig ces smras pa dang /_de nas dpal sbed kyi chung ma de dga' ba skyes nas mgu ba'i yid 
[\[172b.2\]]kyis dpal sbed khrid de bcom ldan 'das gang na ba der song nas phyin pa dang /_bcom ldan 'das kyi zhabs la mgo bos phyag 'tshal te/_bcom ldan 'das la 'di skad ces gsol to/_/btsun pa bzod par mdzod cig_/khyim bdag 'di mi dge ba'i grogs pos bslus 
[\[172b.3\]]pas na bcom ldan 'das la mi dge ba'i rnam pa 'di lta bu dag bgyis so zhes smras pa dang /_de nas bcom ldan 'das kyis glang po che'i sna 'dra ba'i phyag brkyang nas gsungs pa/_khyim bdag longs shig dang bzod do/_/de bzhin gshegs pa la ni mdza' ba dang dgrar bye 
[\[172b.4\]]brag mi 'byed/_de bzhin gshegs pa dgra bcom pa yang dag par rdzogs pa'i sangs rgyas ni mdza' ba dang /_dgrar bye brag mi 'byed/_tsan dan dang ste 'ur mtshungs so zhes gsungs pa dang /_de nas khyim bdag dpal sbed de bzhin gshegs pa la rab tu dga' ba 
[\[172b.5\]]skyes nas/_mos pa'i yid kyis bcom ldan 'das la cung zad cig gzhes shig_/bdag gis bshos da gdod sbyar ro zhes gsol pa dang /_bcom ldan 'das kyis bka' stsal pa/_khyim bdag de bzhin gshegs pa la spyan 'dren pas dus gsol te/_gau ta ma 
[\[172b.6\]]bshos dag kyang sbyar lags kyis/_kye gau ta ma dus mkhyen par mdzod cig ces zer na da yang ci'i phyir na 'di skad du smra/_des gsol pa/_btsun pa bdag ni mi dge ba'i grogs po la lta bar gyur pa'i blos log par lta ba gsum du 'gro ba'i sdig pas de la gzhol te 
[\[172b.7\]]kun la sdug par 'gro ba gnyis kyang bgags nas bcom ldan 'das la gnod par bya ba'i phyir zhugs so zhes smras pa dang /_bcom ldan 'das kyis bka' stsal pa/_khyim bdag de bzhin gshegs pa ni gnod pa thams cad dang bral na ci'i phyir nga la gnod par 'gyur/_
[\[173a\]]
[\[173a.1\]]btsun pa bdag gis dug rnon pos zhal zas dang /_skyems kyi nang du sbyar gyis de dag pho la gdod sbyar ro zhes smras pa dang /_bcom ldan 'das kyis bka' stsal pa/_khyim bdag gang 'dod chags kyi dug dang /_zhe sdang gi dug dang /_gti mug gi dug kyang 
[\[173a.2\]]rab tu skyugs shing bor na dug ngan pa 'di lta bu ci zhig byar yod kyis gang sbyar ba de khyer te shog shig_/de nas bcom ldan 'das dge slong gi dge 'dun gyi mdun du gdan bting ba la bzhugs te/_bzhugs nas/_tshe dang ldan pa kun dga' bo la bka' stsal pa/_kun dga' bo 
[\[173a.3\]]song la dge slong dag la 'di skad du nam rgan rims su 'byor tshogs so zhes skad ma phyung gi bar du su yang zan ma za zhig par sgo shig_/de nas tshe dang ldan pa kun dga' bos dge slong dag la tshe dang ldan pa dag bcom ldan 'das kyis bka' stsal pa ni rgan rims su 'byor tshogs 
[\[173a.4\]]so zhes skad ma phyung gi bar du su yang zan ma za zhig ces byung ngo /_/de nas dge slong gi dge 'dun de dag bde bar 'khod nas/_kha zas dag bsnyen pa dang /_'phrul dang /_rdzu 'phrul dang /_cho 'phrul gyis dpal sbed kyi khyim du rgan rims su 'byor tshogs zhes skad phyung ba 
[\[173a.5\]]dang /_kha zas dang skom dag kyang dug med par gyur to/_/dpal sbed de dogs bzhin du kha zas dang skom dag 'brim zhing bsams pa/_rgan rims nas gzhon nu dag gi drung du 'ongs pa dang /_da tsam dge slong rgan rims dag ni dug rnon pos 'gyel gor ma chag go/_/gzhon 
[\[173a.6\]]nu nas yang rgan rims kyi drung du 'ongs nas yang 'di snyam du sems te/_de'i blo yang de lta bur skyes nas/_bcom ldan 'das ni 'dod chags dang /_zhe sdang dang /_gti mug gi dug spangs kyi/_nyan thos thams cad kyi ma yin snyam du bsams nas/_de ltar dge slong 
[\[173a.7\]]dag thams cad kyis bshos gsol na gcig la yang gnod par ma gyur to/_/chung ngu na de'i lhag ma zos pa dag la yang gnod par ma gyur to/_/de nas khyim bdag dpal sbed phyi phyir dad pa skyes so/_/de chung ma dang gnyis kyis bcom ldan 'das bshos gsol nas/_
[\[173b\]]
[\[173b.1\]]lhung bzed phyung ste phyag bcabs par shes nas stan dma' ba zhig blangs te/_bcom ldan 'das kyi spyan sngar chos nyan pa'i phyir 'dug go/_/de nas bcom ldan 'das kyis dpal sbed dang chung ma'i bsam pa dang /_bag la nyal dang /_khams dang /_rang bzhin dag mkhyen 
[\[173b.2\]]nas 'phags pa'i bden pa bzhi'i chos rab tu rtogs par 'gyur ba de lta bu'i chos bshad do/_/khyim bdag dpal sbed kyis de thos nas 'jig tshogs su lta ba'i ri'i rtse mo nyi shu ye shes kyi rdo rjes bcom nas rgyun du zhugs pa'i 'bras bu mngon du byas so/_/des bden pa mthong 
[\[173b.3\]]nas dga' ba'i tshig lan gsum smras te/_btsun pa bcom ldan 'das kyis phan btags pa 'di lta bu ni bdag la phas kyang ma bgyis/_mas kyang ma bgyis/_sdug pa dang /_mdza' bo dang /_gnyen dang /_'khor gyis kyang ma bgyis/_rgyal pos kyang ma bgyis/_lhas 
[\[173b.4\]]kyang ma bgyis/_snga ma'i mi dag gis kyang ma bgyis/_dge sbyong dang /_bram ze dag gis kyang ma bgyis te/_bcom ldan 'das kyis bdag gi mchi ma dang khrag gi rgya mtsho ni bskams/_rus pa'i ri las ni bsgral/_ngan song gi sgo ni bcad/_mtho ris kyi sgo ni phye ste/_
[\[173b.5\]]bdag ni lha dang mi'i gnas su bzhag go zhes smras nas/_yang gsol pa/_nyes pa mang ba ma rungs pa/_/ngan du 'gro ba'i lam rnams te/_/khyod kyi mthus ni de dag bcad/_/mtho ris 'gro ba'i sgo phye bsod nams can/_/mya ngan 'da' ba'i lam yang bdag gis thob/_/
[\[173b.6\]]khyod la brtan pas thob pa nyes bral ba'i/_/bdag gi mig ni dag cing rnam par dag_/'phags pa dgyes pa'i gnas bzhi thob/_/sdug bsngal rgya mtsho pha rol rgal/_/skye bo lha min lha dang mi yis mchod/_/skye ba na ba rga shi rnam par bral/_/srid pa stong du'ang rnyed par 
[\[173b.7\]]shin tu dka'/_/thub pa khyod mthong deng ni 'bras bur ldan/_/btsun pa bdag ni mngon par rgal te mngon par rgal lo da ni bdag bcom ldan 'das dang /_chos dang /_dge slong gi dge 'dun la skyabs su mchis/_deng phan chad nam mtsho'i bar du srog dang bsdos te skyabs su 
[\[174a\]]
[\[174a.1\]]mchi nas mngon du dad kyis/_bdag la dge bsnyen du zung shig_/btsun pa deng phan chad mu stegs can gcer bu pa dang /_gcer bu ma dang /_gcer bu pa'i nyan thos rnams la ni sgo bcad/_bcom ldan 'das kyi nyan thos dang /_dge slong dang /_dge 
[\[174a.2\]]slong ma dang /_dge bsnyen pha dang /_dge bsnyen ma la ni sgo dbye'o/_/de nas bcom ldan 'das kyis khyim bdag dpal sbed la chos kyi gtam gyis yang dag par bstan/_yang dag par bstabs/_yang dag par gzengs bstod/_rab tu dga' bar byas nas gdan las 
[\[174a.3\]]bzhengs te bzhud do/_/de nas bcom ldan 'das gtsug lag khang du byon nas dge slong gi dge 'dun gyi gud du gdan bting ba la bzhugs so/_/bzhugs nas bcom ldan 'das kyis dge slong dag la bka' stsal pa/_dge slong dag khyim bdag dpal sbed kyi khyim du de lta bu'i 
[\[174a.4\]]gnod pa dag byung ba de la der de bzhin gshegs pas mkhyen par ma gyur na gor ma chag par dge slong rab tu mang po zhig dug gis dus byas par 'gyur/_khyim bdag des ngan du spyad pas mtshams med pa'i sems can dmyal bar ltung ngo /_/de bas na dge 'dun gyi gnas 
[\[174a.5\]]brtan gyi dge slong la mtshungs par spyod pa'i chos bca'o/_/dge 'dun gyi gnas brtan dge slong gi rgan rims su 'dug nas kha zas dag bshams te 'ongs pa dang /_sngar chung ngu na lan tshwa tsam yang ma blang shig_/rgan rims su 'byor tshogs zhes skad ma phyung bar 
[\[174a.6\]]blangs na 'das pa dang bcas par 'gyur ro/_/gleng gzhi ni mnyan du yod pa na ste/_de'i tshe na khyim bdag gzhan zhig gis gtsug lag khang chen po zhig rtsig pa la zhugs pa las/_des phyed tsam brtsigs pa dang dus 'das so/_/de'i bu khyim gyi bdag por gyur nas dge 
[\[174a.7\]]slong dag gis de'i gan du song ste bzhin [{]bzangs [,]bzang [}]khyod kyi phas gtsug lag khang rtsig pa la zhugs pa dang /_de yang phyed tsam zin pa dang dus 'das so/_/de ni khyod kyis mjug bsgrub pa'i rigs so zhes smras pa dang /_de dad pa chung ste gtsug lag khang de ni che bas na 
[\[174b\]]
[\[174b.1\]]de tsam rtsig sus nus kyis/_de ste bcom ldan 'das kyis gnang na ni chen po de bshig la chung ngur bskyungs te bgyi'o zhes smras pa dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de ste rtsig mi nus na 
[\[174b.2\]]shig la chung ngur byos shig_/de la the tshom du ma byed cig_/gleng gzhi ni mnyan du yod pa na ste/_khyim bdag gzhan zhig gis gtsug lag khang chung ngu zhig rtsig par zhugs pa las/_de yang phyed tsam zin pa dang dus 'das so/_/de'i bu yang khyim gyi bdag por gyur nas/_
[\[174b.3\]]de la dge slong dag gis de la bzhin [{]bzangs [,]bzang [}]khyod kyi phas gtsug lag khang phyed brtsigs nas lus pa de khyod kyis mjug sgrubs shig ces smras pa dang /_de rab tu dad pa zhig ste 'phags pa dag bdag ni cher bgyid par dad na de ni chung ste/_bcom ldan 'das kyis rjes su 
[\[174b.4\]]gnang na snga ma bshig la chen po zhig brtsig go zhes smras pa dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de ste nus na chung ngu bshig ste cher brtsig par gnang gis de la the tshom du ma byed cig_/
[\[174b.5\]]de bzhin du khyim bdag gzhan zhig gis mchod rten chen po zhig brtsig par byas pa las phyed tsam zin pa dang de dus 'das so/_/de'i bu yang khyim gyi bdag por gyur nas de la dge slong dag gis bzhin [{]bzangs [,]bzang [}]khyod kyi phas mchod rten phyed tsam brtsigs shing 'dug na de khyod kyis mjug 
[\[174b.6\]]sgrubs shig ces smras pa dang /_de yang ma dad pa zhig ste 'phags pa de tshe chos pas rtsig par mi nus na/_de ste bcom ldan 'das kyis gnang na de la bdag gis de slar bshig la chung ngur bgyi'o zhes smras pa dang /_de ltar gyur pa dge slong dag gis bcom ldan 'das la 
[\[174b.7\]]gsol pa dang /_bcom ldan 'das kyis bka' stsal pa/_dge slong dag gtsug lag khang ni chen po las chung ngur bsgyur du yang rung cher yang rung gi_/mchod rten ni chen po las chung ngur ma skyung shig_/chung ngur byas na 'das pa dang bcas par 'gyur ro/_/khyim bdag 
[\[175a\]]
[\[175a.1\]]gzhan zhig gis yang mchod rten chung ngu zhig rtsig tu zhugs pa las phyed tsam zin pa dang de dus 'das so/_/de'i bu yang khyim gyi bdag por gyur nas dge slong dag gis de la bzhin [{]bzangs [,]bzang [}]khyod kyi phas mchod rten rtsig tu zhugs pa las phyed tsam zin pa dang 
[\[175a.2\]]de'ang dus las 'das na/_da khyod kyis mjug sgrubs shig ces smras pa dang /_de yang rab tu dad pa zhig ste/_bdag ni cher dad pa lags kyis/_de ste bcom ldan 'das kyis gnang na bdag gis cher bskyed par bgyi'o zhes smras pa dang /_de ltar gyur pa dge slong dag gis bcom 
[\[175a.3\]]ldan 'das la gsol pa dang /_bcom ldan 'das kyis bka' stsal pa/_de ste chung ngu bshig ste chen por byed nus na gnang gis byos shig_/de la the tshom du ma byed cig_/mchod rten dang gdugs rnyings shing zhig pa yang de bzhin no/_/bcom ldan 'das kyis chos shig ces bka' 
[\[175a.4\]]stsal pa dang /_gzhan zhig gis gdugs phab nas slar ma bsgrubs kyi bar du dus 'das pa dang /_bcom ldan 'das kyis bka' stsal pa/_rjes ma ma zin gyi bar du snga ma dbab par ma byed cig_/de bzhin du sku gzugs 'jim pa la byas pa dag rnyings nas/_dge 
[\[175a.5\]]slong dag the tshom skyes nas ma byas pa dang /_bcom ldan 'das kyis bka' stsal pa/_de dang 'dra ba'am/_de las lhag par ni byos shig_/chung ngu ni ma yin no/_/de bzhin du ri mor bris pa dag kyang ri mo byed pa dang /_dge slong dag the tshom skyes nas ri mor ma bris nas/_
[\[175a.6\]]bcom ldan 'das kyis bka' stsal pa/_byid na de nyid kyi rgyud slar bris shig_/de bzhin du sangs rgyas kyi bka'i glegs bam dag byid par gyur nas/_dge slong dag gis the tshom skyes nas ma bris pa dang /_bcom ldan 'das kyis bka' stsal pa/_byid na sangs rgyas kyi 
[\[175a.7\]]bka' slar bris shig_/de la the tshom du ma byed cig_/rkyang pa'i sgo gnyis pa'i mdo'i tshigs su bcad pa bzhi pa'o//_//'dul ba gzhung dam pa/_bam po bzhi bcu rtsa gcig pa/_mdor na/_gsar bus 'jug par bya ba dang /_/'khor rnams rnam pa lnga yis 
[\[175b\]]
[\[175b.1\]]dang /_/yon dang snod dang rol mo dang /_/dge bsnyen dag ni bsgrags pa'o/_/gleng gzhi ni mnyan du yod pa na ste/_bcom ldan 'das kyis 'dzam bu'i grib ma na bzhugs pa'i sku gzugs la dus kyi mchod rten chen po dang bcas par byos la/_grong khyer gyi nang du bkur bar gyis 
[\[175b.2\]]shig ces bka' stsal pa dang /_dge slong dag gis sus bkur bar mi shes nas/_bcom ldan 'das kyis bka' stsal pa/_dge slong gzhon nu dag gis khyer cig_/bcom ldan 'das kyis dge slong gzhon nu dag gis khyer cig par bka' stsal pa dang /_de 'khor med 
[\[175b.3\]]par gyur pas na mi mdzes nas/_bcom ldan 'das kyis bka' stsal pa/_dge slong dang /_dge slong ma dang /_dge slob ma dang /_dge tshul dang /_dge tshul ma'i 'khor lnga dang chos shig_/dad pa'i bram ze dang khyim bdag gis yon phul na sus kyang ma blangs pa dang /_bcom 
[\[175b.4\]]ldan 'das kyis bka' stsal pa/_dge slong dag gis blang bar byos shig_/gzhon nus blang ngam rgan po rnams kyis blang ba de dag gis ma shes nas/_bcom ldan 'das kyis bka' stsal pa/_rgan po rnams kyis long shig_/bcom ldan 'das kyis bka' stsal pa/_dge 
[\[175b.5\]]slong de dag gis bkur bar byos shig dang /_dge slong gnas brtan dag gis khyer te ngal bar gyur nas/_bcom ldan 'das kyis bka' stsal pa/_dge slong gnas brtan dag gis bsrungs la gzhan gyis bkur bar gyis shig_/dge slong dag gis rol mo med 
[\[175b.6\]]par dong ba dang /_khyim bdag mgon med zas sbyin gyis bcom ldan 'das kyis gnang na ni sku gzugs gshegs pa'i tshe bdag gis rol mo sbyar ro zhes smras pa dang /_bcom ldan 'das kyis bka' stsal pa/_khyim bdag de ltar na gnang gis sbyor cig_/sangs rgyas 
[\[175b.7\]]bcom ldan 'das la tshe dang ldan pa u pA lis zhus pa/_btsun pa dge slong rol mo bgyir rung ngam/_u pA li mi rung ngo /_/nam mchod pa'i dus na 'di skad du bzhin [{]bzangs [,]bzang [}]ston pa la mchod par byos shig ces sgo shig_/rkyang pa'i sgo gnyis pa'i mdo'i tshigs su bcad pa 
[\[176a\]]
[\[176a.1\]]lnga pa'o//_//mdor na/_sgrogs par byed dang snod sbed dang /_/shing rta tha dad byed pa dang /_/snod rnams bged pa dad pa dang /_/mdo'i tshigs su bcad par brjod pa'o/_/sangs rgyas bcom ldan 'das mnyan du yod pa na dze ta'i tshal mgon med zas 
[\[176a.2\]]sbyin gyi kun dga' ra ba na bzhugs so/_/bcom ldan 'das kyis dus ston chen po gyis la shing 'dzam bu'i grib ma na bzhugs pa'i sku gzugs grong khyer du gshegs par rgyas par byos shig ces bka' stsal pa dang /_dge slong dag gis bram ze dang khyim bdag dag la ma 
[\[176a.3\]]sbran par dong ngo /_/de dag gis e ma'o 'phags pa dag nged cag la sngar sbran na ni nged kyis yon rnams sta gon bya ba zhig ces smras pa dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_zhag bdun 
[\[176a.4\]]nam brgyad kyi snga rol nas dus kyi mchod ston chen po byed do zhes grong khyer dang /_tshong dus dang /_srang dang /_lam dang /_lam gyi bzhi mdo dag tu bsgrag par byos shig_/de dag gis dus ston no dus ston no zhes bsgrags pa dang /_bcom ldan 'das kyis bka' stsal pa/_zhag dus 
[\[176a.5\]]thob la zhag 'di snyed cig na dus ston byed do zhes sbron cig_/de ltar byas kyang 'jig rten thams cad kyis ma thos nas/_bcom ldan 'das kyis bka' stsal pa/_gro ga la bris la bal glang gi steng du zhog ste/_tshong dus dang /_srang dang /_lam dang /_lam gyi bzhi mdo 
[\[176a.6\]]dag tu bsgrags par gyis shig_/gang gi nyin mo bcom ldan 'das kyi dus ston chen po byed pa na/_bcom ldan 'das kyis dge slong gnas brtan dang /_gnas brtan dag gis ni yon rnams srung shig_/gzhon nu rnams kyis ni khyer cig ces bka' stsal pa dang /_des 
[\[176a.7\]]khyer te bab bab tu bor ba dang /_ma byin par len pa dag gis brkus nas/_bcom ldan 'das kyis bka' stsal pa/_snod spyad sbed pa'i dge slong skos shig_/bsko ba ni 'di ltar bsko'o/_/stan bting la gaN+DI brdungs shing dris pa la lan glon pa'i dge slong bskos te/_
[\[176b\]]
[\[176b.1\]]dge slong gi dge 'dun rnams tshogs shing 'khod pa dang /_sngar ni dad par byos shig_/khyod ming 'di zhes bya ba dge 'dun gyi snod sbed par bsko na dad dam zhes dris te/_dad na des kyang dad do zhes smros shig_/de'i 'og tu dge slong cig gis gsol pa dang las byos shig_/
[\[176b.2\]]gson cig btsun pa'i dge 'dun rnams/_ming 'di zhes bgyi ba 'di dge 'dun gyi snod sbed par dad na/_de ste de dge 'dun gyi dus la bab cing bzod na dge 'dun gyis gnang shig dang ming 'di zhes bgyi ba snod sbed par bskos te/_snod sbed pa ming 'di zhes bgyi ba dge 'dun 
[\[176b.3\]]gyi snod sbed de/_'di ni gsol ba'o/_/las kyang 'di ltar bya ste/_gson cig btsun pa'i dge 'dun rnams ming 'di zhes bgyi ba 'di dge 'dun gyi snod sbed par dad de/_dge 'dun gyis ming 'di zhes bgyi ba 'di snod sbed par bsko ste ming 'di zhes bgyi ba 'di dge 'dun gyi 
[\[176b.4\]]snod sbed na tshe dang ldan pa'i rnams las gang la ming 'di zhes bgyi ba snod sbed du bsko bar bzod pa de dag ni cang ma gsung shig_/gang la mi bzod pa dag ni smros shig_/dge 'dun gyis ming 'di zhes bgyi ba 'di snod sbed par bsko ste/_dge 'dun gyis bzod cing 
[\[176b.5\]]gnang bas na cang mi gsung ste/_de de bzhin du 'dzin to/_/der yang rnyed pa dag mang du byung nas dge slong ma dag gis 'phags pa dag bdag cag la rnyed pa'i skal ba stsol cig ces smras kyang dge slong dag gis ma byin no/_/de dag gis phyi de nyin mo shing rta gzhan zhig 
[\[176b.6\]]bshams pa dang /_bram ze dang khyim bdag dag gis 'phags ma dag shing rta 'di nyid dam 'on te gzhan zhig ces dris na/_dge slong ma de dag gis kyang rnyed pa mang du gyur to/_/dge slong ma dag gis rnyed pa dang bkur sti la ngoms par gyur pa dge slong dag gis mthong 
[\[176b.7\]]nas 'phags pa khyed kyis kho mo cag la rnyed pa ma byin mod kyi/_bdag cag gis kyang shing rta logs shig tu bshams pas bdag cag la yang rnyed pa mang du thob par gyur to zhes smras pa dang /_de ltar gyur pa dge slong dag gis bcom ldan 'das la gsol nas/_bcom 
[\[177a\]]
[\[177a.1\]]ldan 'das kyis dgongs pa/_dge slong dag gang nyes pa'i dmigs su gyur pa ni dge slong ma dag gis dus ston gyi tshe shing rta gud du bshams pas de bas na dge slong dang dge slong ma dag gis shing rta logs shig tu mi bsham par dgongs nas/_
[\[177a.2\]]bcom ldan 'das kyis bka' stsal pa/_dge slong dag dge slong mas ni mi rigs par byas te/_de bas na dge slong mas dus ston gyi tshe shing rta logs shig tu ma shom shig_/dge slong ma dag gis dus ston gyi tshe shing rta logs shig tu bshams na dbyen byas pa dang /_
[\[177a.3\]]nye ba'i nyes pa sbom por 'gyur ro/_/snod de dag de bzhin du 'dug pa dang dge slong dag gis ji ltar bya ba mi shes nas/_bcom ldan 'das kyis bgos shig ces gsungs pa dang /_de dag ji ltar bgo ba mi shes nas/_bcom ldan 'das kyis bka' stsal pa/_snod bged pa'i 
[\[177a.4\]]dge slong cig sko shig_/bsko ba ni 'di ltar bya'o/_/stan thing ste gaN+DI rdungs la dris pa la lan glon pa'i dge slong skos la dge 'dun thams cad 'dus te 'khod pa dang sngar dad par byos shig_/khyod dge 'dun gyi snod bged par bskon dad dam zhes dris la/_de ste dad do zhes zer na de'i 'og 
[\[177a.5\]]tu dge slong gcig gis gsol pa dang las byos shig_/gson cig btsun pa'i dge slong rnams/_snod bged pa ming 'di zhes bgyi ba 'di dge 'dun gyi snod bged par dad na/_de ste dge 'dun gyi dus la bab cing bzod na/_dge 'dun gyis gnang la dge 'dun gyis ming 'di 
[\[177a.6\]]zhes bgyi ba 'di snod bged par skos shig_/ming 'di zhes bgyi ba dge 'dun gyi snod bged de 'di ni gsol ba'o/_/las kyang 'di ltar byos shig_/gson cig btsun pa'i dge 'dun rnams ming 'di zhes bgyi ba snod bged par dad nas dge 'dun gyi snod bged de/_dge 'dun 
[\[177a.7\]]gyis ming 'di zhes bgyi ba dge 'dun gyi snod bged par tshe dang ldan pa rnams gang bzod pa ni cang ma gsung shig_/mi bzod pa ni smros shig_/dge 'dun gyis ming 'di zhes bgyi ba 'di snod bged par bskos te/_dge 'dun gyis bzod cing gnang bas na cang mi gsung ste de de bzhin 
[\[177b\]]
[\[177b.1\]]du 'dzin to/_/rkyang pa'i sgo gnyis kyi mdo'i tshigs su bcad pa drug pa'o//_//mdo bar ma ste/_rnam pa tha dad byas dang yon/_/gang gi tshe na gcig las lhag_/gang gi tshe na gnyis las gcig_/bdag gir bya bar mi rung ngo /_/sangs rgyas bcom ldan 'das 
[\[177b.2\]]mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/gang gi tshe dus ston chen po byung ba na rnyed pa mang po dang ldan par gyur nas/_dge slong dag gis ji ltar bya ba'i thabs mi shes nas/_bcom ldan 'das kyis bka' stsal pa/_gos 
[\[177b.3\]]sbed pa'i dge slong gis stan thing la gaN+DI brdungs te dris pa la lan glon pa'i dge slong bskos la dge 'dun thams cad 'dus shing 'khod pa'i nang du btsong bar bya'o/_/de dag gis sus rin thang gdab par ma shes nas/_bcom ldan 'das kyis bka' stsal pa/_dge 'dun gyi 
[\[177b.4\]]gnas brtan gyis thob shig_/de dag gis de nyid nyor bcug pa dang /_de nyid la nyor ma gzhug shig_/dge 'dun gyi gnas brtan gyis rin cher btab ste sus kyang ma nyos nas/_bcom ldan 'das kyis bka' stsal pa/_cher ma gdab shig ces gsungs pa dang shin tu chung 
[\[177b.5\]]ngu btab bo/_/shin tu chung ngu yang ma gdab par ran par thob shig_/gang gis thog mar rin thang bskyed pa de nyid nyor chug ces smras pa dang de la ma btsong bar gang gi tshe rin thang sus kyang ma bskyed na gdod de nyid la tshong shig_/drug sde dag gis rin cher btab ste 
[\[177b.6\]]rin cher bslangs na dge 'dun gyi don gyi phyir nged kyis rin thang bskyed do zhes smras pa dang /_bcom ldan 'das kyis bka' stsal pa/_gang nyo ba des rin thang skyed cig_/gzhan gyis rin thang bskyed na 'das pa dang bcas par 'gyur ro/_/drug sde dag gis rin thang bskyed de 
[\[177b.7\]]nyos nas bkrus shing bgos so/_/rin len pa la de nyid slar byin no/_/bcom ldan 'das kyis bka' stsal pa/_rin ma 'ongs kyi bar du de la ma sbyin cig_/rin ma byin par bgos na 'das pa dang bcas par 'gyur ro/_/rkyang pa'i sgo gnyis kyi mdo'i tshigs su bcad pa bdun pa'o//_//
[\[178a\]]
[\[178a.1\]]mdor na/_gtsug lag khang ni zhig pa dang /_/lci ba'i phyir ni dben par bya/_/nam zhig 'jigs par gyur pa na/_/skad cig brnya ba dge 'dun gyi/_/sangs rgyas bcom ldan 'das dze ta'i tshal mgon med zas sbyin gyi kun dga' ra ba na 
[\[178a.2\]]bzhugs so/_/bcom ldan 'das kyis dge slong dag gnas khang lnga rtseg tu byos shig_/dri gtsang khang ni bdun rtseg sgo khang yang bdun rtseg tu byos shig ces bka' stsal to/_/dge slong ma'i gnas khang ni sum rtseg go/_/dri gtsang khang ni lnga rtseg go/_/sgo khang 
[\[178a.3\]]yang lnga rtseg go/_/steng gi lcid kyis rtsig pa 'jig tu byed de/_de ltar gyur pa dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_steng ma'i rim gcig phri shig_/'on kyang 'jig par gyur pa dang /_bcom ldan 
[\[178a.4\]]'das kyis bka' stsal pa/_de bzhin du rim gnyis nas bzhi'i bar du phri la 'og khang gcig pu zhog shig_/gleng gzhi ni mnyan du yod pa na ste/_dge slong rnams la 'jigs pa dag byung nas/_gtsug lag khang stong par byas te/_dge 'dun gyi mal stan 
[\[178a.5\]]yang bor nas bros te dong ba dang /_ma byin par len pa dag gis brkus so/_/brkus pas dge slong dag phongs par gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge 'dun gyi mal 
[\[178a.6\]]stan bor te ma 'dong shig_/gang du dong ba der khyer cig_/bcom ldan 'das kyis gang du 'dong bar khyer cig ces bka' stsal pa dang /_dge slong zhig gis bgo ba dag khyer te dge slong dag dang lhan cig tu bros te dong ba dang /_de na nub mo dge slong zhig gis tshe dang 
[\[178a.7\]]ldan pa 'di ni dge 'dun gyi nang na nga ni rgan te ji ltar rgan rims su dbang ngo zhes smras pa dang de byin no/_/des de byin nas ji tsam nam nangs pa dang /_des bsgo ba 'dis khyer cig ces smras pa dang /_des smras pa gang gi tshe bsgo bar bgos pa de'i tshe na ni khyod rgan pos 
[\[178b\]]
[\[178b.1\]]khyer la da bkur ba'i tshe ni nga la sbyin nam khyod nyid khyer cig_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_gang gis 'jigs pa'i tshe khyer khyer ba de nyid kyi'o/_/gang gi tshe 'jigs pa med par gyur na yang 
[\[178b.2\]]bcom ldan 'das kyis gnang ngo zhes slar ma phul ba dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag re zhig ngas dge 'dun gyi mal stan dag gnang gi gtan du ni ma yin gyi/_'jigs pa 
[\[178b.3\]]dang bral na slar phul la rgan rims su byin cig_/rkyang pa'i sgo gnyis kyi mdo'i tshigs su bcad pa brgyad pa'o//_//mdor na/_dze ta'i tshal du mchod ston tshe/_/rnga chen gyis ni 'du bar bya/_/gral ni chol bar 'khod pa dang /_/dge slong las ni zhal tar bsko/_/sangs rgyas bcom 
[\[178b.4\]]ldan 'das dze ta'i tshal mgon med zas sbyin gyi kun dga' ra ba na bzhugs te/_khyim bdag mgon med zas sbyin pas bcom ldan 'das la de ste bcom ldan 'das kyis gnang na bdag gis dus ston chen po bgyi'o zhes gsol pa dang /_bcom ldan 'das kyis bka' stsal pa/_
[\[178b.5\]]khyim bdag ngas gnang gis byos shig_/de dze ta'i tshal du dus ston byas pa dang /_dge slong dag ma 'dus par gyur nas bcom ldan 'das kyis mchod ston chen po byed na gaN+DI dang /_rnga dang /_dung bus shig dang /_dge slong dag gdugs tshod la bab par dus rig par 'gyur 
[\[178b.6\]]ro zhes bka' stsal pa dang /_dge slong dag rnga dang dung dag gi sgras brdegs na chol bar 'khod do/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong las zhal ta ba bskos te ci nas rgan rims su 'khod 
[\[178b.7\]]cig_/ji ltar rgan rims su 'khod pa dang /_nam zas dag rgan rims nas brims te/_gzhon nu'i gan du phyin tsam nas gdugs tshod kyang yol te/_dge slong dag zas kyi bar chad du gyur to/_/de ltar gyur pa dge slong dag gis bcom ldan 'das la gsol pa dang /_
[\[179a\]]
[\[179a.1\]]bcom ldan 'das kyis bka' stsal pa/_lnga brgya phreng du gyis la kha zas ni rgan rims kyi mdun du zhog shig_/dge slong dag gis de bzhin du byas pa dang khyim bdag ni bza' ba 'brim pa la rku'o/_/de ltar gyur pa dge slong dag gis bcom ldan 
[\[179a.2\]]'das la gsol pa dang /_bcom ldan 'das kyis bka' stsal pa/_'brim pa'i spyan pa dge slong skos shig_/de dag kyang kha zas kyi bar chad du gyur nas/_bcom ldan 'das kyis bka' stsal pa/_de dag sngar zan byin la phyis zhal ta byed du chug shig_/rkyang pa'i 
[\[179a.3\]]sgo gnyis pa'i mdo'i tshigs su bcad pa dgu pa'o//_//mdor na/_dge slong ma ni mang du gyur/_/dge slong dang po yi rang dang /_/gcig dang gnyis dang mang po dang /_/bu chung rab tu dgar gyur pa'o/_/sangs rgyas bcom ldan 'das dze ta'i tshal mgon med zas sbyin gyi 
[\[179a.4\]]kun dga' ra ba na bzhugs te/_ri brags kyi grong gzhan zhig na khyim bdag zhig gnas pa des dge slong ma mang zhig bshos la spyan drangs nas ji tsam zhig na dge slong gcig cig 'gron pa mang po dang lhan cig tu ljongs rgyu ba spyod cing ri brags kyi grong der phyin pa dang /_de der 
[\[179a.5\]]bsod snyoms la zhugs na de na gzhan zhig gis de la 'phags pa khyim 'di na dge slong ma dag bshos gsol zhing 'khod kyis der bzhud cig ces smras pa dang /_de yang der song nas dge 'dun ma'i gnas brtan sbom mo dga' ldan 'dug ste/_des 'phags pa de ste sbyin 
[\[179a.6\]]pa'i yon tan brjod nus na ni rgan rims su bzhugs shig_/de ste mi nus na phyogs gcig tu bshos bsnoms la bzhud cig ces smras pa dang /_de skyengs nas des bsams pa de ste bdag gis sbyin pa'i yon tan brjod kyi bar du 'dug na ni 'gron pa mang po dag kyang dong bar 
[\[179a.7\]]'gyur gyis phyogs gcig tu zan zos te 'gro'o snyam nas phyogs gcig tu zan zos te song ngo /_/rim bzhin du mnyan du yod par phyin pa dang /_dge slong dag gis tshe dang ldan pa bde bar 'ongs sam/_ci bde bar spyad dam zhes smras pa dang /_des smras pa/_ga la zhig 
[\[179b\]]
[\[179b.1\]]bde bar spyad/_dge slong mas kyal ka byas so/_/de ji ltar byas zhes smras pa dang /_de ltar gyur pa rgyas par dge slong dag la smras so/_/dge slong dag gis bcom ldan 'das la gsol pa dang /_bcom ldan 'das kyis bka' stsal pa/_gang na dge slong gcig dang 
[\[179b.2\]]dge slong ma gcig gnas pa de na dge slong de gral kyang dang po/_chu yang dang po/_zan yang dang por zo shig_/gang na dge slong ma gnyis sam/_gsum mam/_de las lhag pa zhig la dge slong gcig cig 'ongs na dge slong gcig pu de stan yang dang po/_chu yang dang po/_
[\[179b.3\]]zan yang dang por zo shig_/gang de ste dge slong ma dag 'ba' zhig na yang rtag tu gral gyi dang por stan cig lhag par zhog la 'khod cig de ste dge tshul pha zhig 'ongs na yang de der 'dug la zo shig_/de ste des mi nus par gyur na yang dge slong mas sbyin pa'i yon tan lhogs 
[\[179b.4\]]shig_/dge slong mas de ltar ma byas na 'das pa dang bcas par 'gyur ro/_/gleng gzhi ni mnyan du yod pa na ste/_khyim bdag mgon med zas sbyin pas dze ta'i tshal du dus ston chen po byas nas bu dang chung ma dge 'dun la yon du phul ba dang /_dge slong dag gis ji 
[\[179b.5\]]ltar bya ba mi shes nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_khyim bdag la dris shig_/dris pa dang /_pha des smras pa/_'phags pa dag rin thang chod cig dang bdag gis glung gsol lo/_/
[\[179b.6\]]drug sde dag gis de la 'gran cing spel ba la zhugs pa dang /_de'i nang nas chung ma bu chung ngu ma can gyis khyim bdag mgon med zas sbyin gyi rkang pa la btud de jo bo bdag gi bu chung gis bdag ma gtang shig ces smras pa dang /_de ltar gyur pa dge slong dag gis bcom ldan 'das 
[\[179b.7\]]la gsol pa dang /_bcom ldan 'das kyis bka' stsal pa/_dge slong dag sems can gyi nang na bud med las snying chung ba med kyis 'jigs par ma bya shig_/de bas dge slong gis bud med kyi rin thang ma gcod cig_/bcad na 'das pa dang bcas par 'gyur ro/_/sbyin 
[\[180a\]]
[\[180a.1\]]bdag gis ji ltar dga' zhing dga' ste byin bzhin du longs shig_/rkyang pa'i mdo'i tshigs su bcad pa bcu pa rdzogs [{]s+ho[,]so[}]//_//mdor bsdus par na/_yo byad bus pa blun pa dang /_/gang gi ba dang de yi ste/_/de ltar khye'u las bslang mi bya/_/mgon med 
[\[180a.2\]]zas sbyin de bzhin te/_/spu gri dang ni 'khor rnams dang /_/chu dang bsdus par gsungs pa'o/_/mdor na/_yo byad rnams dang gnang ba dang /_/u pA lis ni dris pa ste/_/ji ltar byin gyis brlab par bya/_/yid gcugs tshigs bcad mdor gsungs pa'o/_/sangs 
[\[180a.3\]]rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs te/_dge slong dag ljongs rgyu ba spyod pa na na bar gyur te/_kha cig la sman med nas lhung bzed btsongs kyang khyim bdag gis ma nyos nas dus 'das par gyur to/_/de ltar 
[\[180a.4\]]gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_de lta bas na gnang gis yo byad dang gos chongs shig_/bcom ldan 'das kyis yo byad dang gos chongs shig ces gsungs pa dang /_dge slong dag gis bkrus nas 
[\[180a.5\]]kha bsgyur te bcangs pa dang rin chung ngur gyur to/_/bcom ldan 'das kyis bka' stsal pa/_ma bkrus kha ma bsgyur/_sar pa btags ma thag chongs shig_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis dge slong 
[\[180a.6\]]dag gis yo byad bcu gsum chongs shig ces bka' stsal ni ji ltar byin gyis brlab par bgyi/_u pA li so sor byin gyis brlab par bya ste/_chos gos 'di ni sbyar mar byin gyis brlab ste/_bya ba zin pa yongs su spyad pa'o/_/de bzhin du stod g.yogs dang mthang gos 
[\[180a.7\]]dang /_sham thabs dang /_sham thabs kyi 'theb dang /_stod chags dang /_stod chags kyi 'theb dang /_gdong phyis dang /_lus phyi ba dang /_g.yan pa'i gos dang /_skra bzed dang /_g.yogs ma dang /_ras chen te gos 'di ni yo byad kyi gos su byin gyis brlabs 
[\[180b\]]
[\[180b.1\]]te/_na ba la dgos te bdag dang tshangs pa mtshungs par spyod pa'i phyir byin gyis brlab bo/_/yang sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis yo byad bcu gsum byin gyis rlobs shig ces bka' stsal na/_de las lhag 
[\[180b.2\]]pa'i gos rnams ji ltar bgyi/_bcom ldan 'das kyis bka' stsal pa/_u pA li de ni slob dpon dang /_mkhan po dang /_yid gcugs pa rnams la bsngos la bcang bar bya ste/_de yang 'di ltar bsngo bar bya'o/_/dge slong gcig gi mdun du 'dug la 'di skad smros shig_/
[\[180b.3\]]dgongs shig tshe dang ldan pa bdag ming 'di zhes bgyi ba la gos 'di lhag par bsngo ste/_bsngo ba'i rigs pas na mkhan po la bsngo ste/_mkhan po yid bcugs pas bcang bar bgyi'o/_/de bzhin du lan gnyis lan gsum du brjod par bya'o/_/rkyang pa'i nang na sgo gsum 
[\[180b.4\]]pa'i mdo'i tshigs su bcad pa dang po'o//_//mdor na/_bus pa blun la sogs shes pa/_/bcu gnyis kyi ni gang zag dang /_/de bzhin rnam par dbye ba dang /_/tshul bzhin pa ni gsum pa'o/_/sangs rgyas bcom ldan 'das mnyan du yod pa na dze ta'i tshal mgon med zas 
[\[180b.5\]]sbyin gyi kun dga' ra ba na bzhugs so/_/bcom ldan 'das la tshe dang ldan pa u pA lis zhus pa/_btsun pa gang zag du'i slar bzlog pa mi brtsan/_bcom ldan 'das kyis bka' stsal pa/_u pA li bcu gnyis te/_bus pa dang /_blun po dang /_mi gsal ba dang /_
[\[180b.6\]]mi mkhas pa dang /_ngo tsha med pa dang /_khon du 'dzin pa dang /_mtshams kyi phyi rol na 'dug pa dang /_spangs pa dang /_tshig mi brtan pa dang /_spyod lam las 'gal ba dang /_tshul bzhin du mi gnas pa dang /_bslab pa byin pa'o/_/yang zhus pa btsun pa ji tsam gyis 
[\[180b.7\]]na byis pa lta bu nas ji tsam gyis na bslab pa stsal ba'i bar du lags/_u pA li gang log par bsam pa sems pa dang /_log par smra ba log par smra ba dang /_bzlog dka' bar bzlog pa yin te/_u pA li da ltar bgyis par 'gyur ro/_/btsun pa ji tsam na glen 
[\[181a\]]
[\[181a.1\]]pa lags/_mdo sde mi 'dzin pa/_'dul ba mi 'dzin pa/_ma lta bu mi 'dzin pa ste/_'di tsam gyis na/_u pA li glen pa yin no/_/btsun pa ji tsam gyis na mi gsal ba lags/_u pA li gang mdo sde yang 'dzin/_'dul ba yang 'dzin/_ma lta bu yang 
[\[181a.2\]]'dzin mod kyi/_'on kyang mdo sde dang /_'dul ba dang /_chos mngon du bya ba'i don mi shes pa ste/_'di tsam gyis na u pA li mi gsal ba yin no/_/btsun pa ji tsam gyis na mi mkhas pa lags/_u pA li gang mdo sde dang /_'dul ba dang /_ma lta bu yang 'dzin/_de 
[\[181a.3\]]dag gi don kyang shes mod kyi/_gzhan shes par byed mi nus pa ni u pA li mi mkhas pa ste/_'di tsam gyis na u pA li mi mkhas pa yin no/_/btsun pa ji tsam gyis na ngo tsha med pa lags/_u pA li de ni phas pham pa bzhi las gang yang rung nyes pa byung bar gyur pa ste/_u 
[\[181a.4\]]pA li de ni ngo tsha med par gyur pa'o/_/btsun pa ji tsam gyis na khon du 'dzin pa lags/_u pA li de khro ba dang /_thab mo dang /_gzhan yang gang dang gang du 'thab pa'i sgor gyur pa ste/_u pA li de tsam gyis na khon du 'dzin pa'o/_/btsun pa ji tsam gyis na mtshams kyi slad rol na 
[\[181a.5\]]mchis pa lags/_de ni u pA li dge slong gi mtshams kyi phyi rol na 'dug pa ste/_u pA li de tsam gyis na mtshams kyi phyi rol na 'dug pa'o/_/btsun pa ji tsam gyis na spangs pa lags/_u pA li de ni dge 'dun gyis gsol pa dang bzhi'i las kyis spangs pa ste/_u pA li 
[\[181a.6\]]de tsam gyis na spangs par gyur pa zhes bya'o/_/btsun pa ji tsam gyis na tshig mi brtan par gyur pa lags/_u pA li de ni tshig mi brtan par gyur pa dang /[ {]brdzun [,]rdzun [}]du smra ba dang /_phra ma dang /_tshig rtsub po dang /_tshig khyal par smra ba'o/_/u pA li de tsam gyis na tshig mi 
[\[181a.7\]]brtan par gyur pa'o/_/btsun pa ji tsam gyis na spyod lam las gal bar gyur pa lags/_u pA li de ni dge 'dun gyi nang nas langs te song ba'o/_/u pA li de ltar na spyod lam las gal bar gyur pa'o/_/btsun pa ji tsam gyis na tshul bzhin la mi gnas par gyur pa zhes 
[\[181b\]]
[\[181b.1\]]bgyi/_u pA li de ni mi spyod pa ni spyod dge slong gi bslab pa la mi slob pa'o/_/u pA li de tsam gyis na tshul bzhin la mi gnas par gyur pa zhes bya'o/_/btsun pa ji tsam gyis na bslab pa stsal bar gyur pa zhes bgyi/_u pA li de ni dge slong la dge 'dun gyis gsol ba 
[\[181b.2\]]dang bzhi'i las kyis nam 'tsho'i bar du bslab pa byin par gyur pa ste/_u pA li de lta bu ni bslab pa byin par gyur pa'o/_/yang gsol pa/_btsun pa ji tsam gyis na gang zag gis slar bzlog pa la brtsan pa lags/_bcom ldan 'das kyis bka' stsal pa/_u pA li rnam pa gsum 
[\[181b.3\]]ste/_tshul bzhin la gnas pa dang /_tshig brtan pa dang /_spyod lam las ma gal ba'o/_/rkyang pa'i sgo gsum pa'i mdo'i tshigs su bcad pa gnyis pa'o//_//mdor na/_gang gi phyir ni bya ba dang /_/gang zag kyang ni bcu gnyis ni/_/bsnyen par rdzogs par byed pa dang /_/
[\[181b.4\]]khyim pa yin par khas blangs pa'o/_/sangs rgyas bcom ldan 'das dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis gang la las bya ba de'i slar bzlog 
[\[181b.5\]]pa mi brtsan no zhes bka' stsal na/_btsun pa gang zag bcu gnyis so sor bsgo ba'i tshe de dag 'di skad du mchi ste/_tshe dang ldan pa dag nged cag la ni ma sgo shig ces mchi na ci de dag gis slar bzlog pa yang mi brtsan nam/_u pA li brtsan no/_/de'i chad pa'i las la ngas dgongs te 
[\[181b.6\]]gsungs so/_/btsun pa bsnyen par rdzogs par bgyid pa khyim pa lags par khas blangs na bsnyen par rdzogs pa zhes bgyi'am bsnyen par ma rdzogs pa zhes bgyi/_u pA li bsnyen par rdzogs par zin kyang khyim pa yin par khas blangs na/_de yang bsnyen par ma rdzogs 
[\[181b.7\]]pa zhes bya na bsnyen par rdzogs par byed pa'i tshe lta smos kyang ci dgos/_rkyang pa'i sgo gsum pa'i mdo'i tshigs su bcad pa gsum pa'o//_//mdor na/_tshil bu dag ni mi rung ba/_/lnga po gang gis rkang mi bsku/_/dbang phyug bsgrag par bya ba dang /_/zhing gi dngos po dge 
[\[182a\]]
[\[182a.1\]]'dun gyi'o/_/sangs rgyas bcom ldan 'das dze ta'i tshal mgon med zas sbyin gyi kun dga' ra ba na bzhugs so/_/sangs rgyas bcom ldan 'das kyis mi rung ba rnam pa lnga'i lham ma 'chang shig ces bka' stsal pa dang /_drug sde dag gis mi rung ba rnam pa 
[\[182a.2\]]lnga po de dag gi tshil bus rkang pa byugs nas yul ko sa la'i rgyal po gsal rgyal gyi bal glang gi drung du dong ste/_rdzi phyogs su 'khod pa dang /_bal glang dag gis dri tshor nas bros pa dang /_de dag gis tshe dang ldan pa dag zung shig ces smras pa dang /_de dag gis smras pa/_
[\[182a.3\]]bdag cag gis gzung bar mi nus so/_/bzhin [{]bzangs [,]bzang [}]nged kyis gzung ngam/_'phags pa dag zung shig nged la ci sbyin/_bca' ba'i rin sbyin no/_/des de dag gi mdun du song ste rdzi mi ldang ba'i phyogs su 'dug pa dang /_bal glang de dag kyang 'khod do/_/de dag gis 
[\[182a.4\]]smras pa/_'phags pa dag ci khyed rig pa mkhyen nam/_bzhin [{]bzangs [,]bzang [}]nged rig pa mi shes mod kyi/_nged kyi bal glang cang shes kyi tshil bus rkang pa bskus pas so/_/'phags pa dag rgyal po'i bal glang mchog dag bros par gyur nas/_khyed kyis rgyal po la gnod 
[\[182a.5\]]pa byas par mi 'gyur ram zhes smras nas de dag nyes pa ngor brjod cing 'phyas 'dogs te mi snyan par zer ro/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis bal glang cang shes kyi tshil 
[\[182a.6\]]gyis rkang pa byug par ma byed cig_/dge slong gis bal glang cang shes kyi tshil gyis rkang pa la byug na 'das pa dang bcas par 'gyur ro/_/ji ltar bal glang cang shes pa bzhin du rta cang shes dang /_seng ge dang /_stag dang /_gzig la sogs pa rgyas par brjod par 
[\[182a.7\]]bya'o/_/gleng gzhi ni rgyal po'i khab na ste/_de nas rgyal po gzugs can snying po tshe dang ldan pa kun dga' bo gang na ba der song ste drung du phyin pa dang /_tshe dang ldan pa kun dga' bo'i rkang pa la mgo bos phyag 'tshal nas phyogs gcig tu 'dug go/_/phyogs gcig tu 
[\[182b\]]
[\[182b.1\]]'dug nas rgyal po gzugs can snying pos tshe dang ldan pa kun dga' bo la 'di skad ces smras so/_/'phags pa kun dga' bo seng ge'i gdan bshams pa 'di ci zhig bgyi ci deng chos bsgrags sam/_de'i tshe gso sbyin gyi dus la bab ste/_de rgyal po chen po dge slong gis 
[\[182b.2\]]mtshungs par bzung ba lags kyi khyim pas mtshungs par bzung ba ma lags so/_/zhes smras pa dang /_rgyal pos rkang pa la phyag 'tshal te song ngo /_/mkhyen bzhin du 'dri ba ni sangs rgyas bcom ldan 'das te/_sangs rgyas bcom ldan 'das kyis tshe dang ldan pa kun 
[\[182b.3\]]dga' bo la ci'i phyir rgyal po chos ma mnyan par song zhes smras pa dang /_de ltar gyur pa bcom ldan 'das la zhib mor gsol pa dang /_bcom ldan 'das kyis bka' stsal pa/_kun dga' bo khyod kyis nyes so/_/de ste rgyal po gzugs can snying po so sor thar pa thos par 
[\[182b.4\]]gyur na nges par de sdon pas kyang mngon du dga' bar 'gyur te/_dga' nas dga' ba'i dbang gis bya ba byed du gdon mi za'o/_/de bas na ngas gnang gis 'di 'dra ba'i skyes bu dam pa dad pa de dag la ni thos par gyis shig_/gzhan yang rab tu phyug la ma dad/_dbul la rab 
[\[182b.5\]]tu dad de/_bcom ldan 'das kyis bka' stsal pa/_de lta bu dag la'ang thos par gyis shig_/gang gi tshe tshe dang ldan pa gro zhin bye ba nyi shu pa zhes bya ba skya bo bseng bseng po skem zhing rid la rmya zhing lus nyam chung bar gyur pa dang /_bcom ldan 'das kyis gzigs te/_tshe dang 
[\[182b.6\]]ldan pa kun dga' bo la bka' stsal pa/_kun dga' bo ci'i phyir na gro zhin bye ba nyi shu pa zhes bya ba skya bo bseng bseng po skem zhing rid la rmya zhing nyam chung bar gyur/_des bcom ldan 'das de dang po btsas nas thug pa 'ba' zhig gis lus bskyed pa lags so zhes gsol 
[\[182b.7\]]pa dang /_bcom ldan 'das kyis bka' stsal pa/_kun dga' bo de lta bas na ngas gnang gis gro zhin bye ba nyi shu pa la thug pa lud cig_/de nas tshe dang ldan pa kun dga' bos gro zhin bye ba nyi shu pa la tshe dang ldan pa gro zhin bcom ldan 'das kyis khyod ni thug pa 'thung 
[\[183a\]]
[\[183a.1\]]shig par gnang ngo zhes bsgo ba dang /_des smras pa/_btsun pa kun dga' bo bdag gcig pu la'am/_de ste dge 'dun thams cad des smras pa/_khyod gcig pu'o/_/btsun pa kun dga' bo 'dis glengs pas na tshangs pa mtshungs par spyod pa 
[\[183a.2\]]dag gis kyang 'di skad du gro zhin bye ba nyi shu pa bstan pa la rab tu byung nas sngon grong khyer tsam pa na lo legs par gyur pa'i tshe/_bal glang bdun gyis drang ba yang spangs te rab tu byung na da thug pa tsam la yang chags so zhes zer gyis/_bcom ldan 'das kyis bdag gi phyir 
[\[183a.3\]]dge 'dun thams cad kyang thug pa gnang na bdag kyang gzod 'tshal bar bgyi'o zhes gsol pa dang /_de ltar gyur pa dge slong dag gis bcom ldan 'das la gsol to/_/bcom ldan 'das kyis bka' stsal pa/_de ltar na gnang gis gro zhin bye ba nyi shu pa'i phyir dge 
[\[183a.4\]]'dun thams cad kyang thug pa 'thung shig_/gang gi tshe rgyal po gzugs can snying po bcom ldan 'das kyis dge 'dun rnams thug pa 'thung bar gnang ngo zhes thos nas des dge 'dun la sa bon bum pa stong gis btab pa'i zhing dag phul ba dang /_dge slong dag gis ma 
[\[183a.5\]]blangs nas/_bcom ldan 'das kyis bka' stsal pa/_dge 'dun gyi phyir na blang bar bya ste de la the tshom du ma byed cig_/de bas na zhing las byung ba rnams dge 'dun gyis spyad par gyis shig_/rkyang pa'i sgo gsum pa'i mdo'i tshigs su bcad pa bzhi pa'o//_//mdor na/_
[\[183a.6\]]gding dang bsnyen par rdzogs pa dang /_/dge tshul pha dang gsar bu dang /_/snyoms zhugs dang ni mi gnang ba/_/bslab pa byin pa gnyis pa'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/sangs 
[\[183a.7\]]rgyas bcom ldan 'das la tshe dang ldan pa u pA lis zhus pa/_btsun pa dge slong dang khyim pa gnyis lhan cig tu gding ba gcig la mchis su rung ngam/_u pA li de ni mi rung mod kyi/_de lta bu'i rkyen cig byung na gnang ngo /_/btsun pa dge tshul pha dang /_dge slong gsar bu dang /_
[\[183b\]]
[\[183b.1\]]ma ning dang /_za ma dang /_dge slong ma sun phyung ba dang /_pha bsad pa dang /_ma bsad pa dang /_dgra bcom pa bsad pa dang /_de bzhin gshegs pa la ngan sems kyis khrag phyung ba dang /_mu stegs can dang /_mu stegs can du song ba dang /_
[\[183b.2\]]rkun gnas dang /_so sor gnas pa dang /_mi gnas pa dag la sogs pa dang gding ba gcig gi steng na lhan cig tu mchis par rung ngam/_u pA li de ltar ni mi rung mod kyi/_de lta bu'i rkyen cig byung na gnang ngo de bzhin du stan gcig gam/_khri gcig gam/_khri'u gcig gam/_
[\[183b.3\]]par tang gcig tu mi rung mod kyi/_de lta bu'i rkyen cig byung na rung ngo /_/btsun pa khyim pa dang stegs bu la stan bting ba'i steng na lhan cig tu mchis par rung ngam/_mi rung mod kyi/_de lta bu'i rkyen cig byung na rung ngo /_/par tang dag bting yang mi rung mod kyi de lta bu'i rkyen cig byung 
[\[183b.4\]]na par tang dag bting bar gyur pa'ang de bzhin no/_/de bzhin du dge tshul pha dang /_dge slong gsar bu nas so sor gnas pa'i bar du ste/_de bzhin du gnas la nyes pa'i dmigs ma byung gi bar du lhan cig tu 'dug na 'das pa dang bcas par 'gyur ro/_/btsun pa bslab 
[\[183b.5\]]pa stsal ba gnyis shig stan gcig gi steng na lhan cig mchis su rung ngam/_u pA li de ni mi rung ngo /_/rkyang pa'i sgo gsum pa'i mdo'i tshigs su bcad pa lnga pa'o//_//'dul ba gzhung dam pa/_bam po bzhi bcu rtsa gnyis pa/_mdor na/_mi bslang ba dang khri'u 
[\[183b.6\]]gcig_/brel bar gyur pa'ang de bzhin te/_/cung zad brel bar gyur pa dang /_/rtswa dang shing yang dge 'dun gyi'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs pa'i tshe/_dge slong dag khri'u'i 
[\[183b.7\]]steng na btso blag gi las byed cing 'dug pa dang /_drug sde dag de nyid du 'dug cing gnod par byed de/_de dag brel bzhin du bslang ba dang de dag la gnod par gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis 
[\[184a\]]
[\[184a.1\]]bka' stsal pa/_dge slong btso blag gi las byed cing brel ba la dge slong dag gis ma bslang shig_/bslang na 'das pa dang bcas par 'gyur ro/_/gleng gzhi ni mnyan du yod pa na ste/_dge slong dag zas za zhing 'khod pa rnams la drug sde dag 
[\[184a.2\]]gis rgan rims bzhin du bya'o zhes bslang ba dang /_dge slong dag ldang du ma btub nas/_bcom ldan 'das kyis bka' stsal pa/_ji ltar rgan rims bzhin du 'dug shig_/bcom ldan 'das kyis ji ltar rgan rims bzhin du 'dug shig ces bka' stsal pa dang /_
[\[184a.3\]]drug sde dag phyis 'ongs nas dge slong snga ma zas za zhing brel ba dag bslang ba dang /_bcom ldan 'das kyis bka' stsal pa/_dge slong gis dge slong zas za zhing brel ba dag ma bslang bar gud du 'dug par bya ste/_bslang na 'das pa dang bcas pa'o/_/sangs rgyas bcom 
[\[184a.4\]]ldan 'das la tshe dang ldan pa u pA lis zhus pa/_btsun pa ji tsam gyis na dge slong dag zan za zhing brel ba zhes bgyi/_bcom ldan 'das kyis bka' stsal pa/_chung ngu lan tshwa'am/_shang ce'am/_la phug kyang rung brims par gyur pa'o/_/bcom ldan 'das kyis dge slong 
[\[184a.5\]]zas za zhing brel ba la ma bslang shig ces bka' stsal pa dang /_drug sde dag rgan rims kyis dang por 'dug nas/_zas za zhing ched du brel bar byed pa dang /_bcom ldan 'das kyis bka' stsal pa/_dge slong dag gis gral ma yin par 'dug la zas za zhing brel bar 
[\[184a.6\]]ma byed cig_/byas na 'das pa dang bcas par 'gyur ro/_/dge slong dag gral rims la mkhas par gyis shig_/de las gzhan du na 'das pa dang bcas par 'gyur ro/_/dge 'dun gyi btso blag gi bum pa dang /_gzhong khung dag dge slong gis blangs nas btso blag gi 
[\[184a.7\]]las byed pa dang /_drug sde dag gis tshe dang ldan pa dag nged rgan pas nged sngar dbang ngo zhes smras nas/_tshon rtsi dag pho ste khyer ba dang /_dge slong dag brel bar gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das 
[\[184b\]]
[\[184b.1\]]kyis bka' stsal pa/_dge slong dag gis bum pa'am/_gzhong khung dag brel ba la ma blang bar bya ba rnams zin nas gdong long shig_/bcom ldan 'das kyis dge slong dag gis bum pa'am/_gzhong khung dag brel ba la ma bslang shig ces bka' stsal pa dang /_
[\[184b.2\]]drug sde dag gis bsams bzhin du snod rnams tshon cung zad tsam zhig gis brel bar byas te bzhag pa dang /_bcom ldan 'das kyis bka' stsal pa/_tshon rtsi thams cad snod gcig gi nang du blugs la dgos na blang bar gyis shig_/dge slong gis snod dag gi nang du 
[\[184b.3\]]tshon rtsi cung zad kyis brel bar bya ste/_ma bzhag shig_/bzhag na 'das pa dang bcas par 'gyur ro/_/gleng gzhi ni mnyan du yod pa na ste/_khyim bdag mgon med zas sbyin gyis dze ta'i tshal shing thags kyis bskor ba dang /_khyim bdag dag gis bcag cing bcag 
[\[184b.4\]]cing khyer nas/_bcom ldan 'das kyis bka' stsal pa/_ma bkur cig ces bsgo shig_/de dag gis bsgo ba dang /_shing dang rtswa yang bor te dong ngo /_/de dag chud zos nas/_bcom ldan 'das kyis bka' stsal pa/_spyad du mi rung ba dag ni tshang mang du skyol cig_/
[\[184b.5\]]lhag ma dag ni las gsar du byed pa la phul cig_/drug sde dag gis las gsar du byar rung ba'i shing dag gshegs nas mer bus te btso blag gi las byed pa dang /_bcom ldan 'das kyis bka' stsal pa/_las gsar du byar rung ba'i shing dag ni ma bud cig_/bus 
[\[184b.6\]]na 'das pa dang bcas par 'gyur ro/_/rkyang pa'i sgo gsum pa'i mdo'i tshigs su bcad pa drug pa'o//_//mdor na/_mgon med zas sbyin gyi ni rgyan/_/'dug pa blang bar mi bya'o/_/snod spyad lag na thogs pa dang /_/lham yang phyi bar bya ba'o/_/sangs rgyas bcom ldan 
[\[184b.7\]]'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/de nas khyim bdag mgon med zas sbyin gyis bcom ldan 'das kyis de ste gnang na bdag gis dze ta'i tshal yang dbul bar bgyi'o zhes gsol pa dang /_bcom ldan 'das 
[\[185a\]]
[\[185a.1\]]kyis bka' stsal pa/_khyim bdag ngas gnang gis phul cig_/des shing gang pho'i ming du bya ba la ni pho'i rgyan gyis brgyan/_gang mo'i ming du bya ba la ni mo'i rgyan gyis brgyan pa dang /_dge slong dag gis ji ltar bya ba mi shes nas/_de ltar gyur pa dge slong 
[\[185a.2\]]dag gis bcom ldan 'das la gsol pa dang /_bcom ldan 'das kyis bka' stsal pa/_khyim bdag nyid la dris shig_/de dag gis khyim bdag nyid la dris pa dang /_des smras pa/_'phags pa ji ltar bsngos pa de bzhin du mdzod cig_/de ltar gyur pa dge slong dag 
[\[185a.3\]]gis bcom ldan 'das la gsol pa dang /_bcom ldan 'das kyis bka' stsal pa/_gang shing pho'i ming du bya ba dang /_gang shing mo'i ming du bya ba rnams kyi rgyan so sor bsdus la thum por byos te zhog shig_/nam dus ston gyi tshe yang de bzhin du brgyan par gyis shig_/
[\[185a.4\]]rtsig pa'i ni ri mo'i yo byad du byos shig_/bsro khang gi rtsig pa dang /_ka ba dag gi ni las gsar du byos shig_/de'i sa'i ni dge 'dun gyi snang mar byos shig_/nad pa'i sman khang gi rtsig pa dang /_ka ba'i de dag ni las gsar du byos shig_/de'i sa'i sman gyi yo byad 
[\[185a.5\]]byos shig_/tshang mang gi rtsig pa dang ka ba'i ni de dag las gsar du byos shig_/de'i sa'i ni dge 'dun gyi bshos su gyis shig_/chu gang gi rtsig pa dang /_ka ba'i las gsar du gyis shig_/de'i sa'i ni skom du brims shig_/dugs khang gi rtsig pa dang /_
[\[185a.6\]]ka ba'i ni de'i las gsar du gyis shig_/de'i sa'i ni dugs khang du gyis shig_/bkad sa'i khang pa'i rtsig pa dang /_ka ba dag gis ni las gsar du gyis shig_/de'i sa'i ni snum pa'i zong gyis shig_/khyams dang /_stegs bu dang /_'chag sa dang /_sgo 
[\[185a.7\]]khang dang /_yang thog gi rtsig pa dang /_ka ba dag gis ni las gsar du gyis shig_/de'i sa'i ni dge 'dun spyir bgos shig_/gang rdzing bu'i ba de ni phyogs bzhi'i dge slong gi dge 'dun gyi spyir zhog shig_/dge slong spong ba'i khang bu'i nang na 'dug cing dge ba'i 
[\[185b\]]
[\[185b.1\]]phyogs spyod pa dang /_drug sde dag der 'ongs nas nged rgan no zhes zer nas de dag bslang ste btang ba dang /_bcom ldan 'das kyis bka' stsal pa/_rgan rims so zhes dge slong gis dge slong 'khod pa la ma bslang shig_/bslang na 'das pa dang bcas par 
[\[185b.2\]]'gyur ro/_/dge slong dag bya ba byas nas stan las langs te 'chag cing 'dug bzhin du gzhan gyis stan blangs nas ma ster nas dge slong dag brel bar gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_
[\[185b.3\]]bya ba byas nas stan las langs na stan ma 'dzin cig_/dge slong dag ring zhig tu stan las 'dug nas langs te 'chag pa dang /_de'i sar drug sde dag 'dug nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_
[\[185b.4\]]der ma 'dug shig_/langs te 'chag tu 'gro na yang de'i steng du chos gos sam/_pus 'khyud cig zhog la chogs shig_/gleng gzhi ni mnyan du yod pa na ste/_dge slong dag snod rnams thogs bzhin du gtsug lag khang du 'ongs pa dang /_de nas dge slong gcig gis 
[\[185b.5\]]thogs bzhin du phyag byas pa dang /_de'i ril ba chag par gyur to/_/gzhan zhig kyang khang [{]bzangs kyi [,]bzang gi [}]ka ba la lham brdabs pa dang /_dge slong dag 'phya bar gyur nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' 
[\[185b.6\]]stsal pa/_ngas dge slong lam du 'jug pa'i mtshungs par spyod pa'i chos bca'o/_/dge slong lam du 'jug pas chu mthong na lhung bzed dang chos gos phog ste phyogs gcig tu zhog la/_de nas gos dag kyang sprugs te khrus byos la/_de nas rkang pa dang /_lag pa khrus la 
[\[185b.7\]]chu yang chu chags kyis tshogs te ra da gsher bas lham phyis la de'i 'og tu lag pa bsnyal nas bla 'og gi bgo ba legs par gyon la spyod lam zhi bzhin gtsug lag khang du 'gro bar bya'o/_/de las gzhan du na 'das pa dang bcas par 'gyur ro/_/rkyang pa'i sgo gsum 
[\[186a\]]
[\[186a.1\]]pa'i mdo'i tshigs su bcad pa bdun pa'o//_//mdor na/_spu gri'i bdar dang sen mo bcad/_/smang tsher rkang pa'i rten dang ni/_/bshang bar bya dang gci ba'i gnas/_/bya ba byas pa mi bcang ngo /_/sangs rgyas bcom ldan 'das mnyan du yod pa'i dze ta'i 
[\[186a.2\]]tshal mgon med zas sbyin gyi kun dga' ra ba na bzhugs so/_/bcom ldan 'das kyis dge 'dun gyi phyir spu gri'i snod chongs shig ces bka' stsal pa dang /_drug sde dag gis dge 'dun gyi spu gri khyer te bya ba byas kyang spu gri blangs nas da dung bya ba yod ces zer nas spu gri ma ster ro/_/de ltar 
[\[186a.3\]]gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_spu gri bya ba byas nas ma 'chang shig_/bcangs na 'das pa dang bcas par 'gyur ro/_/spu gri ji lta ba de bzhin du bdar dang /_sen mo bcad pa dang /_smang tsher dang /_rkang pa 
[\[186a.4\]]brten pa rnams so/_/drug sde de dag gis gci ba'i gnas su zhugs te bya ba byas kyang da dung yang slar 'jug go zhes smras nas/_dge slong lhags pa'i rnams 'jug tu mi ster to/_/de ltar gyur pa dge slong dag gis bcom ldan 'das la gsol pa dang /_bcom ldan 'das 
[\[186a.5\]]kyis bka' stsal pa/_dge slong gis gci ba'i gnas su zhugs te bya ba byas na dge slong dag la ma bgags shig bgags na 'das pa dang bcas par 'gyur ro/_/bshang ba'i sar yang de bzhin no/_/rkyang pa'i sgo gsum pa'i mdo'i tshigs su bcad pa brgyad pa'o//_//mdor na/_
[\[186a.6\]]g.yog dang dus ston chen po dang /_/rnyog pa can gyi chu dang ni/_/phye las brdzis dang skyo ma dang /_/sder bsdus de bzhin bsgrags pa'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/khyim bdag mgon 
[\[186a.7\]]med zas sbyin gyis bcom ldan 'das kyis de ste gnang na bdag gis sen mo dang dbu skra'i mchod rten la dus ston chen po bgyi'o zhes gsol pa dang /_bcom ldan 'das kyis bka' stsal pa/_de ltar na gnang gis gyis shig_/bcom ldan 'das kyis dbu skra dang sen mo'i mchod 
[\[186b\]]
[\[186b.1\]]rten la dus ston gsol cig ces bka' stsal pa dang /_dge slong dag dus ston chen po'i tshe 'dus nas de dag rdzing bu'i nang du lhung bzed rnams bkrus pa dang /_gtsug lag khang na gnas pa dang /_dge bsnyen dag gis kyang mar dang /_'bru mar dang /_zho dang /_sbrang rtsi'i 
[\[186b.2\]]bum pa rnams kyang rdzing du bkrus pas na lhung bzed rnams dang bum pa de rnams kyi snum dag gis chu'i steng du zhag chags par gyur te/_de la dge slong dag the tshom skyes nas chu mi 'thung ngo /_/de ltar gyur pa dge slong dag gis bcom ldan 'das la gsol pa dang /_bcom ldan 
[\[186b.3\]]'das kyis bka' stsal pa/_des kha zas kyi bya ba byed mi nus kyis dkrugs la 'thung shig_/de la the tshom du ma byed cig_/chu de kho ra khor yug tu skye bo mang po dag gis dkrugs pas na thams cad kyang rnyog pas gang ste gdong gi gzugs brnyan yang mi snang bar gyur/_chu 
[\[186b.4\]]tshags kyang rnyog pas 'gags nas chu mi zag pa dang /_de dag la gnod par gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_gang na gdong gi gzugs brnyan mi snang ba der lhung bzed chung ngu'am 
[\[186b.5\]]snod gzhan gyi chus la shing tog ka ta ka'i 'bras bu chug ste skad cig sdod la rtogs shig dang nges par gdong gi gzugs brnyan yang snang bar 'gyur ro/_/de lta bu med na zan gyi chang bu chug shig_/de snum med pas zhigs pa dang /_bcom ldan 'das kyis bka' stsal pa/_
[\[186b.6\]]phye mar du gyis la der chug shig_/chu ba tshwa can du gyur nas dge slong dag the tshom skyes pa dang /_bcom ldan 'das kyis bka' stsal pa/_de ste des lan tshwa'i bya ba byed nus na byin len byos la 'thung shig_/de ste bya ba byed mi nus na chus la 'thung shig_/de la the tshom 
[\[186b.7\]]du ma byed cig_/rkyang pa'i sgo gsum pa'i mdo'i tshigs su bcad pa dgu pa'o//_//mdor na/_chu dang zho las chur gyur dang /_/bum pa bum bu'ang de bzhin te/_/lag pa bsnyal nas 'thung ba dang /_/dge tshul pha la'ang rnam bzhir bya/_/lhung bzed dang ni gdong 
[\[187a\]]
[\[187a.1\]]bkru dang /_/bsod snyoms pa la rnam pa gnyis/_/rgyags dang 'bras bu me tog dag_/phongs na rung gis bza' bar bya'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/
[\[187a.2\]]dge slong dag khron pa'i nang nas chu bcus te de dag gis btsags na 'bras can brul ma dang khur ba'i dum bu dag byung ngo /_/de dag the tshom skyes nas chags pa dang dum bu dag kyang 'khru bar gyur nas de ltar gyur pa dge slong dag gis bcom ldan 'das la gsol pa dang /_bcom 
[\[187a.3\]]ldan 'das kyis bka' stsal pa/_des kha zas kyi bya ba byed mi nus kyis phyung ste bor la tshogs shig_/de la the tshom du ma byed cig_/dge slong dag rdzing nas chu 'chu ba dang der chu'i bum pa dang sbrang rtsi'i bum pa dag bkrus pa dang /_dge slong dag gis kyang lhung bzed snum 
[\[187a.4\]]can dag bkrus so/_/de dag gi snum gyis chu'i steng zhag tu chags par gyur/_zho'i 'brum bu dag kyang snang bar gyur nas/_dge slong dag the tshom skyes te ma bcus pa dang /_bcom ldan 'das kyis bka' stsal pa/_des kha zas kyi bya ba byed mi nus kyis chus shig_/
[\[187a.5\]]phyi dro mi 'thung nas bcom ldan 'das kyis bka' stsal pa/_'thung shig bum pa dang ril ba dag gi nang du mi ldugs te/_bcom ldan 'das kyis bka' stsal pa/_der lugs shig dge slong dag cig lam du zhugs te dong ba dang /_de na chu med de khyim bdag gis snod nas chu 
[\[187a.6\]]'gron pa mang po la byin pa dang /_dge slong dag gis 'thung du ma btub ste/_bcom ldan 'das kyis bka' stsal pa/_de ste gzhan med na rtogs la 'thung shig_/de dag bum pa dang ril ba'i nang du mi ldugs pa dang /_bcom ldan 'das kyis bka' stsal pa/_der yang 
[\[187a.7\]]lugs shig_/phyi dro mi 'thung ba dang /_bcom ldan 'das kyis bka' stsal pa/_'thung shig lam na rdo chu sgrom yod pa dang /_dge slong dag the tshom skyes te chu ma blangs pa dang /_bcom ldan 'das kyis bka' stsal pa/_dge slong rnams rdo chu sgrom ni bkru bkru ba yin 
[\[187b\]]
[\[187b.1\]]gyis/_rtogs la 'thung shig_/ril ba dang bum pa dag tu mi ldugs pa dang /_bcom ldan 'das kyis bka' stsal pa/_der yang lugs shig_/phyi dro mi 'thung ba dang /_bcom ldan 'das kyis bka' stsal pa/_'thung shig_/de la the tshom du ma byed cig_/de 
[\[187b.2\]]bzhin du shing sgrom dang rkyal pa'i nang na 'dug pa yang rtogs la 'thung shig_/phyi dro dang /_ril ba dang /_bum pa'i nang du yang lugs shig_/de la the tshom du ma byed cig_/dge slong dag gis dge 'dun la chu brims pa dang /_de na dge slong dag gis tshe dang ldan pa chu rgyun lhung 
[\[187b.3\]]bzed kyi nang nas ma chad pas na bzhag par gyur to zhes smras te/_de dag gis ma blangs so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag khu ba thams cad kyi rgyud ni thur du 'bab kyi steng du mi 'gyur 
[\[187b.4\]]gyis 'thung la de la the tshom ma byed cig_/de bzhin du 'o ma dang /_zho dang /_zho'i chu dang /_dar ba dang /_rtsab mo dang /_tshwa la sogs pa la rgyas par brjod do/_/gleng gzhi ni mnyan du yod pa na ste/_dge slong dag ljongs rgyu zhing spyod pa las ba lang gi lhas su phyin pa dang /_de dag la 
[\[187b.5\]]de na chu med de/_de dag gis zho'i chu byin pa dang /_dge slong de dag the tshom skyes nas mi 'khru'o/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_gang na chu med pa zho'i chu dang /_dar ba dang bas khrus shig_/de 
[\[187b.6\]]la the tshom du ma byed cig_/dge slong dag gis ba lang rdzi la bum pa brnyas pa dang /_de dag gis mar gyi bum pa dang /_'o ma'i bum pa dag rnyed na de dag the tshom skyes nas ma blangs so/_/de ltar gyur pa dge slong dag gis bcom ldan 'das la gsol pa dang /_bcom ldan 'das 
[\[187b.7\]]kyis bka' stsal pa/_dge slong dag bum pa la rnam pa lnga ste/_bshang ba'i bum pa dang /_gci ba'i bum pa dang /_chang gi bum pa dang /_'bru mar gyi bum pa dang /_mar gyi bum pa'o/_/de la snga ma gsum ni ma bzhag pa yang ma bzhag shig_/gzhag na ni rgyang ring 
[\[188a\]]
[\[188a.1\]]por bor cig_/'bru mar gyi bum pa dang /_mar gyi bum pa ni me'i nang du bsregs la de nas lci ba'i ril bu'am/_ba lang gi lci bas rung bar gyis la chu chus te/_de snga dro dang phyi dro yang spyod cig_/de la the tshom du ma byed cig_/gleng gzhi ni mnyan du yod 
[\[188a.2\]]pa na ste/_dge slong gzhan zhig gis bum pa'i nang nas chu 'thungs pa dang /_bung bas zos so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag bum bu'i nang nas chu ma 'thung shig_/'thung 
[\[188a.3\]]na 'das pa dang bcas par 'gyur ro/_/sngar lag pa snyol la kha khrus te/_gdod chu 'thung shig_/bum bu'i kha gab med par ma bzhag shig_/de bas na ngas gnang gis bum pa'i kha gab chongs shig bcom ldan 'das kyis bum bu'i kha gab chongs shig ces bka' stsal na/_
[\[188a.4\]]dge slong dag gis kha gab ji lta bu bcang ba mi shes nas/_bcom ldan 'das kyis bka' stsal pa/_shing las byas pa'am/_rdo las byas pa'am/_sa las byas pa'o/_/bcom ldan 'das kyis lag pa snyol la chu 'thung shig ces bka' stsal na/_lam du zhugs pa dag 
[\[188a.5\]]gcig la chu nyung bar gyur nas/_bcom ldan 'das kyis bka' stsal pa/_'dab ma rang lhags pa tshol la de'i nang nas 'thung shig_/de yang med par gyur nas/_bcom ldan 'das kyis bka' stsal pa/_bag yod bzhin du shing la chags pa las 'thung shig_/de yang 
[\[188a.6\]]med par gyur nas/_bcom ldan 'das kyis bka' stsal pa/_dben par 'dug la bum bu nyid nas 'thung shig_/gzhan gyis ma mthong ba dang mdzes par gyis shig_/dge slong dag ngas phongs pa na gnang ba de ma phongs pa'i tshe na ma spyod cig_/spyad na 'das pa dang 
[\[188a.7\]]bcas par 'gyur ro/_/gleng gzhi ni mnyan du yod pa na ste/_dge slong dag ljongs rgyu ba spyod cing dong ba las de dag gis rgyags dge tshul pha dag la bskur ba de dag ma theg nas de dag gis theg la bskur cig ces smras pa dang /_dge slong dag the tshom skyes nas ma bteg 
[\[188b\]]
[\[188b.1\]]go/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_theg shig dge tshul pha dag ngal nas phog ste slang zhes smras pa dang /_dge slong dag gis ma phog nas/_de ltar gyur pa dge slong dag gis bcom ldan 
[\[188b.2\]]'das la gsol pa dang /_bcom ldan 'das kyis bka' stsal pa/_phog shig dge tshul phas ma bzung bzhin gdeg pa dang /_dbab pa dag byas nas/_bcom ldan 'das kyis bka' stsal pa/_dge tshul phas ma gzung bar gdeg pa dang /_dbab pa ma byed cig_/dge 
[\[188b.3\]]tshul pha dag gis bdag cag chad de ngal bsos khyed kyis cung zhig khyer cig ces smras pa dang /_dge slong dag gis ma khyer ba dang /_bcom ldan 'das kyis bka' stsal pa/_tha gus bcings la tha gu'i rtse mo dge tshul phas zung ste phyi bzhin 'brang du chug la dge slong gis 
[\[188b.4\]]khyer cig_/dge slong dag the tshom skyes nas de la mi za ba dang /_bcom ldan 'das kyis bka' stsal pa/_de la the tshom du ma byed par zo shig_/dge slong 'gron pa mang po dang lhan cig tu 'grogs te lam du zhugs pa dang /_'gron pa mang po dag rkun pos bcom pa dang /_
[\[188b.5\]]dge tshul gyis rgyags rnams bor nas bros te dong ngo /_/dge slong dag gi rgyags ma khyer nas de nyid na bor zhing 'dug pa dang /_'gron pa mang po dag gis 'phags pa khyed kyi rgyags ni rkun pos ma khyer ro zhes smras pa dang /_dge slong dag dge tshul pha dag la deng la rgyags 
[\[188b.6\]]long ste shog shig ces smras pa dang /_de dag skrag nas 'dong du ma btub ste khyed nyid ci'i phyir mi 'dong /_nged cag rkun pos gsad med ces smras pa dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_
[\[188b.7\]]long la gzod dge tshul phas byin cig_/dge slong dag gis the tshom skyes nas de dag ma zos pa dang /_bcom ldan 'das kyis bka' stsal pa/_de la the tshom du ma byed par zo shig_/klung rgal bar gyur pa dang /_bcom ldan 'das kyis bka' stsal pa/_dge tshul pha dag 
[\[189a\]]
[\[189a.1\]]la khyed nyid kyis khyer te rgal bar nus sam zhes dris la de ste nus zhes zer na legs so/_/de ste mi nus so zhes zer na rgyags bdag cag gis khyer la rgol cig_/de la dge slong dag gis rgyags dag pha rol du bsgral bar bya na dge tshul phas bsgral bar 
[\[189a.2\]]gyis la brtag par gyis shig_/de ste dge tshul pha yang mi nus na dge slong dag gis rgyags pha rol du sgrol la/_de'i 'og tu dge tshul pha yang bsgral bar gyis shig_/de ste gnyi gar nus na dge tshul pha dang /_rgyags lhan cig tu bsgral bar gyis shig_/gnyi ga lhan 
[\[189a.3\]]cig tu bsgral ba dge slong rnams the tshom skyes nas ma zos so/_/de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_de la the tshom du ma byed par bza' bar gyis shig_/bcom ldan 'das kyis dge slong 
[\[189a.4\]]dag lhung bzed du zo shig ces bka' stsal pa dang /_dge slong zhig gis lhung bzed bkrus nas mthe bos brdabs na sgra mi gsang nas/_dge slong de la the tshom skyes nas/_bcom ldan 'das kyis bka' stsal pa/_sgyu med par lan gnyis lan gsum du bkru bas 
[\[189a.5\]]khrus la mthe bos brdabs na sgra gsang bar byung na/_de la the tshom du ma byed par zo shig_/dge slong gzhan zhig gis lhung bzed bkrus te/_de bu ga na zas kyi tshigs ma zhig mthong ba dang /_de the tshom skyes nas/_bcom ldan 'das kyis bka' stsal pa/_de la shing 
[\[189a.6\]]bus brus te lan gsum gyi bar du rab tu khrus la de la the tshom du ma byed cig_/dge slong gzhan zhig gis yang lhung bzed gas pa zhig gi nang du khu ba dron po zhig blangs pa dang /_de'i 'phro nas snum byung ba dang /_zhag steng du byung ba dang /_dge slong de the tshom skyes nas/_
[\[189a.7\]]bcom ldan 'das kyis bka' stsal pa/_steng gi zhag zhoms la btung bar gyis shig_/dge slong cig rlung nad kyis btab nas des phyi dro khu ba zhig 'thungs te/_nub kar lhung bzed de'i nang du skom btung zhes byas pa dang /_lhung bzed kyi nang du snum langs nas 
[\[189b\]]
[\[189b.1\]]de'i steng du zhag chags pa dang /_dge slong de the tshom skyes nas skom yang ma 'thungs so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_lag pa dang kha bkrus nas snum zhoms te 'or te de la the tshom du ma 
[\[189b.2\]]byed par 'thung shig_/bcom ldan 'das kyis kha khrus shig ces bka' stsal na/_dge slong dag kha cis bkru ba mi shes nas/_bcom ldan 'das kyis bka' stsal pa/_lci ba'am sa'am shing gi shun phrags la sogs pa gzhan gyis so/_/sangs rgyas bcom ldan 'das 
[\[189b.3\]]la tshe dang ldan pa u pA lis zhus pa/_btsun pa ji tsam gyis kha bkrus pa zhes bgyi/_bcom ldan 'das kyis bka' stsal pa/_kha dang rma gnyis mtshungs te rtag tu zag pas ma 'bags pa mi nus mod kyi lan gsum du kha bkrus te chu bor ba ni kha bkrus pa zhes bya'o/_/dge 
[\[189b.4\]]slong cig gis bsod snyoms bslangs te gnas khang du bzhag nas phyi rol du byung ba dang /_khyim bdag gzhan zhig gis de'i steng du zas shig blugs te bzhag pa dang /_ji tsam bsod snyoms pa de slar 'ongs na bsod snyoms kyi steng na zas gzhan zhig blugs par mthong 
[\[189b.5\]]ste/_de the tshom skyes te zan ma zos so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de ste byin len byed pa yod na byin len byos la zo shig_/de ste med na steng gi sar pa de log shig tu 'or la the 
[\[189b.6\]]tshom du ma byed par zo shig_/dge slong gzhan zhig gis bsod snyoms blangs nas gnas khang du bzhag ste/_phyi rol du song ba dang /_de khyim pa zhig gis reg par mthong ste dge slong de the tshom skyes nas ma zos so/_/de ltar gyur pa dge slong dag gis bcom ldan 'das la 
[\[189b.7\]]gsol pa dang /_bcom ldan 'das kyis bka' stsal pa/_khyim bdag de la ci'i phyir reg ces dris la/_des rtswa sbrangs ma dag bsal ba'i phyir reg ces zer na byin len byos la zo shig de ste 'dod pa'i phyir reg go zhes zer na de yang phyed mar gos la byin len byos te de la 
[\[190a\]]
[\[190a.1\]]the tshom du ma byed par zo zhig_/bcom ldan 'das kyis dge slong dag rgyags khyer cig ces bka' stsal na/_khyim pa dang dge tshul pha dag med nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis 
[\[190a.2\]]bka' stsal pa/_sbyin pa'i bdag po spro ba skyed cig_/sbyin bdag kyang med na bdag nyid kyis slar khyer la de khyim pa dang rjes la zo shig_/de ste de la med na skal ba gnyis su chod la khyim pa la byin te/_des khyer na ni de'i skal ba slar slongs te byin len byos la zo shig_/
[\[190a.3\]]bdag gi skal ba ni de la byin cig_/de ste de ltar yang ma 'byor na nyi ma dang po'i tshe ni bsnyung bar 'dug shig_/phyi de nyin par byin len byed pa med na stag gi spar thabs gcig zo shig_/yang phyi de nyin mo yang byin len byed pa med na stag gi spar thabs gnyis zo shig_/de ste zhag 
[\[190a.4\]]bzhi'i nyin mo yang byin len byed pa med na ji tsam 'grangs pa'i bar du zo shig_/de la the tshom du ma byed cig_/de ste rgyags med na 'bras bu rang lhung ba de longs la gdugs tshod la bab kyi bar du khyer te song la de ste khyim pa dang phrad na skal ba gnyis su chod la gcig ni de la byin 
[\[190a.5\]]te/_de'i skal ba slar bdag gis slongs la rung bar byos te zo shig_/bdag gi de byin cig_/de ste ma phrad na snga dro 'am/_phyi dro yang rung /_rung bar bya ba'i phyir sgyu med na srog dang 'bral bas/_the tshom du ma byed par zo shig_/de ste yang lhung ba med na shing la 'dzegs te 
[\[190a.6\]]thogs shig_/yang na sprugs la byang phyogs kyi dus su bsngos te zo shig_/de bzhin du rtsa ba la sogs pa yang sa la sa rang gis brkos te phyung la the tshom du ma byed par zo shig_/ngas khyed la phongs pa'i tshe gnang ba de ma phongs pa'i tshe ma spyod cig_/spyad na 'das pa dang 
[\[190a.7\]]bcas par 'gyur ro/_/rkyang pa'i sgo gsum pa'i mdo'i tshigs su bcad pa bcu ste sgo gsum pa rdzogs [{]s+ho[,]so[}]//_//mdor bsdus pa ste/_sa bon bum pa rkun po rku ba dang /_/lus kyis reg pa de bzhin te/_/'bras can lan tshwa song ba dang /_/bu ram shing dang rgun 
[\[190b\]]
[\[190b.1\]]'bru dang /_/glo bur 'ongs dang gnas pa'o/_/mdor na/_sa bon dum pa shing rta gru/_/khur dang 'o ma tshong pa de bzhin te/_/bya rog sbrang ma btso blag las/_/u pA li bzhi chog kun shes pa'o/_/sangs rgyas bcom ldan 'das rgyal po'i khab bya ka lan da ka gnas pa 
[\[190b.2\]]na bzhugs te/_gang gi tshe rgyal po gzugs can snying pos bum pa stong gi sa bon btab pa phul ba de'i tshe dge slong dag gis de'i thog zos nas zhing yang tha bar bor te rtswa ku sha'i gnas su gyur to/_/de nas rgyal po gzugs can snying po phyi rol du byung bas de dag mthong nas/_
[\[190b.3\]]des blon po la kye sus 'di ltar zhing kun tha bar bor nas ku sha'i gnas su gyur ces smras pa dang /_des lhas 'phags pa dag la bum pa stong gi sa bon gyis btab pa phul ba da de dag gis legs par blangs pa de dag gzigs mod ces smras pa dang /_rgyal pos ji 'phags pa de dag 
[\[190b.4\]]gis thun shas su yang ma btang ngam zhes de dag gis dge slong dag la smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_dge 'dun gyi zhing dag ni thun shas su thong shig_/dge slong dag gis thun 
[\[190b.5\]]shas su byin no/_/zhing pas zhing gshin pa'i rnams ni thams cad bdag cag khyer yang de dag gis skal ba ma blangs pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_zhing shas kyi skal ba long shig_/
[\[190b.6\]]dge slong dag gis blangs te de nyid du bzhag nas/_bcom ldan 'das kyis bka' stsal pa/_skal ba gtsug lag khang du skyos shig ces gsungs pa dang /_sngar zhing pa nyid kyis der bskyas so/_/de nas bcom ldan 'das kyis bka' stsal pa/_sngon du zhing bdag gis der 
[\[190b.7\]]skyos shig_/de dag skyed pa na yang brkus so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_srung ba'i dge slong rnams skos shig_/shing rta'i nang du skyed pa las shing rta chag kyang dge slong gis grogs ma 
[\[191a\]]
[\[191a.1\]]byas pa dang /_khyim bdag mi dga' bar gyur nas smras pa/_'phags pa 'di ni ci khyed cag gi na khyed kyis ci'i phyir grogs mi bya/_des smras pa/_bcom ldan 'das kyis ma gnang ngo /_/de ltar gyur pa dge slong dag gis bcom ldan 'das la 
[\[191a.2\]]gsol pa dang /_bcom ldan 'das kyis bka' stsal pa/_shing rta la phyugs 'debs pa'i sa ma gtogs par der bskyab dang zhing pa'i grogs gyis shig_/dge slong gzhan zhig na bar gyur nas/_shing rta pa dag gis shing rta'i steng du zhon cig ces smras pa dang /_de the tshom 
[\[191a.3\]]skyes nas ma zhon nas/_bcom ldan 'das kyis bka' stsal pa/_na na shing rta la zhon cig_/de la the tshom ma byed cig_/gru'i nang na mthun shas kyi skal ba skyed pa las gru yang chag par gyur nas/_dge slong dag gis grogs ma byas pa dang /_khyim bdag mi dga' bar gyur 
[\[191a.4\]]nas smras pa/_'di ni khyed kyi na/_khyod kyis ci'i phyir grogs mi bya/_de dag gis smras pa/_bcom ldan 'das kyis ma gnang ngo /_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_gru'i dngo ma gtogs 
[\[191a.5\]]par phul ba'i grogs dang zhing pa'i grogs gyis shig_/dge slong gzhan zhig yang klung gi 'gram nas song ba las na bar gyur nas mnyan pas 'phags pa 'di'i nang du zhugs zhes smras pa dang /_de the tshom skyes nas nang du ma zhugs so/_/de ltar gyur pa dge slong dag gis 
[\[191a.6\]]bcom ldan 'das la gsol pa dang /_bcom ldan 'das kyis bka' stsal pa/_dngo ma gtogs par nang du zhugs pa de la the tshom ma byed cig_/gzhan yang khur gyis bskyas pa las de chad par gyur nas/_des 'phags pa 'di mar phob shig ces smras pa dang /_dge 
[\[191a.7\]]slong dag the tshom skyes nas ma phog go/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_phog cig_/dge slong dag gis phab nas slar ma bteg pa dang /_bcom ldan 'das kyis bka' stsal pa/_ji ltar phog 
[\[191b\]]
[\[191b.1\]]pa bzhin du theg cig_/lha gang gi sgor bor te dong ba dang /_ma byin par len pa dag gis brkus nas/_bcom ldan 'das kyis bka' stsal pa/_nang du skyos shig_/dge slong gis sus nang du bskyab mi shes nas/_bcom ldan 'das kyis bka' stsal pa/_khyim 
[\[191b.2\]]pas so/_/khyim pa med na dge tshul phas so/_/dge tshul pha yang med nas/_bcom ldan 'das kyis bka' stsal pa/_bdag cag nyid kyis nang du skyos shig_/dge slong dag gis bskyas nas bdag gis bskyas pa yin no snyam nas ma zos pa dang /_de ltar gyur pa dge slong 
[\[191b.3\]]dag gis bcom ldan 'das la gsol nas/_bcom ldan 'das kyis bka' stsal pa/_de la the tshom ma byed par zo shig_/dge 'dun gyi zangs kyi nang du me cher 'bar bas 'o ma la sogs pa ni khol/_rung bar byed pa ni sgor song nas bo ba dang /_bcom ldan 'das kyis 
[\[191b.4\]]bka' stsal pa/_de phyi rol du ma 'gro shig_/de ste rkyen cig byung nas phyi rol du song na ma gal pa dag phyir drongs shig_/'on kyang de bzhin du lud pa dang /_bcom ldan 'das kyis bka' stsal pa/_mdag ma dag phyir dbyung bar gyis shig_/mdag ma phyir phyung yang lud pa dang /_
[\[191b.5\]]bcom ldan 'das kyis bka' stsal pa/_chos gos kyi tha mas g.yobs shig_/'on kyang lud par gyur nas bdag nyid kyis gzar bu long la dkrug par gyis shig_/dge slong dag ngas phongs pa la gnang ba de ma phongs pa'i tshe ma spyod cig_/spyad na 'das pa dang bcas par 
[\[191b.6\]]'gyur ro/_/de bzhin du sman dag kyang dge tshul pha'am/_lha gang na gnas pas dkrug par gyis shig_/de yang phyi rol du song na de'i thabs snga ma bzhin no/_/gleng gzhi ni mnyan du yod pa na ste/_tshong pa mang po dag cig gis sangs rgyas dang /_dge slong gi dge 'dun la 
[\[191b.7\]]sogs pa bshos la spyan drangs so/_/de dag gis bshos sbyar te dro sar bskyas nas ma drangs kyi bar du tshong khang du me shor te de dag me gsod du song ba dang /_gdugs tshod yol la thug nas/_dge slong dag gis ji ltar gyur pa bcom ldan 'das la gsol pa dang /_bcom ldan 
[\[192a\]]
[\[192a.1\]]'das kyis bka' stsal pa/_de'i sems kyis yongs su btang bas na/_dge slong dag de la the tshom ma byed par bza' bar bya'o/_/zos nas byang gi sgra mi snyan gyi dus su byin gyis rlobs shig_/dge 'dun gyis dro sar bya rog mchus zas la reg pa dang /_
[\[192a.2\]]dge slong dag the tshom skyes nas zan ma zos so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_mchu'i than kor 'or la de la the tshom ma byed par zo shig_/dge slong dag gis lhung bzed kyi kha zas kyi nang du bya rog 
[\[192a.3\]]gis reg nas de dag kha zas ma zos pa dang /_bcom ldan 'das kyis bka' stsal pa/_de'i mchu'i than kor 'or la the tshom ma byed par bza' bar gyis shig_/tshe dang ldan pa nam gru ci la yang the tshom za ste/_nam gru the tshom can nam gru the tshom can zhes ming du gyur to/_/de bshang 
[\[192a.4\]]sar 'ongs pa dang /_sbrang ma zhig mthong ngo /_/phyis yang de dang 'dra ba zhig bskos na zas kyi steng na 'dug pa mthong ba dang /_des tshe dang ldan pa dag bshang sa na mthong ba'i sbrang ma des 'dir 'ongs te kha zas la 'bags te ma rung bar byas so zhes smras pa dang /_de thos pa dang 
[\[192a.5\]]dge slong mang zhig gis zas ma zos par gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong rnams sbrang ma ni mthon dman kun du rgyus des gang du reg pa de 'or la de la the tshom du ma byed par 
[\[192a.6\]]zo shig_/dge slong dag tshon rtsi'i las byed de/_de dag sems 'khrul bas tshon rtsi'i bum pa yin no snyam nas des dge 'dun gyi 'bru mar gyi bum pa dang /_mar gyi bum pa dag steng du bteg ste khyer ba dang /_de na gang gi tshe ngo shes pa de'i tshe na 'greng bzhin du bor nas chag pa 
[\[192a.7\]]ba dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_thang ma skas la 'dzegs pa las cung zad tsam zhig ni 'dzegs mang du las na slar bobs la gnas gar bde bar ma 'gyel bar zhog shig_/de ste 
[\[192b\]]
[\[192b.1\]]thang ma skas la mang du 'dzegs la thung du 'dzeg dgos na steng du 'dzegs la gnas bde bar ma 'gyel bar zhog shig_/dge slong dag the tshom skyes nas ma zos pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_
[\[192b.2\]]de la the tshom ma byed par zo shig_/sangs rgyas bcom ldan 'das la tshe dang ldan pa u pA lis zhus pa/_btsun pa bzhag pa rnam pa du 'tshal du rung /_u pA li rnam pa gnyis kyis te/_ngo tsha ba med cing bslab pa la mi mos pa dang /_gang la ngo tsha yod kyang dran pa nyams pa ste/_
[\[192b.3\]]de gnyis kyis bzhag pa rung gis gnyi ga zo shig_/bcom ldan 'das kyis bka' stsal pa/_byol song gi skye gnas su gyur pa'i sems can la sbyin pa byin na ni rnam par smin pa brgyar re bar bya'o/_/tshul khrims ngan pas zin pa'i mi la sbyin pa byin na ni rnam par smin pa stong du re 
[\[192b.4\]]bar bya'o/_/tshul khrims dang ldan pa'i skyes bu gang zag la sbyin pa byin na ni rnam par smin pa brgya phrag stong du re bar bya'o/_/phyi rol gyi drang srong 'dod pa'i 'dod chags dang bral ba dag la sbyin pa byin na ni rnam par smin pa sa ya brgya stong du re bar bya'o/_/rgyun du zhugs pa'i 'bras 
[\[192b.5\]]bu mngon du byed par zhugs pa la ni tshad med do/_/rgyun du zhugs pa la de bas kyang tshad med do/_/lan gcig phyir 'ong ba'i 'bras bu mngon du byed par zhugs pa la de bas kyang tshad med do/_/lan gcig phyir ldog par rgyun du zhugs pa la de bas kyang tshad med do/_/phyir 
[\[192b.6\]]mi 'ong ba'i 'bras bu mngon du byed par zhugs pa la de bas kyang tshad med do/_/phyir mi 'ong ba'i rgyun du zhugs pa la de bas kyang tshad med do/_/dgra bcom pa'i 'bras bu mngon du byed par zhugs pa la de bas kyang tshad med do/_/dgra bcom pa la de bas kyang tshad med na rang sangs rgyas 
[\[192b.7\]]dang /_de bzhin gshegs pa dgra bcom pa yang dag par rdzogs pa'i sangs rgyas la lta smos kyang ci dgos bram ze dang khyim bdag dad pa dag gis dge slong dag mchod rten la phyag 'tshal du dong ba la gdugs dang /_rgyal mtshan dang /_ba dan dag bskur ba dang /_dge slong dag 
[\[193a\]]
[\[193a.1\]]rnam pa de lta bu'i rkyen byung nas de dag gis gang du bskur bar bskur ma nus so/_/de dag gi nang nas kha cig gis smras pa/_tshe dang ldan pa dag bcom ldan 'das kyis bka' stsal pa ni gzhan du bsngos la gzhan du dbul bar ma byed cig ces byung /_kha cig 
[\[193a.2\]]gis yang smras pa/_de la gzhan byar ci yod/_bcom ldan 'das la zhu'o/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong rnams rnam pa bzhi la ni nges par dbul dgos te byang chub pa dang /_chos 
[\[193a.3\]]kyi 'khor lo dang /_cho 'phrul chen po dang /_lha yul nas gshegs pa'o/_/'di dag la bsngos nas gzhan du sngo bar ma byed cig_/de las gzhan du bsngos pa'i rkyen rnam pa de lta bus na gzhan dag tu bsngor rung gis de la the tshom ma byed cig_/dge slong rnams ngas 
[\[193a.4\]]phongs pa'i tshe gnang ba de bzhin du ma phongs pa'i tshe ma spyod cig_/de ltar spyad na 'das pa dang bcas par 'gyur ro/_/sangs rgyas bcom ldan 'das la tshe dang ldan pa u pA lis zhus pa/_btsun pa dge slong gnyis shig 'khrug par gyur/_rtsod par gyur/_'thab 
[\[193a.5\]]par gyur pa de la gang mad par gzung /_bcom ldan 'das kyis bka' stsal pa gang tshul khrims dang ldan pa'o/_/gnyi ga tshul khrims dang ldan pa na gang mang du thos pa'o/_/gnyi ga mang du thos na gang chog shes pa'o/_/gnyi ga chog shes na gang cher chog shes pa'o/_/
[\[193a.6\]]gnyi ga cher chog shes na u pA li gnyi ga cher chog shes pa las cher chog shes pa ni med de mi srid do/_/gnas med de de gnyis lta bu la ni 'khrug pa'am/_rtsod pa'am/_'thab par 'gyur ba 'byung ba'i gnas ma yin no/_/rkyang pa'i sgo'i mdo bzhi pa'i tshigs su bcad 
[\[193a.7\]]pa dang po'o//_//'dul ba gzhung dam pa/_bam po bzhi bcu rtsa gsum pa/_mdor na/_rkun po gnas dang za ma dang /_/sngar 'khrugs pa la rnam pa bzhi/_/bslab pa byin pas tshul shing brims/_/de dag dge 'dun dbyen mi 'gyur/_/sangs rgyas bcom 
[\[193b\]]
[\[193b.1\]]ldan 'das mnyan du yod pa'i dze ta'i tshal mgon med pa la zas sbyin gyi kun dga' ra ba na bzhugs so/_/sangs rgyas bcom ldan 'das la tshe dang ldan pa u pA lis zhus pa/_btsun pa tshul shing brims pa rkun gnas kyis tshul shing brims na dge 'dun gyi dbyen du 'gyur ram/_
[\[193b.2\]]u pA li mi 'gyur ro/_/btsun pa ma ning dang za ma dang /_dge slong ma sun phyung ba dang /_pha bsad pa dang /_ma bsad pa dang /_dgra bcom pa bsad pa dang /_de bzhin gshegs pa la ngan sems kyis khrag phyung ba dang /_mu stegs can dang /_mu stegs can du song 
[\[193b.3\]]ba dang /_tha dad du gnas pa dang /_mi gnas pa dag gis tshul shing brims na dge 'dun gyi dbyen du 'gyur ram/_u pA li mi 'gyur ro/_/btsun pa sngar 'khrugs pa bzhis tshul shing brims na dge 'dun gyi dbyen du 'gyur ram/_u pA li mi 'gyur ro/_/btsun pa bslab 
[\[193b.4\]]pa byin pas tshul shing brims na dge 'dun gyi dbyen du 'gyur ram/_u pA li mi 'gyur ro/_/rkyang pa'i sgo bzhi pa'i mdo'i tshigs su bcad pa gnyis pa'o//_//mdor na/_lus la reg dang rngul zan dang /_/char pa 'bab par bcad mi bya/_/tshang mang dang ni bshang gci sa/_/
[\[193b.5\]]ma rung nas ni mi dor ba'o/_/sangs rgyas bcom ldan 'das mnyan du yod pa'i dze ta'i tshal mgon med pa la zas sbyin pa'i kun dga' ra ba na bzhugs so/_/drug sde dag gis dge 'dun gyi mal stan dag kyang lus la reg par bgos/_rkang pa nas mgo'i bar du thang chad 
[\[193b.6\]]par bgos pa dang /_de ltar gyur pa dge slong dag gis bcom ldan 'das la zhus nas/_bcom ldan 'das kyis bka' stsal pa/_dge slong dag gis dge 'dun gyi mal stan lus la reg par ma bgo shig_/bgos na 'das pa dang bcas par 'gyur ro/_/bcom ldan 
[\[193b.7\]]'das kyis dge slong dag dge 'dun gyi mal stan lus la reg par ma bgo shig ces bka' stsal pa na/_dge slong dag gis ji ltar bgo ba mi shes nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_
[\[194a\]]
[\[194a.1\]]gang zag gis rngul zan gyi steng du shes bzhin du dal nas khad kyis bgo bar gyis shig_/drug sde dag gis dge 'dun gyi gos bgos nas dbyar char gyi nang na bla gab med par 'dug go/_/de char gyis ma rung bar gyur nas/_de ltar gyur pa dge slong dag 
[\[194a.2\]]gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge 'dun gyi gos gyon la dbyar char gyi nang na bla gab med par ma 'dug shig_/'dug na 'das pa dang bcas par 'gyur ro/_/drug sde dag gis dge 'dun gyi gos 
[\[194a.3\]]bgos nas tshang mang du 'jug ste/_de dud pas ma rung bar gyur nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis dge 'dun gyi gos gyon nas tshang mang du 'gro bar ma byed cig_/song na 
[\[194a.4\]]'das pa dang bcas par 'gyur ro/_/drug sde dag gis dge 'dun gyi mal stan dag bgos nas bshang gci'i sar song ba dang /_bshang gci'i gzer ma dag gis phog nas ma rung bar gyur to/_/de ltar gyur pa dge slong dag gis bcom ldan 'das la gsol pa dang /_
[\[194a.5\]]bcom ldan 'das kyis bka' stsal pa/_dge slong dag dge 'dun gyi mal stan gyon nas bshang gci'i sar ma 'gro shig_/song na 'das pa dang bcas par 'gyur ro/_/gleng gzhi ni mnyan du yod pa na ste/_dge slong rnams dge 'dun gyi mal stan rdol ba dang /_ral ba rnams 
[\[194a.6\]]gar bab bab tu 'dor te de dag mi spyod pa dang /_de nyid ma rung bar gyur nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge 'dun gyi mal stan cung zad rdol tam/_ral na ma dor bar rdol na ni lhan 
[\[194a.7\]]pas glon cig ral na ni slar drub par gyis shig_/de'i nang na rnyings pa dag ni khol phyung la sar pa glon cig_/de rnying pa las rung ba yod na me mar gyi snying por gyis shig_/der yang mi rung na ba glang gi lci ba'am sa dang bsres la ka ba'i ser ga'am/_rtsig pa'i ser ga dag 
[\[194b\]]
[\[194b.1\]]gi zhal zhal du gyis shig_/sbyin par byed pa dang /_yon bdag gi yun ring du spyad par 'gyur ro/_/rkyang pa'i sgo bzhi pa'i mdo'i tshigs su bcad pa gsum pa'o//_//mdor na/_kha zas de ste me mar dang /_/byug par bya dang lham rnams dang /_/gos dang gdugs 
[\[194b.2\]]dang shing dag dang /_/rtsa ba sman rnams tha ma'o/_/sangs rgyas bcom ldan 'das mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/mnyan du yod pa na khyim bdag gzhan zhig 'dug ste/_des yo byad thams cad dang ldan pa'i gtsug lag 
[\[194b.3\]]khang brtsigs te 'khor mang po'i dge slong dag cig la phul lo/_/de 'khor drug bcu dang der dbyar tshul du zhugs so/_/tshul nas byung nas lhan cig spyod pa dang /_nye gnas dag ljongs dang /_phyogs gang dang gang du 'khod pa de dang de dag nas de'i rkang pa la phyag bya bar 
[\[194b.4\]]lhags nas/_de dag gis de'i rkang pa la phyag byas te dong ba dang /_des tshe dang ldan pa rnams nga khyim bdag 'di zhes bya bas mgron du bos kyis khyed 'di nyid du 'khod cig ces smras pa dang /_de dag gis smras pa mkhan po mchi'o/_/des smras pa/_'o na 'khod de zan zo 
[\[194b.5\]]la deng shig_/de dag gis smras pa/_zas dang yo byad khyer te mchis la/_de nyid bdag cag 'tshal lo/_/des 'o na legs kyis de bzhin du byos shig ces smras pa dang /_zas dang yo byad dag khyer te dong ngo /_/de bzhin du kha cig gis me mar gyi mar/_kha cig gis 
[\[194b.6\]]ni rkang pa byug pa/_kha cig gis ni lham dag_/kha cig gis ni gos dag_/kha cig gis ni gdugs dag_/kha cig gis ni shing dag_/kha cig gis ni rtsa ba dang /_sdong bu dang /_lo ma dang /_me tog dang /_'bras bu'i sman rnams khyer te dong ba dang /_ring po ma lon 
[\[194b.7\]]par gtsug lag khang de yo byad kyis brel bar gyur nas dge slong de khyim bdag gang na ba der song ste phyin pa dang /_khyim bdag khyod kyi yo byad dag ni zad do zhes smras pa dang /_'phags pa de na dge slong nyung la yo byad mang du phul na ci'i phyir myur du bas zhes smras pa 
[\[195a\]]
[\[195a.1\]]dang /_de dag gis rgyas par smras nas/_des 'phags pa bdag gis ni de na bzhugs pa rnams kyi phyir phul na/_de dag gzhan na gnas la ci'i phyir gzhan du spyod ces nyes pa ngor brjod do/_/de ltar gyur pa dge slong dag gis bcom ldan 'das 
[\[195a.2\]]la gsol pa dang /_bcom ldan 'das kyis bka' stsal pa/_dge slong rnams yon bdag de 'phya ba ni yus te/_de bas na dge slong dag gis gzhan du gnas shing gzhan gyi khyer ba ma spyod cig_/dge slong dag gzhan du gnas la gzhan gyi spyad dang /_de dag ji tsam 
[\[195a.3\]]spyad pa thams cad rin thang bzhin du phob shig_/rkyang pa'i sgo bzhi pa'i mdo'i tshigs su bcad pa bzhi pa'o//_//mdor na/_mtshan ma dang yang mngon mtshan dang /_/par tang dag dang ri mo can/_/khri'u rkang pa ri mo can/_/ral tshems bya ba dbyar mo khang /_/sangs 
[\[195a.4\]]rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/mnyan du yod pa na mi spun gnyis shig rab tu byung ste/_de las gcig ni zhal ta'i gnas khang na 'dug go/_/gcig ni dze ta'i tshal na'o/_/ji tsam na zhal ta ba de don 
[\[195a.5\]]zhig gi phyir ri brags kyi grong du song ngo /_/dge slong de phu nu bo blta ba'i phyir bgo ba de bgos nas de'i thad du song ngo /_/des dge 'dun gyi bgo ba'i nang du gang zag gi bgo ba de bzhag nas gtam 'dzer cing 'khod do/_/de nas nor te dge 'dun gyi bgo ba zhig gyon te song ngo /_/
[\[195a.6\]]de nas zhal ta ba de slar 'ongs nas de na bgo ba chung ngu zhig mthong ste/_des tshe dang ldan pa ci dge 'dun gyis rnyed pa grub pa'am zhes smras pa dang /_des smras pa/_dge 'dun gyi rnyed pa cang med do/_/bgo ba 'di su'i 'di dag dge 'dun gyi'o/_/des smras pa/_nged cag ni 
[\[195a.7\]]che/_'di chung na/_'dir su yang bgo ba gyon te ma 'ongs sam/_'dir bdag gi phu nu bo zhig 'ongs so/_/song la dris shig de song nas dris te des bltas na dge 'dun gyi yin nas/_des smras pa/_bdag gis nor te dge 'dun gyi ni bdag gis khyer/_bdag gi 
[\[195b\]]
[\[195b.1\]]ni de na 'dug pa'i rigs so/_/des de khyer de 'ongs so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge 'dun gyi ni mtshan ma thob shig_/dge slong dag gis ji ltar mtshan ma gdab pa mi shes nas 
[\[195b.2\]]bcom ldan 'das kyis bka' stsal pa/_dge slong 'di zhes bya bas phul ba'o zhes yi ger bris shig_/dge slong gis dge 'dun gyi dang /_gang zag gi gnyi ga de bzhin du bris so/_/de ltar gyur pa dge slong dag gis bcom ldan 'das la gsol nas/_bcom ldan 'das 
[\[195b.3\]]kyis bka' stsal pa/_gang zag gi ni mngon mtshan thob shig_/gleng gzhi ni mnyan du yod pa na ste/_bcom ldan 'das kyis dge 'dun gyi'am/_gang zag gi yang rung ste/_ri mo can ni gding ba med kyi bar du ma spyod cig ces bka' stsal pa/_dge slong dag gang zag gi 
[\[195b.4\]]par tang stan byed pa la zhugs pa dang /_de'i nang nas kha cig gis smras pa/_bcom ldan 'das kyis ni ri mo can las rnyed pa ni gnang gi_/bdag nyid kyis byas pa ni ma yin no zhes gsungs so/_/gzhan zhig gis yang byas pa'i dngos po spongs shig ces smras pa dang /_de ltar 
[\[195b.5\]]gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de bas na dge 'dun gyi ni par tang ri mo can rnyed dam byas na yang rung ngo /_/gang zag gis ni gzhan gyis byin na yon bdag nyid la bsngos na 'chang bar gnang gi_/rang 
[\[195b.6\]]byed du ni mi gnang ngo /_/bcom ldan 'das kyis dge 'dun la ni par tang ri mo can rnyed pa'am/_byas pa'ang 'chang du gnang gi_/gang zag la ni gzhan gyis byin pa de nyid la bsngos na 'chang du gnang ngo zhes bka' stsal nas/_dge slong gzhan zhig gis khri'u rkang pa ri mo can zhig 
[\[195b.7\]]bdag gis ni ma byas gzhan gyis byin pa 'chang ngo /_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag ngas ri mo can ni dgongs te gsungs kyi/_khri'u rkang pa ri mo can la ma yin gyis/_de bas na 
[\[196a\]]
[\[196a.1\]]dge 'dun gyis khri'u rkang pa ri mo can rnyed dam byas kyang rung gnang gi_/gang zag la ni rjes su mi gnang ngo /_/bcom ldan 'das kyis dge slong ma dbyar tshul nas byung nas ljongs rgyu ba spyod cig ces gsungs pa dang /_dbyar tshul du zhugs nas khang pa'i ral 
[\[196a.2\]]tshems dag ma byas par dong nas de dag gis ral tshems ma byas pas ma rung bar gyur to/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong ma dbyar tshul du zhugs na ral tshems ma byas na 'das pa dang 
[\[196a.3\]]bcas par 'gyur ro/_/rkyang pa'i sgo bzhi pa'i mdo'i tshigs su bcad pa lnga pa'o//_//mdor na/_song nas slar 'ongs sbyin pa med/_/byin nas phyir yang 'ongs par gyur/_/dge 'dun gyis kyang sbyin par bya/_/gang las bskyis par gyur pa'o/_/sangs rgyas bcom ldan 'das 
[\[196a.4\]]mnyan du yod pa'i dze ta'i tshal mgon med zas sbyin gyi kun dga' ra ba na bzhugs so/_/khyim pa zhig gis gnyen zhig dus 'das te mchod pa'i phyir rgyal mtshan dang /_ba dan gyis drangs nas dur khrod du bskyal te/_de slar khyer te 'ongs nas/_dge slong dag la phul ba dang /_
[\[196a.5\]]dge slong dag gis ma blangs so/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_song na slar 'ongs pa zhes byos la long shig_/kha cig ni dbul te phul ba de slar yang brnyas pa dang /_dge slong dag gis 
[\[196a.6\]]ma ster to/_/bcom ldan 'das kyis bka' stsal pa/_de ste slar slong na byin cig_/des brnyas nas de slar 'gyod pa skyes nas mi des slar yang phul ba dang /_dge slong dag gis ma blangs te/_de ltar gyur pa dge slong dag gis bcom ldan 'das la gsol pa dang /_
[\[196a.7\]]bcom ldan 'das kyis bka' stsal pa/_de nas slar yang 'ongs so zhes byos te long shig_/de la the tshom dang khro bar ma byed cig_/gleng gzhi ni mnyan du yod pa na ste/_zhal ta byed pa'i dge slong zhig gis dge 'dun gyi phyir khyim pa zhig la nor zhig bskyis pa dang /_de dus 
[\[196b\]]
[\[196b.1\]]las 'das so/_/de dus las 'das so zhes thos nas des gtsug lag khang du 'ongs nas dris pa/_dge slong ming 'di zhes bgyi ba zhig ga re zhes smras pa dang /_dge slong dag gis smras pa/_de dus las 'das so/_/des smras pa/_'phags pa bdag gi nor zhig des 
[\[196b.2\]]bskyis so/_/dge slong dag gis smras pa/_song la de nyid la dos shig_/des dge 'dun gyi phyir khyer gyi pha ma dang bdag gi phyir ma lags kyis khyed kyis stsol cig_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal 
[\[196b.3\]]pa/_de ste dge 'dun gyi phyir des khyer bar shes na/_dge 'dun gyis skyin pa byin cig_/dge slong rnams ngas las gsar du byed pa'i mtshungs pa'i dge slong gi chos bca'o/_/las gsar du byed pa'i dge slong gis bskyi ba dag rgan zhing rgan pa dag la dris la long shig_/
[\[196b.4\]]las gsar du byed pa rnams kyis mtshungs par spyad pa'i chos bcas pa bzhin du ma byas na 'das pa dang bcas par 'gyur ro/_/rkyang pa'i sgo bzhi pa'i mdo'i tshigs su bcad pa drug pa'o//_//mdor na/_bu ram shing dang dge slong rnams/_/za zhing bgo ba phan gdags pa/_/
[\[196b.5\]]mi bgo ba dang bzhi pa dang /_/skar ma bstan par mi bya'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/dge 'dun dag gis bca' ba bu ram shing zhig rnyed de/_bcom ldan 'das kyis dge tshul pha dag 
[\[196b.6\]]la sum cha byin cig ces bka' stsal nas/_de dag la bu ram shing gi sum cha re re byin no/_/dge slong dag rgan rims su 'khod nas gral nyis rim du gyur pas/_slar yang rgan rims kyi thog tu 'ongs so/_/tshe dang ldan pa sgra can 'dzin bcom ldan 'das kyi spyan sngar 'dug 
[\[196b.7\]]ste/_de bu ram shing gi dum bu za zhing bcom ldan 'das kyi zhal du mig lta zhing 'dug go/_/bcom ldan 'das kyis bka' stsal pa/_tshe dang ldan pa sgra can 'dzin bu ram shing 'dod dam/_des smras pa/_bcom ldan 'das 'tshal lo/_/de nas bcom ldan 'das kyi sku 
[\[197a\]]
[\[197a.1\]]skal las bcad de dum bu gcig de la byin nas/_dge slong gi dge 'dun rnams bu ram shing gi bya ba byas te/_gtsug lag khang du 'ongs pa dang /_tshe dang ldan pa sgra can 'dzin bcom ldan 'das kyi zhabs la phyag 'tshal ba'i phyir/_bcom ldan 'das kyi 
[\[197a.2\]]drung du 'ongs pa dang /_bcom ldan 'das kyis bka' stsal pa/_tshe dang ldan pa sgra can 'dzin bu ram shing gi bza' bas tshim par gyur tam/_des gsol pa/_bcom ldan 'das kyis bdag cag gi rnyed pa ni sum cha cig stsol cig ces bka' stsal bas ga la tshim mod kyi/_
[\[197a.3\]]bcom ldan 'das kyis bka' stsal pa des na gdod tshim par gyur to/_/bcom ldan 'das kyis dge slong gi dge 'dun dag bsdus nas dge slong dag la 'di skad ces bka' stsal pa/_ngas gos kyi thob pa ni dge tshul pha dag sum cha cig byin cig ces byas kyi/_kha zas kyi 
[\[197a.4\]]'thob pa dag ni mtshungs par bgos shig_/chung ngu na shing bu la sa'i lo ma tsam yang mnyam par bgos shig_/de las che chung ngu bgos na 'das pa dang bcas par 'gyur ro/_/gleng gzhi ni mnyan du yod pa na ste/_mnyan du yod pa na khyim bdag gnas pa de dus dus su 
[\[197a.5\]]dze ta'i tshal du 'gro ba las dge slong zhig gis de la nor las byung ba'i bsod nams kyi dngos po bdun rgya cher snyan par bshad pa dang /_de dad pa skyes nas gtsug lag khang zhig brtsigs te/_der dge slong gang dag gnas pa de dag kha zas 'phral 'phral du sbyor bar 
[\[197a.6\]]byed pa las des de dag gi kha zas kyi rgyur kAr ShA pa Na dag cig byin pa las/_de dag gis smras pa/_tshe dang ldan pa bdag cag bsod snyoms la 'gro bas chos gos kyis brel gyi zas kyis ni ma yin gyis/_kAr ShA pa Na ni chos gos kyi phyir bgo'o/_/dge slong bdag cag 
[\[197a.7\]]las su yang khyim bdag de'i khyim du ma 'dong shig ces de dag gis dam bcas so/_/de nas dus phyi zhig na bsod snyoms pa zhig ljongs rgyu ba spyod cing mnyan du yod par phyin te/_de khyim bdag de'i gtsug lag khang du 'ongs nas/_dge slong dag gis de ngal sor 
[\[197b\]]
[\[197b.1\]]bcug ste/_gnas dang mal stan dag byin nas des bsams pa de ring la ngal bso zhing zan yang gral du zos la nang par nas bsod snyoms bslang ngo snyam du sems shing 'dug pa las/_dge slong gzhi na 'khod pa dag lhung bzed dang chos gos khyer te bsod snyoms la dong 
[\[197b.2\]]ba dang /_bsod snyoms pa des bsams pa/_gzhi na gnas pa'i dge slong dag ni de ltar phongs pa lta na/_bdag kyang de 'dra bar 'gyur gyis bsod snyoms slong du 'gro'o snyam nas/_des lhung bzed dang chos gos dang lde mig dang /_lde mig kyog po dang /_sgo lcags 
[\[197b.3\]]kyang khyer nas mnyan du yod par rim gyis bsod snyoms la zhugs pa las khyim bdag de'i khyim du 'ongs nas/_des de la bde bar phyin tam zhes tshig tu smras/_stan bting /_rkang pa la phyag byas nas de'i mdun du 'dug go/_/de de'i mdun du 'dug nas des de la nor las 
[\[197b.4\]]byung ba'i bsod nams kyi dngos po bdun du yon tan bshad pa dang /_khyim bdag des smras pa/_'phags pa bdag gis de thams cad bsgrubs lags so/_/bsod snyoms pas smras pa/_khyim bdag khyod kyis cung zad kyang sbyar ba med de/_khyod kyi gtsug lag 
[\[197b.5\]]khang na thog mar kha zas med do/_/des smras pa/_'phags pa ci gsung /_bdag gis der mang du phul na/_'phags pas gzhan zhig tu byon te nor ba snyam/_bsod snyoms pa des smras pa/_khyim bdag khyod kyis gtsug lag khang gi lde mig dang lde mig kyog 
[\[197b.6\]]po dag shes sam/_'phags pa 'tshal lo/_/des lde mig dang lde mig kyog po dag bstan pa dang /_des smras pa/_'phags pas de'i don glo bar chud do zhes smras pa dang /_bsod snyoms pas de khyer nas slar song ngo /_/khyim bdag kyang de'i phyi bzhin du song ste 
[\[197b.7\]]gtsug lag khang du 'dug nas ji tsam dge slong dag bsod snyoms khyer te 'ong ba mthong ste mthong nas des 'phags pa khyed cag gang nas byon ces smras pa dang /_de dag gis smras pa/_khyim bdag spyod yul gyi dad pa bskyed pa'i phyir ro/_/'phags pa kAr ShA pa Na 
[\[198a\]]
[\[198a.1\]]gar mchis/_khyim bdag gnas khang na yod do snoms te spyon/_de dag gis phyung ste byin no/_/des smras pa/_da spyod yul gyi dad pa skyed du bzhud cig_/de dag gis ma spobs nas/_cang mi zer bar 'dug nas/_de ltar gyur pa dge slong dag gis bcom 
[\[198a.2\]]ldan 'das la gsol pa dang /_bcom ldan 'das kyis bka' stsal pa/_dge slong dag khyim bdag de 'phya ba ni yus te/_de bas na rnam pa bzhis ni ma bgo shig_/de ni mchod rten thams cad kyi dang /_phyogs bzhi'i dge 'dun thams cad kyi dang /_nad gsos kyi rin thams 
[\[198a.3\]]cad dang /_zas nar ma thams cad do/_/gleng gzhi ni mnyan du yod pa na ste/_drug sde dag ljongs rgyu ba spyod cing skar ma shar tsam zhig na gtsug lag khang zhig tu phyin pa dang /_dge slong de dag gis gang du mdza' ba'i gnas su ngal bso zhing 'dug tu bcug pa dang /_de dag gis 
[\[198a.4\]]smras pa/_tshe dang ldan pa dag ci zhig bsdad du yod/_ston pa bzhugs bzhin du bstan pa zhig par bya'am/_rgan rims bzhin du ci'i phyir mi bgo/_/de dag ji ltar rgan rims bzhin du bged pa la zhugs pa dang /_gsar bu dag ma bgos par nam nangs so/_/de dag nam 
[\[198a.5\]]nangs pa dang langs te/_tshe dang ldan pa dag nged cag 'dong gis mal stan long shig_/dge slong dag gis smras pa/_tshe dang ldan pa dag khyed cag skad cig 'khod pa'i phyir khyed kyis dge 'dun thams cad la gnod pa byas so/_/de dag gis smras pa/_de ni ston pa'i bka' lung 
[\[198a.6\]]bzhin no/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag skar ma shar phan chad mal stan ma bgo shig_/bgos na 'das pa dang bcas par 'gyur ro/_/mal stan bged pas kyang ma bgo 
[\[198a.7\]]shig_/bgos na 'das pa dang bcas par 'gyur ro/_/rkyang pa'i sgo bzhi pa'i mdo'i tshigs su bcad pa bdun pa'o//_//mdor na/_rgun 'bru dang yang 'bra go gzhan/_/mes rung ba yang de bzhin te/_/zhugs thab mar me sdong bu dang /_/drang srong chen pos gnang 
[\[198b\]]
[\[198b.1\]]ba'o/_/sangs rgyas bcom ldan 'das yul kun nas ljongs rgyu ba spyod cing ro hi ta kar gshegs te/_ro hi ta ka'i gnod sbyin bal glang ldan zhes bya ba'i gnas na bzhugs so/_/de nas gnod sbyin bal glang ldan bcom ldan 'das gang na ba der song ste phyin pa dang /_bcom ldan 
[\[198b.2\]]'das kyi zhabs la mgo bos phyag 'tshal nas 'di skad ces gsol to/_/btsun pa do nub bdag gi gnas su dge slong gi dge 'dun dang thabs cig tu bzhugs par ci gnang /_de nas gnod sbyin bal glang ldan la bcom ldan 'das cang mi gsung bar zhal gyis bzhes so/_/de nas 
[\[198b.3\]]gnod sbyin bal glang ldan bcom ldan 'das cang mi gsung bar zhal gyis bzhes par rig nas/_des gtsug lag khang lnga brgya sprul/_stan nang tshangs can dang /_la ba dang /_sngas gru bzhi pa dag kyang lnga brgya lnga brgya sprul/_me mdag dud pa med pa bkang ba lnga brgya yang 
[\[198b.4\]]sprul te/_de nas bcom ldan 'das la ni gtsug lag khang chen po bskos/_de'i lhag ma dag ni dge slong dag la bskos te gtsug lag khang gi lhag ma dge slong dag la bskos nas/_bcom ldan 'das gang na ba der song ste phyin pa dang /_bcom ldan 'das kyi zhabs la 
[\[198b.5\]]mgo bos phyag 'tshal nas/_bcom ldan 'das la 'di skad ces gsol to/_/bcom ldan 'das sang bdag gi khyim du dge slong gi dge 'dun dang thabs cig tu bshos gsol bar ci gnang /_bcom ldan 'das kyis gnang bas na gnod sbyin bal glang ldan la cang mi 
[\[198b.6\]]gsung bas zhal gyis bzhes pa dang /_gnod sbyin bal glang ldan gyi grogs po kha che'i yul na gnod sbyin u ni ko zhes bya ba zhig yod de/_des de la sang bdag gis bcom ldan 'das nyan thos kyi dge 'dun dang bcas par bshos la spyan drangs kyis/_stod phyogs 
[\[198b.7\]]kyi nags kyi shing tog las skur ces spring ba dang /_des rgun 'bru dang /_bal po'i se'u dang 'bra go la sogs pas snod bkang ste gnod sbyin gyi lag tu bskur ro/_/des gtsug lag khang gi dag rar spungs te bzhag go/_/dge slong dag gis bcom ldan 'das la 
[\[199a\]]
[\[199a.1\]]gsol nas/_bcom ldan 'das 'di ci zhig lags/_bcom ldan 'das kyis bka' stsal pa/_dge slong rnams 'di ni stod phyogs kyi nags kyi shing tog go/_/dge slong dag gis ji ltar bgyi zhes gsol pa dang /_bcom ldan 'das kyis bka' stsal 
[\[199a.2\]]pa/_mes rung bar gyis la zo shig_/dge slong dag gis re re nas rung bar byas pa dang /_bcom ldan 'das kyis bka' stsal pa/_phung por spungs la kha gsum mam bzhir mes reg par byas pas rung bar 'gyur ro/_/dge slong rnams kyis de dag rung bar byas nas dge 
[\[199a.3\]]'dun dag la brims pa dang lhag nas/_dge slong rnams kyis ji ltar bya ba mi shes nas/_bcom ldan 'das kyis bka' stsal pa/_de dag kun nyes la nang du chus lugs te der tshags kyis tshogs la phyi dro'i skom du 'thung shig_/de dag gis phyi dro'i skom du brims pa na/_'on kyang 
[\[199a.4\]]lhag nas bcom ldan 'das kyis bka' stsal pa/_skol te zhog la de'i phyi de nyin skom du brims shig_/gleng gzhi ni mnyan du yod pa na ste/_dgun gyi dus la bab pas dge slong rnams grang ste/_gzhi bstar ba'i steng du me bus pa dang /_gzhi bstar ba dag ma rung bar gyur 
[\[199a.5\]]nas/_bcom ldan 'das kyis bka' stsal pa/_gzhi bstar ba'i steng du me ma bud par zhugs ling gi steng du me bus shig_/zhugs ling gi steng du me bus pa dang dud par gyur nas/_bcom ldan 'das kyis bka' stsal pa/_phyi rol du zhugs ling gi nang du bus la dud pa 
[\[199a.6\]]med pa dang /_mdag ma la ci bder spyod cig_/gleng gzhi ni mnyan du yod pa na ste/_bzo bo zhig gis dge slong rnams la me mar gyi sdong bu yal ga gcig pa zhig byin pa dang /_de dag gis ma blangs so/_/de ltar gyur pa dge slong dag gis bcom ldan 'das la gsol 
[\[199a.7\]]pa dang /_bcom ldan 'das kyis bka' stsal pa/_dge 'dun la mar me'i sdong bu yal ga gcig pa grub na gnang ngo /_/gang zag la yang gnang ngo /_/yal ga gnyis pa'am/_yal ga mang po dag ni dge 'dun la gnang gi gang zag la ni mi gnang ngo /_/rkyang 
[\[199b\]]
[\[199b.1\]]pa'i sgo bzhi pa'i mdo'i tshigs su bcad pa brgyad pa'o//_//mdor na/_glo bur gnyis po bya ba dang /_/chu klung pha rol gnyis po dang /_/mang du ma rung byas pa dang /_/lus kyi tshad ni chos gos so/_/sangs rgyas bcom ldan 'das mnyan du yod pa na dze ta'i tshal mgon med 
[\[199b.2\]]zas sbyin gyi kun dga' ra ba na bzhugs so/_/dge slong glo bur du lhags pa dag cig gtsug lag khang du phyin pa dang /_gzhi na gnas pa'i dge slong gis ngal bsor bcug go/_/de dag ngal bsos zin pa dang /_de dag gis ci yod pa de brkus te dong ngo /_/de ltar gyur pa dge slong 
[\[199b.3\]]dag gis bcom ldan 'das la gsol pa dang /_bcom ldan 'das kyis bka' stsal pa/_gang ngo mi shes pa'i rnams ngal bsor ma gzhug shig_/bcom ldan 'das kyis ngo mi shes par ngal bsor ma gzhug shig ces bka' stsal nas/_ngo shes pa zhig ngal bsor bcug pa dang /_
[\[199b.4\]]de'i phyi bzhin du ngo mi shes pa'i dge slong zhig 'ongs te/_dge slong de phyi rol du song ba dang /_des de'i lhung bzed dang chos gos dag len pa la zhugs pa dang /_gzhi de na gnas pa'i dge slong gis bsams pa/_'di ni gdon mi za bar de'i grogs po zhig go snyam nas/_des de ma bgags 
[\[199b.5\]]nas des de khyer te bros so/_/phyis dge slong de slar 'ongs na chos gos dang lhung bzed mi snang nas/_des smras pa/_tshe dang ldan pa bdag gi lhung bzed dang chos gos dag sus khyer/_gzhi na gnas pa'i dge slong gis smras pa/_khyod kyi grogs pos khyer ro/_/des smras pa/_nga dang ngo 
[\[199b.6\]]shes pa ni med kyi nga'i lhung bzed dang chos gos khyod kyis bor gyis/_khyod kyis skyin pa byin cig_/de dang dge slong gzhi na gnas pa dang lhan cig tu gcig la gcig rtsod par gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' 
[\[199b.7\]]stsal pa/_glo bur du 'ongs pa'i dge slong la 'di su zhig ces dris shig_/de ste dge slong de ngas ngo shes so zhes zer na/_dge slong de la de ste khyod kyis lhung bzed dang chos gos sam/_nga'i yang rung 'di brnya zhes zer na sbyin nam mi sbyin zhes dris shig_/de ste ma sbyin cig ces 
[\[200a\]]
[\[200a.1\]]zer na rin thang bzhin du chod la phob shig_/de ste byin cig ces zer ba las khyer na khyer du zad do/_/gleng gzhi ni mnyan du yod pa na ste/_dge slong glo bur du 'ongs pa gzhan zhig gzhi na 'dug pa'i dge slong zhig gis ngal bsor bcug nas de'i phyi bzhin ngo mi 
[\[200a.2\]]shes pa'i dge slong zhig 'ongs te/_ji tsam na gzhi na gnas pa'i dge slong de so shing 'dor du phyi rol du song ngo /_/de nas de'i lhung bzed dang chos gos dag des khyer ba dang /_glo bur du 'ongs pa'i dge slong dag gis bsams pa/_'di yang sngon khyim 'di na gnas pa zhig yin 
[\[200a.3\]]no snyam nas des kyang cung zad kyang ma smras nas/_des khyer te bros so/_/gzhi na gnas pa'i dge slong de slar 'ongs pa dang /_lhung bzed dang chos gos mi snang nas/_des smras pa/_tshe dang ldan pa nga'i lhung bzed dang chos gos sus khyer/_des smras pa/_gnas khang na 'dug 
[\[200a.4\]]pas khyer ro/_/nga'i gnas khang na gnas pa gang yin/_khyod kyis lhung bzed dang chos gos khyer gyis skyin pa byin cig_/de dang de gnyis lhan cig rtsod par gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal 
[\[200a.5\]]pa/_glo bur du 'ongs pa'i dge slong gis gzhi na gnas pa'i dge slong la dge slong 'di khyod kyi cung zad ci yang rung ba slong na sbyin nam mi sbyin zhes dris shig_/de ste ma sbyin cig ces zer na rin thang bzhin du phob shig_/de ste byin cig ces zer ba las khyer na khyer du zad do/_/gleng gzhi 
[\[200a.6\]]ni mnyan du yod pa na ste/_dge slong zhig gis gzhi na gnas pa'i dge slong zhig la chos gos bzhag nas chems bzhag pa/_de ste nga song gi 'og tu nga'i slob ma dag 'ongs te 'dod ces zer na byin cig ces smras nas song ngo /_/de'i slob ma zhig gis chos gos khyer te bros so/_/
[\[200a.7\]]de la dge slong des blangs pa dang /_phan tshun rtsod par gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_de ste slob ma la byin cig ces zer na/_des khyer ba ni khyer rgyal du zad mod kyi gtan tshigs 
[\[200b\]]
[\[200b.1\]]yod na byin cig_/bcom ldan 'das kyis gtan tshigs yod na byin cig ces bka' stsal pa dang /_gtan tshigs kun gyis shes shing grags par springs te gzhan gyis thos nas brkus pa dang /_bcom ldan 'das kyis bka' stsal pa/_gsang ste gtan tshigs smros shig_/
[\[200b.2\]]de yang gtan tshigs 'di 'dra bar shes pa zhig 'ongs na de la byin cig ces bsgo shig_/dge slong dag cig lam du zhugs nas klung gi 'gram du phyin te de gru'i nang du zhugs pa dang /_de na dge slong gzhan zhig 'dug pa la gru'i nang du zhugs pas smras pa/_bdag gi tshang thur 'o ni 
[\[200b.3\]]tshur stsol ces smras pa dang /_des tshang thur byin pa la zhugs pa las lhung ste chus khyer ba dang /_des smras pa/_kho bo'i tshang thur khyod kyis bor gyis/_khyod kyis skyin pa byin cig_/de gnyis rtsod par gyur pa dang /_dge slong dag gis bcom ldan 'das la gsol pa dang /_
[\[200b.4\]]bcom ldan 'das kyis bka' stsal pa/_khyod kyi lag tu 'ongs sam zhes smros la 'ongs so zhes zer na gdod byin cig_/de las gzhan du na rin thang bzhin du chod la phob shig_/yo byad gzhan dag kyang de bzhin du sbyor cig_/ji ltar klung bzhin du ri la 'dzegs pa dang /_
[\[200b.5\]]'obs la sogs pa la yang de bzhin du sbyar te/_lag tu 'ongs kyis thong zhes zer te btang ba las stor na ni stor du zad do/_/gleng gzhi ni mnyan du yod pa na ste/_gtsug lag khang zhig na gtsug lag khang skyong gis sgo rab tu ma bsdams nas rab tu ma brtags pas rkun po dag gis 
[\[200b.6\]]glags rnyed de brkus so/_/dge slong dag zhing de'i skyin pa ni gtsug lag khang skyong la dbab bo zhes 'phya'o/_/de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong dag sgo bsdam pa ni rnam pa lnga ste/_lnga 
[\[200b.7\]]gang zhe na/_rgya gtan dang /_sgo gtan dang /_'khor lo dang /_sgo lcags dang /_lde mig kyog po dag go/_/gal te de thams cad gtsug lag khang na yod la gtsug lag khang skyong gis bzhi ni bcug la gcig ma bcug na cha gcig de la phob shig_/gsum bcug la 
[\[201a\]]
[\[201a.1\]]gnyis ma bcug na gsum de la phob shig_/gnyis bcug la gsum ma bcug na sum cha de la phob shig_/gcig ma bcug la bzhi bcug na bzhi cha de la phob shig_/de ste thams cad ma bcug na ji tsam stor ba de thams cad de la phob shig_/de ste bsdam 
[\[201a.2\]]pa rnam pa lngas bsdams na stor ba ni stor du zad do/_/gtsug lag khang na gtsug lag khang skyong la skyin pa ma dbab shig_/gleng gzhi ni mnyan du yod pa na ste/_sangs rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis dge slong dag 
[\[201a.3\]]gi chos gos khru tshad du gyis shig ces bka' stsal na/_btsun pa khru thung la lus ring na de yang chos gos khru tshad du bgyi'am/_u pA li de ni lus kyi tshad du gyis shig_/gang lus thung la khru ring na ji de yang lus kyi tshad du bgyi'am/_bcom ldan 'das kyis bka' stsal pa/_u 
[\[201a.4\]]pA li lus thung la khru ring na de yang lus kyi tshad du gyis shig_/lus kyang che la khru yang ring na khru tshad du gyis shig_/gzhan du na 'das pa dang bcas pa ste/_ji ltar bcas pa las lhag pa zhig rnyed na yang /_de la ni byin gyis mi brlab mod kyi 'on kyang rung la byin gyis brlabs te rung 
[\[201a.5\]]bar byas na/_slob dpon nam/_mkhan po'am/_mdza' bo'i yin par sngos la spyod cig_/rkyang pa'i sgo bzhi pa'i mdo'i tshigs su bcad pa dgu pa'o//_//mdor na/_sham thabs rjes su gnang ba dang /_/sham thabs 'theb kyang de bzhin te/_/stod chags mchod pa 
[\[201a.6\]]bya ba dang /_/byin len ma byas de bzhin te/_/rngul dang rkyang pa bstan pa brjod/_/sangs rgyas bcom ldan 'das mnyan du yod pa na dze ta'i tshal mgon med pa la zas sbyin gyi kun dga' ra ba na bzhugs so/_/dge slong dag dpyid kyi dus la bab pas sham thabs rnams rdul gyis dri 
[\[201a.7\]]ma mi zhim par gyur nas/_bcom ldan 'das kyis bka' stsal pa/_sham thabs kyi 'theb chongs shig_/sbyar ma yang rdul te dri mi zhim par gyur nas/_bcom ldan 'das kyis bka' stsal pa/_stod chags chongs shig_/de yang de bzhin du dri mi zhim par gyur nas/_
[\[201b\]]
[\[201b.1\]]bcom ldan 'das kyis bka' stsal pa/_stod chags kyi 'theb bcang bar bya ste/_de yang dus dus su khrus shig_/gleng gzhi ni mnyan du yod pa na ste/_dge slong rnams chos gos gyon te mchod pa'i las dag byed pa na de dag dri dang phye ma dang 'bru mar dag gis ma rung bar gyur nas/_
[\[201b.2\]]bcom ldan 'das kyis bka' stsal pa/_gang dri dag gis ma rung bar gyur pa ni khrus la gyon cig_/gang phye mas ma rung ba ni sprugs la gyon cig_/gang 'bru mar gyis ma rung bar gyur pa la ni snum 'dag pa gang yin pas khrus la gyon cig_/gleng gzhi ni mnyan du yod pa na ste/_dge 
[\[201b.3\]]slong rnams zan za ba la byin len ma byas par lhung bzed du lhung nas the tshom skyes te mi za ba dang /_bcom ldan 'das kyis bka' stsal pa/_byin len byos la long shig_/byin len byed pa med nas/_bcom ldan 'das kyis bka' stsal pa/_de'i than kor cher long ste 'or la the tshom du 
[\[201b.4\]]ma byed par zo shig_/khu ba'i nang du lhung nas/_bcom ldan 'das kyis bka' stsal pa/_de yang than kor cher 'or la zo shig_/gang dge slong dag phongs pa'i tshe ngas gnang ba de ma phongs pa'i tshe de ltar ma spyod cig_/spyad na 'das pa dang bcas par 'gyur ro/_/dge slong 
[\[201b.5\]]rnams bsod snyoms la zhugs pa dang /_rlung dang char pa dag babs nas lhung bzed kyi nang du rdul song ste/_the tshom skyes nas ma zos te gral na za ba'i tshe yang de bzhin du gyur nas/_bcom ldan 'das kyis bka' stsal pa/_dge slong rnams rdul ni rnam pa 'di lnga ste/_
[\[201b.6\]]rung ba'i rdul dang /_mi rung ba'i rdul dang /_bzhag pa'i rdul dang /_ma bzhag pa'i rdul dang /_rdul gyi rdul dang lnga'o/_/gzhan yang rdul rnam pa lnga ste/_bza' ba'i rdul dang /_btung ba'i rdul dang /_gos kyi rdul dang /_me tog gi rdul dang /_'bras bu'i rdul te/_
[\[201b.7\]]mngon par gsal ba med pa na de thams cad kyang rung ba yin gyis/_the tshom du ma byed par zo shig_/rkyang pa'i sgo bzhi pa'i mdo'i tshigs su bcad pa bcu pa'o/_/rkyang pa'i sgo rnams rdzogs [{]s+ho[,]so[}]//_//'dul ba gzhung dam pa/_bam po bzhi bcu rtsa bzhi pa/_nongs pa 
[\[202a\]]
[\[202a.1\]]dmigs pa zhes bgyi'am/_mi dmigs pa zhes bgyi/_gsungs pa/_nyes pa mi dmigs pa zhes bya'o/_/nongs pa gzugs mchis pa zhes bgyi'am/_zugs ma mchis so zhes bgyi/_gsungs pa/_nyes pa gzugs med pa zhes bya'o/_/nongs 
[\[202a.2\]]pa bstan du mchis pa zhes bgyi'am/_bstan du ma mchis pa zhes bgyi/_gsungs pa/_nyes pa bstan du med pa zhes bya'o/_/nongs pa bar du thogs pa dang bcas pa zhes bgyi'am/_bar du thogs pa dang bcas pa zhes mi bgyi/_gsungs pa/_nyes pa bar du thogs pa dang 
[\[202a.3\]]bcas pa zhes mi bya'o/_/nongs pa zag pa dang bcas pa zhes bgyi'am/_zag pa ma mchis pa zhes bgyi/_gsungs pa/_nyes pa zag pa dang bcas pa zhes bya'o/_/nongs pa 'dus byas zhes bgyi'am/_'dus ma byas zhes bgyi/_gsungs pa/_nyes pa 'dus byas 
[\[202a.4\]]zhes bya'o/_/nongs pa 'jig rten pa zhes bgyi'am/_'jig rten las 'das pa zhes bgyi/_gsungs pa/_nyes pa 'jig rten pa zhes bya'o/_/nongs pa phung por gtogs pa zhes bgyi'am/_ma gtogs pa zhes bgyi/_gsungs pa/_nyes pa phung por gtogs pa zhes bya'o/_/
[\[202a.5\]]nongs pa khams su gtogs pa zhes bgyi'am/_khams su mi gtogs pa zhes bgyi/_gsungs pa/_nyes pa khams su gtogs pa zhes bya'o/_/nongs pa bzung ba zhes bgyi'am/_ma bzung ba zhes bgyi/_gsungs pa/_nyes pa ma bzung ba zhes bya'o/_/nongs pa 
[\[202a.6\]]lung bstan pa zhes bgyi'am/_lung ma bstan pa zhes bgyi/_gsungs pa/_nyes pa lung bstan pa zhes kyang bya/_lung ma bstan pa zhes kyang bya'o/_/lung bstan pa gang zhe na/_gang bcom ldan 'das kyis bslab pa bcas pa la bsams bzhin du 'da' bar byed pa ni lung 
[\[202a.7\]]bstan pa zhes bya'o/_/lung ma bstan pa gang zhe na/_gang bcom ldan 'das kyis bslab pa bcas pa la ma bsams par 'da' ba ni lung ma bstan pa zhes bya'o/_/nongs pa 'byung ba chen por lung bstan pa zhes bgyi'am/_'byung ba chen por lung ma bstan pa zhes bgyi/_
[\[202b\]]
[\[202b.1\]]gsungs pa/_nyes pa 'byung ba chen por lung bstan pa zhes bya'o/_/nongs pa kun du sbyor ba zhes bgyi'am/_mi sbyor ba zhes bgyi/_gsungs pa/_nyes pa kun du sbyor ba zhes bya'o/_/nongs pa bsgribs pa zhes bgyi'am/_ma bsgribs pa zhes bgyi/_nyes pa bsgribs 
[\[202b.2\]]pa zhes bya'o/_/nongs pa nyon mongs pa zhes bgyi'am/_nyon ma mongs pa zhes bgyi/_gsungs pa/_nyon mongs pa zhes kyang bya/_nyon ma mongs pa zhes kyang bya'o/_/nyon mongs pa gang zhe na/_gang sangs rgyas kyis bslab pa bcas pa la bsams bzhin du 'da' ba 'di ni nyon 
[\[202b.3\]]mongs pa'o/_/nyon ma mongs pa gang zhe na/_gang sangs rgyas kyis bslab pa bcas pa la ma bsams par 'da' ba 'di ni nyon ma mongs pa'o/_/nongs pa la zang zing du bcas pa zhes bgyi'am/_zang zing ma mchis pa zhes bgyi/_gsungs pa/_nyes pa la zang zing du bcas pa 
[\[202b.4\]]zhes bya'o/_/nongs pa chags pa la gnas pa zhes bgyi'am/_'byung ba la gnas pa zhes bgyi/_gsungs pa/_nyes pa chags pa la gnas pa zhes bya'o/_/nongs pa dgrar bcas pa zhes bgyi'am/_dgrar ma bcas pa zhes bgyi/_gsungs pa/_dgrar bcas pa 
[\[202b.5\]]zhes bya'o/_/nongs pa dmigs pa zhes bgyi'am/_mi dmigs pa zhes bgyi/_gsungs pa/_mi dmigs pa zhes bya'o/_/nongs pa sems zhes bgyi'am/_sems ma lags pa zhes bgyi/_gsungs pa/_nyes pa sems ma yin pa zhes bya'o/_/nongs pa rnam par 
[\[202b.6\]]smin pa zhes bgyi'am/_rnam par ma smin pa zhes bgyi/_gsungs pa/_rnam par smin pa zhes kyang bya/_ma smin pa zhes kyang bya'o/_/smin pa gang zhe na/_gang sangs rgyas kyis bslab pa bcas pa la bsams bzhin du 'das pa 'di ni smin pa zhes bya'o/_/ma smin pa gang zhe na/_
[\[202b.7\]]gang sangs rgyas kyis bslab pa bcas pa la ma bsams par 'das pa 'di ni ma smin pa'o/_/nongs pa las zhes bgyi'am/_las ma lags pa zhes bgyi/_gsungs pa/_nyes pa las zhes bya'o/_/nongs pa nang gi skye mched du gtogs pa zhes bgyi'am/_phyi'i skye mched 
[\[203a\]]
[\[203a.1\]]du gtogs pa zhes bgyi/_gsungs pa/_phyi'i skye mched du gtogs pa zhes bya'o/_/nongs pa sngar 'das pa zhes bgyi'am/_ma 'ongs pa zhes bgyi'am/_da ltar byung ba zhes bgyi/_gsungs pa/_nyes pa sngar 'das pa zhes kyang bya/_ma 'ongs pa 
[\[203a.2\]]zhes kyang bya/_da ltar byung ba zhes kyang bya'o/_/sngar 'das pa gang zhe na/_nyes pa byung nas bshags shing slar byas pa ni nyes pa de las langs pa ste/_de ni sngar 'das pa zhes kyang bya'o/_/ma 'ongs pa gang zhe na/_nyes pa ma byung mod kyi nges par 'byung ba de ni ma 'ongs pa zhes kyang 
[\[203a.3\]]bya'o/_/da ltar gyi gang zhe na/_nyes pa byung ba de ni da ltar gyi'o/_/nongs pa dge ba zhes bgyi'am/_mi dge ba zhes bgyi'am/_lung mi ston pa zhes bgyi/_gsungs pa/_nyes pa mi dge ba zhes kyang bya/_lung du mi ston pa zhes kyang bya'o/_/mi dge ba gang zhe na/_gang sangs 
[\[203a.4\]]rgyas kyis bslab pa bcas pa la shes bzhin du 'das pa 'di ni mi dge ba'o/_/lung du ma bstan pa gang zhe na/_gang sangs rgyas kyis bslab pa bcas pa la ma bsams bzhin du 'da' ba de ni lung du ma bstan pa'o/_/nongs pa 'dod pa'i khams su gtogs pa zhes bgyi'am/_gzugs 
[\[203a.5\]]kyi khams su gtogs pa zhes bgyi'am/_gzugs med pa'i khams su gtogs pa zhes bgyi/_gsungs pa/_nyes pa ni 'dod pa'i khams su gtogs pa zhes bya'o/_/nongs pa slob pa zhes bgyi'am/_mi slob pa zhes bgyi'am/_slob pa'ang ma lags/_mi slob 
[\[203a.6\]]pa'ang ma lags zhes bgyi/_gsungs pa/_nyes pa slob pa yang ma yin mi slob pa yang ma yin pa zhes bya'o/_/nongs pa mthong bas spang ba zhes bgyi'am/_bsgoms pas sprang ba zhes bgyi/_gsungs pa/_bsgoms pas spang ba zhes bya'o/_/nongs pa lus las 
[\[203a.7\]]byung ba zhes bgyi'am/_ngag las byung ba zhes bgyi'am/_sems las byung ba zhes bgyi/_gsungs pa/_nyes pa lus las byung ba yang yod/_ngag las byung ba yang yod/_sems las byung ba yang yod/_de lus las byung ba gang zhe na/_mi tshangs par spyod par byed pa dang /_
[\[203b\]]
[\[203b.1\]]ma byin pa len par byed pa dang /_mi'i 'tsho ba dang bral bar byed pa dang /_bsams bzhin khu ba 'byin pa dang /_lus kyis reg par byed pa dang /_rtswa sngon po gcod pa dang /_phyi dro za ba dang /_btung ba chang 'thung ba ni lus las byung ba'o/_/ngag las byung ba gang zhe na/_gang 
[\[203b.2\]]med la kun med bzhin du dkyil 'khor bla mar gyur pa'i chos su bdag nyid smra ba dang /_bud med de la nyes pa sbom po'i tshig smra ba dang /_bud med kyi mdun du bdag gis lus kyi kun spyad pa'i yon tan brjod pa dang /_bud med la tshig lnga'am drug las lhag par chos ston pa ste/_
[\[203b.3\]]'di ni ngag las byung ba'o/_/sems las byung ba gang zhe na/_de 'di ltar dge slong gcig pu dgon pa na gnas na de de na gso sbyin la sems mi skyed/_tshig tu yang mi smra/_de'i sems las byung ba'i nyes pa ma dag pa ste/_'on kyang 'di skad ces smra'o/_/sems las byung ba'i 
[\[203b.4\]]nyes pa dag med kyi 'on kyang 'di ni dge ba'i rtsa ba mi sbyor ba'o/_/gang gi dngos po las nongs par 'gyur ba de la rtun te ma bgyis na nyes par 'gyur la/_dngos po de nyid la rtun te bgyis kyang nongs par mi 'gyur ba mchis sam/_gsungs pa/_dngos po rtun te ma byas na nyes par 
[\[203b.5\]]'gyur la rtun te byas na nyes par mi 'gyur ba yod do/_/gang zhe na/_gang dngos po de la rtun te ma byas na/_nyes par 'gyur ba ni 'di lta ste/_dge slong gtan pa ma bting bar chos gos ci 'dod pa 'chang ste sbyar ma med par grong du 'jug pa dang /_mgron du ma bos par grong du 
[\[203b.6\]]'jug pa dang /_'dus shing za ba dang /_yang yang za ba ni nyes pa'o/_/gang dngos po de nyid la rtun te byas kyang nongs pa mi 'gyur ba gang zhe na/_'di lta ste/_dge slong gtan pa bting la chos gos ci 'dod pa 'chang ste/_sbyar ma med par grong du 'jug pa dang /_mgron du ma 
[\[203b.7\]]bos par grong du 'jug pa dang /_yang yang za ba dang /_'dus shing za ba la nyes pa med do/_/de ltar na dngos po gang la rtun te byas na nyes par 'gyur ba'i dngos po de nyid la rtun te byas kyang nyes par mi 'gyur ro/_/las bgyis na nongs par 'gyur ba'i las de nyid bgyis kyang 
[\[204a\]]
[\[204a.1\]]nongs par 'gyur ba mchis sam/_gsungs pa las byas na nyes par 'gyur ba'i las de nyid byas pa las nyes par mi 'gyur ba yang yod do/_/las gang byas pa las nyes par 'gyur ba'i las de nyid byas kyang nyes par mi 'gyur ba gang zhe na/_dge slong rnams kyis 
[\[204a.2\]]dge slong ma mthong ngo zhes nas spangs pa dang /_slar las mi byed pa dang /_sdig pa la lta ba mi gtong ste spangs pa las de dag dge slong rnams la 'byung bar gsol/_spu snyol bar byed pa las mtshams kyi phyi rol du 'byin na nyes par 'gyur ro/_/las de nyid byas pa nyes par 
[\[204a.3\]]mi 'gyur ba gang zhe na/_'di lta ste/_dge slong rnams kyis dge slong ma mthong ngo zhes nas spangs pa dang /_slar las mi byed pa dang /_sdig pa la lta ba mi gtong ba spangs pa las de nyid kyis dge slong rnams la 'byung bar gsol/_spu snyol bar byed thal mo sbyar te phyag 
[\[204a.4\]]'tshal bar ston pa de mtshams kyi nang na phyung na nyes pa med do/_/de ltar na gang las byas pa las nyes par 'gyur ba'i las de nyid byas kyang nyes pa med do/_/las de 'tshal kyang nongs par yang 'gyur/_las de nyid 'tshal na nongs par mi 'gyur ba mchis sam/_gsungs pa/_
[\[204a.5\]]las de shes las nyes par 'gyur ba dang /_las de nyid shes la nyes par mi 'gyur ba yod do/_/ji ltar na las gang 'tshal la nongs par 'gyur la/_las de nyid 'tshal la nongs par mi 'gyur ba lags/_de 'di ltar dge slong rnams kyis dge slong ma mthong ngo zhes nas 
[\[204a.6\]]spangs pa dang /_slar las mi byed pa dang /_sdig pa las lta ba mi gtong bas spangs pa de dge slong rnams la 'byung bar gsol/_spu snyol bar byed/_thal mo sbyar te phyag 'tshal bar ston pa mtshams kyi phyi rol du phyung nas/_dge slong rnams de la 'dus par byed/_
[\[204a.7\]]lhan cig gnas/_gnas khang gcig na lhan cig tu nyal bar byed pa dang /_dge slong gzhan dag gis smras pa/_kye tshe dang ldan pa dag dge slong 'di ni dge 'dun 'dus pas chos bzhin ma mthong ngo zhes spangs na/_dge slong de la dge slong rnams rjes su 'jug gam zhes smras pa dang /_
[\[204b\]]
[\[204b.1\]]de dag 'di skad ces smra'o/_/de ni bden te dge slong 'di ni dbyung bar gsol/_spu snyol bar byed/_thal mo sbyar te phyag 'tshal bar ston nas phyung ngo /_/gang du mtshams kyi phyi rol du'o zhes smra ba ni nyes pa byung ba'o/_/'di ltar yang dge slong rnams kyis dge slong ma mthong ngo 
[\[204b.2\]]zhes nas spangs pa dang /_slar mi byed pa dang /_sdig pa la lta ba slar mi gtong nas spangs te/_dge slong rnams la dbyung bar gsol/_spu snyol bar byed/_thal mo sbyar te phyag 'tshal bar ston nas mtshams kyi nang du phyung ste/_de la dge slong rnams de dang 'dus par byed/_
[\[204b.3\]]lhan cig tu gnas/_gnas khang gcig na lhan cig tu nyal bar byed pa dang /_dge slong gzhan dag gis smras pa/_kye tshe dang ldan pa dag dge slong 'di ni dge 'dun 'dus pas chos bzhin ma mthong ngo zhes spangs na/_dge slong rnams dge slong de'i rjes su 'jug gam zhes 
[\[204b.4\]]smras pa dang /_de dag 'di skad smra'o/_/de ni bden te dge slong 'di dbyung bar gsol/_spu snyol bar byed/_de thal mo sbyar cing phyag 'tshal bar ston nas phyung ngo /_/gang du mtshams kyi nang du'o zhes zer na nyes pa med pa'o/_/de ltar na las shes la nyes par 'gyur ba dang /_
[\[204b.5\]]las de nyid shes la nyes par mi 'gyur ba'o/_/bdag gi yi dam las nongs pa dang gzhan gyi yi dam las nongs par 'gyur ba mchis sam/_gsungs pa/_bdag gi yi dam las nyes pa dang /_gzhan gyi yi dam las nyes par 'gyur ba yod do/_/ji ltar na bdag gi yi 
[\[204b.6\]]dam las nongs pa lags/_de 'di ltar dge slong gis nyes pa'i phung po lnga'i nang nas gang yang rung ba'i nyes pa byung nas rang nyid kyis shes pa ni nyes pa'o/_/gzhan gyi yi dam las nongs pa gang lags/_ji ltar yang dge slong gis nyes pa'i phung po lnga'i nang nas gang yang rung 
[\[204b.7\]]ba'i nyes pa byung ba las/_dad pa'i dge bsnyen gyi tshig bzhin nyes pa de chos bzhin du byed pa'o/_/de ltar na rang gi yi dam las nyes pa dang /_gzhan gyi yi dam las nyes pa'o/_/dran pa las nongs par 'gyur ba dang /_mi dran pa las nongs par 'gyur ba mchis sam/_
[\[205a\]]
[\[205a.1\]]gsungs pa yod do ji ltar na dran pa las nongs pa lags/_de 'di ltar dge slong nyes pa'i phung po lnga'i nang nas gang yang rung ba'i nyes pa byung bar dran pa de ni dran pa'i nyes pa'o/_/ji ltar na mi dran pa las nongs pa lags/_de 'di ltar dge slong nyes 
[\[205a.2\]]pa'i phung po lnga'i nang nas gang yang rung ba'i nyes pa byung ba de mi dran te/_des cung zad mi dran du zin kyang de nyes par 'gyur ro/_/de ltar dran na yang nyes pa yin la/_mi dran kyang nyes pa'o/_/mngon sum du gyur pa las nongs pa dang /_mngon sum du ma gyur pa las nongs pa 
[\[205a.3\]]mchis sam/_gsungs pa yod do/_/ji ltar na mngon sum du gyur pa las nongs pa lags/_de 'di ltar dge slong gis nyes pa'i phung po lnga'i nang nas gang yang rung ba'i nyes pa byung ba de ni mngon sum du gyur pa'i nyes pa'o/_/ji ltar na mngon sum du ma gyur pa'i nongs pa 
[\[205a.4\]]lags/_de 'di ltar dge slong gis nyes pa'i phung po lnga'i nang nas gang yang rung ba'i nyes pa ma byung yang 'byung bar gdon mi za ba'o/_/de lta bu ni mngon sum du ma gyur kyang nyes pa dang /_mngon sum du gyur kyang nyes pa'o/_/dngos po gang gis mi gnas pa dang /_dngos po de 
[\[205a.5\]]nyid kyis so sor gnas par 'gyur ba mchis sam/_gsungs pa yod do/_/de 'di ltar dge slong rnams kyis dge slong ma mthong ngo zhes nas spangs pa dang /_slar las mi byed pa dang /_sdig pa la lta ba slar mi gtong ste spangs pa de ni dngos po gang gis mi gnas pa dang /_dngos 
[\[205a.6\]]po de nyid kyis so sor gnas pa'o/_/las gang bgyis pas mi gnas pa dang /_las de nyid bgyis pas so sor gnas par 'gyur ba mchis sam/_gsungs pa/_las gang byas pas mi gnas pa dang /_las de nyid byas pas so sor gnas pa yod de/_ji ltar na las gang byas 
[\[205a.7\]]pas mi gnas shing las de nyid byas pas so sor gnas pa lags/_de 'di ltar dge slong rnams kyis dge slong de ma mthong ngo zhes nas spangs pa dang /_slar las mi byed pa dang /_sdig pa la lta ba slar mi gtong nas spangs pa de lta bu ni las gang byas pas mi gnas pa'i las 
[\[205b\]]
[\[205b.1\]]de nyid byas kyang so sor gnas pa'o/_/las gang 'tshal na mi gnas par 'gyur ba dang /_las de nyid 'tshal na so sor gnas par 'gyur ba mchis sam/_gsungs pa/_las gang shes nas mi gnas pa dang /_las de nyid shes kyang so sor gnas par 'gyur ba yod de/_ji 
[\[205b.2\]]ltar las gang 'tshal kyang mi gnas pa dang /_las de nyid 'tshal na so sor gnas par 'gyur ba lags/_de 'di ltar dge slong rnams kyis dge slong ma mthong ngo zhes nas spangs pa dang /_slar mi byed pa dang /_sdig pa la lta ba mi gtong ba'i phyir ma spangs pa de lta bu ni las gang shes 
[\[205b.3\]]kyang mi gnas pa dang /_las de nyid shes kyang so sor gnas pa'o/_/rang gi yi dam gyis mi gnas pa dang /_rang gi yi dam gyis so sor gnas par 'gyur ba mchis sam/_gsungs pa/_rang gi yi dam gyis mi gnas pa dang /_rang gi yi dam gyis so sor gnas par 'gyur ba 
[\[205b.4\]]yod do/_/ji ltar na rang gi yi dam gyis mi gnas pa dang /_rang gi yi dam gyis so sor gnas par 'gyur ba lags/_de 'di ltar dge slong rnams kyis dge slong ma mthong zhes pa'i phyir spangs pa dang /_slar mi byed pa dang /_sdig pa la lta ba slar mi gtong bas spangs pa de lta 
[\[205b.5\]]bu ni rang gi yi dam gyis mi gnas pa dang /_rang gi yi dam gyis so sor gnas pa'o/_/gzhan gyi yi dam las mi gnas pa dang /_gzhan gyi yi dam las so sor gnas par 'gyur ba mchis sam/_bka' stsal pa/_gzhan gyi yi dam las mi gnas pa dang /_gzhan gyi yi 
[\[205b.6\]]dam las so sor gnas pa yod de/_ji ltar na gzhan gyi yi dam las mi gnas pa dang /_gzhan gyi yi dam las so sor gnas par 'gyur ba lags/_de 'di ltar dge slong rnams kyis dge bsnyen dad pa'i tshig bzhin dge slong de ma mthong ngo zhes nas spangs pa dang /_
[\[205b.7\]]slar las mi byed pa dang /_sdig pa la lta ba slar mi gtong ba'i phyir spangs pa de lta bu ni gzhan gyi yi dam las mi gnas pa dang /_gzhan gyi yi dam las so sor gnas pa'o/_/dran kyang mi gnas pa dang /_dran kyang so sor gnas par 'gyur ba mchis sam/_bka' stsal pa/_
[\[206a\]]
[\[206a.1\]]dran kyang mi gnas pa dang /_dran kyang so sor gnas pa yod do/_/ji ltar na dran kyang mi gnas pa dang /_dran kyang so sor gnas par 'gyur ba lags/_de 'di ltar dge slong rnams kyis dge slong ma mthong ngo zhes nas spangs pa dang /_slar las mi byed pa 
[\[206a.2\]]dang /_sdig pa la lta ba slar mi gtong ba'i phyir spangs pa de lta bu ni dran kyang mi gnas pa dang /_dran kyang so sor gnas par 'gyur ba'o/_/mi dran kyang mi gnas pa dang /_/mi dran kyang so sor gnas par 'gyur bar mchis sam/_bka' stsal pa/_mi dran kyang mi gnas pa dang /_
[\[206a.3\]]mi dran kyang so sor gnas par 'gyur ba yod de/_de 'di ltar dge slong rnams kyis dge slong ma mthong zhes nas spangs pa dang /_slar las mi byed pa dang /_sdig pa la lta ba slar mi gtong ba'i phyir spangs pa de lta bu ni mi dran kyang mi gnas pa dang /_mi dran kyang so sor gnas pa'o/_/
[\[206a.4\]]mngon sum du gyur pa la mi gnas pa dang /_mngon sum du gyur pa la so sor gnas par 'gyur ba mchis sam/_bka' stsal pa/_mngon sum du gyur pa la mi gnas pa dang /_mngon sum du gyur pa la so sor gnas pa yod do/_/ji ltar na mngon sum du gyur pa las mi 
[\[206a.5\]]gnas pa la sogs pa lags/_de 'di ltar dge slong rnams kyis dge slong ma mthong zhes nas spangs pa dang /_slar las mi byed pa dang /_sdig pa la lta ba mi gtong ba'i phyir spangs pa de lta bu ni mngon sum du gyur pa las mi gnas pa dang /_mngon sum du gyur pa las 
[\[206a.6\]]so sor gnas pa'o/_/mngon sum du ma gyur kyang mi gnas pa dang /_mngon sum du ma gyur kyang so sor gnas pa mchis sam/_gsungs pa yod do/_/ji ltar na mngon sum du ma gyur kyang mi gnas pa dang /_mngon sum du ma gyur kyang so sor gnas pa lags/_
[\[206a.7\]]de 'di ltar dge slong rnams kyis dge slong gis ma mthong zhes nas spangs pa dang /_slar las mi byed pa dang /_sdig pa la lta ba slar mi gtong ba'i phyir spangs pa de lta bu ni mngon sum du ma gyur kyang mi gnas pa dang /_mngon sum du ma gyur kyang so sor gnas pa'o/_/
[\[206b\]]
[\[206b.1\]]dngos po gang gi phyir dge 'dun gyis las bgyi ba dngos po de mang po'am/_gnyis sam/_gcig gis bgyi ba mchis sam/_gsungs pa/_dngos po gang gi phyir dge 'dun gyis las bgyi ba'i dngos po de mang po'am/_gnyis sam/_gcig gis bya ba yang yod do/_/
[\[206b.2\]]ji ltar na dngos po gcig gis dge 'dun gyi las bgyi ba'i dngos po de mang po'am/_gnyis sam/_gcig gis bgyi bar 'gyur lags/_de 'di ltar dge slong ma rnams kyis dge slong la phyag mi 'tshal bar bcas pa dang /_gtam mi smra bar bcas pa dang /_longs spyod 
[\[206b.3\]]mi gcig par bcas nas bsgos pa ste/_de lta bu ni dngos po gang gi phyir dge 'dun gyis las bya ba'i phyir dngos po de mang po'am/_gnyis sam/_gcig gis kyang bya'o/_/las gang dge 'dun gyis las su bgyi ba'i las de mang po'am/_gnyis sam/_gcig gis kyang de 
[\[206b.4\]]bzhin pa mchis sam/_gsungs pa yod do/_/ji ltar snga ma bzhin du dge slong ma rnams kyis dge slong la phyag mi 'tshal bar bcas pa dang /_gtam mi smra bar bcas pa dang /_longs spyod mi gcig par bcas nas bsgos pa ste/_de ltar na las gang dge 'dun gyis las su bya ba'i 
[\[206b.5\]]las de mang po'am/_gnyis sam/_gcig gis kyang de bzhin no/_/las 'tshal bzhin du dge 'dun gyis bgyid pa'i las de nyid 'tshal na gnyis sam/_gcig gis kyang de bzhin pa mchis sam/_gsungs pa/_las gang shes bzhin du dge 'dun gyis bya ba'i las de 
[\[206b.6\]]nyid kyis shes kyang mang po'am/_gnyis sam/_gcig gis bya ba yang yod do/_/ji ltar na las 'tshal bzhin du dge 'dun gyis bgyid pa'i las de nyid 'tshal na mang po'am/_gnyis sam/_gcig gis bgyi ba lags/_de 'di ltar dge slong la/_dge slong rnams 
[\[206b.7\]]kyis phyag mi 'tshal bar bcas pa dang /_gtam mi smra bar bcas pa dang /_longs spyod mi gcig par bcas nas bsgos pa de lta bu ni gang shes bzhin du dge 'dun gyis bya ba'i las de nyid shes kyang mang po'am/_gnyis sam/_gcig gis kyang de bzhin no/_/rang gi 
[\[207a\]]
[\[207a.1\]]yi dam bzhin dge 'dun las mdzad na rang gi yi dam bzhin mang po'am/_gnyis sam/_gcig gis de bzhin du 'gyur ba mchis sam/_gsungs pa/_rang gi yi dam bzhin dge 'dun las byed na'ang rang gi yi dam bzhin mang po'am/_gnyis 
[\[207a.2\]]sam/_gcig gis bya ba yang yod do/_/ji ltar na rang gi yi dam bzhin dge 'dun las mdzad pa/_rang gi yi dam bzhin mang po'am gnyis sam gcig gis bgyi ba lags/_de 'di ltar dge slong la dge slong rnams kyis phyag mi bya ba la bcas pa dang /_gtam mi 
[\[207a.3\]]smra bar bcas pa dang /_longs spyod mi gcig par bcas nas bsgos pa de lta bu ni rang gi yi dam bzhin dge 'dun las byed na'ang rang gi yi dam bzhin mang po'am/_gnyis sam/_gcig gis kyang de bzhin no/_/gzhan gyi yi dam gyis kyang dge 'dun las mdzad na 
[\[207a.4\]]gzhan gyi yi dam gyis mang po'am/_gnyis sam/_gcig gis kyang de bzhin du 'gyur ba mchis sam/_gsungs pa yod de/_de 'di ltar dge slong la dge slong rnams kyis phyag mi bya bar bcas pa dang /_gtam mi smra bar bcas pa dang /_longs spyod mi gcig par 
[\[207a.5\]]bcas nas bsgos pa de lta bu ni gzhan gyi yi dam gyis kyang dge 'dun las byed na/_gzhan gyi yi dam gyis mang po'am/_gnyis sam/_gcig gis kyang snga ma bzhin no/_/dran bzhin du'ang dge 'dun gyis las mdzad na/_dran bzhin du'ang mang po'am/_gnyis sam/_
[\[207a.6\]]gcig gis kyang de bzhin du 'gyur ba ma mchis sam/_bka' stsal pa/_dran bzhin du'ang dge 'dun gyis las byed na'ang dran bzhin du mang po'am/_gnyis sam/_gcig gis kyang de bzhin du 'gyur ba yod do/_/de 'di ltar dge slong la dge slong rnams kyis phyag mi 
[\[207a.7\]]bya bar bcas pa dang /_gtam mi smra bar bcas pa dang /_longs spyod mi gcig par bcas nas bsgos pa de lta bu ni dran bzhin du'ang dge 'dun gyis las byed na/_dran bzhin du'ang mang po'am/_gnyis sam/_gcig gis kyang snga ma bzhin no/_/mi dran pa las kyang 
[\[207b\]]
[\[207b.1\]]mchis sam/_snga ma bzhin te mi dran kyang mang po'am/_gnyis sam/_gcig zhes bya ba'i bar du de bzhin no/_/mngon sum du gyur kyang dge 'dun gyis las mdzad na/_mngon sum du gyur kyang mang po'am/_gnyis sam/_gcig gis kyang de bzhin du 'gyur ba mchis 
[\[207b.2\]]sam/_gsungs pa/_mngon sum du gyur kyang mang po'am/_gnyis sam/_gcig gis de bzhin du 'gyur ba yod de/_de 'di ltar dge slong la dge slong rnams kyis phyag mi bya bar bcas pa dang /_gtam mi smra bar bcas pa dang /_longs spyod mi gcig par 
[\[207b.3\]]bcas nas bsgos pa de lta bu ni mngon sum du gyur kyang dge 'dun gyis las byed na/_mngon sum du gyur kyang mang po'am/_gnyis sam/_gcig gis snga ma bzhin no/_/mngon sum du ma gyur kyang dge 'dun gyis las bgyis na mngon sum du ma gyur kyang de bzhin du 'gyur 
[\[207b.4\]]ba mchis sam/_gsungs pa yod de/_de 'di ltar dge slong la dge slong rnams kyis kyang phyag mi bya bar bcas pa dang /_gtam mi smra bar bcas pa dang /_longs spyod mi gcig par bcas nas bsgos pa de lta bu ni mngon sum du ma gyur kyang dge 'dun gyis las byed 
[\[207b.5\]]na mngon sum du ma gyur kyang mang po'am/_gnyis sam/_gcig gis kyang snga ma bzhin no/_/sma dbab pa'i las bsdigs pa dang /_smad pa dang /_bskrad pa dang /_slar bsdum pa bzhi ste/_bsdigs pa'i las su rigs pa las smad pa dang /_bskrad pa dang /_slar bsdum 
[\[207b.6\]]pa'i las bgyis na/_bgyis pa zhes bgyi'am/_bcom ldan 'das kyis bka' stsal pa/_don gang gis dbang du bya ba gsum po des sam/_lnga po des byas na byas pa zhes bya'o/_/de ste mdo sde'i dbang gis byed na ma byas pa zhes bya'o/_/de ci'i phyir zhe na/_bsdigs pa'ang 
[\[207b.7\]]gzhan smad pa'ang gzhan/_bskrad pa'ang gzhan/_slar bsdum pa'ang gzhan pa'i phyir ro/_/btsun pa smad pa'i las su rigs pa las bskrad pa dang /_slar bsdum pa dang /_bsdigs pa'i las bgyis na bgyis pa zhes bgyi'am/_bcom ldan 'das kyis bka' 
[\[208a\]]
[\[208a.1\]]stsal pa/_don gang gi dbang du byas pa gsum po des sam/_lnga po des byas na byas pa zhes bya'o/_/de ste mdo sde'i dbang gis byed na ma byas pa zhes bya'o/_/de ci'i phyir zhe na/_smad pa'ang gzhan/_bskrad pa'ang gzhan/_slar bsdum pa'ang gzhan/_
[\[208a.2\]]bsdigs pa'ang gzhan pa'i phyir ro/_/btsun pa bskrad pa'i las su rigs pa las slar bsdum pa dang /_bsdigs pa dang /_smad pa'i las bgyis na bgyis pa zhes bgyi'am/_bcom ldan 'das kyis bka' stsal pa/_don gang gi dbang du byas pa gsum po des sam/_
[\[208a.3\]]lnga po des byas na byas pa zhes bya'o/_/de ste mdo sde'i dbang gis byas na/_ma byas pa zhes bya'o/_/de ci'i phyir zhe na/_bskrad pa 'ang gzhan/_slar bsdum pa'ang gzhan/_bsdigs pa'ang gzhan/_smad pa'ang gzhan pa'i phyir ro/_/btsun pa slar bsdum pa'i las su 
[\[208a.4\]]rigs pa las bsdigs pa dang /_smad pa dang /_bskrad pa'i las bgyis na bgyis pa zhes bgyi'am/_bcom ldan 'das kyis bka' stsal pa/_don gang gi dbang du byas pa gsum po des sam/_lnga po des byas na byas pa zhes bya'o/_/de ste mdo sde'i dbang gis byas na 
[\[208a.5\]]ma byas pa zhes bya'o/_/de ci'i phyir zhe na/_slar bsdum pa'ang gzhan/_bsdigs pa la sogs pa yang gzhan gyi phyir ro/_/dngos po gang gis bskrad pa'i las su bgyi ba'i dngos po des smad pa dang /_bsdigs pa dang /_slar bsdum par rung ngam/_bcom ldan 'das 
[\[208a.6\]]kyis bka' stsal pa/_de'i don gyi dbang du byas na rung ngo /_/dngos po gang gis smad pa'i las su bgyi ba'i dngos po des bskrad pa dang /_bsdigs pa dang /_slar bsdum par rung ngam/_bcom ldan 'das kyis bka' stsal pa/_de'i don gyi dbang du byas na rung ngo /_/
[\[208a.7\]]dngos po gang gis bsdigs pa'i las su bgyi ba'i dngos po des slar bsdum pa dang /_bskrad pa dang /_smad par rung ngam/_bcom ldan 'das kyis bka' stsal pa/_de'i don gyi dbang du byas na rung ngo /_/dngos po gang gis slar bsdum pa'i las su bgyi ba'i dngos po 
[\[208b\]]
[\[208b.1\]]des bskrad pa dang /_bsdigs pa dang /_smad par rung ngam/_bcom ldan 'das kyis bka' stsal pa/_de'i don gyi dbang du byas na rung ngo /_/dngos po gang gis lhag ma med pa'i nongs par 'gyur ba'i dngos po des lhag ma dang bcas par 'gyur ba mchis sam/_bcom 
[\[208b.2\]]ldan 'das kyis bka' stsal pa/_yod de/_'di ltar dge slong ma thun mong ma yin pa'i phas pham pa bzhi byas na lhag ma med par 'gyur ro/_/dge slong la ni lhag ma dang bcas par 'gyur ro/_/dngos po gang gis phas pham pa'i dngos po gang gis nongs par 'gyur ba'i 
[\[208b.3\]]dngos po des dge 'dun gyi lhag mar 'gyur ba mchis sam/_bcom ldan 'das kyis bka' stsal pa/_yod de/_dge slong ma la ni lus kyis reg par spyad pas phas pham par 'gyur ro/_/dge slong la dge 'dun gyi lhag mar 'gyur ro/_/dngos po gang gis phas pham pa'i 
[\[208b.4\]]nongs par 'gyur ba'i dngos po des ltung bar 'gyur ba mchis sam/_bcom ldan 'das kyis bka' stsal pa/_yod de/_dge slong mas shes bzhin du dge slong ma'i nyes pa sbom po'i nyes pa skya rengs byung gi bar du bcabs na phas pham par 'gyur ro/_/dge slong dag gis 
[\[208b.5\]]dge slong gi bcabs na ltung bar 'gyur ro/_/dngos po gang gis phas pham par 'gyur ba'i dngos po des nyes byas su 'gyur ba mchis sam/_bcom ldan 'das kyis bka' stsal pa/_yod de/_dge slong mas 'di ltar dge 'dun 'dus pas chos bzhin du dge 
[\[208b.6\]]slong pha ma mthong ngo zhes nas spangs pa'i rjes su zhugs pa de la dge 'dun gyi nang du lan gsum gyi bar du bsgo yang mi gtong na mo la ni phas pham par 'gyur ro/_/dge slong gis bsgos te ma btang na nyes byas su 'gyur ro/_/dngos po gang gis dge 'dun gyi lhag mar 
[\[208b.7\]]'gyur la/_dngos po de nyid ltung bar 'gyur ba mchis sam/_bcom ldan 'das kyis bka' stsal pa/_yod de/_dge slong gis bsams bzhin du khu ba phyung na dge 'dun gyi lhag mar 'gyur ro/_/dge slong mas phyung na ltung bar 'gyur ro/_/dngos po gang gis dge 
[\[209a\]]
[\[209a.1\]]'dun gyi lhag mar 'gyur la dngos po de nyid kyis nyes byas su 'gyur ba mchis sam/_bcom ldan 'das kyis bka' stsal pa/_yod de/_dge slong ma dus ma yin par don gyi phyir phyi rol du byung na dge 'dun gyi lhag mar 'gyur ro/_/dge slong la ni 
[\[209a.2\]]nyes byas su 'gyur ro/_/gang gi dngos pos ltung bar 'gyur la/_de'i dngos pos so sor bshags par 'gyur ba mchis sam/_bcom ldan 'das kyis bka' stsal pa/_yod de/_dge slong gis nye du ma yin pa las bsod pa'i zas blangs na ltung bar 'gyur ro/_/dge 
[\[209a.3\]]slong mas blangs na so sor bshags par 'gyur ro/_/gang gis dngos pos ltung bar 'gyur la/_de'i dngos po de nyid kyis nyes byas su 'gyur ba mchis sam/_bcom ldan 'das kyis bka' stsal pa/_yod de/_dge slong mas rtswa sngon po'i steng du bshang gci byas na ltung 
[\[209a.4\]]bar 'gyur ro/_/dge slong gis byas na nyes byas su 'gyur ro/_/dngos po gang gis so sor bshags par 'gyur la/_de'i dngos po de nyid kyis nyes byas su 'gyur ba mchis sam/_bcom ldan 'das kyis bka' stsal pa/_yod de/_dam bcas pa'i slob pa'i rigs pa 
[\[209a.5\]]las/_bdag gis lag gis dar te/_bza' ba dang bca' ba dag blangs na so sor bshags par 'gyur ro/_/dge slong mas blangs na nyes byas su 'gyur ro/_/rkun gnas su yi dam 'cha' bzhin bsnyen par ma rdzogs na yang bsnyen par rdzogs par mi bgyi ba dang /_bsnyen par 
[\[209a.6\]]rdzogs na yang slar dbyung ba dang bsnyen par ma rdzogs na yang bsnyen par rdzogs par bgyi ba dang /_bsnyen par rdzogs pa la mi dbyung bar mchis sam/_bcom ldan 'das kyis bka' stsal pa/_lan gnyis sam lan gsum gyi bar du gso sbyong mngon du myong na de bsnyen par ma 
[\[209a.7\]]rdzogs na bsnyen par rdzogs par mi bya/_bsnyen par rdzogs na yang slar dbyung bar bya/_gang zhig gis gso sbyong lan gcig myong na de bsnyen par ma rdzogs na yang bsnyen par rdzogs par bya/_bsnyen par rdzogs na yang dbyung bar mi bya'o/_/dge slong ma sun phyung ba yi 
[\[209b\]]
[\[209b.1\]]dam 'cha' bzhin du bsnyen par ma rdzogs na yang bsnyen par rdzogs par mi bgyi ba dang /_bsnyen par rdzogs na yang slar dbyung ba dang /_bsnyen par ma rdzogs pa na yang bsnyen par rdzogs par bgyi ba dang /_bsnyen par rdzogs na yang mi dbyung bar mchis sam/_bcom 
[\[209b.2\]]ldan 'das kyis bka' stsal pa/_yod de/_mi tshangs par spyod pa dag gis dge slong ma sun phyung bar gyur pa de ni bsnyen par ma rdzogs na yang bsnyen par rdzogs par mi bya/_bsnyen par rdzogs na yang slar dbyung bar bya/_gang gis lus kyis reg pas dge slong ma sun phyung ba de ni 
[\[209b.3\]]bsnyen par ma rdzogs na yang bsnyen par rdzogs par bya/_bsnyen par rdzogs na yang slar mi dbyung bar bya'o/_/dge 'dun gyi dbyen byas par yi dam 'cha' bzhin bsnyen par ma rdzogs na yang bsnyen par rdzogs par mi bgyid bsnyen par rdzogs na yang slar dbyung ba dang /_bsnyen 
[\[209b.4\]]par ma rdzogs na yang bsnyen par rdzogs par bgyi ba dang /_bsnyen par rdzogs na yang slar mi dbyung bar mchis sam/_bcom ldan 'das kyis bka' stsal pa/_yod de/_gang chos ma yin pa la chos ma yin par 'du shes pa dang /_dbyen kyang chos ma yin par mthong 
[\[209b.5\]]bzhin dge 'dun phye bar gyur pa dang /_chos ma yin pa la chos su 'du shes shing dbyen chos ma yin par mthong bzhin dge 'dun phye bar gyur pa dang /_chos ma yin pa la the tshom du gyur cing dbyen yang chos ma yin par mthong bzhin dge 'dun phye bar gyur pa de bsnyen par ma 
[\[209b.6\]]rdzogs na bsnyen par rdzogs par mi bya/_bsnyen par rdzogs na yang slar dbyung bar bya/_gang gis chos ma yin pa la chos su 'du shes bzhin dge 'dun gyi dbyen du gyur cing dbyen la'ang chos bzhin mthong na de bsnyen par ma rdzogs na yang bsnyen par rdzogs par bya/_bsnyen 
[\[209b.7\]]par rdzogs na yang mi dbyung bar bya'o/_/ma bsad par khas len bzhin du bsnyen par ma rdzogs na yang bsnyen par rdzogs par mi bgyi ba dang /_bsnyen par rdzogs na yang slar dbyung bar bgyi ba dang /_bsnyen par ma rdzogs na yang bsnyen par rdzogs par bgyi ba dang /_
[\[210a\]]
[\[210a.1\]]bsnyen par rdzogs na yang mi dbyung ba mchis sam/_bcom ldan 'das kyis bka' stsal pa/_yod de/_gang rang gi lag gis bsams bzhin ma'i 'tsho ba dang phral bar gyur pa de ni bsnyen par ma rdzogs na bsnyen par rdzogs par mi bya/_bsnyen par 
[\[210a.2\]]rdzogs na yang slar dbyung bar bya'o/_/gang gis gzhan gyi 'du shes pas ma'i 'tsho ba dang phral bar gyur pa de ni bsnyen par ma rdzogs na yang bsnyen par rdzogs par bgyis shig_/bsnyen par rdzogs na yang slar ma dbyung shig_/de bzhin du pha dang /_dgra bcom pa dang /_
[\[210a.3\]]nyan thos kyang ngo /_/btsun pa ci dge slong dge ba'i sems kyis ma 'tsho ba dang phral lam/_'on te mi dge ba'i sems sam/_'on te lung du mi ston pa'i sems kyis ma'i srog gcod/_bcom ldan 'das kyis bka' stsal pa/_u pA li dge slong dge ba'i sems dang /_
[\[210a.4\]]mi dge ba'i sems dang /_lung du mi ston pa'i sems kyis kyang ma'i 'tsho ba dang bral bar byed do/_/btsun pa ci dge slong dge ba'i sems kyis ma 'tsho ba dang phral na phas pham pa'i nongs par 'gyur zhing mtshams med pa'i las su yang 'gyur ba mchis sam/_bcom 
[\[210a.5\]]ldan 'das kyis bka' stsal pa/_u pA li dge slong mi dge ba'i sems kyis ma 'tsho ba dang phral na phas pham pa'i nyes par yang 'gyur la mtshams med pa'i las su yang 'gyur ro/_/dge ba'i sems kyis ma 'tsho ba dang phral na phas pham par mi 'gyur zhing mtshams 
[\[210a.6\]]med pa'i las su mi 'gyur ba yang yod do/_/btsun pa ci dge slong gis mi dge ba'i sems kyis ma 'tsho ba dang phral na phas pham par yang 'gyur la mtshams med pa'i las su yang 'gyur ram/_mi dge ba'i sems kyis ma 'tsho ba dang phral na phas pham par mi 
[\[210a.7\]]'gyur la/_mtshams med pa'i las su mi 'gyur ba mchis sam/_bcom ldan 'das kyis bka' stsal pa/_u pA li mi dge ba'i sems kyis ma 'tsho ba dang phral na phas pham par yang 'gyur la mtshams med pa'i las su yang 'gyur ro/_/mi dge ba'i sems 
[\[210b\]]
[\[210b.1\]]kyis ma 'tsho ba dang phral na phas pham par yang mi 'gyur la mtshams med pa'i las su mi 'gyur ba yang yod do/_/btsun pa ci dge slong lung mi ston pa'i sems kyis ma 'tsho ba dang phral na phas pham par yang 'gyur la mtshams med pa'i las su 'gyur ba mchis sam/_lung 
[\[210b.2\]]du mi ston pa'i sems kyis ma 'tsho ba dang phral na phas pham par yang mi 'gyur la mtshams med pa'i las su yang mi 'gyur ba mchis sam/_bcom ldan 'das kyis bka' stsal pa/_u pA li dge slong lung du mi ston pa'i sems kyis ma 'tsho ba dang phral na phas pham par yang 
[\[210b.3\]]'gyur la mtshams med pa'i las su yang 'gyur ro/_/lung du mi ston pa'i sems kyis ma 'tsho ba dang phral na phas pham par yang mi 'gyur la mtshams med pa'i las su yang mi 'gyur ro/_/btsun pa ji ltar dge slong gis dge ba'i sems kyis ma 'tsho ba dang phral na phas pham 
[\[210b.4\]]pa'i nongs par yang 'gyur la/_mtshams med pa'i las su yang 'gyur/_ji ltar na dge slong dge ba'i sems kyis ma 'tsho ba dang phral na phas pham pa'i nongs par yang mi 'gyur la mtshams med pa'i las su yang mi 'gyur ba lags/_bka' stsal pa/_u pA li 'di 
[\[210b.5\]]ltar dge slong gis ma zhig nad bu can yun ring zhig nas mi bde sdug bsngal gyis drag tu gzir zhing gnod pa cher 'gyur ba myong ba des de lta bu'i rkyen gyis ma 'tsho ba dang phral na phas pham pa'i nyes par yang 'gyur la/_mtshams med pa'i las su yang 'gyur ro/_/'di ltar dge 
[\[210b.6\]]slong des ma na ba la 'bras chan dang /_nas thug dang /_khu ba dang /_sha dang /[ {]ri dgas [,]ri dwags [}]kyi sha byin pa las/_de yang de'i rkyen gyis dus 'das na de de la phas pham pa'i nyes par mi 'gyur zhing mtshams med pa'i las su yang mi 'gyur ro/_/de ltar na dge slong dge ba'i sems 
[\[210b.7\]]kyis ma 'tsho ba dang phral na phas pham pa'i nyes par yang 'gyur la de mtshams med pa'i las su 'gyur la/_de ltar na dge slong dge ba'i sems kyis ma 'tsho ba dang phral na phas pham pa'i nyes par yang mi 'gyur la de mtshams med pa'i las su yang mi 'gyur ro/_/btsun pa 
[\[211a\]]
[\[211a.1\]]ji ltar na dge slong mi dge ba'i sems kyis ma 'tsho ba dang phral na phas pham pa'i nongs par yang 'gyur la/_mtshams med pa'i las su yang 'gyur/_ji ltar na dge slong mi dge ba'i sems kyis ma 'tsho ba dang phral na phas pham pa'i nongs par yang mi 'gyur la/_
[\[211a.2\]]mtshams med pa'i sug las su yang mi 'gyur ba gang lags/_gsungs pa/_u pA li 'di ltar dge slong gis nor gyi phyir ram/_rkang 'gros kyi phyir yang rung ma'i 'tsho ba dang phral na phas pham pa'i nyes par yang 'gyur la/_mtshams med pa'i las su yang 'gyur ro/_/
[\[211a.3\]]'di ltar yang dge slong mi dge ba'i sems kyis bal glang la brdeg gam lug gam ra la brdeg snyam pa las ma la phog ste/_de'i rkyen gyis de dus 'das na de la phas pham pa'i nyes par yang mi 'gyur la mtshams med pa'i las su yang mi 'gyur ro/_/de ltar na mi dge 
[\[211a.4\]]ba'i sems kyis ma'i 'tsho ba dang phral na phas pham pa'i nyes par yang 'gyur la/_mtshams med pa'i las su yang 'gyur ro/_/de ltar na mi dge ba'i sems kyis ma 'tsho ba dang phral na phas pham par yang mi 'gyur la mtshams med pa'i las su yang mi 'gyur ro/_/ji 
[\[211a.5\]]ltar na lung du mi ston pa'i sems kyis ma 'tsho ba dang phral na phas pham pa'i nongs par yang 'gyur la mtshams med pa'i las su yang 'gyur ba gang lags/_lung du mi ston pa'i sems kyis ma 'tsho ba dang phral na phas pham pa'i nongs par yang mi 'gyur la mtshams 
[\[211a.6\]]med pa'i las su mi 'gyur ba gang lags/_bka' stsal pa/_'di ltar yang dge slong la las ma gsad pa'i phyir thabs sbyar te de nyal lo/_/de nyal ba'i 'og tu ma 'tsho ba dang phral na phas pham pa'i nyes par yang 'gyur la mtshams med pa'i las su yang 'gyur ro/_/
[\[211a.7\]]'di ltar dge slong lung du mi ston pa'i sems kyis sa la brdeg go/_/shing gi lo ma la brdeg go snyam pa las ma la phog ste de'i rkyen gyis dus 'das na phas pham pa'i nyes par yang mi 'gyur la mtshams med pa'i las su yang mi 'gyur ro/_/de ltar na dge slong lung 
[\[211b\]]
[\[211b.1\]]du ma bstan pa'i sems kyis ma bsad na phas pham pa'i ltung bar yang 'gyur/_mtshams med pa'i las su yang 'gyur ro/_/lung du mi ston pa'i sems kyis ma bsad na phas pham pa'i nyes par yang mi 'gyur la mtshams med pa'i las su yang mi 'gyur ro/_/de bzhin du 
[\[211b.2\]]pha dang /_nyan thos kyi dgra bcom pa yang de bzhin no//_//'dul ba gzhung dam pa/_bam po bzhi bcu rtsa lnga pa/_btsun pa dge slong mtshams kyi nang na lhan cig gnas pa las thog ma nas ma spangs par dge 'dun kyang ma 'dus pa de'i tshe tshig tsam gyis las 
[\[211b.3\]]thams cad bgyis na bgyis pa zhes kyang bgyi la nongs par mi 'gyur ba mchis sam/_bcom ldan 'das kyis bka' stsal pa/_yod de/_de bzhin gshegs pa dgra bcom pa yang dag par rdzogs pa'i sangs rgyas te/_de lta bas na de'i phyir ngas maud gal gyi bu 
[\[211b.4\]]la khyed cag gis so sor thar pa'i mdo lhogs shig_/de bzhin gshegs pa la so sor thar pa'i mdo klog pa ma sdod cig ces bsgo ba yin no/_/yang dge slong la la gso sbyin lnga las gang yang rung ba'i gso sbyin mngon du ma myong na gso sbyin bgyis shing nongs par 
[\[211b.5\]]yang mi 'gyur ba mchis sam/_bcom ldan 'das kyis bka' stsal pa/_yod de/_gso sbyin byin gyis brlabs pa'o/_/btsun pa bcom ldan 'das kyis khyim pa 'dug par gso sbyin mi bya zhing so sor thar pa ma klog shig ces gsungs na/_khyim pa mchis bzhin 
[\[211b.6\]]du dge 'dun gyis gso sbyin bgyis te so sor thar pa'i mdo bklags na bklags pa zhes kyang bgyi la nongs par yang mi 'gyur ba mchis sam/_bcom ldan 'das kyis bka' stsal pa/_de lta bu yang yod de/_ngas 'di ltar dge slong rnams khyed kyis kau sa la'i rgyal 
[\[211b.7\]]po gsal rgyal gyi mdun du 'khor gzhan med par byos la so sor thar pa'i mdo lhogs shig dang de rab tu dad par 'gyur ro/_/zhes bsgo ba yin no/_/bcom ldan 'das dge slong dge ba'i sems dang ldan pas nongs par 'gyur ram/_de ste mi dge ba'i sems dang /_
[\[212a\]]
[\[212a.1\]]lung du mi ston pa'i sems kyis nongs par 'gyur/_bcom ldan 'das kyis bka' stsal pa/_dge slong dge ba'i sems dang mi dge ba'i sems dang /_lung du mi ston pa'i sems kyis nyes par 'gyur ba yod do/_/dge ba'i sems kyis ji ltar 
[\[212a.2\]]zhe na/_'di ltar dge slong gsar bu bslab pa'i yi dam la mi mkhas pas mchod rten 'khor gyi rtswa rnga'am/_'chag sa dang khyams kyi rtswa rnga'am/_me tog 'thog pa ni dge ba'i sems kyis so/_/mi dge ba'i sems kyis nyes pa ji ltar zhe na/_sangs rgyas kyis 
[\[212a.3\]]bslab pa bcas pa la bsams bzhin du 'da' ba 'di ni mi dge ba'i sems so/_/lung du mi ston pa'i sems kyis ji ltar zhe na/_sangs rgyas kyis bslab pa bcas pa la bsams bzhin du 'da' ba ste/_de lta bu ni lung du mi ston pa'i sems kyis so/_/btsun pa dgra bcom 
[\[212a.4\]]pa dag dge ba'i sems kyis nongs par 'gyur ram/_de ste lung du mi ston pa'i sems kyis nongs par 'gyur/_bcom ldan 'das kyis bka' stsal pa/_u pA li dgra bcom pa byed na thams cad kyang lung du mi ston pa'i sems kyis nyes par 'gyur ba zhes bya'o/_/btsun 
[\[212a.5\]]pa ji ltar na dge slong dgra bcom pa nongs par bgyid na de dag thams cad kyang lung du mi ston pa'i sems kyis bgyid pa zhes bgyi/_u pA li 'di ltar dge slong dgra bcom pas brgya lam brgya lam na dran pa nyams par gyur nas chos gos ci chog tu 'chang la/_sbyar ma med 
[\[212a.6\]]par grong du 'jug_/yang yang za/_'dus shing za/_gnyid log pa'i tshe mal stan chen po'i steng du bzhag pa dang /_gnyid log pa'i tshe bud med kyi mal du bsnyal ba dang /_bsnyen par ma rdzogs pa rnams dong ba'i tshe nyal la phyis bsnyen par ma rdzogs pa rnams 'ongs 
[\[212a.7\]]na de su dang lhan cig 'dug 'dug pa de la langs pa'i tshe chos bzhin du bshags pa de lta bu dag ni dge slong dgra bcom pa la nyes pa byed na thams cad kyang lung du mi ston pa'i sems kyis byed ces bya'o/_/gang dge 'dun bye ba de thams cad 'khrugs pa zhes bgyi'am/_
[\[212b\]]
[\[212b.1\]]dge 'dun 'khrugs pa thams cad bye ba zhes bgyi/_dge 'dun bye ba dge 'dun ma 'khrugs pa yang yod/_dge 'dun 'khrugs la dge 'dun ma bye ba yang yod/_dge 'dun bye la dge 'dun 'khrugs pa'ang yod/_dge 'dun ma bye la dge 'dun ma 'khrugs pa'ang yod 
[\[212b.2\]]do/_/dge 'dun bye la dge 'dun ma 'khrugs pa gang zhe na/_'di ltar dge 'dun dag bye bar ni gyur gyi dge 'dun bye bar byed pa'i dngos po bcu bzhi po shin tu rung bar byas shing ma bzung ba yin te/_de ltar na dge 'dun bye la ma 'khrugs pa yin no/_/dge 'dun 'khrugs la 
[\[212b.3\]]dge 'dun ma bye ba gang zhe na/_de 'di ltar dge 'dun bye bar byed pa'i dngos po bcu bzhi po shin tu rung bar byas shing bzung ba yin gyi dge 'dun ni bye bar ma gyur te/_de ltar dge 'dun 'khrugs la bye bar ma gyur pa'o/_/dge 'dun bye la 'khrugs par gyur pa gang zhe na/_'di ltar 
[\[212b.4\]]dge 'dun bye bar yang gyur te/_bye bar byed pa'i dngos po bcu bzhi po yang shin tu rung bar byas shing bzung bas ni dge 'dun bye la dge 'dun 'khrugs pa yin no/_/dge 'dun 'khrugs pa'ang ma yin la dge 'dun ma bye ba gang zhe na/_rnam pa 'di rnams ma gtogs pa'o/_/gang 
[\[212b.5\]]dge 'dun bye ba de thams cad dge 'dun tha dad pa zhes bgyi'am/_gang dge 'dun tha dad pa de thams cad bye ba zhes bgyi/_dge 'dun bye la dge 'dun tha dad pa ma yin pa yang yod/_dge 'dun yang tha dad la dge 'dun ma bye ba yang yod/_dge 'dun bye ba yang yin la dge 
[\[212b.6\]]'dun tha dad par gyur pa yang yod/_dge 'dun bye ba yang ma yin la dge 'dun tha dad par yang ma gyur pa yod do/_/dge 'dun bye la dge 'dun tha dad par ma gyur pa gang zhe na/_de 'di ltar dge 'dun bye bar ni gyur la dge 'dun gnyis tha dad du mi gnas/_don gyis ma bye/_
[\[212b.7\]]mtshams kyis ma bye/_rnyed pa la ma bye/_zas la ma bye ba ni dge 'dun bye la dge 'dun tha dad du gyur pa ma yin no/_/dge 'dun tha dad la dge 'dun bye ba ma yin pa gang zhe na/_de 'di ltar dge 'dun gnyis tha dad du gnas/_don gyis bye/_mtshams kyis bye/_rnyed 
[\[213a\]]
[\[213a.1\]]pa la bye/_zas la bye ba de ni dge 'dun gnyis tha dad du gyur la dge 'dun ma bye ba ste/_de ni dge 'dun tha dad la dge 'dun bye ba ma yin pa'o/_/dge 'dun bye la dge 'dun tha dad pa gang zhe na/_de 'di ltar dge 'dun yang bye bar gyur la dge 'dun 
[\[213a.2\]]gnyis tha dad du gnas/_don gyis bye/_mtshams kyis bye/_rnyed pa la bye/_zas la bye ba de ni dge 'dun bye la dge 'dun tha dad du gyur pa yin no/_/dge 'dun bye ba yang ma yin dge 'dun tha dad pa yang ma yin pa gang zhe na/_rnam pa 'di dag ma gtogs pa'o/_/gang 
[\[213a.3\]]dge 'dun bye ba de thams cad dge 'dun tha dad du gnas pa zhes bgyi'am/_gang dge 'dun tha dad par gnas pa de thams cad dge 'dun bye ba zhes bgyi/_dge 'dun bye la dge 'dun tha dad du mi gnas pa yang yod/_dge 'dun tha dad du gnas la dge 'dun ma bye ba yang yod/_
[\[213a.4\]]dge 'dun bye la dge 'dun tha dad par gnas pa yang yod/_dge 'dun ma bye la dge 'dun tha dad du mi gnas pa yang yod do/_/dge 'dun bye la dge 'dun tha dad par mi gnas pa gang zhe na/_de 'di ltar dge 'dun de dag bye bar gyur kyang dge 'dun gnyis tha dad du mi gnas 
[\[213a.5\]]pa yin te/_don gyis tha mi dad/_mtshams kyis tha mi dad/_rnyed pas tha mi dad/_zas la tha mi dad pa de ni dge 'dun bye la dge 'dun tha dad du mi gnas pa'o/_/dge 'dun tha dad par gnas la dge 'dun ma bye ba gang zhe na/_de 'di ltar dge 'dun gnyis tha dad du gyur 
[\[213a.6\]]te/_don gyis tha dad/_mtshams kyis tha dad/_rnyed pas tha dad/_zas la tha dad pa de ni dge 'dun gnyis tha dad par gnas kyang ma bye ba ste/_de ni dge 'dun tha dad par gnas la dge 'dun ma bye ba'o/_/dge 'dun bye la dge 'dun tha dad par gnas pa gang zhe na/_de 
[\[213a.7\]]'di ltar dge 'dun bye bar gyur/_dge 'dun gnyis tha dad du gnas par gyur te/_don la tha dad/_mtshams la tha dad/_rnyed pa la tha dad/_zas la tha dad pa de ni dge 'dun bye la tha dad par gnas pa'o/_/dge 'dun ma bye la dge 'dun tha dad du gnas pa'ang ma yin 
[\[213b\]]
[\[213b.1\]]pa gang zhe na/_de 'di ltar rnam pa 'di dag ma gtogs pa'o/_/dge 'dun gyi 'byed pa de dag thams cad bskal par mchis pa lags sam/_gang bskal par mchis pa thams cad dge 'dun gyi dbyen bgyis pa lags sam zhes gsol pa dang /_dge 'dun gyi dbyen 
[\[213b.2\]]byas la bskal par mi gnas pa'ang yod/_bskal par gnas la dge 'dun gyi dbyen kyang byas la bskal par gnas pa'ang yod/_dge 'dun gyi dbyen kyang mi byed la bskal par gnas pa yang ma yin pa yod do/_/dge 'dun gyi dbyen byas la bskal par mi gnas pa 
[\[213b.3\]]gang zhe na/_gang gis chos bzhin du 'du shes pas dge 'dun phye bar gyur pa de ni dge 'dun phye la bskal par mi gnas pa'o/_/bskal par gnas la dge 'dun ma phye ba gang zhe na/_klu'i rgyal po shugs ldan dang /_klu'i rgyal po shin tu gnas pa dang /_klu'i rgyal po 
[\[213b.4\]]yid du 'ong ba dang /_klu'i rgyal po dga' bo dang /_bsnyen dga' bo dang /_la ba can dang /_rta [{]bzangs [,]bzang [}]dang /_gshin rje'i rgyal po dang /_tshangs ris kyi lha dang /_'di dag ni bskal par gnas pa ste/_dge 'dun gyi dbyen ma byas so/_/dge 'dun 'byed pa'ang yin 
[\[213b.5\]]la bskal par gnas pa gang zhe na/_lhas byin te/_'di ni dge 'dun 'byed pa yang yin la bskal par gnas pa yang yin no/_/dge 'dun 'byed pa yang ma yin la bskal par gnas pa yang ma yin pa gang zhe na/_rnam pa 'di dag ma gtogs pa'o/_/gang cung 
[\[213b.6\]]zad dge 'dun gyi dbyen bgyis pa de thams cad bskal par gnas pa'i kha na ma tho bar 'gyur ram/_gang bskal par gnas pa'i kha na ma tho bar 'gyur ba de thams cad dge 'dun gyi dbyen bgyis lags sam/_dge 'dun gyi dbyen byas la bskal par gnas pa'i 
[\[213b.7\]]kha na ma tho bar mi 'gyur ba yang yod/_bskal par gnas pa'i kha na ma tho bar 'gyur la dge 'dun gyi dbyen ma byas pa yang yod/_dge 'dun yang 'byed la bskal par gnas pa'i kha na ma tho bar 'gyur ba yang yod/_dge 'dun yang ma phye la bskal par 
[\[214a\]]
[\[214a.1\]]gnas pa'i kha na ma tho bar mi 'gyur ba yang yod do/_/dge 'dun phye la bskal par gnas pa'i kha na ma tho bar mi 'gyur ba gang zhe na/_gang gis chos bzhin du 'du shes pas dge 'dun phye bar gyur pa 'di ni dge 'dun phye ba yin la bskal par gnas 
[\[214a.2\]]pa'i kha na ma tho bar mi 'gyur ba'o/_/bskal par gnas pa'i kha na ma tho bar 'gyur la dge 'dun ma phye ba gang zhe na/_klu'i rgyal po shugs ldan dang /_klu'i rgyal po shin tu gnas pa dang /_klu'i rgyal po yid du 'ong ba dang /_klu'i rgyal po dga' bo dang /_klu'i rgyal po 
[\[214a.3\]]bsnyen dga' bo dang /_klu'i rgyal po la ba can dang /_klu'i rgyal po rta [{]bzangs [,]bzang [}]dang /_gshin rje'i rgyal po dang /_tshangs ris kyi lha dang /_'di dag ni bskal par gnas pa'i kha na ma tho bar 'gyur la dge 'dun ma phye ba'o/_/dge 'dun yang 'byed la bskal par gnas 
[\[214a.4\]]pa'i kha na ma tho bar 'gyur ba ni lhas byin te/_'dis dge 'dun yang phye la bskal par gnas pa'i kha na ma tho bar yang 'gyur ro/_/dge 'dun 'byed pa yang ma yin la bskal par gnas pa'i kha na ma tho bar yang mi 'gyur ba gang zhe na/_rnam pa 'di rnams ma 
[\[214a.5\]]gtogs so/_/gang gis dge 'dun phye ba de thams cad log par nges pa lags sam/_log par nges pa de thams cad dge 'dun 'byed pa lags sam/_gsungs pa/_dge 'dun 'byed par byed la log par ma nges pa'ang yod/_log par nges pa dge 'dun 
[\[214a.6\]]mi 'byed pa yang yod/_dge 'dun 'byed la log par nges pa yang yod/_dge 'dun yang mi 'byed la log par ma nges pa yang yod do/_/dge 'dun 'byed la log par ma nges pa gang zhe na/_gang gis chos bzhin du 'du shes bzhin dge 'dun phye bar gyur pa de ni 
[\[214a.7\]]dge 'dun 'byed par bgyid la log par ma nges pa'o/_/log par nges la dge 'dun mi 'byed pa gang zhe na/_pha gsod pa dang /_ma gsod pa dang /_dgra bcom pa gsod pa dang /_de bzhin gshegs pa la ngan sems kyis khrag phyung ba de dag ni log par 
[\[214b\]]
[\[214b.1\]]nges la dge 'dun gyi dbyen mi byed pa'o/_/dge 'dun gyi dbyen yang byas la log par yang nges pa gang zhe na/_lhas byin yin te/_dge 'dun yang phye la log par yang nges pa'o/_/dge 'dun phye ba yang ma yin la log par ma nges pa gang zhe na/_de rnams ma gtogs 
[\[214b.2\]]pa'o/_/gang dge 'dun gyi dbyen byed pa de thams cad mi mkhas pa lags la mi mkhas pas smra ba yang lags sam/_gang mi mkhas la mi mkhas par smra ba de thams cad dge 'dun gyi dbyen bgyid pa lags sam/_gsungs pa/_dge 'dun gyi dbyen byed la mi mkhas 
[\[214b.3\]]pa ma yin la mi mkhas par smra ba ma yin pa yang yod/_mi mkhas la mi mkhas par smra zhing dge 'dun gyi dbyen du mi 'gyur ba yang yod/_dge 'dun gyi dbyen yang byas shing mi mkhas la mi mkhas par smra ba yang yod/_dge 'dun gyi dbyen yang ma byas la mi mkhas pa 
[\[214b.4\]]yang ma yin mi mkhas par smra ba ma yin pa yang yod do/_/dge 'dun gyi dbyen byas la mi mkhas pa yang ma yin mi mkhas par smra ba yang ma yin pa gang zhe na/_gang gis chos bzhin du 'du shes bzhin dge 'dun gyi dbyen byas par gyur na de lta bu ni dge 'dun gyi dbyen byas la 
[\[214b.5\]]mi mkhas pa yang ma yin mi mkhas par smra ba'ang ma yin pa'o/_/mi mkhas la mi mkhas par smra yang dge 'dun gyi dbyen du mi 'gyur ba gang zhe na/_ston pa drug por yi dam bcas pa ste/_de ni mi mkhas la mi mkhas par smras kyang dge 'dun gyi dbyen du mi 'gyur ba'o/_/dge 
[\[214b.6\]]'dun gyi dbyen yang byas la mi mkhas la mi mkhas par smra ba gang zhe na/_lhas byin yin te/_de ni dge 'dun gyi dbyen yang byas la mi mkhas la mi mkhas par smra ba'o/_/dge 'dun gyi dbyen yang ma byas la mi mkhas pa'ang ma yin mi mkhas par smra ba yang ma yin pa gang 
[\[214b.7\]]zhe na/_de rnams ma gtogs pa'o/_/btsun pa dge slong gis dge slong gi dge 'dun gyi dbyen du 'gyur ram/_'on te dge slong ma'am/_dge slob ma'am/_dge tshul pha'am/_dge tshul mas dge 'dun gyi dbyen du 'gyur/_bcom ldan 'das kyis bka' stsal pa/_
[\[215a\]]
[\[215a.1\]]dge slong gis dge 'dun gyi dbyen du 'gyur gyi/_dge slong ma'am/_dge slob ma'am/_dge tshul pha dang /_dge tshul mas dge 'dun gyi dbyen du mi 'gyur ro/_/btsun pa dge slong mas dge 'dun ma'i dbyen du 'gyur ram/_'on te dge slong ngam/_
[\[215a.2\]]dge slob ma'am/_dge tshul pha dang /_dge tshul mas dge slong ma'i dge 'dun gyi dbyen du 'gyur/_bcom ldan 'das kyis bka' stsal pa/_dge slong mas dge 'dun ma'i dbyen du 'gyur gyi/_dge slong ngam/_dge slob ma'am/_dge tshul pha'am/_dge tshul 
[\[215a.3\]]mas dge slong ma'i dge 'dun gyi dbyen du mi 'gyur ro/_/btsun pa dge 'dun bye ba dang ldan nam/_de ste kha na ma tho ba dang ldan/_bcom ldan 'das kyis bka' stsal pa/_dge 'dun la ni bye ba dang ldan/_'byed pa'i gang zag la ni kha na ma tho ba dang ldan no/_/dge 'dun gyi 
[\[215a.4\]]dbyen bgyis na nongs pa cir 'gyur/_bcom ldan 'das kyis bka' stsal pa/_nyes pa sbom por 'gyur ro/_/dge 'dun phye na nongs pa gang bshags par bgyi/_bcom ldan 'das kyis bka' stsal pa/_nyes pa sbom po'o/_/gang nye bar phyogs pa de thams cad mi gnas 
[\[215a.5\]]pa'am/_de ste gang mi gnas pa de thams cad nye bar phyogs pa lags/_bka' stsal pa/_nye bar phyogs la mi gnas pa ma yin pa'ang yod/_mi gnas la nye bar ma phyogs pa'ang yod/_nye bar phyogs la mi gnas par 'gyur ba yang yod/_nye bar yang ma phyogs la mi gnas pa'ang 
[\[215a.6\]]yod do/_/nye bar phyogs la mi gnas pa ma yin pa gang zhe na/_gang gis dngos po lnga la nye bar phyogs par gyur cing nyes pa rnam pa bzhi po las gang yang rung nyes pa byung bar ma gyur pa de ni nye bar phyogs pa ste/_mi gnas par 'gyur ba ma yin no/_/mi gnas par 'gyur la nye bar 
[\[215a.7\]]phyogs pa ma yin pa gang zhe na/_gang gis nyes pa bzhi las gang yang rung nyes pa ni byung bar gyur gyis dngos po lnga la khas blangs par ma gyur pa de ni mi gnas pa ste/_nye bar phyogs pa ma yin no/_/nye bar phyogs la mi gnas par 'gyur ba gang zhe na/_dngos po lnga khas blangs 
[\[215b\]]
[\[215b.1\]]par gyur cing nyes pa bzhi las gang yang rung /_nyes pa byung ba de ni nye bar phyogs la mi gnas par yang 'gyur ba'o/_/nye bar ma phyogs la mi gnas par yang mi 'gyur ba gang zhe na/_rnam pa de rnams ma gtogs pa'o/_/gang mi gnas pa de thams cad so sor gnas pa lags 
[\[215b.2\]]sam/_gang so sor gnas pa de thams cad mi gnas pa lags sam/_gsungs pa/_mi gnas la so sor gnas pa ma yin pa yang yod/_so sor gnas la mi gnas pa ma yin pa yang yod/_mi gnas pa yang yin la/_so sor gnas pa yang yod/_mi gnas pa'ang 
[\[215b.3\]]ma yin la so sor gnas pa ma yin pa yang yod do/_/mi gnas la so sor gnas pa ma yin pa gang zhe na/_de 'di ltar nyes pa rnam pa bzhi las gang yang rung byung bar ni gyur gyi dge 'dun gyis ma mthong ba'i phyir spangs pa dang /_slar las mi byed pa dang /_sdig pa la lta ba slar ma 
[\[215b.4\]]btang bas spangs par ma gyur pa de ni mi gnas pa ste/_so sor gnas pa ni ma yin no/_/so sor gnas la mi gnas pa ma yin pa gang zhe na/_de 'di ltar dge 'dun gyis ma mthong ba'i phyir spangs pa dang /_slar las mi byed pa dang /_sdig pa la lta ba slar ma btang nas spangs par 
[\[215b.5\]]ni gyur gyi nyes pa bzhi las gang yang rung nyes par ma gyur pa de ni so sor gnas la mi gnas pa ma yin pa'o/_/mi gnas pa yang yin la so sor gnas pa gang zhe na/_nyes pa bzhi las gang yang rung nyes pa yang byung bar gyur/_ma mthong ba'i phyir spangs pa dang /_slar 
[\[215b.6\]]las mi byed pa dang /_sdig pa la lta ba slar ma btang nas spangs par yang gyur la nyes pa bzhi po las gang yang rung nyes pa byung bar gyur pa de ni mi gnas la so sor gnas pa'o/_/mi gnas pa yang ma yin la so sor gnas par yang mi 'gyur ba gang zhe na/_de rnams ma 
[\[215b.7\]]gtogs pa ste/_de rnams la gtogs pa ni mi gnas pa dang /_so sor gnas pa ma yin pa'o/_/gang gis spang bar bgyi ba de bkar ba zhes kyang bgyi'am/_gsungs pa/_gang gis spangs pa de bkar ba'ang de nyid do/_/las gang lags/_dngos po gang lags/_nyes pa 
[\[216a\]]
[\[216a.1\]]'byin par byed pa las so/_/ma bshags pa ni dngos po'o/_/gtan pa ni gang lags/_gtan pa gding ba ni gang lags/_gtan pa dbyung ba ni gang lags/_gsungs pa/_u pA li gos de'i ming ni gtan pa zhes bya'o/_/der sems 
[\[216a.2\]]bskyed pa ni gtan pa bting ba'o/_/rnam pa brgyad du bsams pa ni gtan pa phyung ba'o/_/dge slong ma lags par nongs pa byung la dge slong du gyur na tshangs par 'gyur ba mchis sam/_dge slong gi tshe nongs pa byung la dge slong mar gyur na tshangs par 'gyur ba mchis sam/_bcom 
[\[216a.3\]]ldan 'das kyis bka' stsal pa/_yod de/_ji ltar dge slong ma yin pa na nyes pa byung la dge slong du gyur na tshangs par 'gyur zhe na/_de 'di ltar dge slong ma'i tshe thun mong ma yin pa'i dge 'dun gyi lhag ma'i nyes pa byung ba las de mtshan 'phos te mtshan 'phos nas dge slong pha'i nang 
[\[216a.4\]]du 'ongs na nyes pa tshangs pa zhes bya'o/_/ji ltar na dge slong gi tshe nongs pa byung la dge slong ma lags pa'i tshe tshangs pa zhes bgyi/_de 'di ltar dge slong gi tshe mi 'dra ba dge 'dun gyi lhag ma'i nyes pa byung ba las de mtshan 'phos te mtshan 'phos nas dge slong mar gyur na de nyes pa 
[\[216a.5\]]tshangs pa zhes bya'o/_/ma 'tshal bzhin du nongs pa byung la 'tshal bzhin du tshangs par 'gyur ba mchis sam/_'tshal bzhin du nongs pa byung la ma 'tshal bzhin du tshangs par 'gyur ba mchis sam/_bcom ldan 'das kyis bka' stsal pa/_yod de/_de ji ltar mi shes bzhin 
[\[216a.6\]]du nyes pa byung la shes bzhin tshangs par 'gyur zhe na/_de 'di ltar dge slong gnyid log pa las bteg ste mal stan chen po mthon po steng du bzhag pa'o/_/yang na gnyid kyis log pa las bud med kyi mal du bzhag pa'o/_/bsnyen par ma rdzogs pa phyir phyung ste nyal ba dang /_de'i 
[\[216a.7\]]'og tu bsnyen par ma rdzogs pa de slar 'ongs te 'dug nas bdag sad nas nyes pa de nyid ji ltar chos bzhin slar byed pa de ni mi shes bzhin du nyes pa byung ste shes nas tshangs par gyur pa'o/_/shes bzhin nyes pa byung la mi shes bzhin tshangs par 'gyur ba gang zhe na/_de 'di ltar dge 
[\[216b\]]
[\[216b.1\]]slong dge 'dun gyi lhag ma'i nyes pa byung ste/_de dbyung bar las kyi tshig rnams byed de gsol pa byas pa dang /_de gnyid kyis log nas las kyi tshig gsum mjug tu phyin pa dang /_langs pa de lta bu ni shes bzhin nyes pa byung la mi shes bzhin tshangs par 'gyur ba'o/_/gnyid 
[\[216b.2\]]log pa'i tshe nongs pa byung la sad pa'i tshe tshangs par 'gyur ba mchis sam/_sad pa'i tshe nongs pa byung la gnyid log pa'i tshe tshangs par 'gyur ba mchis sam/_bcom ldan 'das kyis bka' stsal pa/_yod de/_gnyid log pa'i tshe nyes pa byung la sad pa'i tshe tshangs par 'gyur 
[\[216b.3\]]ba gang zhe na/_de 'di ltar dge slong gnyid kyis log pa las mal stan mthon po mal stan chen po'i drung du bteg ste bzhag pa dang /_yang gnyid kyis log pa las bud med kyi mal du bzhag pa dang /_bsnyen par ma rdzogs pa phyir phyung ste/_nyal ba'i 'og tu bsnyen par ma rdzogs 
[\[216b.4\]]pa de slar 'ongs te 'dug nas bdag sad nas nyes pa 'di nyid ji ltar chos bzhin slar byed pa de ni gnyid log bzhin nyes pa byung la sad nas tshangs par gyur pa'o/_/sad bzhin du nyes pa byung la gnyid log bzhin tshangs par 'gyur ba gang zhe na/_'di ltar dge slong dge 'dun gyi 
[\[216b.5\]]lhag ma'i nyes pa byung ste/_de dbyung bar las kyi tshig rnams byed de gsol ba byas pa dang /_de gnyid kyis log nas las kyi tshig gsum mjug tu phyin pa dang /_langs pa de lta bu ni sad bzhin nyes pa byung la gnyid log bzhin tshangs par gyur pa'o/_/dge slong gis 
[\[216b.6\]]gcig smras pa mjug tu phyin na des phas pham pa gsum 'byung bar 'gyur ba mchis sam/_bcom ldan 'das kyis bka' stsal pa/_yod de/_de 'di ltar dge slong gis dge slong ma dang lhan cig tu 'di skad du gang gi tshe nga mthong ba na khyim bdag 'di zhes bya ba las rdzas rin thang 
[\[216b.7\]]che ba zhig ma byin par blangs pa dang /_mi 'tsho ba dang phral ba dang /_ngas dgra bcom pa yang thob par yang khyod kyis shes par gyis shig_/de thams cad dge slong mas tshig rdzogs par smras na'o/_/dge slong gis gcig smras pa mjug tu phyin na des phas pham pa bzhi 'byung 
[\[217a\]]
[\[217a.1\]]bar 'gyur ba mchis sam/_bcom ldan 'das kyis bka' stsal pa/_yod de/_'di ltar dge slong zhig dge slong ma dang lhan cig 'di skad du gang gi tshe khyod kho bo mthong ba na khyim bdag 'di zhes bya ba las rdzas shig ma byin par blangs/_mi 'tsho ba dang bral ba 
[\[217a.2\]]dang /_'di zhes bgyi ba'i rdzas phrogs pa dang /_kho bos dgra bcom pa thob pa de ltar shes par bya'o zhes 'thams pa'o/_/dge slong gnas gcig na mchis bzhin du nongs pa'i phung po lnga 'byung ba mchis sam/_bcom ldan 'das kyis bka' stsal pa/_yod de/_ston pa'i chos 
[\[217a.3\]]gos kyi tshad tsam spyad na nyes byas su 'gyur/_bslab pa'i sdom pa bcas pa'i grong nas rang gi lag gis bza' ba dang bca' ba blangs na so sor bshags par 'gyur ro/_/bud med la tshig lnga drug las lhag par chos bstan na ltung ba'o/_/bud med la gnas ngan len gyi tshig smras na 
[\[217a.4\]]dge 'dun gyi lhag mar 'gyur ro/_/bud med la kun tu med bzhin du mi las bla mar gyur pa'i chos bdag nyid kyis smras na phas pham par 'gyur ro/_/dge slong sbyar ba gcig gis nongs pa brgya 'am stong ngam de bas kyang mang du 'gyur ba mchis sam/_bcom ldan 'das kyis bka' 
[\[217a.5\]]stsal pa/_yod de 'di ltar dge slong zhig 'tshig khros tshig pa zos te yid 'khrugs nas skye bo mang po 'dus shing 'khod pa la sran ma spar ba gang ngam phye spar ba gang yang rung des gtor na des ji snyed phog pa de snyed kyi nyes par 'gyur ro/_/dge slong zhig gis rdzas rin thang che ba 
[\[217a.6\]]zhig gnas nas gnas su bskyod kyang phas pham par mi 'gyur ba mchis sam/_bcom ldan 'das kyis bka' stsal pa/_yod de/_mi ma yin pa'i rdzas rin thang che ba'am de ste mA Sha lngar mi chog pa'o/_/dge slong gis mA Sha gsum brkus na phas pham par 'gyur ba 
[\[217a.7\]]mchis sam/_bcom ldan 'das kyis bka' stsal pa/_yod de/_mA Sha rin thang che bar gyur pa'o/_/dge slong gis mA Sha lnga brkus kyang phas pham par mi 'gyur ba mchis sam/_bcom ldan 'das kyis bka' stsal pa/_yod de/_kAr ShA pa Na rin thang chung bar gyur 
[\[217b\]]
[\[217b.1\]]pa'o/_/chung ngu zhig ma byin par blangs pas nongs par 'gyur ba dang /_chung ngu de nyid ma byin par blangs pas nongs par mi 'gyur ba mchis sam/_bcom ldan 'das kyis bka' stsal pa/_yod de/_shog bal las chung ngu blangs na nyes par 'gyur/_bal nag po 
[\[217b.2\]]las chung ngu blangs na nyes par mi 'gyur ro/_/mnyam par 'gyur ba las lhag par bgyis kyang nongs par 'gyur ba dang /_mnyam par bgyis pa las lhag par bgyis kyang nongs par mi 'gyur ba mchis sam/_bcom ldan 'das kyis bka' stsal pa/_yod de/_nag 
[\[217b.3\]]po mnyam par bya ba las lhag par bgyis na nyes par 'gyur/_shog bal mnyam par byas pa las lhag par byas pa la nyes par mi 'gyur ro/_/bgyi ba las ma bgyis te nongs par 'gyur ba dang /_bgyis te nongs par mi 'gyur ba mchis sam/_bcom ldan 'das kyis 
[\[217b.4\]]bka' stsal pa/_yod de/_gos sar pa rnyed pa'i dge slong gi kha dog bsgyur ba gsum las gang yang rung kha dog bsgyur ba ma byas pas nyes pa'o/_/de ltar byas na nyes pa med pa'o/_/tshad bzhin bgyis na nongs par 'gyur ba dang /_tshad bzhin bgyis na nongs par mi 'gyur 
[\[217b.5\]]ba mchis sam/_bcom ldan 'das kyis bka' stsal pa/_yod de/_de bzhin gshegs pa'i chos gos kyi tshad du bgyis na nyes par 'gyur ro/_/dkyil 'khor gyi tshad du byas na nyes par mi 'gyur ro/_/dngos po gang gis bsam gtan dang po la snyoms par zhugs na dge 'dun 
[\[217b.6\]]gyi lhag mar 'gyur ba'i dngos po de nyid kyis bsam gtan gnyis pa dang /_gsum pa dang /_bzhi pa la snyoms par zhugs na dge 'dun gyi lhag mar 'gyur ba mchis sam/_bcom ldan 'das kyis bka' stsal pa/_yod de/_'di ltar dge slong des bsam gtan dang po la 
[\[217b.7\]]snyoms par 'jug pa na bdag gis khang pa rtsigs shig ces bsgo nas/_de skad bsgo ma thag tu bsam gtan dang po la snyoms par zhugs te/_de bsam gtan dang po la snyoms par zhugs pa'i tshe khang pa yang zin par gyur na de la dge 'dun gyi lhag mar 'gyur ro/_/de'i 
[\[218a\]]
[\[218a.1\]]dngos po de nyid kyi phyir bsam gtan gnyis pa dang /_gsum pa dang /_bzhi pa la snyoms par 'jug pa na des nga'i khang pa rtsigs shig ces bsgo ste/_bsgo ma thag tu bsam gtan gnyis pa dang /_gsum pa dang /_bzhi pa la snyoms par zhugs pa dang 
[\[218a.2\]]khang pa yang zin par gyur na dge 'dun gyi lhag mar 'gyur ro/_/dge slong gis gang na yang nongs pa ma bgyis la chung ngu na nyes byas tsam yang ma bgyis na dge slong du mi rung ba mchis sam/_bcom ldan 'das kyis bka' stsal pa/_yod de/_mtshan 'phos par gyur pa'o/_/dge 
[\[218a.3\]]slong mas gang na yang nongs pa ma bgyis la chung ngu na smad g.yogs rked pa las brlabs te bgo ba tsam yang ma bgyis par dge slong mas mi rung ba mchis sam/_bcom ldan 'das kyis bka' stsal pa/_yod de/_mtshan 'phos pa'o/_/dge slong gtsug lag khang gi nang du 
[\[218a.4\]]zhugs la de nyid kyi nang na chos gos 'dug bzhin dbyar zhig pa/_zhes kyang bgyi/_chos gos dang bral ba zhes kyang bgyi/_yi dam las 'das pa dang bcas par yang 'gyur ba mchis sam/_bcom ldan 'das kyis bka' stsal pa/_yod de/_de 'di ltar dge slong dbyar tshul du 
[\[218a.5\]]zhugs pa las tha ma'i bdun po la bab ste/_byin gyis ma brlabs par chos gos kyang khri'am khri'u'am/_gdang la bzhag nas steng gi nam mkha' la 'dug bzhin du skya rengs shar na de dbyar zhig pa zhes kyang bya/_chos gos dang bral ba zhes kyang bya/_yi dam las 'gal 
[\[218a.6\]]bas 'das pa dang bcas pa zhes kyang bya'o/_/dge slong gcig pu gtsug lag khang gi nang du zhugs na phas pham par 'gyur ba mchis sam/_bcom ldan 'das kyis bka' stsal pa/_yod de/_mi tshangs par spyod pa ste/_gang zhe na/_mtshan [{]rings [,]ring [}]dang /_rgyab mnyen no/_/ma 
[\[218a.7\]]byin pa len pa dang /_srog gcod pa gang zhe na/_dge slong des thabs sbyar te nang du zhugs pa dang /_des brkus par yang gyur/_srog gcod par yang gyur pa'o/_/rdzun du smra ba'i rgyu gang zhe na/_de 'di ltar nga ni dgra bcom pa'o/_/nga ni sangs rgyas so zhes zer ba'o/_/
[\[218b\]]
[\[218b.1\]]dge slong gis dge slong gi 'tsho ba dang phral na pha yang ma lags/_dgra bcom pa yang ma lags bzhin phas pham par yang 'gyur la de mtshams med pa'i las su yang 'gyur ba mchis sam/_bcom ldan 'das kyis bka' stsal pa/_yod de/_de 'di ltar dge slong de'i 
[\[218b.2\]]ma rab tu byung ste bsnyen par rdzogs par gyur pa las mtshan 'phos te mtshan 'phos par gyur pa las srog gcod na phas pham pa yin la de mtshams med pa'i las kyis kyang reg par 'gyur ro/_/dge slong mas dge slong ma'i 'tsho ba dang phral na ma yang ma lags/_dgra bcom pa 
[\[218b.3\]]yang ma lags na phas pham par 'gyur zhing de mtshams med pa'i las su yang 'gyur ba mchis sam/_bcom ldan 'das kyis bka' stsal pa/_yod de/_dge slong ma de'i pha rab tu byung zhing bsnyen par rdzogs par gyur pa de'i mtshan 'phos te/_mtshan 'phos nas de'i 'tsho ba 
[\[218b.4\]]dang phral na phas pham pa yang yin la de mtshams med pa'i las su yang 'gyur ro/_/gzhan gyis smras la des smras pa'i rkyen gyis gzhan la phas pham par 'gyur ba mchis sam/_bcom ldan 'das kyis bka' stsal pa/_yod de/_de 'di ltar dge slong mas dge slong 
[\[218b.5\]]'dus pa dge 'dun gyis ma bcings pa'i phyir de'i rjes su phyogs te/_de yang dge 'dun gyi dbus su lan gsum gyi bar du bsgo yang mi gtong ba de ni phas pham par 'gyur ro/_/gzhan gyis smras na des smras pa'i rkyen gyis gzhan la dge 'dun gyi lhag mar 'gyur ba mchis sam/_
[\[218b.6\]]bcom ldan 'das kyis bka' stsal pa/_yod de/_de 'di ltar gang gis dge 'dun gyi dbyen byas pa dang /_de'i rjes su phyogs pa dang /_bka' blo mi bde ba'i tshig dge 'dun gyi nang du lan gsum gyi bar du bsgo yang slar mi gtong ba ni dge 'dun gyi lhag mar 'gyur ro/_/gzhan 
[\[218b.7\]]gyis smras na de'i rkyen gyis gzhan la nongs par 'gyur ba mchis sam/_bcom ldan 'das kyis bka' stsal pa/_yod de/_de 'di ltar dge slong gang gis sdig pa la lta ba bzung /_rab tu bzung nas slar mi gtong ba de dge 'dun gyi nang du lan gsum gyi bar du bsgo yang slar mi 
[\[219a\]]
[\[219a.1\]]gtong ba ni ltung bar 'gyur ro/_/gzhan gyis smras na smras pa de'i rkyen gyis gzhan la slar bshags par 'gyur ba mchis sam/_bcom ldan 'das kyis bka' stsal pa/_yod de/_de 'di ltar dge slong gang gis grong du mgron du bos te zas za ba'i tshe de na 
[\[219a.2\]]yang dge slong ma zhig bsgo zhing 'dug ste/_'di la 'bras byin/_'di la sran tshod byin/_'di la yang byin zhes zer ba de la ma bsgo bar zos na slar bshags par 'gyur ro/_/gzhan gyis smras la de'i rkyen gyis gzhan la nongs pa bgyis su 'gyur ba mchis sam/_bcom ldan 
[\[219a.3\]]'das kyis bka' stsal pa/_yod de/_de 'di ltar dge slong gang gis so sor thar pa'i mdo klog pa'i tshe dge 'dun gyi nang du lan gsum gyi bar du bsgrags kyang nyes pa dran bzhin du slar mi 'chags pa ni nyes byas su 'gyur ro/_/btsun pa bcom ldan 'das kyis dge slong mas 
[\[219a.4\]]bslab pa phul nas slar dge slong ma'i dngos por bsnyen par rdzogs su mi rung ste/_dge slong ma gang dag gis slar rab tu phyung ngam bsnyen par rdzogs par byas na de dag nyes pa dang bcas so zhes gsungs na/_dge slong mas bslab pa phul te babs pa las de de dag gis rab tu 
[\[219a.5\]]byung zhing bsnyen par rdzogs par bgyis na bsnyen par rdzogs pa yang lags la/_de dag la yang nongs par mi 'gyur ba mchis sam/_bcom ldan 'das kyis bka' stsal pa/_yod de/_de 'di ltar dge slong ma de bslab pa phul te babs pa las de'i mtshan 'phos te mtshan 'phos 
[\[219a.6\]]par gyur pa de rab tu phyung zhing bsnyen par rdzogs par byas na nyes par mi 'gyur ro/_/btsun pa bcom ldan 'das kyis sngar 'khrugs pa de rab tu ma dbyung shig_/bsnyen par rdzogs par ma byed cig ces gsungs na/_sngar 'khrugs pa de rab tu phyung la bsnyen par rdzogs par bgyis kyang 
[\[219a.7\]]bsnyen par rdzogs par yang 'gyur la/_nongs par yang mi 'gyur ba mchis sam/_yod de/_de 'di ltar dge slong ma thun mong ma yin pa'i phas pham pa'i nyes pa byung la des bslab pa phul nas babs pa dang de'i mtshan 'phos te mtshan 'phos nas skyes par gyur pa de rab tu phyung zhing bsnyen par 
[\[219b\]]
[\[219b.1\]]rdzogs par byas kyang nyes par mi 'gyur ro/_/las rnam pa dus na thams cad 'dus par 'gyur/_bcom ldan 'das kyis bka' stsal pa/_rnam pa gsum ste/_gsol ba dang /_gsol ba dang gnyis dang /_gsol ba dang bzhi'i las so/_/btsun pa bcom ldan 'das kyis 
[\[219b.2\]]las brgya rtsa gcig go zhes bka' stsal na/_de dag las gsol ba'i las kyis ni du bsdus/_gsol ba dang gnyis pas du/_gsol ba dang bzhi pas du/_bcom ldan 'das kyis bka' stsal pa/_gsol ba'i las kyis ni nyi shu rtsa bzhi'o/_/gsol ba dang gnyis kyis ni 
[\[219b.3\]]bzhi bcu rtsa bdun no/_/gsol ba dang bzhis ni sum bcu'o/_/tshig tu yang mi smra/_lus kyis kyang ma stsal kyang /_dge slong du mi rung ba mchis sam/_bcom ldan 'das kyis bka' stsal pa/_yod de/_de 'di ltar dge slong mas dge slong ma'i phas pham pa'i ltung ba byung 
[\[219b.4\]]bar mthong la bcabs te skya rengs shar na phas pham par 'gyur ro/_/dge slong gis nyes pa'i phung po bzhi byung la ma bshags/_slar las ma bgyis par phyin cing nongs pa ma mchis par 'gyur ba mchis sam/_bcom ldan 'das kyis bka' stsal pa/_yod de/_mtshan 'phos pa'o/_/
[\[219b.5\]]dge slong mas nyes pa sde lnga byung la ma bshags sam/_slar las ma bgyis kyang phyin cing nongs par mi 'gyur ba mchis sam/_bcom ldan 'das kyis bka' stsal pa/_yod de/_mtshan 'phos pa'o/_/dge slong gis mi'i 'tsho ba dang phral na phas pham pa'i nongs par mi 'gyur 
[\[219b.6\]]ba mchis sam/_bcom ldan 'das kyis bka' stsal pa/_yod de/_de 'di ltar gnyis lhan cig 'khod pa las gcig gsad do snyam pa las gzhan bsad pa'o/_/mi tshangs pa spyad pa gzhan gyis bgyis la phas pham par 'gyur ba mchis sam/_bcom ldan 'das kyis bka' 
[\[219b.7\]]stsal pa/_yod de/_de 'di ltar dge slong ma mi tshangs par spyad pa mthong la bcabs na skya rengs shar ba dang phas pham par 'gyur ro/_/dge slong mi tshangs par spyod pa las phas pham pa'i nongs par 'gyur ba dang /_mi tshangs par spyod pa bgyis kyang phas pham pa'i nongs par mi 
[\[220a\]]
[\[220a.1\]]'gyur ba mchis sam/_bcom ldan 'das kyis bka' stsal pa/_yod de/_de 'di ltar ma nyams pa dang /_lhan cig tu mi tshangs par spyad na phas pham par 'gyur ro/_/nyams pa dang lhan cig tu spyad pa de la phas pham par mi 'gyur ro/_/dge slong gis ma 
[\[220a.2\]]byin par blangs pa las phas pham par 'gyur ba dang /_ma byin par blangs pa las phas pham par mi 'gyur ba mchis sam/_bcom ldan 'das kyis bka' stsal pa/_yod de/_de 'di ltar mi'i yo byad rin po che ma byin par blangs na de phas pham par 'gyur ro/_/gang gis mi ma yin pa'i yo 
[\[220a.3\]]byad rin po che blangs kyang phas pham pa'i nyes par mi 'gyur ro/_/dge slong gis mi'i 'tsho ba dang phral na phas pham par 'gyur ba dang /_mi'i 'tsho ba dang phral kyang phas pham par mi 'gyur ba mchis sam/_yod de/_gang rang gi lag gis mi'i 'tsho ba dang phral na phas pham par 'gyur ro/_/mi'i 
[\[220a.4\]]'tsho ba dang phral na phas pham par mi 'gyur ba yang yod de gang gis 'du shes gzhan du sbyar ba las mi'i 'tsho ba dang phral na phas pham par mi 'gyur ro/_/dge slong gis med la med bzhin du mi las bla mar gyur pa'i chos bdag nyid kyis smras na phas pham par 'gyur ba dang /_med la med bzhin 
[\[220a.5\]]du mi las bla mar gyur pa'i chos smras kyang phas pham par mi 'gyur ba mchis sam/_bcom ldan 'das kyis bka' stsal pa/_yod de/_de 'di ltar 'du shes bcabs nas bka' la lung bstan na phas pham par 'gyur ro/_/rdeng yod de bka' la lung bstan na ni de la phas pham 
[\[220a.6\]]par mi 'gyur ro/_/dngos po gang gis phas pham pa'i nongs par 'gyur ba'i dngos po de nyid kyis phas pham pa'i nongs par mi 'gyur ba mchis sam/_bcom ldan 'das kyis bka' stsal pa/_yod de/_dge slong mas lus la kun reg par byas na phas pham par 'gyur ro/_/
[\[220a.7\]]dge slong gis byas na de la phas pham pa'i nyes par mi 'gyur ro/_/dge slong mas shes bzhin du dge slong ma'i nyes pa sbom po bcabs na skya rengs shar ba dang phas pham pa'i nyes par 'gyur ro/_/dge slong gis bcabs na phas pham pa'i nyes par mi 'gyur ro/_/dge 'dun chos 
[\[220b\]]
[\[220b.1\]]bzhin du 'du shes pas dge slong la ma mthong ba'i phyir spangs par dge slong mas shes bzhin du de'i rjes su phyogs nas de dge 'dun gyi nang du lan gsum gyi bar du bsgo yang slar mi gtong ba ni phas pham par 'gyur ro/_/dge slong la bsgo nas slar ma btang na phas pham pa'i 
[\[220b.2\]]nyes par mi 'gyur ro/_/dngos po gang gis dge 'dun gyi lhag mar 'gyur ba'i dngos po de nyid kyis dge 'dun gyi lhag ma'i nongs par mi 'gyur ba mchis sam/_bcom ldan 'das kyis bka' stsal pa/_yod de/_dge slong gis bsams bzhin du khu ba phyung na dge 'dun gyi 
[\[220b.3\]]lhag mar 'gyur ro/_/dge slong mas khu ba phyung na de la dge 'dun gyi lhag ma'i nyes par mi 'gyur ro/_/dge slong gis lus la kun tu reg na dge 'dun gyi lhag mar 'gyur ro/_/dge slong mas reg na de la dge 'dun gyi lhag mar mi 'gyur ro/_/dge slong mas gnas bor te reg na 
[\[220b.4\]]dge 'dun gyi lhag mar 'gyur ro/_/dge slong gis spyad na dge 'dun gyi lhag mar mi 'gyur ro/_/dngos po gang gis ltung bar 'gyur ba'i dngos po de nyid kyis ltung bar mi 'gyur ba mchis sam/_bcom ldan 'das kyis bka' stsal pa/_yod de/_dge slong mas bsams bzhin 
[\[220b.5\]]du khu ba phyung na ltung bar 'gyur ro/_/dge slong gis phyung na ltung bar mi 'gyur ro/_/dge slong gis gnyen ma yin pa las bsod pa'i bza' ba dang bca' ba bslangs na ltung bar 'gyur ro/_/dge slong mas bslangs na ltung bar mi 'gyur ro/_/dge slong mas rtswa sngon po'i steng du bshang 
[\[220b.6\]]gci byas na ltung bar 'gyur ro/_/dge slong phas byas na ltung bar mi 'gyur ro/_/dngos po gang gis slar bshags pa'i dngos po de nyid kyis slar bshags par mi 'gyur ba mchis sam/_bcom ldan 'das kyis bka' stsal pa/_dge slong mas gnyen ma yin pa las bsod 
[\[220b.7\]]pa'i bza' ba dang bca' ba bslangs na slar bshags par 'gyur ro/_/dge slong gis bslangs na slar bshags pa'i nyes par mi 'gyur ro/_/dge slong gis bslab pa'i sdom pa bcas pa'i grong nas rang gi lag gis bza' ba dang bca' ba bslangs na slar bshags par 'gyur ro/_/
[\[221a\]]
[\[221a.1\]]dge slong mas bslangs na slar bshags par mi 'gyur ro/_/dngos po gang gis nongs bgyis su 'gyur ba'i dngos po de nyid kyis nongs bgyis su mi 'gyur ba mchis sam/_bcom ldan 'das kyis bka' stsal pa/_dge slong gis rtswa sngon po'i steng du bshang gci 
[\[221a.2\]]byas na nyes byas su 'gyur ro/_/dge slong mas byas na nyes byas su mi 'gyur ro/_/dge slong mas sham thabs kyis rked pa 'das tsam du bgos na nyes byas su 'gyur ro/_/dge slong gis sham thabs kyis rked pa 'das par bgos kyang nyes pa med do/_/dge slong phyin to snyam pa 
[\[221a.3\]]las ltung bar mi 'gyur ba dang /_ltung ba'o snyam pa las phyin par 'gyur ba mchis sam/_bcom ldan 'das kyis bka' stsal pa/_yod de/_de 'di ltar dge slong la dge 'dun gyi lhag ma'i nongs pa byung nas de la dbyung ba'i las byed pa'i tshe lham gyon zhing 'dug pa dang /_lag pas 
[\[221a.4\]]pus mo gnyis ka 'khyud cing 'dug pa dang /_mgo g.yogs pa dang /_rtswa sngon po gcod pa dang /_sa la ri mo 'dri ba las nyes pa byung ba ni 'di ltar phyin to snyam pa las nyes pa byung ba'o/_/dge slong gis nyes pa byung ngo snyam pa las phyin pa gang zhe na/_de 'di ltar dge slong de dge 'dun gyi 
[\[221a.5\]]lhag ma'i nyes pa byung ba mi mthun pa byung ngo snyam pa las de'i mtshan 'phos te mtshan 'phos pa dge slong ma la ni phyin te/_de ltar na nyes pa byung ngo snyam pa las phyin pa yin no/_/mtshams bkrol la snyam pa las bcad par 'gyur ba mchis sam/_bcom ldan 'das kyis bka' stsal 
[\[221a.6\]]pa/_yod de/_las kyi mtshams bkrol yang grong gi mtshams ma bkrol bar 'gyur ro/_/song ba'i rjes su song ba gang lags/_bcom ldan 'das kyis bka' stsal pa/_mtshams so/_/dge slong gis nyes pa sde lnga 'byung ba mchis sam/_bcom ldan 'das kyis 
[\[221a.7\]]bka' stsal pa/_yod de/_bud med kyi gos byas na nyes byas su 'gyur ro/_/bslab pa'i sdom pa bcas pa'i grong nas rang gi lag gis bza' ba dang bca' ba bslangs na so sor 'chags par 'gyur ro/_/bud med la tshig lnga'am/_drug las lhag par chos bstan na ltung 
[\[221b\]]
[\[221b.1\]]bar 'gyur ro/_/bud med la gnas ngan len gyi tshig smras na dge 'dun gyi lhag ma'i nyes pa sbom por 'gyur ro/_/bud med la med bzhin du mi las bla mar gyur pa'i chos smra na phas pham par 'gyur ro/_/btsun pa bdag cag la 'dul ba 'dri ba zhig mchis na bdag cag 
[\[221b.2\]]gis gang nas btsal bar bgyi/_bcom ldan 'das kyis bka' stsal pa/_so sor thar pa gnyis dang /_'byed pa dang /_bcas pa las so/_/'dul ba'i dngos po [{]bcwa [,]bco [}]brgyad dang rkyang pa'i gleng gzhi gnyis dang /_'dul ba gcig gis lhag pa'i rgyud rnams dang /_thun mong 
[\[221b.3\]]ba dang /_thun mong ma yin pa dang /_sa dang /_bar snang las mtshan 'phos pa las so/_/bcom ldan 'das 'gro ba thams cad du yang mi gtogs la bstan pa las kyang bstan pa yongs su mya ngan las 'das pa'ang ma lags/_yongs su mya ngan las 'da' bar yang mi 
[\[221b.4\]]'gyur ba de gang lags/_bcom ldan 'das kyis bka' stsal pa/_u pA li de ni sprul pa'o/_/de bkum na nongs pa cir 'gyur/_bcom ldan 'das kyis bka' stsal pa/_nyes pa sbom po'o/_/de bkum na nongs pa gang bshags par bgyi/_bcom ldan 
[\[221b.5\]]'das kyis bka' stsal pa/_nyes pa sbom po'o/_/'dul ba gzhung dam pa las gtam gyi dngos po rdzogs [{]s+ho[,]so[}]//_//'dul ba gzhung dam pa/_bam po bzhi bcu rtsa drug pa/_ma na bi ka'i mdo'i mdo bsdus pa ste/_'dus pa bu ram chu dang rung ba gnyis/_/
[\[221b.6\]]sha dang srin bu pad pa rnam pa lnga/_/snga dro ba dang byin len byas pa dang /_/myos pa dge bsnyen na ba dge slong ba'o/_/mdor na/_'dus pa dang ni 'on pa dang /_/dmus long dang yang ri mo can/_/gzhon pa rnams ni ma gtogs te/_/lhag ma rnams ni rung ba'o/_/sangs 
[\[221b.7\]]rgyas bcom ldan 'das la tshe dang ldan pa u pA lis zhus pa/_btsun pa bcom ldan 'das kyis yul mtha' 'khob tu 'dul ba 'dzin pa dang lngas bsnyen par rdzogs par rung ngo zhes bka' stsal na/_der bcu yod pa las 'dul ba 'dzin pa dang lngas bsnyen par rdzogs 
[\[222a\]]
[\[222a.1\]]par bgyis na bsnyen par rdzogs pa zhes bgyi'am bsnyen par ma rdzogs pa zhes bgyi/_u pA li de ni dge slong du bsnyen par rdzogs pa zhes bya ste/_dge 'dun rnams ni 'das pa dang bcas par 'gyur ro/_/btsun pa bcom ldan 'das kyis chos 
[\[222a.2\]]gos rnyed la zhag bcu las 'das na spang ba'i ltung bar 'gyur zhes bka' stsal na/_ji tsam gyis na 'on pas chos gos 'thob par 'gyur/_gang gi tshe rnyed pa na mthong la lag pas reg gam pang du blangs par yang gyur la 'di ni bdag gi gos so snyam du des 'du shes 
[\[222a.3\]]bskyed pa de lta bu ni 'on pas gos thob par gyur pa'o/_/ji tsam gyis na dmus long gis gos thob par gyur/_gang gi tshe des thos la lag tu blangs sam pang du blangs par gyur la 'di ni bdag gi gos so snyam du des 'du shes kyang bskyed na de lta bu ni dmus long gis gos thob 
[\[222a.4\]]par gyur pa'o/_/sangs rgyas bcom ldan 'das la u pA lis zhus pa/_phyed ri mo bris la phyed ri mo ma bris pa la mchis su rung ngam/_u pA li mi rung ste/_de'i steng du gding ba gzhan yod dam/_de ste rnyings par gyur na rung ngo /_/btsun pa bcom ldan 'das kyis ba la 'jus 
[\[222a.5\]]te klung ma rgal cig ces bka' stsal pa/_bzhon pa ma gtogs par gzhan la 'ju zhing klung rgal du gnang ngam/_gnang ste/_glang ngam/_rta'am/_ma he'am/_g.yag la 'jus shing klung rgal na nyes pa med do/_/mdor na/_bu ram shing dang zhag bdun dang /_/lan tshwa dang 
[\[222a.6\]]ni 'bru mar rung /_/dge slong gis ni rung bar byas/_/mi rung sar ni mi rung ba'o/_/sangs rgyas bcom ldan 'das la tshe dang ldan pa u pA lis zhus pa/_btsun pa bu ram chang zhag bdun du byin gyis brlab tu rung ngam/_u pA li rung ngo /_/ji srid du btung bar bgyi/_nam myos 
[\[222a.7\]]par mi 'gyur ba dang /_zas dang ma 'dres pa dang /_ma rnyogs pa dang /_bsngal bar ma gyur cing /_nyid kyi bro las ma gyur pa'o/_/sangs rgyas bcom ldan 'das la tshe dang ldan pa u pA lis zhus pa/_btsun pa mi rung ba'i tshil las lan tshwa btsos te 'tshal du rung ngam/_u pA li 
[\[222b\]]
[\[222b.1\]]mi rung ngo /_/thal bar rung bar byas te/_zos na nyes pa med do/_/btsun pa mi rung ba'i sman las 'bru mar btsos pa 'tshal du rung ngam/_u pA li mi rung ste/_mig gam/_rna ba'am/_sna la bskus na nyes pa med do/_/dge slong rang gis me'am mtshon nam sen mos sa 
[\[222b.2\]]bon du 'gyur ba rnam pa lnga po rung bar bgyis na rung bar bgyis pa zhes bgyi 'am/_'tshal du rung ngam rung ste mes rung bar bya ba ma gtogs te/_gang rung bar byed pa de la ni sa bon ma rung bar byas pa'i nyes pa 'byung bar 'gyur ro/_/mi rung ba'i sar shing skyes la rung ba'i sar 'bras bu 
[\[222b.3\]]ltung na 'tshal du rung ngam/_u pA li mi rung ngo /_/rung ba'i sar shing skyes la mi rung ba'i sar 'bras bu ltung na 'tshal du rung ngam/_u pA li rung ste/_zhag ma lon par gyur pa'o/_/mdor na/_rung bar 'gyur ba'i sa gnyis te/_/bza' bar bya ba ma yin dang /_/mi yi 'o mar rig 
[\[222b.4\]]pa dang /_/skyur po khu bar gyur pa'o/_/rung ba'i sa na sa bon rnam pa lnga po dang mi mchis la mi rung ba'i sar rung ba bgyid pa mchis te/_me'am mtshon tam sen mos rung bar bgyis na rung bar bgyis pa zhes bgyi'am ma bgyis pa zhes bgyi/_byas pa zhes bya'o/_/'tshal du rung ngam/_
[\[222b.5\]]u pA li mi rung ngo /_/rung ba'i sa na dge slong mchis te/_rung ba'i sar sa bon rnam pa lnga po la me'am mtshon tam sen mos rung bar bgyis na bgyis pa zhes bgyi'am/_ma bgyis pa zhes bgyi/_byas pa zhes bya'o/_/'tshal du rung ngam/_u pA li mi rung ste/_mes mi rung bar byas pa ma 
[\[222b.6\]]gtogs te/_gang rung bar byed pa la sa bon gyi grong bshig pa'i nyes par 'gyur ro/_/khur blang ngam/_ma bsregs pa'am/_khre'u'am/_slo ma'i nang du bzhag ste 'tshal du rung ngam/_u pA li rung ngo /_/mi'i 'o ma 'tshal du rung ngam/_u pA li mi rung ste/_mig sman du dgos pa ni 
[\[222b.7\]]ma gtogs so/_/dus ma lags par skyur po'i khu ba 'tshal du rung ngam/_u pA li rung ngo /_/mdor na/_mi yi sha dang ched du ni/_/bsad par gyur par shes pa dang /_/mi rung ba yi sha rnams dang /_/'di rnams kun ni bza' mi bya/_/sangs rgyas bcom ldan 'das la tshe dang ldan 
[\[223a\]]
[\[223a.1\]]pa u pA lis zhus pa/_btsun pa mi'i sha 'tshal du rung ngam/_u pA li mi rung ngo /_/btsun pa nongs pa cir 'gyur nyes pa sbom po'o/_/mi'i sha ma gtogs par de las rung ba gzhan rnams de'i phyir ched du bsad pa'i sha 'tshal du rung ngam/_u pA li mi 
[\[223a.2\]]rung ngo /_/mi rung ba'i sha rnams 'tshal du rung ngam/_u pA li mi rung ngo /_/mdor na/_srin bu pad pa dang ni shing rta dang /_/sbal pa'ang bza' bar mi bya ste/_/gzugs pa de dag thams cad ni/_/bza' bar bya ba ma yin no/_/sangs rgyas bcom ldan 'das la tshe 
[\[223a.3\]]dang ldan pa u pA lis zhus pa srin bu pad pa'i sha 'tshal du rung ngam/_u pA li mi rung ngo /_/bya shing sta mo'i sha 'tshal du rung ngam/_u pA li mi rung ngo /_/sbal pa'i sha 'tshal du rung ngam/_u pA li mi rung ngo /_/gzugs pa dag gi sha 'tshal du rung ngam/_u pA li mi 
[\[223a.4\]]rung ngo /_/mdor na/_rung ba dag dang 'dres pa dang /_/zhag bdun du yang bza' mi bya/_/tshil bu dang yang de bzhin te/_/bu ram shing dang snga dror sbyar/_/sangs rgyas bcom ldan 'das la tshe dang ldan pa u pA lis zhus pa/_snga dro ba'i sman dang phyi dro ba'i sman du bsres 
[\[223a.5\]]na 'tshal du rung ngam/_u pA li mi rung ngo /_/phyi dro ba dang bdun par bsres na 'tshal du rung ngam/_u pA li mi rung ngo /_/bdun pa dang nam 'tsho'i bar du bsres na rung ngam/_u pA li mi rung ngo /_/btsun pa de nyid snga dro ba lags la de nyid phyi dro ba dang bdun pa dang /_nam 
[\[223a.6\]]'tsho'i bar du rung ngam/_u pA li rung ste/_bu ram shing ni snga dro ba la/_de'i 'og tu khu ba btsir ba ni phyi dro ba'o/_/de'i 'og tu khu ba bskol te bu ram du byas pa ni bdun pa'o/_/de'i 'og tu bdun pa bsregs pa ni nam 'tsho'i bar du ba'o/_/de nyid la snga dro ba dang /_de nyid 
[\[223a.7\]]bdun pa dang /_de nyid la nam 'tsho'i bar du bar rung ngam/_rung ste sha ni snga dro ba'o/_/de'i 'og tu btsos pa'i zhag ni bdun pa'o/_/bdun pa de'i 'og tu bsregs pa'i thal ba ni nam 'tsho'i bar du ba'o/_/mdor na/_de ltar byin len byas pa dang /_/de yang byin gyis ma brlabs 
[\[223b\]]
[\[223b.1\]]dang /_/nad pa nad kyis gzir ba dang /_/bsngal ba'i btung ba brgyad pa'o/_/snga dro ba'i sman 'di dag gzhag par byin gyis brlab tu rung ngam/_u pA li mi rung ste/_de bzhin du phyi dro ba dang /_bdun pa dang /_nam 'tsho'i bar du yang mi rung ngo /_/de bzhin du byin len ma 
[\[223b.2\]]byas pa dang /_nang du btsos pa dang /_blangs pa dang mi rung ba'i rnams 'tshal du rung ngam/_u pA li mi rung ngo /_/tshul bzhin pas blangs pa byin gyis ma brlabs pa de 'tshal du rung ngam/_u pA li mi rung ngo /_/slar blangs pa dang byin gyis ma brlabs pa mi na bar 'tshal du rung 
[\[223b.3\]]ngam/_u pA li mi rung ngo /_/slar blangs pa dang byin gyis ma brlabs pa nad pas 'tshal du rung ngam/_u pA li rung ngo /_/de nas sangs rgyas bcom ldan 'das la tshe dang ldan pa u pA lis zhus pa/_nad pa la ci stsal bar bgyi/_gang gis nad pa la sos par 'gyur ba bcas 
[\[223b.4\]]pa'i kha na ma tho ba de nad pa la byin cig_/bcom ldan 'das kyis btung ba ni rnam pa 'di brgyad gnang na de la rtsa ba'i bsngal ba dang /_sdong bu'i bsngal ba dang /_lo ma'i dang /_me tog gi bsngal bar 'dres na 'tshal du rung ngam/_u pA li rung ngo /_/ji srid du rung /_nam myos 
[\[223b.5\]]par ma gyur/_zas dang ma 'dres rnyogs par ma gyur/_nam bsngal ba'i bar du'o/_/mdor na/_smyos par gyur dang byin gyis brlab/_/gcig pu 'dug par gyur pa dang /_/gos la byin gyis mi brlab pa/_/mtshams kyi phyi rol dge 'dun gyi'o/_/smyon pa las gos blang 
[\[223b.6\]]bar bgyi'am/_gsungs pa/_kha cig las ni blang bar bya/_kha cig las ni blang bar mi bya'o/_/gang las blang bar bgyi/_gang la pha dang /_ma dang /_phu nu bo dang /_sring mo yod pa'am/_bdag gis khyim nas byin pa de ni blang bar bya'o/_/gang las mi blang bar bgyi/_gang la 
[\[223b.7\]]pha dang /_ma dang /_phu nu bo dang /_sring mo dang /_rang gi khyim med pas byin pa de ni blang bar mi bya'o/_/smyon pa gang nas bzung ste chos gos byin gyis brlab par bgyi/_gang gi tshe rang gi sems mal du phebs par gyur pa na'o/_/btsun pa dge slong gang gcig pu gnas na mchis pa 
[\[224a\]]
[\[224a.1\]]der mi dag gis dge 'dun gyi phyir gos phul ba de dge 'dun gyis mngon du bgo bar bgyi ba zhig lags na dge slong des gos rnyed pa ji ltar bgyi/_gsungs pa/_u pA li de'i phyir na dge slong des sems 'di ltar skyed la tshig tu yang 'di skad rjod cig_/
[\[224a.2\]]gnas 'di na bdag gcig pu 'dug ste/_gos 'di ni dge 'dun gyi phyir te dge 'dun gyis mngon du bgo bar rigs pa zhig las bsgos nad bdag dbang ste byi bdar bya'o/_/spa'o/_/byin gyis brlab par bya ste/_byi bdar byas sbas shing byin gyis brlabs la de ltar byas na las 
[\[224a.3\]]byas pa zhes bya'o/_/dge slong gzhan dag gcig 'ongs su zin kyang de dag la skal ba ma byin cig_/de ltar ma byas na dge slong de gcig pus gos de ma bkur cig_/khyer na 'das pa dang bcas par 'gyur ro/_/dge slong de dag kyang mtshungs par dbang ba las de gcig 
[\[224a.4\]]pus dge 'dun gyi phyir byin gyis brlabs pa las mtshams kyi phyi rol du song nas khyer na nyes byas su 'gyur ro/_/de ste rku sems su gyur na 'das pa dang bcas par 'gyur ro/_/mdor na/_dge bsnyen pa'i ni bu dang ste/_/dbyar gnas mngon du gyur pa dang /_/'das dang 
[\[224a.5\]]ma 'ongs dge slong dag_/'di ltar dbyar ni zhig par gyur/_/dge bsnyen kyis bu sma phab par gyur na de las gos blang bar bgyi'am/_mi blang bar bgyi/_bcom ldan 'das kyis bka' stsal pa/_de mi blang ba zhes bya'o/_/gos 'di dbyar gnas pa'i dge 'dun la phul na 
[\[224a.6\]]yang de dbyar gyi zla ba tha ma yang ma yin la gnas der gtan pa yang bting bar ma gyur te/_dbyar gyi zla ba tha ma yang ma yin la de gnas der gtan pa ma bting du zin gyis kyang dbyar gnas pa'i rnams la gos de dbang bar 'gyur ro/_/gos 'di ni dge 'dun mngon du gyur pa 
[\[224a.7\]]rnams kyi yin no zhe na/_de yang dbyar gyi zla ba tha mar kyang gyur/_gnas der gtan pa yang bting bar gyur na zla ba'i tha ma yang yin zhing gnas der gtan pa bting bar gyur du zin kyang /_gang dbyar der ma gnas pa de dag kyang gos de dbang bar 'gyur ro/_/gos 'di dge 
[\[224b\]]
[\[224b.1\]]'dun mngon sum du tshogs pa la phul bar gyur te/_dge slong gang gnas 'dir lo phyi mar gnas/_yang phyir gnas/_gsum phyir gnas/_de bzhin du lo phyi ma bcu'i bar du gnas pa de dag la dbul lo zhe na/_der dbyar gyi zla ba tha mar gyur la gtan pa 
[\[224b.2\]]bting bar kyang gyur to/_/de dbyar gyi zla ba tha mar gyur du zin kyang gang la byin pa de dag dbang ste/_snga ma'i zla ba dang po dang gnyis po nas bcu'i bar du rgyas par brjod do/_/dge slong dbyar gnas gnas pa las dge 'dun gyi don cig la mtshams kyi phyi rol du song 
[\[224b.3\]]na de'i dbyar gyi skal ba dbang ba gang nas stsal/_gang gi don gyi phyir song ba dang /_gang du ring du gnas par gyur pa'o/_/dbyar zhig pa la gos kyi skal ba stsal bar bgyi'am/_kha cig la ni sbyin par bya'o/_/kha cig la ni mi sbyin par bya'o/_/gang la stsal 
[\[224b.4\]]bar bgyi/_gang la snga ma dang phyi ma yod pa dang /_gang du ring du gnas par gyur pa la'o/_/gang la mi stsal bar bgyi/_gang la snga ma yang med la phyi ma yang med pa dang /_gang ring du ma gnas par gyur pa'o/_/mdor na/_nad pa yi ni don la ste/_/nad g.yog tu 
[\[224b.5\]]ni gyur pa dang /_/rung bar byas dang bslab pa byin/_/nor rnams rung bar ji ltar bya/_/dge slong nad g.yog bgyid pa de don cig la mtshams kyi slad rol du mchis pa dang /_de mtshams kyi slad rol du mchis pa'i 'og tu nad pa dus las 'das na nad g.yog la gos rnams 
[\[224b.6\]]stsal bar bgyi'am mi stsal bar bgyi/_kha cig la ni sbyin par bya'o/_/kha cig la ni mi sbyin par bya'o/_/gang la stsal bar bgyi/_gang nad pa'i don gyi phyir brel bar gyur pa de la ni sbyin par bya'o/_/gang rang gi don tam gzhan gyi don la brel bar gyur pa de la ni mi sbyin 
[\[224b.7\]]no/_/khyim pa zhig nad pa'i g.yog bgyid na gos stsal bar bgyi'am mi stsal bar bgyi/_gsungs pa/_mi sbyin te/_dge slong ma dang /_dge slob ma dang /_dge tshul ma yang de bzhin du mi sbyin no/_/dge tshul pha zhig nad g.yog bgyid na de la nad g.yog gi 
[\[225a\]]
[\[225a.1\]]gos stsal bar bgyi'am/_mi stsal bar bgyi/_gsungs pa/_sbyin par bya'o/_/ji tsam zhig stsal/_kun dang yang mnyam par ro/_/nad g.yog dbyar gnas gzhan du tshul du zhugs pa zhig na/_de la nad g.yog gi gos stsal bar bgyi'am/_mi stsal bar 
[\[225a.2\]]bgyi/_bcom ldan 'das kyis bka' stsal pa/_sbyin par bya'o/_/nad g.yog sus bgyi/_mkhan po dang /_slob dpon dang /_mkhan po gcig pa dang /_slob dpon gcig pa dang /_smra ba dang /_kun du smra ba dang /_ston pa dang /_lhan cig spyod pa dang /_slob mas so/_/
[\[225a.3\]]de ste med na dge 'dun gyis nad g.yog skos shig_/de ste dge 'dun gyis kyang nad g.yog ma bskos na 'das pa dang bcas pa'o/_/nad g.yog gis kyang nad pa'i nad g.yog ma byas na nyes byas su 'gyur ro/_/de ste nad pas nad g.yog la chos bzhin du bsgo ba ma mnyan na nyes byas su 
[\[225a.4\]]'gyur ro/_/nad pa la yang de bzhin no/_/nad pa la ji srid du nad g.yog bgyi/_ji srid nad pa shi ba'am/_de ste sos par gyur pa'i bar du'o/_/mi phan pa rnams spong bar byed/_phan pa'i rnams ni sgrub par byed/_don rnams kyang nyams par mi byed pa bslab pa stsal pas 
[\[225a.5\]]gang nas bzung zhing gos rnams byin gyis brlab par bgyi nam rnyed na'o/_/nor rnams ji ltar rung bar bgyi/_mi rung ba 'dis rung ba bsgrub par bya zhing na ba'i sman rnams gzhag par bya'o snyam du'o/_/mdor na/_dge slong gnas pa rnam bzhi ni/_/gnang ba dang ni ras rnams dang /_/
[\[225a.6\]]song nas slar 'ongs spang ba dang /_/sbom po mu stegs can dang gsum/_/dge slong gis sngar yang ma lags/_slad kyis kyang ma lags par gnas bzhir dbyar cig car tshul du yang zhugs la nongs par kyang mi 'gyur ba mchis sam/_yod de/_de 'di ltar dge slong 
[\[225a.7\]]de khri'am re lde'am ra gong yang rung ste/_gnas bzhi'i mtshams su mnan nas dbyar tshul du zhugs na tshul du zhugs pa zhes kyang bya ste/_nyes pa yang med do/_/de'i gos kyi bgos skal gang nas 'thob/_thams cad nas so/_/dbyar gyi ras chen tshad las chung ngu 'chang na de'i 
[\[225b\]]
[\[225b.1\]]nongs pa gang lags/_gsungs pa/_nyes byas su 'gyur ro/_/de bzhin du g.yan pa dgab pa dang gding ba yang de bzhin no/_/song nas slar mchis pa'i gos kyis gtan pa gding na gtan pa bting ba zhes bgyi'am/_ma bting ba zhes bgyi/_gsungs pa/_gtan pa ma 
[\[225b.2\]]bting ba zhes bya'o/_/gos de gang lags/_lam phan chad nas rnyed pa'o/_/spang ba byung ba'i gos rnams bgos na de'i ltung ba gang lags/_gsungs pa/_nyes byas so/_/mu stegs can gyi rgyal mtshan gos ma mchis pa dang /_'ol ba'i sgro dang /_skra'i la ba dang gsum 
[\[225b.3\]]'chang na de'i ltung ba gang lags/_nyes pa sbom por 'gyur ro/_/mu stegs can gyi rgyal mtshan gsum po ma gtogs par mu stegs can gyi rgyal mtshan gzhan 'dzin na cir 'gyur/_bcom ldan 'das kyis bka' stsal pa/_nyes byas so/_/'dul ba gzhung dam pa las/_
[\[225b.4\]]ma na bi ka ba'i sgo dang po ste rdzogs [{]s+ho[,]so[}]//_//mdor bsdus par na/_rnyings pa gding dang rings pa gsum/_/gzu bo'i nyes pa ji tsam gyis/_/ko sham bis ni ji ltar las byas pa/_/las dang gzu bo rjes su bsgrags/_/bsdigs pa bsdus nas bsgrags pa'o/_/mdor 
[\[225b.5\]]na/_rnyings pa sar pa gnyis po dang /_/kha dog can dang ma bzhag pa/_/mi rung dang yang de bzhin te/_/yongs spyad dang ma bgos rung ba'o/_/btsun pa bcom ldan 'das kyis gos rnyings pa gtan par bting na gtan par ma bting ba'o/_/zhes gsungs na/_gos rnyings pa 
[\[225b.6\]]gang lags/_gos gang yang gtan par bting bar gyur pa'o/_/bcom ldan 'das kyis gos sar pa gtan par bting na gtan pa bting ba yin no zhes gsungs na/_gos sar pa gang lags/_gos gang sngar gtan par ma bting ba'o/_/bcom ldan 'das kyis gtan pa bting ba'i 
[\[225b.7\]]dge slong gis gos len pa'i tshe sems gsum bskyed par bya'o/_/thog mar 'gro bar bya'o/_/gang gi tshe mthar phyin na skud kham gsum tsam yang drubs la/_sems rnam pa gsum yang bskyed par bya'o/_/'khru ba dang /_'dra ba dang /_btso ba dang /_dkyil 'khor phyed dang gsum 
[\[226a\]]
[\[226a.1\]]pa yang byos shig ces gsungs na/_gtan pa bting bas sems rnam pa gsum bskyed na gtan pa bting zhes bgyi'am/_de ste gos 'di ni dge 'dun gyi gtan par gting ste/_bdag gis zhes sems rnam pa gnyis bskyed par bgyi/_sems de ltar rnam gnyis 
[\[226a.2\]]bskyed de gtan par bting na gtan pa gding ba la nyes byas su 'gyur ro/_/spang ba'i gos gtan par bting na gtan par bting bar mi 'gyur ro zhes gsungs na/_spang ba'i gos gang lags/_zhag bcu las 'das pa'am/_nub gcig bral bar gyur pa'o/_/mi rung ba'i gos gtan par 
[\[226a.3\]]bting na gtan par bting ba ma yin no zhes gsungs na/_mi rung ba'i gos gang lags/_gos gang rgyu mi rung bar gyur pa'o/_/btsun pa bcom ldan 'das kyis gos bgos pa rnying pa gtan pa bting na gtan par bting ba ma yin no zhes gsungs na/_gos rnying pa bgos pa de gang lags/_
[\[226a.4\]]gos gang dge slong gis rtag tu bgos pa'o/_/ma bgos pa'i gos gtan par bting na gtan par bting ba yin no zhes gsungs na/_ma bgos pa'i gos gang lags/_gos gang rgyu las gsar du btags pa'o/_/ma bgos pa rung ba'i gos gtan par bting na gtan par bting 
[\[226a.5\]]ba yin zhes gsungs na/_ma bgos pa rung ba'i gos gang lags/_gos gang khod dang ldan pa de gtan par bting na gtan par bting ba zhes bya'o/_/mdor na/_ma bting bar ni dge 'dun bye/_/bting nas bye bar gyur pa ni/_/phyogs gcig pa ni gang gis bgyi/_/zin par bya bar 
[\[226a.6\]]gyur pa'o/_/btsun pa gtan pa ma bting ba'i gnas su dge 'dun bye nas de dag las phyogs gcig gam phyogs gnyis pas gtan pa bting na gtan pa bting ba zhes bgyi'am/_u pA li gtan pa bting ba zhes bya'o/_/de thams cad ci gtan pa bting ba zhes bgyi'am/_u 
[\[226a.7\]]pA li ma yin te/_gang gis bting ba de dag la ni bting ba zhes bya'i gang gis ma bting ba de dag ni gtan pa ma bting ba zhes bya'o/_/btsun pa bting ba'i gnas su dge 'dun bye nas de dag las phyogs gcig pa'am phyogs gnyis pos kyang rung gtan pa byung na gtan pa phyung ba zhes 
[\[226b\]]
[\[226b.1\]]bgyi'am/_u pA li phyung ba'o/_/ci thams cad kyis phyung ba zhes bgyi'am/_u pA li ma yin te/_gang gis gtan pa phyung ba de dag la ni phyung ba zhes bya/_gang gis ma phyung ba de dag la ni gtan pa phyung ba zhes mi bya'o/_/dge 'dun phyogs dang /_phyogs ma yin par bye ste mchis na 
[\[226b.2\]]gang gis gtan pa gding bar bgyi/_bcom ldan 'das kyis bka' stsal pa/_chos bzhin smra ba rnams kyis so/_/btsun pa gos ma lags par dge 'dun gyi gtan par bting na gtan par bting ba zhes bgyi'am/_gtan par ma bting ba zhes bgyi/_u pA li ma bting ba zhes bya'o/_/
[\[226b.3\]]btsun pa gos zin nas gtan par bting na gtan pa bting ba zhes bgyi'am/_u pA li bting ba zhes bya'o/_/mdor na/_sems gsum bskyed dang bag yangs dang /_/rkyen dang gtan pa de yi don/_/u pA li gnas brel ba'o/_/gtan pa bting ba'i dge slong gis mjug tu khab so 'drub 
[\[226b.4\]]pa'i tshe sems gsum bskyed par gyis shig ces gsungs na/_de gang lags/_gos 'di dge 'dun gyi gtan par gding bar bya'o/_/gos 'di ni gding ngo /_/gos 'di ni bting ngo zhes brjod do/_/gtan pa gding ba de ltar sems gsum bskyed na gtan pa bting ba zhes bgyi'am/_
[\[226b.5\]]ma bting ba zhes bgyi'am/_bting ba zhes bya'o/_/'on kyang sems bskyed pa rnam pa gnyis ni snga ma bzhin du gyis shig_/sems de gnyis ma bskyed na cir 'gyur/_gtan pa bting ba zhes ni bya ste/_gtan pa gding ba ni nyes byas su 'gyur ro/_/gtan pa bting ba'i gnas su 
[\[226b.6\]]rkyen dus bag yangs su 'gyur/_lnga ste/_gos ci rnyed 'chang yang rung ba dang /_sbyar ma med bzhin du grong du 'jug pa dang /_'dus shing za ba dang /_yang yang za ba dang /_ma bsgo bar spyod pa dang /_steng gos dang /_mthang gos kyis ljongs spyod du 'gro ba'o/_/btsun pa rgyu 
[\[226b.7\]]du rkyen dus na sbyar ma bzhag kyang 'bral bar mi 'gyur/_lnga ste/_ji ltar 'dul ba las 'dus par 'byung ba bzhin du dbyar gyi ras chen gzhag pa'ang de bzhin no/_/gtan pa zhes bgyi ba'i don ji lta bu lags/_gtan pa zhes bya ba ni gos la bya ste/_gos gang dge 'dun gyi gtan 
[\[227a\]]
[\[227a.1\]]par gding ba'o/_/btsun pa bcom ldan 'das kyis u pA li khyod gnas brel ba'o zhes gsungs pa'i don ji lta bu lags/_gnas gang na gos rnyed par gyur pa ni brel ba zhes bya'o/_/mdor na/_brtad dang zla ba gsum pa dang /_/dus dang zhig par gyur pa 
[\[227a.2\]]dang /_/gang zag lnga dang ma lta bu/_/gang zag gsum gding ba 'byin pa tha ma'o/_/brtad pa'i gos gtan par bting na gtan pa bting ba yin no zhes gsungs na/_brtad pa'i gos gang lags/_zhag 'di tsam na skabs 'byed par 'gyur ba'i tshe rnyed pa'o/_/zla ba gsum 
[\[227a.3\]]'das nas gos rnyed pa de gtan par bting na gtan par bting ba yin no zhes gsungs na/_zla ba gsum 'das pa'i gos gang lags/_gzhi na 'khod pa rnams kyis ni [{]bcwa [,]bco [}]lnga gyur/_blo bur du yang dge slong mang zhig lhags te de dag lta ba mthun pa yongs su dag pa de dag 
[\[227a.4\]]gi ni nyin par bcu bzhir gyur la/_de ste gzhi na 'khod pa ltar glo bur du lhags pa'i rnams byed na ni de'i tshe gos gang rnyed pa de zla ba gsum 'das nas rnyed pa'i gos yin te/_de gtan par bting na gtan par bting ba zhes bya'o/_/dus kyi gos gtan par bting na gtan par bting ba 
[\[227a.5\]]yin no zhes gsungs na/_dus kyi gos gang lags/_gos gang dbyar gyi zla ba tha ma la rnyed pa'o/_/gos zhigs pa gtan par bting na gtan par bting ba ma yin no zhes gsungs na/_gos zhigs pa gang lags/_gang dge slong gi lus las dengs pa'o/_/gang zag lngas 
[\[227a.6\]]gtan pa bting na gtan pa bting ba ma yin te/_lnga gang zhe na/_dbyar med pa dang /_dbyar zhig pa dang /_dbyar phyi mar zhugs pa dang /_spangs pa dang /_rjes su phyogs pa'o/_/ma lta bu'i gzhi las rnam pa 'di brgyad kyis na gtan pa phyung bar 'gyur ro/_/mthun 
[\[227a.7\]]par gzung ba gang /_tha ma gnyis kyi cha ma gtogs pa'i lhag ma rnams ni mthun par gzung ba ma yin no/_/bzhi las nyung bas gtan pa bting na gtan pa bting ba zhes bgyi'am/_ma bting ba zhes bya'o/_/de bzhin du bzhi po khyim pa'am/_de bzhin gshegs pa 
[\[227b\]]
[\[227b.1\]]la ngan sems kyis khrag phyung ba'i bar dang /_bzhi pos gtan pa bting na bting ba ma yin no/_/gang gi nyin par gtan pa bting na de'i nyin par gsol ba dang las ma bgyis par phyung bar 'gyur ba mchis sam/_yod de/_de 'di ltar gzhi na gnas pa'i rnams kyis tshes bcu 
[\[227b.2\]]drug la gtan pa bting ba dang /_glo bur du dge slong mang zhig lhags te/_de dag kyang yongs su dag la lta ba mthun/_gnas mthun te de dag gis ni de'i nyin par tshes [{]bcwa [,]bco [}]lnga yin te/_de na gzhi na 'khod pa rnams kyis kyang de dag de ltar byas te de'i nyin par gso sbyin byas 
[\[227b.3\]]na gsol ba dang las ma byas par gtan pa phyung bar 'gyur ro/_/mdor na/_ji tsam gyis ni dge 'dun la/_/de yi tshul la rnam pa gsum/_/gzhan gyis gzhan la bde ba dang /_/dge slong rnams kyi gso sbyin no/_/ji tsam gyis na dge 'dun gyi dbyen bgyis pa'i gang zag 
[\[227b.4\]]lags/_de bzhin gshegs pa'i nyan thos 'dus pa'i dge 'dun phye na mnar med pa'i kha na ma tho ba thob par 'gyur la de mtshams med pa'i kha na ma tho ba'i las su yang 'gyur ro/_/u pA li 'di lta ste/_dge slong gis chos ma yin pa la chos bzhin ma yin pa'i 'du 
[\[227b.5\]]shes kyis rgyas par te rnam pa [{]bcwa [,]bco [}]brgyad du ji ltar 'dul ba las 'byung ba bzhin no/_/gang dge 'dun gyi dbyen bgyis pa de thams cad dge 'dun 'khrugs pa lags sam/_gang dge 'dun 'khrugs pa de thams cad dge 'dun gyi dbyen lags/_dge 'dun gyi dbyen yin la 
[\[227b.6\]]'khrug pa ma yin par 'gyur ba rnam pa bzhir sbyar ba yang yod do/_/dge 'dun gyi dbyen yin la 'khrug pa ma yin par 'gyur ba gang zhe na/_de 'di ltar dge 'dun phye bar ni gyur la dge 'dun gyi dbyen du 'gyur ba'i dngos po bcu bzhi ni ma bzung bar gyur pa'o/_/de ni dge 
[\[227b.7\]]'dun phye ba yin te dge 'dun 'khrug pa ni ma yin no/_/dge 'dun 'khrugs par gyur la dge 'dun phye ba ma yin pa gang zhe na/_de 'di ltar dge 'dun gyi dbyen du 'gyur ba'i dngos po bcu bzhi bzung bar gyur pa de ni dge 'dun 'khrugs par gyur gyi dge 'dun gyi dbyen ma yin 
[\[228a\]]
[\[228a.1\]]pa'o/_/dge 'dun 'khrugs la dge 'dun bye bar yang gyur pa ni/_de 'di ltar dge 'dun phye bar yang gyur la dbyen du 'gyur ba'i dngos po bcu bzhi yang shin tu nges par bzung ba de ni dge 'dun phye la dge 'dun 'khrugs par gyur pa'o/_/dge 
[\[228a.2\]]'dun gyi dbyen yang ma yin la 'khrugs par yang ma gyur pa gang zhe na/_rnam pa de dag ma gtogs pa'o/_/gang dge 'dun bye ba'i dge 'dun de thams cad tha dad du gyur pa lags sam/_gang dge 'dun tha dad du gyur pa de thams cad dge 'dun bye ba lags/_dge 'dun 
[\[228a.3\]]bye la dge 'dun tha dad du ma gyur pa'ang yod de/_rnam pa bzhir sbyar ro/_/dris pa/_dge 'dun bye la dge 'dun tha dad du ma gyur pa gang zhe na/_de 'di ltar dge 'dun bye bar ni gyur na dge 'dun gnas tha dad pa'am/_gos tha dad du gyur pa med pa de ni dge 'dun bye mod kyi 
[\[228a.4\]]dge 'dun tha dad du gyur pa ma yin no/_/dge 'dun tha dad du gyur la dge 'dun ma bye ba gang zhe na/_'di ltar dge 'dun gnyis tha dad du gyur pa nas rgyas par te/_dge 'dun bye bar ma gyur pa'i bar du dge 'dun tha dad du gyur mod kyi ma bye ba'o/_/dge 'dun bye la dge 'dun tha 
[\[228a.5\]]dad du'ang spyod pa gang zhe na/_de 'di ltar dge 'dun de dag bye bar yang gyur la/_dge 'dun gnyis su gnas kyis tha dad pa'am/_mtshams kyis tha dad pa'am/_rnyed pa tha dad pa'am/_gos tha dad par spyod par gyur pa de ni dge 'dun bye la dge 'dun tha dad du gyur pa 
[\[228a.6\]]yin no/_/dge 'dun bye ba'ang med la dge 'dun tha dad du'ang gyur pa yang ma yin pa gang zhe na/_rnam pa de lta bu ma gtogs pa'o/_/gang dge 'dun bye ba de thams cad dge 'dun so sor gyur pa lags la gang dge 'dun so sor gyur pa de thams cad dge 'dun bye bar 
[\[228a.7\]]'gyur ram/_dge 'dun bye la dge 'dun tha dad du gyur pa'ang ma yin pa'ang yod de/_de yang rnam pa bzhir sbyar ro/_/dge 'dun bye la tha dad du gyur pa ma yin pa gang zhe na/_de 'di ltar dge 'dun bye bar gyur kyang dge 'dun gnyis gnas las so so'am/_gos las 
[\[228b\]]
[\[228b.1\]]so sor spyod pa mang ba de ni dge 'dun bye mod kyi dge 'dun tha dad du gnas pa ma yin no/_/dge 'dun tha dad du gyur cing dge 'dun ma bye ba gang zhe na/_de 'di ltar dge 'dun gnyis gnas dang mtshams dang rnyed pa so sor gyur pa de ni dge 'dun tha dad du gyur cing dge 'dun bye ba ma yin 
[\[228b.2\]]pa'o/_/dge 'dun bye la dge 'dun tha dad du gyur pa gang zhe na/_de 'di ltar dge 'dun bye bar yang gyur la/_gnyis gnas tha dad du 'khod pa la sogs pa snga ma bzhin no/_/dge 'dun bye ba'ang ma yin la dge 'dun tha dad du gnas pa yang ma yin pa gang zhe na/_rnam pa de lta bu 
[\[228b.3\]]ma gtogs pa'o/_/dge 'dun bye nas tha dad du spyod pa las phyogs gcig gam gnyis pos mtshams bkrol na bkrol ba zhes bgyi'am/_de ste chos bzhin smra bas bkrol na ni bkrol ba zhes bya'o/_/dge 'dun phye nas phyogs so sor gnas shing 'khod na dge slong ma rnams 
[\[228b.4\]]kyis gso sbyin bgyi'am/_bya'o/_/de ci'i phyir zhe na/_dge slong ma dang dge slong rnams so sor gnas pa'i phyir ro/_/mdor na/_gzu bo las ni gnyis su bya/_/spangs pa de yang grogs med pa/_/spangs par gyur pa mi shes na/_/rjes su phyogs dang spyod pa dang /_/dbyen byed 
[\[228b.5\]]rjes su 'jug pa'o/_/dge 'dun phye nas phyogs dang phyogs ma yin par gnas na gzu bo rnams kyis ji lta bur bgyi/_mtshams kyi phyi rol du dong la gso sbyin byos shig_/dge 'dun bye nas phyogs dang phyogs mtshams par 'khod nas dge slong ma la bstan pa sus bgyi/_chos 
[\[228b.6\]]bzhin smras pas so/_/de ste chos bzhin smra ba gzu bo rnams kyis mtshams kyi phyi rol du deng la ston cig_/spangs pa'i rjes su phyogs na nyes pa cir 'gyur/_gnyis la ni nyes byas so/_/gcig la ni ltung ba'o/_/spangs pa dang spangs pa grogs dang bcas pa zhes bgyi'am/_grogs 
[\[228b.7\]]ma mchis pa zhes bgyi/_spangs pa ni thams cad kyang gcig pu ste gnyis su ma yin pa grogs med pa zhes bya'o/_/spangs pa dang lhan cig tu spyod par bgyi'am/_mi spyad par bgyi/_spangs pa ni thams cad dang lhan cig tu mi spyad par bya'o/_/gang spangs par ma 'tshal na de dang 
[\[229a\]]
[\[229a.1\]]lhan cig spyod par bgyi'am/_gang la spangs par mi shes na de dang lhan cig gnas/_lhan cig spyad kyang nyes pa med do/_/nye bar phyogs pa dang nye bar ma phyogs pa lhan cig tu spyod na nyes byas su 'gyur ro/_/nye bar ma phyogs pa dang nye bar phyogs pa dang 
[\[229a.2\]]lhan cig tu spyod na nyes byas su 'gyur ro/_/dbyen byed pa'i rjes su phyogs pa gang zag bzhi yod na dge 'dun bye ba zhes bya'o/_/ji tsam gyis na dge 'dun gyi dbyen du 'gyur/_skye bo bzhi dbyen byed pa'i rjes su phyogs par gyur pa'o/_/mdor na/_de 'dra ba dang dad pa dang /_/
[\[229a.3\]]chos dang chos bzhin 'dra ba dang /_/nyes las dbyung ba spangs pa dang /_/dbyen par mthong dang yan lag go/_/btsun pa bcom ldan 'das kyis de 'dra ba'i dge slong spang bar ma byed cig ces gsungs na/_de 'dra ba'i dge slong gang lags/_dge slong gang grags pa/_bsod 
[\[229a.4\]]nams che ba/_mang du thos pa'o/_/mdo sde 'dzin pa/_'dul ba 'dzin pa/_ma lta bu 'dzin pa/_g.yog mang ba/_'khor mang ba/_de lta bu ni de 'dra ba'i dge slong zhes bya'o/_/de 'dra ba'i dge slong spangs na ltung ba cir 'gyur nyes byas so/_/de ste dbye ba'i de gang lags/_de la 
[\[229a.5\]]dad pa'i dge slong zhes ni ngas dgongs te gsungs na dad pa'i dge slong gi tshig bzhin du nyes pa chos bzhin slar byos shig_/bram ze dad pa zer ba ltar/_dge slong gis nyes pa chos bzhin ma byas na nyes byas su 'gyur ro/_/chos bzhin du smra ba'i dge slong stan gyi bar du 'dug shig 
[\[229a.6\]]ces gsungs na chos bzhin du smra ba gang lags/_gang nyes pa gcig la gcig pu snyol ba dang /_'byung bar stsol ba dang /_phyag 'tshal bar ston pa'o/_/dge 'dun bye nas phyogs ma yin par gnas na/_gtan pa bting ba sus dbyung bar bgyi/_chos bzhin du smra ba 
[\[229a.7\]]dag gis dbyung ngo /_/spangs pa'i dge slong dag spu nyal ba dang /_dbyung bar stsol ba dang /_phyag 'tshal bar ston par bgyid na/_de dag sus bzod par gsol bar bgyi/_gang spangs pa dang rjes su song bas so/_/shA ri'i bu mal stan rnams ni rigs par bgos 
[\[229b\]]
[\[229b.1\]]shig ces gsungs na/_rigs pa de gang lags/_de ni phyogs gcig tu rigs par byas pa'o/_/skra brgyar gyes pa'i yan lag gi dum bu tshol la sbyor cig_/so sor dbye bar ni ma byed cig ces gsungs na de skad du gsungs pa'i don gang /_yan lag gi dum bu ni 
[\[229b.2\]]dad pa blang ba'o/_/yan lag btsal bar bya/_dum bu btsal bar bya/_dge 'dun 'dus pa btsal bar bya'i dbyen du 'gyur ba la ni 'jug par mi bya'o/_/mdor na/_kau shAm bI yi phyogs gnyis dang /_/gso sbyin dang ni chos gos dang /_/kau shAm bI yi phyogs gcig dang /_/
[\[229b.3\]]yangs pa can gyi gzu bo ste/_/gzu bos kyang ni phyogs gnyis su/_/yangs pa can gyi gzu bo'o/_/kau shAm bI'i phyogs gnyis po gcig tu 'dus nas gso sbyin la zhugs na gzu bo rnams kyis ji ltar 'tshal cig_/mtshams kyi phyi rol du deng la gso sbyin byos shig_/kau shAm 
[\[229b.4\]]bI'i phyogs gnyis ka gcig tu 'dus shing 'khod pa la de na mi zhig gis dge 'dun la gos phul na de gang dbang /_gnas brtan gang na 'dug pa dbang ngo /_/phyogs gcig na ni gnas brtan mchis/_phyogs gcig na ni gnas brtan 'og ma mchis na gang dbang /_de gnyis 
[\[229b.5\]]las gang la chu rgyun brims pa de dbang ngo /_/thams cad kyis ji ltar bgo bar bgyi/_gang la thob pa de rnams la rim bzhin du'o/_/yul yangs pa can dang kau shAm bI pa gnyis lhan cig gso sbyin bgyid na bgyis pa zhes bgyi'am/_u pA li ma yin no/_/gzu bo rnams kau shAm 
[\[229b.6\]]bI pa dang gso sbyin bgyis na bgyis pa zhes bgyi'am/_u pA li ma yin no/_/gzu bo rnams yangs pa can pa dag dang gso sbyin bgyis na bgyis pa zhes bgyi'am/_u pA li ma yin no/_/mdor na/_gang gi dus su bye bar gyur/_/sring mo rnams la'ang rjes bsgrags pa/_/
[\[229b.7\]]phyogs dang dge slong ma yi dge 'dun dang /_gang gi dus su kau shAm bI'i dge 'dun rnams bye bar gyur/_gang gi tshe de dag gi mtshams kyi nang du gso sbyin tha dad du byas pa na'o/_/gang gi dus su dge slong gang gis/_kau shAm bI'i dge slong phye/_chos bzhin smra ba ma yin pa dag 
[\[230a\]]
[\[230a.1\]]gis te/_mtshams kyi nang du lhan cig gnas pa las gso sbyin tha dad du byas pas so/_/dge slong ma'i dge 'dun kyang phye nas tha dad du gnas pa zhes bya'o/_/ci dge slong ma'i dge 'dun bye ba la zla ba phyed phyed cing lung bstan par bgyi'am/_bcom ldan 
[\[230a.2\]]'das kyis bka' stsal pa/_bstan par mi bya ste/_sring mo'i rnams mthun par gyis shig ces sngar bsgo bar bya'o/_/rnam pa gnyis kyi phyir dge 'dun bye ba rjes su bsgrags pa dang tshul shing brims pa lags so zhes gsungs na/_gang gis dbye zhing gnod par brtsams te rjes 
[\[230a.3\]]su bsgrags sam tshul shing brims pa las blangs na/_dge 'dun bye ba zhes bgyi'am/_u pA li ma yin no/_/las bgyid pa la cir 'gyur/_dbyen gyi 'khor du gtogs pas na de ste dge 'dun thams cad kyis na dge 'dun thams cad kyang 'das pa dang bcas par 'gyur ro/_/
[\[230a.4\]]phyi rol na dge slong ma'i dge 'dun phyogs dang phyogs ma yin par gnas par gyur na de dag la zla ba phyed phyed cing lung bstan pa stsal bar bgyi'am/_dge slong ma'i dge 'dun kyang bye bar 'gyur gyis sbyin par bya'o/_/yangs pa can gyi dge slong ma rnams la lung bstan par 
[\[230a.5\]]bgyi ba las de na kau shAm bI yang mchis par gyur na de dag las ji lta bur bstan par bgyi/_mtshams kyi phyi rol du song la bstan par bya'o/_/mdor na/_gcig gis gcig la spangs pa dang /_/gnyid kyis log nas spangs pa dang /_/gzhan dag gis kyang gang zag 
[\[230a.6\]]la/_/tshul bzhin du yang ma byas pa'o/_/btsun pa bcom ldan 'das kyis chos bzhin ma yin pas byas la ma 'dus pa dang /_chos bzhin ma yin la 'dus pa dang /_chos bzhin ma yin pa dang 'dra ba la 'dus pa dang /_chos bzhin ma yin pa dang 'dra ba la ma 'dus 
[\[230a.7\]]pa'o zhes gsungs na/_chos bzhin ma yin par bgyis na ma 'dus pa gang lags/_bsdigs pa'i las bya bar rigs pa las spangs nas 'dus pa ste/_de ltar na chos bzhin ma yin par byas la ma 'dus pa'o/_/chos bzhin ma yin pa la 'dus pa gang zhe na/_
[\[230b\]]
[\[230b.1\]]bsdigs pa'i las su rigs pa la spangs la 'dus par yang gyur pa ste/_de ltar na chos bzhin ma yin pa la 'dus pa'o/_/chos bzhin ma yin pa dang 'dra ba la ma 'dus pa gang zhe na/_spang bar rigs pa la thog mar rjes su bsgrags te/_de'i 'og tu gsol ba byas nas spangs 
[\[230b.2\]]na de ni chos bzhin ma yin pa dang 'dra ba la ma 'dus pa'o/_/chos bzhin ma yin pa dang 'dra ba la 'dus pa gang zhe na/_spangs par rigs pa la sngar rjes su bsgrags te/_de'i 'og tu gsol ba byas te spangs la 'dus par yang gyur pa ste/_de ni chos bzhin ma yin pa dang 'dra ba 
[\[230b.3\]]la 'dus pa'o/_/chos bzhin du ma 'dus pa gang zhe na/_spangs par rigs pa spangs la ma 'dus par kyang gyur pa ste/_de ni chos bzhin du ma 'dus pa'o/_/gcig gis gcig spangs na nyes byas su 'gyur ro/_/gcig gis gnyis sam mang po spangs nas bzhi'i bar du 
[\[230b.4\]]ni bskor cing bsdu bar bya'o/_/bzhis bzhi spangs na dbyen gyi 'khor du gtogs pa'i nyes pa sbom por 'gyur ro/_/dge 'dun thams cad gnyid kyis log pa la dge slong spangs na spangs pa zhes bgyi'am/_de ste gsol ba byas nas nyal te spangs na ni spang ba zhes bya'o/_/
[\[230b.5\]]de ste sngar nyal la phyis gsol ba byas na spangs pa zhes mi bya'o/_/las gzhan du bsgrags la gzhan du spangs na spangs pa zhes ni bya ste/_dge 'dun thams cad kyis mi shes na dbyen gyi 'khor du gtogs pas las byed pa la nyes pa sbom por 'gyur ro/_/de ste dge 
[\[230b.6\]]'dun thams cad kyis shes na dge 'dun thams cad 'das pa dang bcas pa'o/_/dge slong bzhi pas nyung bas spangs na spangs pa zhes bgyi'am/_u pA li ma yin te/_khyim pa nas de bzhin gshegs pa la ngan sems kyis khrag phyung ba'i bar du de dag gis grangs 
[\[230b.7\]]su bskang ste/_dge slong spangs na spangs pa zhes mi bya'o/_/mdor na/_las la phyin dang bzlog pa dang /_/nyal ba snyoms par zhugs pa dang /_/dge slong gcig la bsgo ba dang /_/lnga pos spang bar mi bya'o/_/btsun pa bcom ldan 'das kyis dge slong ji 
[\[231a\]]
[\[231a.1\]]snyed las la phyin cing mngon du gyur la dad pa blang bar rigs pa'i rnams la dad pa'ang blangs par gyur/_gang gis bzlog par byas na yang bzlog par brtsan pa'i dge slong dag kyang mngon sum du gyur la dgag pa'ang med/_bzlog pa'ang med do/_/zhes 
[\[231a.2\]]gsungs na/_dge slong las la phyin pa ni gang lags/_dge slong bzhi 'dus nas las bya ba'i rigs pa la dge slong yongs su dag pa thams cad la yang mtshungs par gnas pa bzhi tshogs pa ni las la phyin pa'i/_dge slong lnga 'dus nas bya ba dang /_bcu 'dus nas bya ba dang /_
[\[231a.3\]]nyi shu 'dus nas bya ba rnams las la'ang phyin la dge slong de dag kyang yongs su dag pa lta ba mthun pa rnams tshogs pa ni las la phyin pa zhes bya'o/_/gang la bzlog pa lags/_gang gi bzlog pa brtsan pa ste sa la gnas pa la ni nam mkha' la gnas pas bzlog pa mi brtsan no/_/
[\[231a.4\]]de bzhin mtshams kyi phyi rol na 'dug pas mtshams kyi nang na 'dug pa la bzlog pa'ang mi brtsan no/_/u pA li brtsan pa ni dge tshul bslab pa ston pa'i tshe bdag la bslab pa ma ston cig ces zer na de'i bzlog pa brtsan no/_/dge tshul bsnyen par rdzogs par bya ba'i tshe bdag la 
[\[231a.5\]]bsnyen par rdzogs par ma byed cig ces zer na yang de'i bzlog pa brtsan no/_/chad pas gcad pa la chad pa gcod pa'i tshe bdag chad pas ma gcod cig ces zer ba dang /_de bzhin du gzhi nas bslang ste yid mgu bar bya ba dang /_dbyung bar bya ba dang /_de bzhin du gang zag bcu 
[\[231a.6\]]gnyis bsgo ba thams cad kyis kyang bzlog par brtsan no/_/nyal ba spangs pa zhes bgyi'am/_de ste gsol ba thos nas nyal na spangs pa zhes bya'o/_/de sngar nyal la gsol ba phyis byas na ma spangs pa zhes bya'o/_/snyoms pa la zhugs pa yang de bzhin no/_/dge slong gcig pu 
[\[231a.7\]]zhig gis bsgo na'ang bzlog pa zhes bya'o/_/dge 'dun bye ste phyogs dang phyogs ma yin par gnas pas phyogs gang yang rung ba cig spangs pa na spangs pa zhes bgyi'am/_ma spangs pa zhes bgyi gsungs pa/_ma spangs pa zhes bya'o/_/mdor na/_gzu bos grangs su bskangs 
[\[231b\]]
[\[231b.1\]]pa dang /_/chos min chos su bsgrags pa dang /_/dge 'dun dbus su bsgo ba dang /_/bcas pa rnam par bsgo ba'o/_/gzu bos mang por bskangs te dge slong gis spangs pa spangs pa zhes bgyi'am/_ma spangs pa zhes bgyi/_gsungs pa/_spangs pa zhes ni bya ste gzu 
[\[231b.2\]]bo'i dngos po ni med par 'gyur ro/_/gang cung zad chos bzhin ma lags pa'i las de thams cad ma 'dus pa'i las sam/_de ste gang cung zad ma 'dus pa'i las de thams cad chos bzhin ma lags pa'i las zhes bgyi'am/_u pA li ma yin te/_chos bzhin ma yin pa'i las 
[\[231b.3\]]kyang gzhan la/_ma 'dus pa'i las kyang gzhan no/_/chos bzhin ma yin pa'i las la ma 'dus pa'i las ma yin pa gang zhe na/_gang la bya ba de mngon sum du ma gyur/_glengs pa'ang med/_dran par byas pa'ang gzhan med dam 'char yang ma bcug pa la byed pa dang /_dge slong ji snyed 
[\[231b.4\]]pa kun las la phyin cing 'dus nas mngon sum du gyur/_dad pa blang ba'i rigs pa las dad pa yang blangs nas gang gis bzlog na bzlog pa la brtsan pa'i dge slong rnams mngon sum du gyur kyang dgag par mi byed/_zlog par mi byed pa 'di ni chos bzhin ma yin pa'i las yin 
[\[231b.5\]]la ma 'dus pa'i las ni ma yin pa'o/_/ma 'dus pa'i las yin la chos bzhin ma yin pa'i las ma yin pa gang zhe na/_gang la bya ba mngon sum du gyur la glengs/_dran par byas/_dam 'char bcug nas byed pa dang /_dge slong ji snyed las la byin par byed pa de thams 
[\[231b.6\]]cad kyang ma 'dus/_mngon sum du ma gyur/_dad pa blang ba'i rigs pa las dad pa'ang ma blangs/_dge slong mngon sum du gyur pa dag gis dgag pa dang bzlog pa'ang brtsan par gyur pa de ni ma 'dus pa'i las yin la chos bzhin ma yin pa'i las ni ma yin no/_/gang chos 
[\[231b.7\]]bzhin pa'i las de thams cad 'dus pa'i las lags sam/_u pA li ma yin te/_chos bzhin gyi las gzhan la 'dus pa'i las kyang gzhan no/_/chos bzhin gyi las lags la 'dus pa'i las ma lags pa gang lags/_gsungs pa/_de la mngon sum du byed cing glengs pa 
[\[232a\]]
[\[232a.1\]]dang /_dge slong ji snyed las la phyin par byed pa de thams cad ma 'dus mngon sum du'ang ma gyur/_dad pa blang ba'i rigs pa'ang ma blangs/_dge slong gang gis bzlog pa brtsan pa de dag kyang mngon sum du gyur cing 'gog pa zlog pa 'di ni chos bzhin gyi las 
[\[232a.2\]]yin la 'dus pa'i las ma yin no/_/'dus pa'i las lags la chos bzhin gyi las ma lags pa gang lags/_gsungs pa/_mngon sum du ma gyur par de la byed cing ma glengs/_dran par ma byas/_dngos po ma yin/_dam 'char ma bcug par byed pa dang /_dge slong ji 
[\[232a.3\]]snyed las la phyin par bya ba de thams cad 'dus shing mngon sum du gyur la dad pa blang ba'i rigs pa las dad pa'ang blangs/_dge slong gang mngon sum du gyur na bzlog pa brtsan pa de dag kyang mi 'gog mi zlog pa 'di ni 'dus pa'i las yin la chos bzhin ma yin pa'i las so/_/gang 
[\[232a.4\]]su la dge 'dun gyi dbus su lan gsum gyi bar du bsgo na de thams cad nongs par 'gyur ram/_gsungs pa/_'gyur ba yang yod/_mi 'gyur ba yang yod de/_gang la dge 'dun gyi dbus su lan gsum gyi bar du bsgo na de thams cad nyes par 'gyur ro/_/nongs par 'gyur 
[\[232a.5\]]la dge 'dun gyi nang du lan gsum gyi bar du bsgo mi 'tshal ba mchis sam/_gsungs pa/_bsgo ba rnams ma gtogs par nyes pa gzhan byung ba'o/_/ji tsam gyis na tha mar gyur pa la yi dam brjod pa zhes bgyi/_gsungs pa/_gang la phas pham pa bzhi las gang yang rung 
[\[232a.6\]]nyes pa byung nas dge 'dun gyi dbus su lan gsum du khas len pa'i tha ma'i dngos po la dam 'cha' bar byed pa zhes bya'o/_/chad pas bcad pa'i bsgo ba de dge slong gis spangs na spangs pa zhes bgyi'am/_gsungs pa/_mngon sum du gnas pa'i sdom pa ma gtogs par gzhan 
[\[232a.7\]]thams cad kyi las su byas pa zhes bya'o//_//'dul ba gzhung dam pa/_bam po bzhi bcu rtsa bdun pa/_mdor na/_dang por rjes su bsgo ba dang /_/dad pa bdag nyid yi dam 'cha'/_/bzhi la bslab pa sbyin pa dang /_/tshul shing len par byas pa dang /_/so sor 
[\[232b\]]
[\[232b.1\]]gnas pa tha ma'o/_/las sngar bsgo nas phyis gsol ba bgyis na dge slong spangs pa zhes bgyi'am/_ma spangs pa zhes bgyi/_ma spangs pa zhes bya'o/_/chad pa bgyid pa la cir 'gyur/_de ste dge 'dun thams cad mi shes na dbyen gyi 'khor du gtogs pas nyes pa sbom 
[\[232b.2\]]po'o/_/de ste dge 'dun thams cad kyis shes na dge 'dun thams cad la'ang 'das pa dang bcas par 'gyur ro/_/chad pa bgyis pas dad pa blangs te dge slong la spangs na spangs pa zhes bgyi'am/_nye g.yog gi sdom pa ma gtogs te/_las thams cad byas pa zhes 
[\[232b.3\]]bya'o/_/bdag nyid la las bgyis na bgyis pa zhes bgyi'am/_de ste dogs pa med na byas pa zhes bya'o/_/de ste dogs pa yod na ma byas pa zhes bya'o/_/bdag nyid la slar las byed pa ni 'di rnams te/_bdag nyid la chad pa'i las byas nas bdag nyid la bdag nyid kyis bzod pa 
[\[232b.4\]]gsol pa'o/_/btsun pa gang la bsdigs pa'i las bgyid pa dang /_bskrad par bgyis pa de dag la chos bzhin du yi dam 'cha' stsal ba de dag kyang dge 'dun gyi nang du lan gsum gyi bar du khas blangs la bslab pa stsal ba'i rigs pa bzhi la bsgrags pa gcig gis bslab pa stsal bar 
[\[232b.5\]]rung ngam/_bcom ldan 'das kyis bka' stsal pa/_u pA li mi rung ngo /_/bsgrags pa gcig gis bzhi bsnyen par rdzogs par rung ngam/_u pA li mi rung ngo /_/tshul shing 'brim pa dang bzhis dge slong la spangs na spangs pa zhes bgyi'am/_ma spangs pa zhes bya'o/_/
[\[232b.6\]]mdor na/_bsdigs pa spangs pa'i dge slong dang /_/dbyen byed gcig pu ma gtogs te/_/bsdigs pa zhes bya ci yi don/_/lhag par nye bar brtag pa'o/_/bsdigs pa'i las bgyis pa la smad pa'i las bgyis na bgyis pa zhes bgyi'am/_bsdigs pa'i las ni med 
[\[232b.7\]]par 'gyur ro/_/bsdigs pa'i las bgyis pa la bskrad pa dang /_slar bsdu ba'i las bgyid pa zhes bgyi'am ma bgyis pa zhes bgyi/_gsungs pa/_byas pa ni yin mod kyi bsdigs pa ni med par 'gyur ro/_/ji ltar bsdigs pa'i las byas pa de bzhin du smad pa'i 
[\[233a\]]
[\[233a.1\]]las byas pa dang /_bskrad pa'i las byas pa dang /_slar bsdu ba'i las byas pa la'ang rgyas par te/_rnam pa bzhir bskor bar brjod par bya'o/_/spangs pa la bsdigs pa'i las bgyid na bgyis pa zhes bgyi'am/_u pA li ma yin te/_
[\[233a.2\]]de ni mtshungs par spyod pa ma yin pa'i phyir ro/_/de bzhin du smad pa dang bskrad pa dang /_slar bsdu ba'i las bgyid pa de dag bgyis pa zhes bgyi'am/_u pA li ma yin te/_da ni mtshungs par spyad pa ma yin pa'i phyir ro/_/dge slong dag ma gtogs par gzhan la 
[\[233a.3\]]dbyen byas pa ni nyes byas su 'gyur ro/_/bsdigs pa zhes bgyi ba'i don ji lta bu/_u pA li de ni ming tsam mod kyi/_dge slong gang thab mo can du gyur pa de la khyod nam thab mo de las slar log par ma gyur pa de'i bar du khyod la dge 'dun gyis phyi phyir nye bar rtog go zhes 
[\[233a.4\]]bsgo ba'o/_/smad pa zhes bya ba'i don ci lags/_u pA li smad pa zhes pa de ni ming tsam mod kyi/_dge slong gang phyi phyir dge 'dun gyi lhag ma'i ltung bar gyur pa la khyod kyis nam phyi phyir ltung ba de las slar ma log pa de'i bar du gnas 'cha' zhing 'dug shig 
[\[233a.5\]]ces bsgo ba'o/_/bskrad do zhes bgyi ba'i don ci lags/_u pA li bskrad do zhes bya ba ni ming tsam mod kyi/_dge slong gang gis rigs sun par gyur pa ste/_de gnas de na ma 'dug shig ces bsgo ba'o/_/slar bsdu ba zhes bgyi ba'i don ci lags/_u pA 
[\[233a.6\]]li de ni ming tsam mod kyi dge slong gang khyim pa la dpyas pa de la khyod khyim bdag de la bzod par gsol cig ces bsgo ba'o/_/khyod la dge 'dun gyis phyi phyir nye bar rtog par 'gyur ro zhes gsungs na gsungs pa de'i don ci lags/_gsungs pa/_khyod kyi ltung ba 
[\[233a.7\]]gang byung ba de la dge 'dun gyis chos bzhin du las byed du 'jug go zhes bya ba'o/_/khyod kyis gzhan la gnas shing 'dug shig ces gsungs na de'i don ci lags/_gsungs pa/_gang zag gang la mdza' ba'am/_bla mar byed pa'am/_ngo tsha ba'am/_
[\[233b\]]
[\[233b.1\]]khrel ba 'byung bar gyur pa de la gnas brtan par bya'o/_/mdor na/_zhar ba ma yin zhar zhes smra/_/dge slong gnod pa ltung ba dang /_/nang ngam de ste phyi yang rung /_/bar chad dag tu gyur pa'o/_/zhar ba ma yin pa la zhar ba zhes smras na cir 'gyur/_
[\[233b.2\]]shes bzhin pa'i [{]brdzun [,]rdzun [}]smras pas ltung ba'o/_/zhar ba la zhar zhes smras na mi'i skyon smras pas ltung bar 'gyur ro/_/dge slong la gnod pa ni nang ngam phyi'o zhes gsungs na nang ni gang /_phyi ni gang /_mtshams kyi nang ni nang ngo /_/mtshams kyi phyi rol ni phyi rol 
[\[233b.3\]]lo/_/gcig tu na yang gtsug lag khang gi nang ni nang ngo /_/bla gab med pa ni phyi rol lo/_/rnam grangs du mar bar du gcod pa'o zhes bcom ldan 'das kyis gsungs pa bar du gcod pa'i chos de gang lags/_'dod pa ni bar du gcod pa'i chos te/_u 
[\[233b.4\]]pA li 'dod pa ni bar du gcod pa'i chos su ngas gsungs so/_/'dul ba gzhung dam pa ma na pi ka zhes bya ba'i 'dul ba'i rim pa rdzogs so//_//sangs rgyas bcom ldan 'das dze ta'i tshal mgon med zas sbyin gyi kun dga' ra ba na bzhugs so/_/de nas tshe dang 
[\[233b.5\]]ldan pa u pA li sangs rgyas bcom ldan 'das gang na ba der song ste drung du phyin pa dang /_zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas/_sangs rgyas bcom ldan 'das la tshe dang ldan pa u pA lis 'di skad ces gsol 
[\[233b.6\]]to/_/btsun pa 'dul ba'i phung po du mchis/_u pA li gsum ste/_bsnyen par rdzogs pa'i phung po dang /_rab tu ldan pa'i phung po dang /_'tsho ba'i phung po'o/_/bsnyen par rdzogs pa'i phung po gang zhe na/_bsnyen par rdzogs par 'os pa dang /_bsnyen par 
[\[233b.7\]]rdzogs par mi 'os pa dang /_bsnyen par rdzogs par bya ba dang /_bsnyen par rdzogs par mi bya ba dang /_bsnyen par rdzogs pa dang /_bsnyen par ma rdzogs pa dang /_las dang las kyi dngos po dang /_gzhag par 'os pa'i las dang /_mi gzhag par 'os pa'i 
[\[234a\]]
[\[234a.1\]]las dang /_dbyung ba'i las dang /_bzod pa gsol ba'i las dang /_bsdigs pa'i dngos po dang /_gleng ba'i dngos po dang /_gdul ba'i dngos po dang /_zhi bar bya ba'i dngos po dang /_rgyu'i dngos po dang /_bslab pa dang /_bslab 
[\[234a.2\]]pa ma phul ba dang /_bslab pa phul ba dang /_bslab pa nyams par brjod pa dang /_rtsod pa dang /_rtsod par bsdu ba dang /_rtsod pa zhi ba dang /_rtsod pa rab tu zhi ba dang /_klog pa dang /_mi klog pa dang /_byin gyis brlab pa dang /_smyos pa'i sdom pa dang /_
[\[234a.3\]]dad pas byin pa ma rung bar byed pa dang /_las dang /_las ma yin pa dang /_'dul ba dang /_lta ba brjod pa dang /_gsol pa dang /_gsol ba'i las dang /_gsol pa dang gnyis kyi las dang /_gsol pa dang bzhi'i las dang /_bsdigs pa'i las dang /_smad 
[\[234a.4\]]pa'i las dang /_bskrad pa'i las dang /_slar bsdum pa'i las dang /_ma mthong ba'i phyir spangs pa'i las dang /_slar las mi byed pa'i phyir spang ba'i las dang /_sdig par lta ba slar ma btang ba'i phyir spang ba'i las dang /_chad pas gcad pa dang /_gzhi nas bslang 
[\[234a.5\]]ba dang /_yid mgu bar byed pa dang /_dbyung ba dang /_dri ba dang /_chos bzhin pa dang /_chad pa'i yon tan gang yin pa dang /_gzhi nas bzlas pa dang /_yid mgu ba ci phyir bya ba dang /_dbyung ba'i yon tan gang yin pa dang /_de'i ngo bo nyid tshol bas chad pa 
[\[234a.6\]]gcad pa dang /_nyes pa dang /_nyes pa med pa dang /_lci ba'i nyes pa dang /_yang ba'i nyes pa dang /_lhag mar bcas pa'i nyes pa dang /_lhag ma med pa'i nyes pa dang /_nyes pa sbom po'i nyes pa dang /_nyes pa sbom po ma yin pa'i nyes pa dang /_las su bcas 
[\[234a.7\]]pa'i nyes pa dang /_las med pa'i nyes pa dang /_nyes par gyur pa'i las dang /_nyes pa med pa'i las dang /_nyes pa dbyung ba dang /_gleng ba dang /_dran par bya ba dang /_brtsad pa yod pa'i las dang /_'tshe ba'i las dang /_lung mi bsgo ba dang /_lung bsgo ba dgag 
[\[234b\]]
[\[234b.1\]]pa dang /_lung bsgo ba rdzogs par mi bya ba dang /_skabs 'byed pa dang /_skabs dbye ba'i las dang /_skabs dbye bar gsol ba dang /_gso sbyin 'gog pa dang /_skabs dbye ba dgag pa dang /_nang du bzhag pa dang /_nang du btsos pa dang /_bdag gis btsos pa 
[\[234b.2\]]dang /_dge slong gis btsos pa dang /_blangs pa dang /_slar ma blangs pa dang /_blangs nas slar len pa'o/_/snga dro'i zas kyi tshe byin len byas pa dang /_de'i lhag ma khyer ba dang /_nags kyi tshig gu can dang /_rdzing gi dang /_bting ba dang /_ma bting ba dang /_
[\[234b.3\]]phyung ba dang /_ma phyung ba dang /_rin che ba'i yo byad dang /_chung ba'i yo byad dang /_bgo bar bya ba'i yo byad dang /_mi bgo ba'i yo byad dang /_mi'i yo byad dang /_mi ma yin pa'i yo byad dang /_dbang ba'i yo byad dang /_mi dbang ba'i yo byad dang /_byin len 
[\[234b.4\]]bya ba'i yo byad dang /_byin len mi bya ba'i yo byad dang /_shi ba'i chos gos dang /_dngos po'i gos dang /_phyag dar khrod pa'i gos dang /_sna'i las dang /_mas btang ba'i las dang /_mtshon gyi las dang /_breg pa'i las dang /_skra breg pa'i las dang ched du 
[\[234b.5\]]byas pa'i bza' ba dang /_'bras bu za ba dang /_mi'i za ba dang /_mi ma yin pa'i za ba dang /_lnga brgyas 'dul ba bsdus pa dang /_bdun brgyas 'dul ba bsdus pa dang /_'dul ba yang dag pa'i mdo dang /_nag por ston pa dang /_cher ston pa dang /_'dres 
[\[234b.6\]]pa dang /_shin tu 'dres pa dang /_kun dga'i rung ba dang /_nags su rung ba dang /_'khor gyi rung ba dang /_yul gyi rung ba dang /_phyogs kyi rung ba dang /_ljongs su rung ba dang /_gos kyi rung ba dang /_khu ba skyur po rung ba'o/_/bsnyen par rdzogs 
[\[234b.7\]]par 'os pa gang zhe na/_khas blangs nas grub pas na bsnyen par rdzogs pa ste/_bsnyen par rdzogs par 'os pa la rnam pa bcu'o/_/de bzhin gshegs pa rang byung dang rang sangs rgyas ni slob dpon med pas bsnyen par rdzogs pa dang /_lnga po rnams ye shes mngon du chud 
[\[235a\]]
[\[235a.1\]]pas bsnyen par rdzogs pa dang /_tshe dang ldan pa 'od srung chen po ston par khas blangs pas bsnyen par rdzogs pa dang /_tshe dang ldan pa 'char ldan dris nas lung bstan pas bsnyen par rdzogs pa dang /_dge slong tshur shog ces gsungs pas bsnyen par 
[\[235a.2\]]rdzogs pa dang /_skyabs su 'gro ba'i tshig gsum gyis bsnyen par rdzogs pa dang /_yul mtha' 'khob na 'dul ba 'dzin pa dang /_lnga'i dge 'dun las bsnyen par rdzogs pa dang /_yul gyi dbus su bcu 'dus pa dang de las lhag pa las bsnyen par rdzogs pa 
[\[235a.3\]]dang /_bla ma'i chos khas blangs pa dang /_pho nyas bsnyen par rdzogs pa dang /_dge 'dun sde gnyis las bsnyen par rdzogs pa'o/_/de la gang gsol ba dang bzhi'i las kyis ma bcas pa na skyabs su 'gro ba'i tshig gsum gyis bsnyen par rdzogs pa ni legs par bsnyen 
[\[235a.4\]]par rdzogs pa zhes bya'o/_/gang gis gsol ba dang bzhi'i las bcas pa de ni skyabs su 'gro ba'i tshig gsum gyis bsnyen par rdzogs pa ni bsnyen par ma rdzogs pa'o/_/dge slong tshur shog ces pas ni thog ma dang tha mar 'dra ste/_bsnyen par rdzogs pa de ni legs 
[\[235a.5\]]par bsnyen par rdzogs pa'o/_/de ci'i phyir zhe na/_u pA li dge slong tshur shog ces bya ba ni/_ngas mngon sum du bsnyen par rdzogs pa ste/_dge slong tshur shog ces bya ba de thams cad kyang srid pa tha ma pa ste/_dge slong tshur shog ces bya ba dag ni slob bzhin du dus 
[\[235a.6\]]'da' ba ma yin te/_de lta bas na de dag legs par bsnyen par rdzogs pa zhes bya'o/_/de las dge slong ma dag ni rnam pa gsum gyis bsnyen par rdzogs par 'os pa ste/_bla ma'i chos khas blangs pa dang /_phrin pa dang /_dge 'dun sde gnyis las so/_/bla ma'i chos khas 
[\[235a.7\]]blangs pa ni ji ltar skye dgu'i bdag mo chen mo la sogs pa ste/_rgyas par ni mdo las 'byung ba bzhin brjod do/_/phrin ni skye bo'i dge ba can ma dang 'dra ba gang phyir byung na bar chad du 'gyur ba de la yang pho nyas las su bya'o/_/phrin gyis bslab pa nyan te de dag la zlos la che zhe 
[\[235b\]]
[\[235b.1\]]khyod legs par bsnyen par rdzogs pa ni chos sbyin ma dang 'dra'o/_/lung bsgo ba ni rgyas par sbyar te/_ji ltar 'dul ba las 'byung ba bzhin no/_/de las thu ba dag ni dge 'dun sde gnyis kyis bsnyen par rdzogs par gyis shig_/skyo ba med/_gzhag pa med par 
[\[235b.2\]]gsol ba dang bzhi'i las kyis bsnyen par rdzogs pa de ni bsnyen par rdzogs pa zhes ni bya ste/_gzhan yang gsung rab 'di la bsnyen nas len cing shin tu khas blangs nas thob ste bde ba myong nas mngon du byed pa ste/_de lta bas na bsnyen par rdzogs pa'o/_/zhes 
[\[235b.3\]]gsungs so/_/bsnyen par rdzogs par mi rigs pa gang zhe na/_de la slar log na bsnyen par ma rdzogs pa ste/_gsung rab de la bsnyen cing khas ma blangs na shin tu khas ma blangs pas ma thob ste/_bde bar ma myong nas mngon du mi byed pa 'di ni bsnyen par ma 
[\[235b.4\]]rdzogs pa zhes bya'o/_/bsnyen par rdzogs par bya ba gang zhe na/_mi'i skyes pa 'tsho ba dang ldan pa bar chad med pa dang /_mi'i bud med 'tsho ba dang ldan pa bar chad med pa de dag ni bsnyen par rdzogs par bya'o/_/bsnyen par rdzogs par mi bya ba gang zhe na/_pha bsad pa dang /_
[\[235b.5\]]ma bsad pa dang /_dgra bcom pa bsad pa dang /_dge 'dun gyi dbyen byas pa dang /_de bzhin gshegs pa la ngan sems kyis khrag phyung ba dang /_slob dpon med pa dang /_mkhan po med pa dang /_lhung bzed dang /_chos gos med pa dang /_chad pa'i las 
[\[235b.6\]]mi byed pa dang /_mu stegs dang /_mu stegs can du song ba dang /_rkun gnas dang /_tha dad du so sor gnas pa dang /_mi gnas pa dang /_za ma dang /_ma ning dang /_dge slong ma sun phyung ba dang /_lo nyi shu ma tshang ba dang /_yi dam smra ba dang /_ma rung bar byas pa dang /_
[\[235b.7\]]ma rung bar bya bar rigs pa dang /_mi ma yin pa thams cad de 'di dag ni bsnyen par rdzogs par mi bya ba ste/_de ste bsnyen par rdzogs par byas na yang bsnyen par rdzogs pa ma yin te/_/bsnyen par rdzogs par byed pa yang 'das pa dang bcas par 'gyur ro/_/de ci'i phyir zhe 
[\[236a\]]
[\[236a.1\]]na/_gang zag de dag ni 'khor sun phyung bar byed pa zhes bya ste/_thams cad kyang 'khor sun par byed pa ste/_bsnyen par rdzogs par bya ba ma yin pa'o/_/bsnyen par rdzogs pa gang zhe na/_gang zag 'di zhes bya/_ming 'di zhes bya/_rigs 'di zhes bya/_
[\[236a.2\]]rus 'di zhes bya/_'di ltar chos bzhin 'dus pa'i dge 'dun gyis bsnyen par rdzogs par byas pa ste/_mngon du skyo ba med pa dang /_gzhag pa med par gsol ba dang bzhi'i las kyis bsnyen par rdzogs pa 'di ni bsnyen par rdzogs pa zhes bya ste/_gang rjes su gnang 
[\[236a.3\]]bzhin bsnyen par rdzogs pa ni legs par bsnyen par rdzogs pa'o/_/bsnyen par ma rdzogs pa gang zhe na/_pha bsad pa dang /_ma bsad pa dang /_dgra bcom pa bsad pa dang /_dge 'dun gyi dbyen byas pa dang /_de bzhin gshegs pa la ngan sems kyis khrag phyung ba dang /_
[\[236a.4\]]mu stegs can dang /_mu stegs can du song ba dang /_rkun gnas dang /_tha dad du gnas pa dang /_za ma dang /_ma ning dang /_dge slong ma sun phyung ba dang /_sngar nyams pa 'di dag ni bsnyen par ma rdzogs pa zhes bya ste/_'di ni chos dang 'dul ba 'di la mi skye ba'i chos 
[\[236a.5\]]can no/_/ci'i phyir na bsnyen par ma rdzogs pa zhes bya zhe na/_mtshungs par bslab pa ma thob pa ste/_de'i phyir bsnyen par ma rdzogs pa zhes bya'o/_/gang zag bcu gsum po 'di ma gtogs pa rnams ni bsnyen par rdzogs par bya'o/_/de ste bsnyen par rdzogs par byas na bsnyen 
[\[236a.6\]]par rdzogs pa zhes kyang mi bya la/_bsnyen par rdzogs par byed pa'ang 'das pa dang bcas par 'gyur ste/_de lta bas na ngas bsnyen par ma rdzogs pa zhes gsungs so/_/las gang zhe na/_gsol ba'i las dang /_gsol ba dang gnyis kyi las dang /_gsol ba dang bzhi'i las so/_/
[\[236a.7\]]ci'i phyir na las zhes bya zhe na/_rnam pa gnyis kyi phyir las zhes bya ste/_chad pas gcad pa'i las dang sma dbab pa'i las dang /_chos dkar po la yi dam 'cha' ba'i las so/_/chad pa'i las dang sma dbab pa'i las gang zhe na/_'di lta ste/_bsdigs pa dang /_smad pa dang /_bskrad pa dang /_
[\[236b\]]
[\[236b.1\]]slar bsdum pa dang /_spangs pa'i las dang /_chad pa dang /_gzhi nas slong ba dang /_yid mgu bar byed pa dang /_gzhi nas yid mgu bar byed pa'o/_/gzhan yang chad pa'i las sma dbab pa'i las su byed pa'o/_/chos dkar po la yi dam 'cha' ba'i las gang zhe na/_
[\[236b.2\]]'di lta ste/_gso sbyin dang /_skabs 'byed pa dang /_bsnyen par rdzogs pa dang /_dbyung ba dang /_rtswa bting ba dang /_gzhan gang yang rung chos dkar po la yi dam 'cha' ba'i las byed pa de dag ni las su byed pa ste/_de lta bas na las zhes gsungs so/_/las kyi dngos 
[\[236b.3\]]po gang zhe na/_rgyu gang rkyen gang gis dngos po gang la las byed pa ste/_rgyu de dang rkyen des dngos po de la las byed pa ni las kyi dngos po zhes bya'o/_/gzhag par rigs pa'i las gang zhe na/_las gang gsol ba nyams pa/_bsgrags pa nyams pa/_chos bzhin ma yin pa/_dge 
[\[236b.4\]]'dun ma 'dus par byas pa ste/_bskyos pa de ni gzhag par rigs pa'i las zhes bya'o/_/gzhag par mi rigs pa'i las gang zhe na/_las gang gsol bar ldan pa/_bsgrags pa dang ldan pa/_chos bzhin du dge 'dun 'dus par byas pa ste/_ma bskyos pa 'di ni gzhag 
[\[236b.5\]]par mi rigs pa'i las zhes bya'o/_/dbyung ba'i las gang zhe na/_dbyung zhes bya ba ni spangs pa yin te/_spangs pa dang dge slong dag tu lhan cig las mi bya ste/_gso sbyin yang ma yin/_skabs dbye ba ma yin/_gnas ma yin/_lhan cig spyad pa ma yin/_lhan cig tu gtam 
[\[236b.6\]]bya ba ma yin/_mthun pa ma yin pa de ni dbyung ba'i las zhes bya'o/_/ci'i phyir dbyung ba'i las zhes bya zhe na/_dge 'dun gyis phyung bas na de'i phyir phyung ba'i las zhes bya'o/_/bzod pa gsol ba'i las gang zhe na/_las gang byas pa las slar yang dge 'dun dang lhan cig tu 
[\[236b.7\]]gnas pa dang /_spyod pa gcig pa dang /_'tham pa gcig pa dang /_'dug pa gcig par 'gyur ba de ni bzod pa gsol ba'i las zhes bya'o/_/bsdigs pa'i dngos po gang zhe na/_dge slong gang 'thab par byed pa dang /_mtshang 'dru bar byed pa dang /_'khrug par byed pa dang /_
[\[237a\]]
[\[237a.1\]]khon par byed pa dang /_rtsod par byed pa 'di ni bsdigs pa'i dngos po zhes bya'o/_/gleng ba'i dngos po gang zhe na/_gleng ba'i dngos po gsum ste/_mthong ba dang /_thos pa dang /_dogs pa ste/_byung bar gyur/_nyes pa yin la/_de yang bden pa ste/[ {]brdzun [,]rdzun [}]pas 
[\[237a.2\]]ma yin/_dus su yin gyis dus ma yin par ma yin/_don dang ldan par yin gyi don dang mi ldan par ma yin/_'jam par yin gyi rtsub pa ma yin/_byams par yin gyi zhe sdang du ma yin pa 'di ni gleng ba'i dngos po zhes bya'o/_/'dul ba'i dngos po gang zhe na/_nan tan gyi las lnga ste/_
[\[237a.3\]]bsdigs pa'i las dang /_smad pa'i las nas yid mgu bar bya ba'i bar du snga ma bzhin du 'di ni 'dul ba'i dngos po zhes bya'o/_/zhi bar bya ba'i dngos po gang zhe na/_rgyu gang dang rkyen gang gis rtsod pa byung ba rnams 'dul bar 'gyur ba ste/_zhi ba dang rnam par zhi ba'i phyir ro/_/'di 
[\[237a.4\]]lta ste/_spu snyal ba dang /_'byung bar byed pa dang /_btud pas ston pa dang /_phyag 'tshal bas ston pa 'di ni zhi bar bya ba'i dngos po zhes bya'o/_/rgyu'i dngos po gang zhe na/_rgyu gang dang rkyen gang gis rgyu gang la brten nas las byed pa ste/_ji ltar mdo sde b+ha dA la las 
[\[237a.5\]]'byung ba bzhin byed pa ste/_'di'i 'og tu dge 'dun gyis spyad par bya ba ji ltar mdo sde b+ha dA la las 'byung ba bzhin rgyas par brjod de/_'di ni rgyu'i dngos po zhes bya'o/_/bslab pa gang zhe na/_bslab pa gsum ste/_lhag pa'i tshul khrims su bslab pa dang /_lhag 
[\[237a.6\]]pa'i sems dang /_lhag pa'i shes rab tu bslab pa'o/_/gzhan yang bslab pa gsum ste/_lhag par spyod par bslab pa dang /_lhag par 'dul ba dang /_lhag par so sor thar pa la bslab pa'o/_/ji tsam gyis na bslab pa ma phul ba zhes bgyi/_smyon pa'i 
[\[237a.7\]]drung du bslab pa phul ba ni bslab pa ma phul ba zhes bya'o/_/sems 'khrugs pa dang /_nad kyis gzir ba'i drung du bslab pa phul ba ni bslab pa ma phul ba zhes bya'o/_/glen pa dang /_lkugs pa dang /_'on pa dang /_gnyid kyis log pa dang /_snyoms par zhugs pa dang 
[\[237b\]]
[\[237b.1\]]ra ro ba dang /_rab tu ra ro ba dang /_khros pa'am/_rgod pa la zhugs pa dang /_mi shes pa dang /_'gro ba gzhan du gnas pa'i drung du bslab pa phul ba ni bslab pa ma phul ba zhes bya'o/_/phrin gyis bslab pa 'bul na yang bslab pa ma phul ba zhes bya'o/_/spring 
[\[237b.2\]]yig dang /_lag brda dang /_gzhan zer ba dang /_brda dang /_mtshan mas bslab pa 'bul na yang bslab pa ma phul ba zhes bya'o/_/'phags pas 'phags pa'i skad kyis mtha' 'khob pa'i drung du bslab pa phul na mtha' 'khob pa des kyang 'phags 
[\[237b.3\]]pa'i skad mi shes na bslab pa ma phul ba zhes bya'o/_/'phags pas mtha' 'khob pa'i skad kyis 'phags pa'i drung du bslab pa 'bul na 'phags pa des kyang mtha' 'khob pa'i skad mi shes na bslab pa ma phul ba zhes bya'o/_/mtha' 'khob pas 
[\[237b.4\]]'phags pa'i skad kyis mtha' 'khob pa'i drung du bslab pa 'bul na mtha' 'khob pa des kyang 'phags pa'i skad mi shes na bslab pa ma phul ba zhes bya'o/_/mtha' 'khob pas mtha' 'khob pa'i skad kyis 'phags pa'i drung du bslab pa 'bul na 'phags 
[\[237b.5\]]pa des kyang mtha' 'khob pa'i skad mi shes na bslab pa ma phul ba zhes bya'o/_/mi dben pa la dben par 'du shes shing bslab pa 'bul na bslab pa ma phul ba zhes bya'o/_/dben pa la dben par 'du shes shing bslab pa phul na'ang bslab pa ma phul ba zhes bya'o/_/
[\[237b.6\]]dben pa la mi dben par 'du shes shing bslab pa phul na yang bslab pa ma phul ba zhes bya'o/_/mi dben pa la mi dben par 'du shes shing bslab pa phul na bslab pa ma phul ba zhes bya'o/_/ca co can gyi nang du bslab pa phul na bslab pa ma phul ba zhes bya'o/_/
[\[237b.7\]]'jig rten tshul bzhin gnas pa ma yin pa la bslab pa 'bul bar smras kyang bslab pa ma phul ba zhes bya'o/_/mdo'am rgyas par kyang rung ste/_bzod pa gsol ba'i sems kyang mi byed la/_dge slong gi dngos po la ni dgos par byed/_khyim pa'i dngos 
[\[238a\]]
[\[238a.1\]]po la ni mi dgos par byed la rang bzhin du gnas pa ma yin pa la tshig tu smras kyang bslab pa phul ba ma yin te 'di ni bslab pa ma phul ba zhes bya'o/_/bslab pa phul ba gang zhe na/_'di lta ste/_dge slong de chags par gyur la mi dga' ba'am/_
[\[238a.2\]]'dod dam/_dge sbyong gi la mi dgos par gyur tam/_dge slong gi gtong bar byed dam/_smod dam/_ngo tsha ba'am/_khrel lam/_'gyod kyang rung ste/_de dge slong gi drung du song nas bslab pa 'bul lo zhes smras na bslab pa phul ba zhes bya'o/_/sangs 
[\[238a.3\]]rgyas dang /_chos dang /_dge 'dun dang /_mdo sde dang /_'dul ba dang /_ma lta bu dang /_mkhan po dang /_slob dpon rnams dang /_bdag la khyim par zung shig_/dge tshul dang /_ma ning dang /_za ma dang /_dge slong ma sun phyung ba dang /_
[\[238a.4\]]pha dang /_ma dang /_dgra bcom pa bsad pa dang /_dge 'dun gyi dbyen bgyis pa dang /_de bzhin gshegs pa la ngan sems kyis khrag phyung ba dang /_mu stegs can dang /_mu stegs can du song ba dang /_rkun gnas dang /_so sor gnas pa dang /_
[\[238a.5\]]mi gnas par zung shig ces zer ram/_chung ngu ni 'di skad du khyod cag dang chos mtshungs pa dang /_tshangs pa mtshungs par spyad pas chog go zhes smras na yang bslab pa phul ba zhes bya ste/_gang de ltar chags shing mi dga' 'am 'bab par 'dod kyang rung ste/_
[\[238a.6\]]des ngag dang /_tshig dang /_brjod pa dang /_skad dang /_dbyangs dang /_nges pa'i tshig dang /_ngag gi lam dang /_ngag gi sgra dang /_ngag gi las dang /_ngag gi dmigs pas brjod pa 'di ni bslab pa phul ba zhes bya'o/_/tshul khrims nyams par brjod pa gang zhe na/_
[\[238a.7\]]'di lta ste dge slong de chags par gyur pa nas/_'gyod pa'i bar du snga ma bzhin te/_de dge slong gi drung du song nas 'di skad ces tshangs par spyod pa ni spyad dka'o/_/rab tu dben pa ni shin tu dka'o/_/gcig pu mngon par dga' ba'ang dka'o/_/nags dang tshal na 
[\[238b\]]
[\[238b.1\]]gnas pa dang /_bas mthar gnas shing mngon du chud pa yang dka'o/_/nam 'tsho'i bar du bdag gcig pu dgon pa na gnas shing gcan gzan khro bo dang /_lhan cig tu gnas par bya ba dang /_rtswa bting ba'am lo ma bting ba la mal stan du sbyar ba'ang dka'o/_/nam 
[\[238b.2\]]'tsho'i bar du bdag dang gzhan la 'tsho ba ltos pa'ang dka'/_nam 'tsho'i bar du gos dang /_zas dang /_mal stan dang /_na ba'i rkyen gyi sman dang yo byad rnams gzhan las btsal bar bya ba'ang sdug bsngal lo/_/ma dran no/_/pha dang /_phu nu dang /_sring mo rnams 
[\[238b.3\]]kyang dran no zhes zer ba dang /_bdag ni bzo slob tu chug shig_/las rnams la chug shig_/rigs pa'i phyogs su bdag zhog shig_/dge ba'i rigs la bdag chor cig_/gang de ltar chags pa nas snga ma bzhin du ngag gis brjod pa'i bar du ste/_'di ni 
[\[238b.4\]]bslab pa nyams par brjod pa zhes bya'o/_/bslab pa phul ba dang /_bslab pa nyams par brjod pa la khyad par ci mchis/_yi ge la yang khyad par med/_sdom pa spong ba la yang khyad par med de/_gcig gis kyang sdom pa btang bar gyur/_gnyis kyis kyang de bzhin 
[\[238b.5\]]no/_/rtsod pa gang zhe na/_rtsod pa rnam pa bzhi ste/_'khrug pas rtsod pa dang /_lung mi bsgo ba'i rtsod pa dang /_nyes pas rtsod pa dang /_bya ba'i rtsod pa ste/_'di ni rtsod pa zhes bya'o/_/ci'i phyir rtsod pa zhes bgyi/_de dag gi mthus 'thab pa 'byung ste/_de'i phyir rtsod pa zhes 
[\[238b.6\]]bya'o/_/rtsod par bsdu ba gang zhe na/_rgyu gang dang rkyen gang gis rgyu'i dbang du byas te rtsod pa byung ba de ni rtsod pa sdud pa zhes bya'o/_/rtsod pa zhi ba gang zhe na/_rtsod pa zhi ba'i chos bdun te/_mngon sum gyis 'dul ba dang /_dran pas 'dul ba dang /_mi g.yengs pas 'dul ba dang /_
[\[238b.7\]]de'i rang bzhin rtsod pa dang /_gang mang du bya ba dang /_yi dam 'char gzhug pa dang /_rtswa bting ba lta bu de ni rtsod pa zhi bar byed pa zhes bya'o/_/de ci'i phyir na rtsod pa zhi ba zhes bgyi/_rtsod pa bzhi po de dag ni chos bdun gyis 'dul bar 'gyur ba dang /_zhi ba dang /_rnam 
[\[239a\]]
[\[239a.1\]]par zhi ba dang /_'dul ba dang /_spong ba dang /_'gog pa'i phyir te/_de ltar na rtsod pa zhi ba'i chos zhes bya'o/_/rtsod pa rab tu ma zhi ba gang zhe na/_chos lnga dang ldan na rtsod pa legs par zhi bar mi 'gyur te/_lnga gang zhe na/_dge 'dun 
[\[239a.2\]]la ma gsol ba yin/_rgyal ba'i gsung dang mi mthun pa yin/_phyogs dang mthun pa'i phyogs kyis dge slong rnams la ma bsgo ba yin/_chos mthun par rgol ba dang /_lan lon pa'i dge slong rnams gus par ma bzlog pa yin/_nyes pa byung ba'i dge slong 
[\[239a.3\]]gis nyes pa ma sbyangs pa'ang yin te/_chos 'di lnga dang ldan na rtsod pa legs par zhi ba ma yin no/_/chos lnga dang ldan na rtsod pa legs par zhi ba yin te/_lnga gang zhe na/_dge 'dun la gsol ba byas pa yin/_rgyal ba'i gsung dang mthun pa yin/_phyogs dang 
[\[239a.4\]]phyogs mi mthun pa'i dge slong rnams la bsgo ba yin/_chos mthun par rgol ba dang lan ldon pa'i dge slong rnams gus par bzlog pa yin/_nyes pa byung ba'i dge slong gi ltung ba sbyangs pa yin te/_chos de lnga dang ldan na rtsod pa legs par zhi ba yin te de ni rtsod pa rab tu zhi ba 
[\[239a.5\]]zhes bya'o/_/klog pa gang zhe na/_gang bzhi pa'am bcu gsum pa'ang ste/_rgyas par klog pa de ni klog pa'o zhes bya'o/_/mi klog pa gang zhe na/_gnas gang na so sor thar pa'i mdo klog pa'i dge slong gis so sor thar pa'i mdo mi klog na de'i rjes nas klog pa gzhan gyis 
[\[239a.6\]]klog par bya'o/_/des kyang ma bklags la mi spobs na/_de'i yang rjes nas zlos pa gzhan gyis lhogs shig_/des kyang mi nus la ma spobs te/_de bzhin du rjes nas zlos pa'i mthar phyin gyi bar du gang gis kyang spobs pa med na de ma bklags pa zhes bya'o/_/byin gyis 
[\[239a.7\]]brlab pa gang zhe na/_dge slong gang gnas na gcig pu 'dug na des bco lnga'i gso sbyin de nyid du sngar langs te mchod rten dang khang par phyag dar bya/_khyams kyang phyag dar bya/_gso sbyin gyi gnas kyang phyag dar byas la shin tu gsar pa'i ba lang gi lci bas 'jam 
[\[239b\]]
[\[239b.1\]]por byugs te/_dus su rim bzhin du stan rnams bting la/_chu gtsang ma'i ril ba rnams dang /_bshang sa'i ril ba'ang chus dgang bar bya/_me yang nye bar gzhag par bya/_me mar dang /_me mar gyi kong bu dang /_me mar gyi sdong bu dang /_lag gi 
[\[239b.2\]]tshul shing yang nye bar gzhag par bya ste/_gal te gso sbyin ma byas pa'i dge slong dag 'ongs na de dang lhan cig tu gso sbyin bya zhing so sor thar pa'i mdo bklags pa'ang bsgrag par bya'o/_/gal te ma 'ongs nas phyogs mtho ba der 'dzegs te/_der 'grengs 
[\[239b.3\]]nas phyogs bzhi kun tu bltas la de ste 'ga' zhig 'ongs na/_des tshe dang ldan pa myur du shog shig_/gso sbyin bya'o zhes bod de/_de ste su'ang mi 'ong na des de nas babs te dus kyi mthar gyur gyi bar du sdod la 'dug ste/_rkyang pa gsum pa brjod par bya/_sbyin pa'i 
[\[239b.4\]]yon tan bklag par bya sems bskyed par bya/_kha nas kyang deng ni dge 'dun gyi bco lnga'i gso sbyin te/_bdag dge slong ming 'di zhes bya ba'i yang deng bco lnga'i gso sbyin te/_bar chad kyi chos rnams kyang yongs su dag gis lha rnams kyis kyang bdag dge slong ming 'di 
[\[239b.5\]]zhes bgyi ba yongs su dag par zung shig_/'dir ni tshul khrims kyi phung po yongs su bskang ba'i phyir gso sbyin byin gyis brlab par bya ste/_nam dge 'dun mthun par tshogs pa de ni gso sbyin rgyas par myong ba dang so sor thar pa'i mdo yang myang bar bya'o zhes de ltar lan 
[\[239b.6\]]gnyis lan gsum du brjod par bya'o/_/ji ltar dge slong gcig la de bzhin du dge slong gnyis sam/_gsum gnas kyang rung ste/_de bzhin du mngon du sbyang bar bya/_sems bskyed par bya'o/_/gcig la gcig brjod par bya/_de ltar byas na gso sbyin byas pa yin te/_
[\[239b.7\]]'di ni byin gyis brlab pa zhes bya'o/_/smyos pa'i sdom pa gang zhe na/_dge slong gang myos par gyur la sems 'khrugs shing nad kyis gzir ba de la smyos pa'i sdom pa gsol ba dang gnyis kyi las kyis sbyin par bya ba ni ji ltar tshe dang ldan pa bye ma can bzhin rgyas par sbyar te/_
[\[240a\]]
[\[240a.1\]]ji ltar 'dul ba de ni smyos pa'i sdom pa zhes bya'o/_/ma smyos pa'i sdom pa gang zhe na/_smyos pa'i sdom pa de dag ma gtogs par de las gzhan pa'i sdom pa de ni ma smyos pa'i sdom pa zhes bya'o/_/dad pas byin pa ma rung bar byed pa gang zhe na/_tshul 
[\[240a.2\]]khrims nyams pa la byin na dad pas byin pa ma rung ba zhes bya'o/_/yang dag par byin pa la zhugs pa las log par zhugs pa la byin na kham gcig kyang rung dad pas byin pa ma rung bar byas pa zhes bya ste/_de na dad pas byin pa ma rung bar byed pa zhes bya'o/_/las 
[\[240a.3\]]rnams gang zhe na/_las mngon sum du ma gyur nas bya ba'i las bcu'o/_/de 'di lta ste/_lhung bzed khas phub pa dang /_lhung bzed bkan pa dang /_bslab pa la sdom pa dang /_bslab pa'i sdom pa bkrol ba dang /_gtsug lag khang gi sdom pa dang /_dge tshul gyi 
[\[240a.4\]]sdom pa dang /_smyon pa'i sdom pa dang /_mi smra ba'i sdom pa dang /_phyag mi bya bar rigs pa'i sdom pa dang /_spyod pa mi gcig pa'i sdom pa ste/_'di dag ni las rnams zhes bya'o/_/las ma yin pa gang zhe na/_bzhi 'dus te las su bya ba la bzhi ma 'dus par byed na de las ma 
[\[240a.5\]]yin te/_de ltar ni mi bya'o/_/khyim pas bzhir bskangs te byin na las ma yin te/_de ltar yang mi bya'o/_/dge tshul pha dang /_za ma dang /_ma ning dang /_dge slong ma sun phyung ba dang /_pha bsad pa dang /_ma bsad pa dang /_dgra bcom pa bsad pa dang /_
[\[240a.6\]]dge 'dun phye ba dang /_de bzhin gshegs pa la ngan sems kyis khrag phyung ba dang /_mu stegs can dang /_mu stegs can du song ba dang /_rkun gnas dang /_sngar nyams pa dang /_sngar 'khrugs pa dang /_rgyud gzhan du gnas pa dang /_mi gnas 
[\[240a.7\]]pa dang /_tha dad du gnas pa dang /_gnas par mi bya ba dang /_bslab pa byin pa dang /_chad pa byed pa dang /_chad pa ma byas pa dang /_yid mgu bar ma byas pa dang /_yid mgu bar mi byed pa dang /_bslab pa byin pa rnams kyis byed pa ni las ma yin te/_
[\[240b\]]
[\[240b.1\]]de ltar yang mi bya'o/_/ji ltar bzhi 'dus nas las su bya ba de bzhin du lnga 'dus nas bya ba dang /_bcu 'dus nas bya ba dang /_nyi shu 'dus nas las su bya ba ni rgyas par sbyar te/_'di ni las ma yin pa rnams zhes bya'o/_/'dul ba zhes bya ba gang 
[\[240b.2\]]zhe na/_'di ltar 'dul ba las byung ba bzhin te/_'dul ba rgyas par bya ba de ni 'dul ba zhes bya'o/_/lta ba brjod pa gang zhe na/_lta ba brjod pa chos bzhin ma yin pa lnga dang /_chos bzhin pa lnga'o/_/lta ba brjod pa chos bzhin ma yin pa gang zhe na/_mi gnas 
[\[240b.3\]]pa'i drung du lta ba brjod pa dang /_so sor gnas pa'i drung du lta ba brjod pa dang /_nye bar phyogs pa'i drung du lta ba brjod pa dang /_bsnyen par ma rdzogs pa'i drung du lta ba brjod pa dang /_lhag ma ma lus pa'i drung du lta ba brjod pa de ni chos bzhin ma yin par lta ba 
[\[240b.4\]]brjod pa lnga'o/_/chos bzhin du lta ba brjod pa lnga po gang zhe na/_mi gnas pa'i drung du lta ba ma brjod pa dang /_so sor gnas pa'i drung du lta ba ma brjod pa dang /_nye bar phyogs pa'i drung du lta ba ma brjod pa dang /_bsnyen par ma rdzogs pa'i drung du lta ba ma brjod pa 
[\[240b.5\]]dang /_dngos po'i lhag ma ma lus pa'i drung du lta ba ma brjod pa 'di ni chos bzhin du lta ba brjod pa dang lnga'o/_/gsol ba gang zhe na/_gsol ba zhes bya ba ni go bar bya ba'i tshig gi las te/_ji ltar byed pa'i tshe go bar bya ba yin/_ji ltar gang la de'i don tshig gis 
[\[240b.6\]]brjod pa ni gsol ba zhes bya'o/_/gsol ba'i las gang zhe na/_gsol ba dang las kyis dge 'dun la bsgo ba ste/_ji ltar skabs dbye ba dang /_dbyung ba dang /_lhung bzed brim pa dang /_rtswa bting ba'am/_gzhan yang gsol ba'i las kyis bya ba de lta bu 
[\[240b.7\]]thams cad ni gsol ba'i las su blta ste/_de ni gsol ba'i las zhes bya'o/_/gsol ba dang gnyis kyi las gang zhe na/_gsol ba byas na rjes su bsgrags pa gcig pu byed pa ni gsol ba dang gnyis pa yin te/_'di ni gsol ba dang gnyis kyi las zhes bya'o/_/
[\[241a\]]
[\[241a.1\]]gsol ba dang bzhi'i las gang zhe na/_gsol ba byas la rjes su bsgrags pa gsum brjod pa de ni gsol ba dang bzhi pa yin te/_de ni gsol ba dang bzhi'i las zhes bya'o/_/gsol bar bya ba'i las la gsol ba ma byas par byed na nyes pa'o/_/gsol ba ma byas 
[\[241a.2\]]par rjes su bsgrags pa byed na nyes pa'o/_/gsol ba dang gnyis kyi las la gsol ba ma byas par rjes su bsgrags pa byed na nyes pa'o/_/gsol ba byas la rjes su ma bsgrags na nyes byas so/_/rjes su bsgrags pa byas la gsol ba ma byas na'ang nyes pa'o/_/gsol ba dang bzhi'i 
[\[241a.3\]]las la gsol ba ma byas par rjes su bsgrags pa byas na nyes pa'o/_/gsol ba byas la rjes su bsgrags pa ma byas na nyes pa'o/_/rjes su bsgrags par byas la gsol ba ma byas na nyes pa'o/_/gsol ba'i las la gsol ba byas na nyes pa med do/_/gsol ba byas la rjes 
[\[241a.4\]]su bsgrags pa byas na nyes pa med do/_/gsol ba dang gnyis kyi las la gsol ba byas na rjes su bsgrags pa gcig byas na nyes pa med do/_/gsol ba byas nas rjes su bsgrags pa mang po byas na nyes pa med do/_/gsol ba dang bzhi'i las la gsol ba byas nas rjes su 
[\[241a.5\]]bsgrags pa mang po byed na nyes pa med do/_/de dag de lta bu'i tshul du sbyar ro/_/de ltar las mang po byas kyang nyes pa med do/_/phyung bar byas pa zhes bya'o/_/de ste gsol ba byas nas rjes su bsgrags pa sgrogs pa'i tshe dge 'dun dag rnam grangs gzhan zhig gi phyir stan las langs te 
[\[241a.6\]]'dod na ma langs pa phyi ma'i 'khor rnams la de bzhin gsol ba byos shig_/de ste gsol ba gzhan du bya 'dod par gyur na rjes su bsgrags pa nyes pa med par byos shig_/tshig gis kyang dge 'dun la btsun pa rnams gsol ba slar bgyid do/_/rjes su bsgrags pa yang bgyid 
[\[241a.7\]]do zhes gsol ba byos shig_/de ste des gsol ba rdzogs par ma gyur na su la bsdigs pa'i las bgyi/_dge slong dag thab mo byed pa dang rtsed mo byed pa la gsol ba dang bzhi'i las kyis mi bskyo mi gzhag par rigs pas bya ste/_'di ni bsdigs pa'i las zhes bya'o/_/smad pa'i las gang 
[\[241b\]]
[\[241b.1\]]zhe na/_dge slong gang ltung ba phyi phyir byung bar gyur pa de la smad pa'i las gsol ba dang bzhi'i las kyis bskyo ba med pa dang /_gzhag pa med par byas te/_'di ni smad pa'i las zhes bya'o/_/bskrad pa'i las gang zhe na/_dge slong gang rigs sun par gyur pa de la bskrad 
[\[241b.2\]]pa'i las gsol ba dang bzhi'i las bskyo ba med pa dang /_gzhag pa med par bya ste/_de ni bskrad pa'i las zhes bya'o/_/slar bsdum pa'i las gang zhe na/_dge slong gang khyim pa la smod par gyur pa de la bsdum pa'i las gsol ba dang bzhi'i las kyis bskyo ba med pa dang 
[\[241b.3\]]gzhag pa med par bya ste/_'di ni bsdum pa'i las zhes bya'o/_/ma mthong ba'i phyir spang ba'i las gang zhe na/_dge slong gang ltung ba byung ba las ltung ba byung ba ma mthong ngo zhes zer ba de la ma mthong ba'i phyir spang ba'i las gsol ba dang bzhi'i las kyis bskyo ba med pa dang /_
[\[241b.4\]]gzhag pa med par byas te/_de ni ma mthong ba'i phyir spang ba'i las zhes bya'o/_/slar las mi byed pa'i phyir spang ba'i las gang zhe na/_gang ltung ba byung ba las chos bzhin du slar las mi byed pa spang ba'i phyir gsol ba dang bzhi'i las kyis bskyo ba med pa dang /_gzhag pa med par 
[\[241b.5\]]bya ba de ni slar las mi byed pa'i phyir spang ba'i las zhes bya'o/_/sdig par lta ba slar ma btang ba'i phyir spang ba'i las gang zhe na/_dge slong gang sdig par lta ba byung bar gyur pa bzung nas rab tu 'dzin pa spyod de slar mi gtong ba de la sdig par lta ba de slar ma btang ba'i phyir spang ba'i 
[\[241b.6\]]las gsol ba dang bzhi'i las kyis bskyo ba med pa dang /_gzhag pa med par byed pa de ni sdig par lta ba slar ma btang ba'i phyir spang ba'i las zhes bya'o/_/chad pas gcad pa gang zhe na/_mu stegs can gang gzhan zhig thog ma mu stegs can las dge bar gsungs pa'i chos 
[\[241b.7\]]'dul ba la rab tu byung zhing bsnyen par rdzogs nas dge slong gi dngos por 'dod pa de la mkhan pos sngar gos sbyor zhing zla ba bzhi'i bar du chad pas bcad la/_gsol ba dang bzhi'i las kyis bskyo ba med pa dang gzhag pa med par bya'o/_/chad pas gcad pa yang 'di bya 
[\[242a\]]
[\[242a.1\]]ste/_dge slong gang dngos po bcu gsum las gang yang rung dngos po gcig byas te/_bcabs na/_des ji srid du bcabs par shes pa de srid du ma dad bzhin chad pas gcad pa de la yang chad pas gcad pa yang gsol ba dang bzhi'i las kyis bskyo ba med pa dang /_
[\[242a.2\]]gzhag pa med par sbyin par bya ba ni chad pas gcad pa zhes bya'o/_/gzhi nas bslang bas gcad pa gang zhe na/_dge slong gang chad pa byed de/_chad pa byed bzhin pa'i skabs su nyes pa des gzhi nas bslang ba'i las bya bar gsol ba dang bzhi'i las kyis bskyo ba med pa yang /_gzhag pa 
[\[242a.3\]]med par gcad pas dge slong des slar yang chad pa bya ste/_snga ma ma byas pa'i phyir ro/_/rnam grangs gzhan du na chad pa byas kyang rung /_ma byas kyang rung las de nyid gzhi nas zlos su gzhug pa yod de/_de ni gzhi nas zlos pas gcad pa zhes bya'o/_/yid mgu bar byed pas gcad pa 
[\[242a.4\]]gang zhe na/_dge slong gang dge 'dun gyi lhag ma'i chos bcu gsum las gang yang rung byas pa las ma bcabs sam/_chad pa byas par gyur kyang rung de la zhag drug tu yid mgu bar byed pa gsol ba dang /_bzhi'i las kyis bskyo ba med cing /_gnas pa med pas gcad pa ste/_dge 
[\[242a.5\]]slong des kyang dge slong thams cad la yid mgu bar byed pa de ni yid mgu bas gcad pa zhes bya'o/_/dbyung ba gang zhe na/_dge slong gang chad pa khor nas zhag drug tu yid mgu ba bya ba'ang spyad par gyur na/_de la gsol ba dang bzhi'i las kyis bskyo ba med cing gzhag pa med par bya ste/_
[\[242a.6\]]de ni dbyung ba zhes bya'o/_/ci'i phyir na/_dbyung ba zhes bya zhe na/_mi dge ba'i gnas nas phyung ste/_dge ba'i gnas su rab tu bzhag pa ste/_de lta bu'i phyir na dbyung ba zhes bya'o/_/dri zhes bya ba ni chos rnams la'o/_/chad pa bgyid pa la yon tan ci mchis/_ci'i slad du gzhi nas 
[\[242a.7\]]bzlas par bgyi/_yid mgu bar bgyi ba la yon tan ci mchis/_ci'i slad du na dbyung /_chos rnams bcabs pa la chad pa byed pa ni yon tan no/_/chad pa byas pa la yid mgu bar byed pa ni yon tan no/_/ci'i phyir na gzhi nas bzlas zhes bya ba ni nan tur du bya ba'i phyir gzhi nas 
[\[242b\]]
[\[242b.1\]]zlos pa'o/_/yid mgu bar bya ba'i phyir yon tan ni dbyung bar bya ba'o/_/ci'i phyir na dbyung zhes bya zhe na/_dbyung ba ni rnam par dag pa'i phyir ro/_/ci'i slad du na chad pa bgyis pas yid mgu ba bya ba'i yon tan du 'gyur/_chad pa byas pa'i dge slong tshegs mi che bar dge 
[\[242b.2\]]slong rnams la yid mgu bar byed do/_/yid mgu bar byas na dge slong rnams de la yid mgu bar byas so bar sems te/_de lta bu'i phyir na chad pas byas pa ni yid mgu ba'i yon tan no/_/ci'i slad du na gzhi nas bzlas pas nan tur du 'gyur/_gzhi nas bzlas na gang zag la 
[\[242b.3\]]nan tur byas pa yin te/_'jigs pas phyin chad de lta bu mi byed pa dang /_dge slong rnams kyis kyang shes par 'gyur te/_de ltar na nyon mongs pa che ba tshe dang ldan pa ngo tsha ba'i phyir phyis mi byed par 'gyur te/_de lta bu'i phyir na gzhi nas bzlas pa ni nan tur byas par 'gyur ro/_/
[\[242b.4\]]ci'i slad du na yid mgu bas dbyung ba'i yon tan du 'gyur/_dge slong yid mgu ba spyod pa'i tshe tshegs mi che bar dge slong rnams la yid mgu bar byed de/_yid mgu bar byas pas dge slong rnams de la dbyung bar sems te/_tshe dang ldan pa 'di ni phyin par 'dod kyis tshe dang ldan pa 
[\[242b.5\]]'di ni nyon mongs pa mi 'dod do zhes nas tshe dang ldan pa 'di ni dge'o zhes stsol te/_tshe dang ldan pa 'di ni dbyung bar bya'o zhes bya ba'o zhes bya ba'i phyir te/_de lta bu na yid mgu bar bya ba ni dbyung ba'i yon tan no/_/ci'i slad du na dbyung bar bgyi/_rnam par dag pa'i phyir dbyung bar bya 
[\[242b.6\]]ste/_phyung na dge slong de rnam par dag par 'gyur zhing ltung ba med do/_/ji ltar gang zag 'di gnyis ni rnam par dag pa dang /_nyon mi mongs pa yin no zhes gsungs te/_gang la ltung ba mi 'byung ba dang /_gang la byung na'ang ji ltar chos bzhin slar byed pa yin te/_phyung ba yang de la 
[\[242b.7\]]dag par 'gyur te/_de'i phyir na dbyung ba yang rnam par dag pa'i phyir ro/_/de'i ngo bo nyid tshol ba'i phyir sbyin pa gang zhe na/_dge slong gang nyes pa las bsnyon/_bsnyon pa las khas blangs/_khas blangs pa las yang bsnyon/_yang bsnyon pa de la ni ngo bo nyid tshol ba'i phyir gsol ba 
[\[243a\]]
[\[243a.1\]]dang bzhi'i las kyis bskyo ba med cing gzhag pa med par bya ste/_'di ngo bo nyid tshol ba'i phyir chad pas gcad pa zhes bya'o/_/nyes pa gang zhe na/_nyes pa sde lnga po ni nyes pa'i phung po zhes bya ste/_phas pham pa dang /_dge 'dun gyi lhag ma dang /_ltung ba dang /_
[\[243a.2\]]so sor 'chags pa dang /_nyes byas te/_gang de rnams la spyod cing byas pas bskyo bar mi byed pa de ni nyes pa zhes bya'o/_/nyes pa med pa gang zhe na/_nyes pa'i rigs lnga po de dag nyes pa med pas na nyes pa med pa'i phung po zhes bya ste/_phas pham pa dang /_dge 'dun gyi lhag 
[\[243a.3\]]ma dang /_ltung ba dang /_so sor gnas pa dang /_nyes byas dag las kyang las mi byed de/_ma spyad cing ma byas pas bsgo ba 'di ni nyes pa med pa zhes bya'o/_/nyes pa lci ba gang zhe na/_gang dbyung du med pa'o/_/nyes pa yang ba gang zhe na/_gang dbyung du yod pa'o/_/lhag 
[\[243a.4\]]mar bcas pa'i nyes pa gang zhe na/_nyes pa'i rigs 'og ma rnams te/_dge 'dun gyi lhag ma dang /_ltung ba dang so sor 'chags pa dang /_nyes byas so/_/lhag ma med pa'i nyes pa gang zhe na/_nyes pa'i ris dang po ltung ba bzhi po'o/_/nyes pa sbom po'i nyes pa gang zhe na/_phas 
[\[243a.5\]]pham pa'i dang /_dge 'dun gyi lhag ma'i 'o/_/ci'i phyir na nyes pa sbom pa'i nyes pa zhes bya zhe na/_rnam pa gnyis kyi phyir na nyes pa sbom po zhes bya ste/_nyes pa sbom po bas na nyes pa sbom po zhes bya ba dang /_rang bzhin gyis nyes pa sbom po bas na nyes pa sbom pa ste/_de ni nyes pa sbom 
[\[243a.6\]]po zhes bya'o/_/nyes pa sbom po med pa'i nyes pa gang zhe na/_nyes pa'i ris lhag ma gsum po ste/_ltung ba dang /_slar 'chags pa dang /_nyes byas te/_'di ni nyes pa sbom po med pa'i nyes pa zhes bya'o/_/las dang bcas pa'i nyes pa gang zhe na/_bshags par bya ba dang /_bsdam 
[\[243a.7\]]par bya'o/_/las su mi bya ba'i nyes pa gang zhe na/_nyes pa dang po rnams so//_//'dul ba gzhung dam pa/_bam po bzhi bcu rtsa brgyad pa/_nyes pa slar las bya ba gang zhe na/_dge slong gang bzhi po'am/_lnga pa'i chos nang du dran pa nye bar 'jog cing dad pas nyes pa ji ltar 
[\[243b\]]
[\[243b.1\]]chos bzhin du slar byed pa de ni nyes pa slar las bya ba'o/_/nyes pa slar las mi bya ba gang zhe na/_dge slong gang chos bzhi pa yang med/_chos lnga pa yang med la nang du dran pa nye bar bzhag cing dad pas nyes pa ji ltar chos bzhin du slar mi byed pa de ni nyes pa slar las mi bya ba zhes bya'o/_/
[\[243b.2\]]nyes pa bslang ba gang zhe na/_rnam pa gcig gis na nyes pa thams cad bsdus par 'gyur te de ni sdom pa'o/_/rnam pa gcig gis na nyes pa thams cad ma bsdus par gyur te/_de ni sdom pa med pa'o/_/de ni nyes pa bslang ba zhes bya'o/_/gleng ba gang zhe na/_de 'di ltar dge slong de 'di 
[\[243b.3\]]skad du tshe dang ldan pa khyod la 'di dang 'di lta bu'i nyes pa byung ba de slar mthol cig_/shogs shig_/ji ltar chos bzhin du slar byos shig ces smra ba de ni gleng ba'o/_/dran par byed pa gang zhe na/_'di lta ste dge slong des dge slong la 'di skad du tshe dang ldan pa 'di dang 'di lta bu'i nyes pa 
[\[243b.4\]]byung ba mi dran nam zhes smras pa de ni dran par byed pa'o/_/tshig dang bcas pa'i las gang zhe na/_gang tshig dang bcas pa'i las so/_/de yang gang zhe na/_de 'di ltar dge slong gis dge slong la tshig dang bcas pas tshe dang ldan pa la rma ba zhig yod kyis khyod gnas 'di nas nga la ma sbran 
[\[243b.5\]]gyi bar du ma 'gro shig_/tshe dang ldan pa khyod nga dang lhan cig tu brtsad pa zhig yod do zhes smras pa ni tshig dang bcas pa'i las zhes bya'o/_/tshig 'jebs pa'i las gang zhe na/_tshig 'jebs pa'i las rnam pa lnga ste/_gang zag gi skabs phye ba la 'di skad ces zer te/_khyod kyi 
[\[243b.6\]]dngos po de 'di lta bu zhig smras pa'o zhes tshig 'jebs par byed pa dang /_khyod kyi dngos po de 'di lta bu'i gnas der smra'o zhes tshig 'jebs par byed pa dang /_khyod kyi dngos po de gnas 'dir smra'o zhes tshig 'jebs par byed pa dang /_khyod kyi dngos po dang gang du dga' ba der smra'o/_/
[\[243b.7\]]zhes tshig 'jebs par byed pa dang /_mi smos par byed/_de la nyes pa skyed/_nyes pa ston/_tshig 'jebs pa dang /_tshig gsob tu byas nas gtong ba'o/_/'di lta ste dper na/_kha lo sgyur bas gang de'i rta ma rungs pa 'dul ba'i gnas su 'gro bar mi btub pa de la kha lo sgyur ba de nyid kyis 
[\[244a\]]
[\[244a.1\]]thag pa dang bcas/_kha lcags dang bcas pas gnod pa dang bcas nas btags te bor ba lta bu 'di ni tshig 'jebs pa'i las zhes bya'o/_/lung mi bsgo ba gang zhe na/_gang lung du mi bsgo ba de ni tshig tu mi brjod pa ste/_mthong ba'am thos pa'am/_dogs 
[\[244a.2\]]pa'i phyir mi smra ba ste/_de ni lung du mi bsgo ba zhes bya'o/_/lung bsgo ba la 'gog pa gang zhe na/_gang lung du mi bsgo ba de la brtson pa'o/_/lung du bsgo ba yongs su rdzogs par mi bya ba gang zhe na/_gang des lung du mi bsgo ba la phyal bar bor ba'o/_/skabs 'byed pa gang zhe na/_
[\[244a.3\]]skabs phye nas bzod par gleng bar bya/_dran par bya ba 'di ni skabs 'byed pa zhes bya'o/_/skabs dbye ba'i las gang zhe na/_skabs dbye ba'i las lnga ste/_'di skad du khyod kyis nga la skabs phye shig dang /_ngas khyod la smra'o/_/khyod la brjod do/_/khyod la gleng ngo /_/khyod la 
[\[244a.4\]]dran par bya'o zhes zer ba 'di ni skabs 'byed pa zhes bya'o/_/skabs 'byed pa'i las dang gsol ba gang zhe na/_skabs 'byed pa'i las de dag gis gzhan la gsol ba'o/_/gso sbyin 'gog pa gang zhe na/_chos bzhin ma yin pa bcu ni gso sbyin 'gog pa'o/_/chos bzhin pa 
[\[244a.5\]]yang bcu'o/_/chos bzhin ma yin pas gso sbyin 'gog pa bcu gang zhe na/_phas pham par gyur pa ma yin/_phas pham par gtam du brjod pa ma yin/_bslab pa phul ba ma yin/_bslab pa phul bar gtam du brjod pa ma yin/_dge 'dun la smod pa ma yin/_dge 
[\[244a.6\]]'dun la smod par gtam du brjod pa ma yin/_tshul khrims nyams pa ma yin/_lta ba nyams pa ma yin/_spyod pa nyams pa ma yin/_'tsho ba nyams pa ma yin pa'o/_/ji ltar na phas pham par gyur pa ma yin pa gang zhe na/_gang gi rnam pa dang /_gang gi mtshan 
[\[244a.7\]]ma dang /_gang gi rtags kyis dge slong de phas pham pa byed par 'gyur ba de lta bu'i rnam pa dang /_mtshan ma dang /_rtags kyis dge slong de phas pham pa'i nyes par ma mthong na/_des de la gso sbyin 'gog pa ni chos bzhin ma yin par 'gog pa ste/_de ltar na phas pham pa'i ma yin 
[\[244b\]]
[\[244b.1\]]pa'o/_/ji ltar na phas pham par gtam du brjod pa ma yin pa gang zhe na/_de ltar gtsug lag khang gi nang ngam phyi rol du'ang rung dge slong mang po lhan cig 'dus shing 'khod nas/_de dag kyang de las byung ngam/_de'i rang bzhin du de las mthun pa'i gtam du brjod pa yang ma yin 
[\[244b.2\]]dad pa las thos pa'ang med de/_rang gi rnam pa la rnam par rtog pa las byung ba'ang med de/_des thos pa med bzhin du gso sbyin 'gog pa ni chos bzhin ma yin par gso sbyin 'gog pa ste/_de lta bu ni phas pham par gtam du brjod pa ma yin pa'o/_/ji ltar na bslab pa phul ba 
[\[244b.3\]]ma yin pa gang zhe na/_dge slong gis gang gi rnam pa dang /_gang gi mtshan ma dang /_gang gi rtags kyis bslab pa phul bar 'gyur ba de lta bu'i rnam pa dang de'i mtshan ma dang /_de'i rtags su dge slong gis mthong ba med bzhin du bslab pa phul ba yin no zhes des de ma mthong bar 
[\[244b.4\]]gso sbyin 'gog na chos bzhin du gso sbyin 'gog pa ma yin te/_de ltar na bslab pa phul ba ma yin no/_/ji ltar na bslab pa phul bar gtam du brjod pa ma yin pa gang zhe na/_de 'di ltar gtsug lag khang gi nang ngam phyi rol tu'ang rung /_dge slong mang po lhan cig 'dus shing 'khod 
[\[244b.5\]]nas de dag kyang de las byung ba'am/_de'i rang bzhin nam/_mthun pa'i gtam du brjod pa'ang ma yin/_dad pa las thos pa'ang med de/_rang gi rnam pa la rnam par rtog pa las byung ba'ang med de/_des de thos pa'ang med de/_dogs pa'ang med bzhin du gso sbyin 'gog pa ni 
[\[244b.6\]]chos bzhin ma yin par gso sbyin 'gog pa ste/_de lta bu ni bslab pa phul bar gtam du brjod pa ma yin no/_/ji ltar na dge 'dun la smod pa ma yin zhe na/_dge slong gis gang gi rnam pa dang /_gang gi mtshan ma dang /_gang gi rtags kyis dge slong de dge 'dun la smod par byed pa 
[\[244b.7\]]de lta bu'i rnam pa dang /_mtshan ma dang /_de'i rtags kyis dge slong de dge 'dun la smod par byed pa ma mthong na des de la gso sbyin 'gog pa ni/_chos bzhin ma yin par gso sbyin 'gog pa ste/_de lta bu ni dge 'dun la smod pa ma yin pa zhes bya'o/_/ji ltar na dge 'dun la smod 
[\[245a\]]
[\[245a.1\]]par gtam du brjod pa ma yin zhe na/_'di lta ste/_de'i gtsug lag khang gi nang ngam phyi rol du'ang rung /_dge slong mang po lhan cig 'dus shing 'khod nas de dag kyang de las byung ba'am/_de'i rang bzhin nam/_de las mthun pa'i gtam du brjod 
[\[245a.2\]]pa'ang med/_dad pa las thos pa'ang med/_de rang gi rnam pa la rnam par rtog pa las byung ba'ang med/_thos pa'ang med/_dogs pa'ang med bzhin du gso sbyin 'gog pa ni chos bzhin ma yin par gso sbyin 'gog pa ste/_de lta bu ni dge 'dun la smod par gtam du brjod pa 
[\[245a.3\]]ma yin pa'o/_/ji ltar na tshul khrims nyams pa ma yin pa gang zhe na/_phas pham pa'i chos bzhi'i nang nas gang yang rung /_phas pham pa'i chos las 'das par ma gyur pa ste/_de lta bu ni tshul khrims nyams pa ma yin pa'o/_/ji ltar na lta ba nyams pa ma yin zhe na/_
[\[245a.4\]]lta ba drug bcu rtsa gnyis su gtogs pa'i lta ba las lta ba gang la'ang rung /_der ma gyur pa yin te/_de lta bu ni lta ba ma nyams pa'o/_/ji ltar na spyod pa ma nyams pa yin zhe na/_mi spyod pa mi spyod cing dge slong gi bslab pa la yang slob pa ste/_de lta bu ni spyod pa ma nyams 
[\[245a.5\]]pa zhes bya'o/_/ji ltar na 'tsho ba ma nyams pa yin zhe na/_'tsho ba yongs su dag pa yin te/_de lta bu ni 'tsho ba ma nyams pa zhes bya ste/_'di dag ni chos bzhin ma yin pas gso sbyin 'gog pa bcu'o/_/chos bzhin gyis gso sbyin 'gog pa bcu gang zhe na/_phas pham par 
[\[245a.6\]]gyur pa dang /_phas pham pa gtam du brjod par gyur pa dang /_bslab pa phul bar gyur pa dang /_bslab pa phul bar gtam du brjod par gyur pa dang /_dge 'dun la smod par gyur pa dang /_dge 'dun la smod pa gtam du brjod par gyur pa dang /_tshul khrims nyams 
[\[245a.7\]]par gyur pa dang /_lta ba nyams par gyur pa dang /_spyod pa nyams par gyur pa dang /_'tsho ba nyams par gyur pa'o/_/ji ltar na phas pham par gyur ce na/_gang gi rnam pa dang /_gang gi mtshan ma dang /_gang gi rtags kyis dge slong de phas pham pa byed par gyur pa de lta 
[\[245b\]]
[\[245b.1\]]bu'i rnam pa dang /_mtshan ma dang /_rtags kyis dge slong de phas pham pa'i nyes pa byed par mthong na des de la gso sbyin 'gog pa ni chos bzhin du gso sbyin 'gog pa ste/_de lta bu ni phas pham par gyur pa'o/_/ji ltar na phas pham par gtam du brjod par gyur pa gang zhe 
[\[245b.2\]]na/_de 'di ltar gtsug lag khang gi nang ngam phyi rol du'ang rung /_dge slong mang po dang lhan cig 'dus shing 'khod nas/_de dag kyang de las byung ba dang /_de'i rang bzhin dang /_de dang mthun pa'i gtam du'ang brjod/_dad pa las thos pa yang yod de/_rang gi rnam 
[\[245b.3\]]par rtog pa las byung ba'ang yin/_des thos pa'ang yin/_dogs pa'ang yin/_gzhan du gso sbyin 'gog pa ni chos bzhin du gso sbyin 'gog pa zhes bya ste/_de lta bu ni phas pham par gtam du brjod pa zhes bya'o/_/ji ltar na bslab pa phul ba yin zhe na/_dge slong gis 
[\[245b.4\]]gang gi rnam pa dang /_gang gi mtshan ma dang /_gang gi rtags kyis bslab pa phul ba de'i rnam pa dang /_de'i mtshan ma dang /_de'i rtags kyis dge slong de bslab pa phul ba mthong na/_des de la gso sbyin 'gog pa ni chos bzhin du gso sbyin 'gog pa ste/_de lta bu ni bslab pa 
[\[245b.5\]]phul ba zhes bya'o/_/ji ltar na bslab pa phul bar gtam du brjod pa yin zhe na/_de 'di ltar gtsug lag khang gi nang ngam phyi rol du'ang rung /_dge slong mang po 'dus shing 'khod nas de dag kyang de las byung ba'am/_de'i rang bzhin nam/_de dang mthun pa'i gtam du'ang brjod/_dad 
[\[245b.6\]]pa las thos pa'ang yin/_rang gi rnam pa las rnam par rtog pa las byung ba'ang yin te/_des thos pa'ang yin/_dogs pa'ang yin bzhin du gso sbyin 'gog pa ste/_de lta bu ni bslab pa phul bar gtam du brjod pa zhes bya'o/_/dge 'dun la smod par gyur pa gang zhe na/_dge slong 
[\[245b.7\]]gis gang gi rnam pa dang /_gang gi mtshan ma dang /_gang gi rtags kyis dge slong de dge 'dun la smod par gyur pa de lta bu'i rnam pa dang /_de'i mtshan ma dang /_de'i rtags kyis dge slong de dge 'dun la smod par byed pa mthong na des de la gso sbyin 'gog pa ni chos bzhin du gso sbyin 
[\[246a\]]
[\[246a.1\]]'gog pa ste/_de lta bu ni dge 'dun la smod par gyur pa zhes bya'o/_/dge 'dun la smod par gtam du brjod par gyur pa gang zhe na/_de 'di ltar gtsug lag khang gi nang ngam phyi rol du'ang rung /_dge slong mang po lhan cig tu 'dus shing 'khod nas de dag 
[\[246a.2\]]kyang de las byung ba'am/_de'i rang bzhin nam/_de las mthun pa'i las su brjod pa'ang yin/_dad pa las thos pa'ang yin/_rang gi rnam pa la rnam par rtog pa las byung ba'ang yin/_des thos pa'ang yin/_dogs pa'ang yin bzhin du gso sbyin 'gog pa ste/_de lta bu 
[\[246a.3\]]ni dge 'dun la smod par gtam du brjod par gyur pa zhes bya'o/_/tshul khrims nyams par gyur pa gang zhe na/_phas pham pa'i chos bzhi las gang yang rung ba'i phas pham pa'i chos zhig byung bar gyur pa de lta bu ni tshul khrims nyams pa zhes bya'o/_/lta ba nyams par gyur pa gang 
[\[246a.4\]]zhe na/_lta ba drug bcu rtsa gnyis su gtogs pa'i lta ba las gang yang rung lta bar gyur pa de lta bu ni lta ba nyams pa zhes bya'o/_/spyod pa nyams pa gang zhe na/_mi spyod cing dge slong gi bslab pa la mi slob pa de lta bu ni spyod pa nyams pa zhes bya'o/_/'tsho ba nyams pa gang 
[\[246a.5\]]zhe na/_'tsho ba yongs su ma dag pa yin te/_de lta bu ni 'tsho ba nyams pa zhes bya ste/_'di bcu ni chos bzhin du gso sbyin 'gog par byed pa'o/_/skabs 'byed pa 'gog par byed pa gang zhe na/_chos bzhin ma yin par skabs 'byed pa 'gog pa bzhi 
[\[246a.6\]]dang /_chos bzhin skabs 'byed pa 'gog pa bzhi'o/_/chos bzhin ma yin par skabs 'byed pa la 'gog par byed pa bzhi gang zhe na/_tshul khrims nyams pa'i rtsa ba med bzhin skabs 'byed pa 'gog pa ni chos bzhin ma yin par skabs 'byed pa 'gog pa'o/_/lta 
[\[246a.7\]]ba nyams pa dang /_spyod pa nyams pa dang /_'tsho ba nyams pa'i rtsa ba med par skabs 'byed pa 'gog pa ni chos bzhin ma yin par skabs 'byed pa 'gog pa ste/_rnam pa de bzhi ni chos bzhin ma yin par skabs 'byed pa la 'gog pa'o/_/chos bzhin skabs 'byed pa la 
[\[246b\]]
[\[246b.1\]]'gog par byed pa bzhi gang zhe na/_tshul khrims nyams pa'i rtsa ba yod pas skabs 'byed pa 'gog pa ni chos bzhin skabs 'byed pa 'gog pa'o/_/lta ba nyams pa dang /_spyod pa nyams pa dang /_'tsho ba nyams pa'i rtsa ba yod pa la skabs 'byed pa 'gog 
[\[246b.2\]]pa ni chos bzhin du skabs 'byed pa 'gog pa ste/_'di bzhi ni chos bzhin du skabs 'byed pa 'gog pa'o/_/nang du bzhag pa gang zhe na/_kun dga'i nang du rung ba'i sar ma bskos par bzhag par gyur pa de ni bsnyen par rdzogs pa'i dge slong rnams kyis 
[\[246b.3\]]bzar mi rung ba'o/_/rung ba'i sar bskos pa ni bzar rung ba'o/_/nang du btsos pa'i bza' ba dang bca' ba gang zhe na/_gang nang du btsos pa'i bca' ba dang bza' ba rnams bsnyen par rdzogs pa'i dge slong gis bzar mi rung ba'o/_/bzar mi rung ba de ni 
[\[246b.4\]]nang du btsos pa zhes bya'o/_/rang gis btsos pa gang zhe na/_yangs pa'i grong khyer du lo nyes pas dkon zhing rnyed dka' bar gyur pa na bram ze dang khyim bdag dag gis dge 'dun gyi zas sbyar bar 'dod par gyur nas/_de dag 'di snyam du sems te/_ji ste khyim 
[\[246b.5\]]du g.yos byas na ni gnyen mang po dang /_mdza' bo mang po dang /_skye bo mang po la sbyin par bya dgos par 'gyur te/_de dag gis dge slong rnams la gnod par mthong nas/_de dag gis dge slong rnams kyi drung du song nas/_btsun pa rnams gang gtsug lag khang gi 
[\[246b.6\]]nang du g.yos byas te/_'brim par bya na nyes par cir 'gyur zhes smras pa dang /_de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_gtsug lag khang gi phyi rol du g.yos byas la brim par ni gnang ngo /_/
[\[246b.7\]]bcom ldan 'das kyis gtsug lag khang gi phyi rol du g.yos byos la brim par byos shig ces gsungs pa dang /_der dud pa che zhing mi dben par gyur/_skye bo mang po dag 'ong bas lang long du gyur nas dge slong de dag gis kun la bgos pa dang /_dge slong de dag la shin 
[\[247a\]]
[\[247a.1\]]du nyung bar gyur pas dge slong de dag rmya bar gyur to/_/de lta bur gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_gtsug lag khang gi nang du brtags pa'i sa bskos te/_der 
[\[247a.2\]]g.yos byos la brim par byos shig_/bcom ldan 'das kyis gtsug lag khang gi nang du brtags pa'i sa bskos la der g.yos byos la brims shig ces gsungs nas/_dge slong de dag gis de bzhin du byas pa dang /_der gtsug lag khang gi mi dang /_dge tshul 
[\[247a.3\]]pha rnams kyis sngar rang gi don du de blangs nas de'i 'og tu g.yos bya ba'i dge slong rnams la ci thob thob tu byin pa dang /_dge slong de dag gi nyung bar gyur nas dge slong de dag rmya bar gyur te/_de lta bur gyur pa dge slong rnams kyis bcom ldan 'das la gsol nas/_
[\[247a.4\]]bcom ldan 'das kyis bka' stsal pa/_de lta bu'i lo nyes pa la dkon zhing rnyed dka' ba'i tshe rang gi g.yos bya zhing bza' bar rjes su gnang ngo /_/de yang brtags pa'i sar bskos na der ni nang du 'jog pa dang /_nang du 'tsho ba'i gnas gnyis su bde bar 'gyur ro/_/de lta 
[\[247a.5\]]bu'i lo nyes pas dkon pa'i rnyed dka' bar gyur pa ma gtogs par gang rung ba'i sar bskos pa dang ma bskos par yang rung ste/_rang gis btsos pa ni bza' mi rung ste/_de ni rang gis btsos pa zhes bya'o/_/dge slong gis 'tshed pa gang zhe na/_dge slong la la ni mang du za bar gyur/_
[\[247a.6\]]la la ni nyung ngu za ba ste/_de la gang mang du za ba de dag la ni mi 'grangs gang nyung ngu za ba de dag ni lhag nas de gzhan dag la byin na/_de dag bcom ldan 'das kyis zar ma gnang bas na mi za'o/_/de lta bur gyur pa dge slong rnams kyis bcom ldan 'das la gsol nas/_bcom 
[\[247a.7\]]ldan 'das kyis bka' stsal pa/_de lta bu'i lo nyes shing dkon la dka' na ni dge slong gis btsos pa zar gnang ngo /_/de yang gang zhe na/_gang bsnyen par rdzogs pa'i dge slong gis btsos pa ste/_'di ni dge slong gis btsos pa zhes bya'o/_/blangs pa gang zhe na/_gang ngo 
[\[247b\]]
[\[247b.1\]]tsha ba'i dge slong gis shes bzhin du blangs par gyur pa ste 'di ni blangs pa zhes bya'o/_/byin len ma byas pa gang zhe na/_gang bud med dam/_skyes pa'am/_ma ning ngam/_za ma'am/_mtshan gnyis su yang rung ste/_byin len ma byas pa 'di ni byin len ma byas pa zhes 
[\[247b.2\]]bya'o/_/blangs pa slar len pa gang zhe na/_gang bdag gis slar blangs pa las phyis gzhan las byin len byed pa ni blangs pa las slar len pa zhes bya'o/_/snga dro'i byin len gang zhe na/_gang ma zos par byin len byed pa yin te/_bcom ldan 'das kyis yangs pa'i grong 
[\[247b.3\]]khyer de nyid du gnang ba ni de lta bu'i lo nyes shing dkon pa rnyed dka' ba'i tshe dge slong gis chog go bar byas pa las snga dro'i byin len byas pa'i 'og tu lhag mar ma byas kyang blas zo zhig_/'di ni snga dro'i dus su byin len byas pa zhes bya'o/_/de nas slar khyer ba gang zhe na/_dge 
[\[247b.4\]]slong gang der zos nas kyang zas khyer zhing 'gro ba ste/_de yang bcom ldan 'das kyis yangs pa'i grong khyer de nyid na gnang ba ni de lta bu'i lo nyes shing dkon pa rnyed dka' bar gyur pa'i tshe na ni dge slong gis slar khyer la lhag mar ma byas kyang zo zhig ces gsungs pa de ni slar khyer ba 
[\[247b.5\]]zhes bya'o/_/nags kyi tshig gu can gang zhe na/_nags kyi tshig gu can zhes bya ba ni sta rga dang /_o ru ma na dang /_b+ha tam la sogs pa gang gzhan yang nags kyi tshig gu can gyi bza' shing gi 'bras bu rnams te de dag kyang bcom ldan 'das kyis yangs pa'i grong khyer na 
[\[247b.6\]]gnang bar gsungs te/_de 'dra ba'i lo nyes pa'i dkon pa rnyed dka' ba'i tshe na dge slong gis chog par byas kyang nags kyi tshig gu de lhag mar ma byas par yang zo zhig ces gsungs pa ni nags kyi tshig gu can zhes bya'o/_/rdzing bu gang zhe na/_tshe dang ldan pa shA ri'i bu mkhris 
[\[247b.7\]]pa dmar po'i nad kyis gzir ba la sman pas pad mo'i rtsa ba'i bza' ba'i phyir rung bar thabs bstan nas/_de nas tshe dang ldan pa maud gal gyi bu chen pos pad mo can gyi rdzing bu nas pad mo'i rtsa ba blangs nas tshe dang ldan pa shA ri'i bu la byin pa dang /_des kyang cung zad cig zos nas phal 
[\[248a\]]
[\[248a.1\]]cher ma 'dod de/_dge slong rnams la byin pa dang /_dge slong rnams kyis kyang bdag cag chog par byas zin gyis mi za'o zhes smras pa dang /_de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_
[\[248a.2\]]'di ltar lo nyes shing dkon pa rnyed dka' ba'i tshe ni dge slong gis chog par byas kyang rdzing bu'i lhag mar ma byas kyang zo zhig_/de yang gang zhe na/_'di lta ste/_ri shi g+ha ti ka dang /_khar ka ti ka dang /_kar shing ga ka ta la sogs te/_gang gzhan yang chu'i nang gi 
[\[248a.3\]]'bras bu rnams so zhes bya ba 'di ni rdzing bu nas skyes pa zhes bya'o/_/de nas bcom ldan 'das kyis de ltar lo nyes shing dkon pa rnyed dka' ba'i tshe yangs pa can na ji srid dgyes kyi bar du bzhugs nas mnyan du yod pa gang na ba der spyod cing gshegs so/_/rim gyis 
[\[248a.4\]]spyod pa spyad nas mnyan du yod par byon pa dang /_mnyan du yod pa dze ta'i tshal mgon med zas sbyin gyi kun dga' ra ba na bzhugs so/_/der bcom ldan 'das kyis tshe dang ldan pa kun dga' bo la bka' stsal pa/_kun dga' bo ngas gang yangs pa'i grong khyer chen po na lo nyes 
[\[248a.5\]]shing dkon la rnyed dka' ba'i tshe dge slong rnams la dngos po brgyad gnang ba ni 'di lta ste/_nang du bzhag pa dang /_nang du btsos pa dang /_rang gis btsos pa dang /_dge slong gis btsos pa dang /_snga dro'i dus su byin len byas pa dang /_de nas slar khyer ba dang /_
[\[248a.6\]]nags kyi tshig gu can dang /_rdzing bu'i rnams gnang na dngos po de dag ci da dung yang der rung ba bzhin du za'am/_btsun pa kha cig ni 'tshal/_kha cig ni mi 'tshal lo/_/de nas bcom ldan 'das kyis gleng gzhi de nyid kyi phyir dge slong gi dge 'dun bsdus nas dge slong rnams 
[\[248a.7\]]la bka' stsal pa/_dge slong rnams gang yangs pa'i grong khyer du de ltar lo nyes shing dkon pa rnyed dka' ba'i tshe dngos po brgyad po 'di dag brtse ba'i phyir dge slong rnams kyis chog par byas kyang rjes su gnang ba dag ni lo nyes pa'i tshe ni zo zhig_/lo legs pa'i tshe ni bza' bar mi 
[\[248b\]]
[\[248b.1\]]bya'o/_/gang gis zos pa de ni 'das pa dang bcas par 'gyur ro/_/bting ba gang zhe na/_sems bskyed pa dgus na gtan pa bting bar 'gyur ro/_/de yang gang zhe na/_gtan pa bting ba'i dge slong gis thog ma nas de ltar gtan pa len pa dang /_bkru ba 
[\[248b.2\]]dang /_'tshed pa dang /_brgyad pa dang /_'dra ba dang /_'tshem pa na sems rnam pa gsum bskyed de/_dge slong bdag ming 'di zhes bgyi bas gos 'di dge 'dun gyi gtan pa bting bar 'gyur ro/_/gding bar bya'o/_/bdag gis bting ngo /_/bar du yang 
[\[248b.3\]]sems gsum bskyed par bya ste/_bdag dge slong ming 'di zhes bya bas gos 'di dge 'dun gyi gtan pa bting bar 'gyur ro/_/gding bar bya'o/_/bdag gis bting ngo /_/zin pa'i mjug gi khab so'i tshe yang sems rnam pa gsum bskyed par bya ste/_bdag dge 
[\[248b.4\]]slong ming 'di zhes bya bas gos 'di dge 'dun gyi gtan pa bting bar 'gyur ro/_/gding bar bya'o/_/bdag gis gding ngo /_/'di ltar yang gnas gang na dge 'dun 'khod pas thog mar gtan pa bting ba'i tshe/_mtshams de'i nang nas dge slong ji snyed mtshungs par gnas 
[\[248b.5\]]pa rgyud shin du yongs su dag pa'i rnams kyis kyang dge 'dun gyis gtan pa bting ngo zhes thos pa las kyang rjes su yi rangs na/_de dag thams cad kyis kyang gtan pa bting ba zhes bya ste/_de ltar na bting ba zhes bya'o/_/ma bting ba gang zhe na/_de las bzlog pa ni ma bting ba 
[\[248b.6\]]ste/_'di ltar yang zla ba gsum ma tshang bar dge 'dun rnams kyis gtan pa bting na gtan pa ma bting ba zhes bya ste/_'di ni gtan pa ma bting ba zhes bya'o/_/phyung ba gang zhe na/_ma lta bu'i tshig brgyad kyis ni gtan pa phyung bar 'gyur te/_de yang gang zhe na/_'di lta ste phyung ste 
[\[248b.7\]]song ba dang /_zin pa dang /_kun zin pa dang /_nyams pa dang /_thos pa dang /_mtshams las 'das pa dang /_bsam pa chad pa dang /_gsol ba'i las dang tshig brgyad de/_'di ni phyung ba zhes bya'o/_/ma phyung ba gang zhe na/_'di las bzlog pa ni ma phyung ba ste/_'on kyang bar du 
[\[249a\]]
[\[249a.1\]]gcod pa brgyad kyi nang nas gang yang rung ba byung ba ste/_dge slong bting ba'i gnas nas dmigs bzhin du byung ste song na yang gtan pa ma phyung ba zhes bya ste/_de ltar na gtan pa ma phyung ba zhes bya'o/_/lci ba'i yo byad gang zhe na/_gang bgo bar mi rigs pa'o/_/
[\[249a.2\]]yang ba'i yo byad gang zhe na/_gang bgo bar rigs pa'o/_/bgo bar rigs pa'i yo byad gang zhe na/_gang dge slong shi ba'i rdzas rnams bgo bar bya ste/_de yang gang zhe na/_gang shi ba'i chos gos ma gtogs par gang de las gzhan pa yang ba'i yo byad rnams te/_'di ni bgo bar 
[\[249a.3\]]rigs pa'i yo byad ces bya'o/_/bgo bar mi rigs pa'i yo byad gang zhe na/_gang dge slong shi ba'i rdzas mi bgo bar bya ba rnams te/_de yang gang zhe na/_shi ba'i chos gos ma gtogs par gang de las gzhan pa'i lci ba rnams te/_'di ni bgo bar mi rigs pa'i yo byad ces 
[\[249a.4\]]bya'o/_/de las chos gos kyi smod pas lci ba'i yo byad du gzhag pa ni nad g.yog gi chos gos te/_gang de las gzhan pa'i yo byad yang ba lcags las byas pa'i snod lhung bzed dang /_lhung bzed chung ngu dang /_lhung bzed ma yin pa rnams kyang bgo bar rigs pa'i yo byad do/_/khar 
[\[249a.5\]]ba las byas pa dang /_chol zangs dang /_lde mig dang /_gri khab dang /_sen mo gcad pa dang /_nal ze dang /_zhugs ling dang /_sta re dang /_thal phyags dang /_chu tshags dang 'di rnams ni bgo bar rigs pa'i yo byad do/_/gang yang de bas yang ba'i yo byad de dag 
[\[249a.6\]]kyang bgo bar rigs pa'o/_/gang yang de las gzhan pa'i lci ba'i yo byad de dag ni bgo bar mi rigs pa ste/_de thams cad phyogs bzhi'i dge 'dun gyi phyir gzhag par bya'o/_/shing gi snod rnams las yang mig dang /_chos kyi chu tshags dang /_phor bu chen po dang /_
[\[249a.7\]]kham pa'i phor bu dang /_'di rnams kyang bgo bar rigs pa'i yo byad do/_/gang de las gzhan pa'i yo byad yang ba rnams de dag kyang bgo bar rigs pa'o/_/gang de las gzhan pa'i yo byad lci ba rnams de dag ni bgo bar mi rigs pa ste/_thams cad phyogs bzhi'i dge 'dun 
[\[249b\]]
[\[249b.1\]]gyi phyir gzhag par bya'o/_/kham pa'i snod du gtogs pa lhung bzed dang /_lhung bzed chung ngu dang /_lhung bzed ma yin pa dang /_rdza ma dang /_bum pa dang /_bum bu dang /_ril ba spyi blugs dang /_'di rnams ni bgo bar rigs pa'i yo byad do/_/gang de las gzhan pa'i yo byad yang ba'i rnams 
[\[249b.2\]]de dag ni bgo bar rigs pa'o/_/gang yang de las lci ba'i yo byad de dag kyang bgo bar mi rigs pa ste/_thams cad phyogs bzhi'i dge 'dun gyi phyir gzhag par bya'o/_/tshon rtsi gang bskol bar gyur pa ni phyogs bzhi'i dge 'dun gyi gos btso bar bya'o/_/gang yang ma 
[\[249b.3\]]bskol ba'i tshon rtsi ni bgo'o/_/tshon chen po lnga ni mi bgo ba'o/_/rin po che rnams kyi khri yin na bsgyur la bgo bar bya'o/_/chung ngu na gal te lcags las byas pa yin na yo byad du rung na ni gzhag go/_/de las gzhan du lci ba'i yo byad yin na de ni bgo bar mi rigs pa'o/_/gzhan 
[\[249b.4\]]yang gang mi 'tshong ba rnams dang /_gang mi 'chang ba rnams dang /_gang mi dgos pa rnams dang /_mi bgo ba rnams dang /_gang gzhan du mi sbyin pa rnams dang /_gang su la yang sbyin du mi rung ba'i dngos po lnga yod de/_de yang gang zhe na/_gtsug lag khang gi dngos po dang /_
[\[249b.5\]]gnas khang gi dngos po dang /_kun dga'i dri gtsang khang dang /_mal stan dang /_mi'i yo byad do/_/mi'i yo byad gang zhe na/_bcom ldan 'das kyis gsungs pa/_dge 'dun gyi'am/_mchod rten gyi yang rung /_'di ni mi'i yo byad ces bya'o/_/mi ma yin pa'i yo byad gang zhe na/_bal glang dang /_ra dang /_
[\[249b.6\]]lug dang /_ma he ste/_de dag kyang dge 'dun gyi yang rung mchod rten gyi yang rung ste/_bcom ldan 'das kyis gnang bar gsungs pa'o/_/'di ni mi ma yin pa'i yo byad ces bya'o/_/yongs su zin pa'i yo byad gang zhe na/_gang grong ngam/_nags tshal te/_gang bud med dam/_skyes bu'am/_ma ning ngam/_
[\[249b.7\]]za ma'am/_mtshan gnyis pa yang rung ste/_gzhan gyis zin pa 'di ni yongs su zin pa'i yo byad ces bya'o/_/yongs su ma zin pa'i yo byad gang zhe na/_grong ngam/_nags tshal te/_bud med dam/_skyes bu'am/_ma ning ngam/_za ma'am/_mtshan gnyis pa gang gis kyang yongs su ma zin par 
[\[250a\]]
[\[250a.1\]]gyur pa 'di ni yongs su ma zin pa'i yo byad ces bya'o/_/byin len bya ba'i yo byad gang zhe na/_gang dge slong rnams kyis gzhan las byin len byas shing bza' ba ste/_de yang gang zhe na/_chu dang so shing ma gtogs par gang de las gzhan pa'i khar bza' ba thams cad 
[\[250a.2\]]byin len bya ba'i yo byad de/_'di ni byin len bya ba'i yo byad ces bya'o/_/byin len mi bya ba'i yo byad gang zhe na/_gang dge slong rnams la gzhan gyis ma byin kyang bza' ba'i rnams te/_de yang gang zhe na/_yongs su spyad pa'i yo byad thams cad dang /_khar bza' ba chu dang so shing ste/_'di 
[\[250a.3\]]ni byin len mi bya ba'i yo byad ces bya'o/_/shi ba'i chos gos gang zhe na/_gang sde lnga rnams shi ba'i chos gos de ni bcom ldan 'das kyis sde lnga rnams la dbyar gyi nang du'am/_dbyar gyi phyi rol ma gtogs par yang shi ba'i chos gos so zhes dus thams cad du yang bgo bar bya'o zhes 
[\[250a.4\]]gnang bar gsungs te/_'di ni shi ba'i chos gos zhes bya'o/_/mtshan ma'i chos gos gang zhe na/_lo lnga pa'i 'am/_lo drug pa'am/_dus chen po'am/_brtad pa na thob pa'i chos gos gang rnyed pa de ni bcom ldan 'das kyis dbyar gyi nang du'am/_dbyar gyi phyi rol du yang rung ste/_dus 
[\[250a.5\]]thams cad du yang bgo bar bya'o zhes gnang bar gsungs te/_'di ni mtshan ma'i chos gos zhes bya'o/_/phyag dar khrod pa'i gos gang zhe na/_dge slong rnams kyis phyag dar khrod pa'i gos lnga 'chang du gnang ste/_mes tshig pa dang /_bal glang gis zos pa dang /_byi bas zos pa dang /_
[\[250a.6\]]slar 'ongs pa'i gos dang /_rul ba ste/_'di ni phyag dar khrod pa'i gos zhes bya'o/_/sna nas blugs pa'i las gang zhe na/_sna nas blugs pa'i las su bcom ldan 'das kyis dge slong rnams la gnang ba ni mig nad kyis na ba'i rnams te/_ji ltar tshe dang ldan pa pi lin da'i bu la gnang ba bzhin 
[\[250a.7\]]rgyas par ji ltar 'dul ba las 'byung ba bzhin te/_de ni sna nas blugs pa'i las zhes bya'o/_/bshang lam nas blugs pa'i las gang zhe na/_dge slong rnams kyis bya ba'i thabs gzhan yod kyi bar du bshang lam nas blugs pa'i mi bya ste/_byed na nyes pa sbom por 'gyur ro/_/bya ba'i thabs 
[\[250b\]]
[\[250b.1\]]gzhan med na gdod bya ste/_'di ni bshang lam du blugs pa'i las zhes bya'o/_/mtshon gyi las gang zhe na/_dge slong rnams kyis bya ba'i thabs gzhan yod bzhin du gdong la mtshon gyi las bya bar mi bya'o/_/byas na nyes byas su 'gyur ro/_/bya ba'i thabs gzhan med na bya bar bya ste/_
[\[250b.2\]]'di ni mtshon gyi las zhes bya'o/_/'breg pa'i las gang zhe na/_dge slong rnams kyis skra dang kha spu ma gtogs par de las gzhan pa'i yan lag gi spu rnams mi breg go/_/de ste bregs na nyes byas su 'gyur ro/_/'di ni 'breg pa'i las zhes bya'o/_/skra breg pa'i las gang zhe na/_
[\[250b.3\]]dge slong rnams kyis bab bab tu skra breg par mi bya ste/_phyogs gcig tu skra breg par bya zhing rgan rims bzhin du breg par bya'o/_/yang na spu gris gang gis bregs par gyur na yang bslang bar mi bya'o/_/de ste bslangs na nyes byas su 'gyur te/_'di ni skra 'breg pa'i las zhes bya'o/_/
[\[250b.4\]]ched du byas te bza' ba gang zhe na/_sa bon gyi rigs lnga rnams la rung ba'i tshad lngas rung bar byas te bza' bar bya'o/_/btung ba brgyad la ni chus blug par bya'o/_/gos bcu rnams ni kha dog ngan par bya ba gsum gyis kha dog ngan par byas te bcang bar bya'o/_/de ltar na ched du byas te 
[\[250b.5\]]bgo bar bya'o/_/'bras bu za ba gang zhe na/_yangs pa'i grong khyer na 'bras bu mang po zhig dge slong rnams gang zag gir bza' bar byas nas zos pa dang bcom ldan 'das kyis bka' stsal pa/_gang zag gir bza' bar byas nas bza' bar mi bya'i dge 'dun la brim par bya'o/_/
[\[250b.6\]]bcom ldan 'das kyis dge 'dun la brim par byos shig ces gsungs pa dang /_de nas gcig gam gnyis sam gsum rnams kyi'ang len pa dang /_kha cig gis ni ma thob/_kha cig la ni lhag nas de ltar gyur pa dge slong rnams kyis bcom ldan 'das la gsol nas/_
[\[250b.7\]]bcom ldan 'das kyis bka' stsal pa/_thams cad la snyoms par brim par bya'o/_/de dag yang bdams shing bdams shing brims pa dang /_bcom ldan 'das kyis bka' stsal pa bzhin du bltas nas bdam zhing bdam zhing brim par mi bya'o/_/de dag yang sor mos ston cing 
[\[251a\]]
[\[251a.1\]]len pa dang /_bcom ldan 'das kyis bka' stsal pa/_sor mos ston cing blang bar mi bya'o/_/de dag gis thams cad la snyoms par brim ma nus nas 'khrugs par gyur pa dang /_de ltar gyur pa dge slong rnams kyis bcom ldan 'das la gsol nas/_bcom 
[\[251a.2\]]ldan 'das kyis bka' stsal pa/_gsol ba nyi tshe ba byos la gang yongs su bza' bar 'dod pas rung bar byed pa des dge slong gi rung bar byed pa lngas rung bar byas te/_byin len byos la bza' bar bya'o/_/'di ni 'bras bu'i yongs su spyod pa zhes bya'o/_/mi'i las yongs su spyad pa 
[\[251a.3\]]gang zhe na/_mi'i stan gser las byas pa'am/_dngul las byas pa'am/_shel las byas pa'am/_bai DUr+ya las byas pa yang rung /_dge slong stan la 'dug cing snod du bzar mi rung ste/_'di ni mi'i las yongs su spyad pa zhes bya'o/_/mi ma yin pa'i las spyad pa gang zhe na/_lha'i khang 
[\[251a.4\]]par ram/_klu'i khang par ram/_gnod sbyin gyi khang par yang rung ste/_gser las byas pa'am/_dngul las byas pa'am/_shel las byas pa'am/_bai DUr+ya las byas pa'i sa gzhi las 'gro ba dang /_skas la 'dzeg pa dang /_stan la 'dug pa dang /_snod la yongs su spyod pa 
[\[251a.5\]]ni dge slong rnams kyis rung ba byas te/_'di ni mi ma yin pa'i las yongs su spyod pa zhes bya'o/_/'dul ba sdud pa lnga brgya pa gang zhe na/_sangs rgyas bcom ldan 'das yongs su mya ngan las 'das nas ring por ma lon pa na rgyal po'i khab kyi grong khyer du dge slong lnga brgya 'dus na mdo sde thams 
[\[251a.6\]]cad dang /_'dul ba thams cad dang /_mngon pa'i chos thams cad bsdus par byas pa 'di ni 'dul ba bsdus pa lnga brgya pa zhes bya'o/_/bdun brgyas 'dul ba sdud pa bdun brgya pa gang zhe na/_sangs rgyas bcom ldan 'das yongs su mya ngan las 'das nas lo brgya dang bcu'i 'og tu grong 
[\[251a.7\]]khyer yangs pa can du yangs pa can na gnas pa'i dge slong rnams kyis mi rung ba'i dngos po bcu rnams phyung ste mdo sde ngan pa dang /_'dul ba ngan pa dang /_ston pas bstan pa ngan pa dang /_mdo sde las 'gal/_'dul ba las mi 'byung /_chos nyid dang mi mthun pa yangs pa'i dge slong 
[\[251b\]]
[\[251b.1\]]rnams kyis 'di ni rung ba'o zhes te spyod par byed/_shin du spyod par byed/_bsgrags par byed pa de yang dge slong bdun brgya rnams gcig tu 'dus nas 'di ni chos ma yin no/_/'di ni 'dul ba ma yin no/_/'di ni ston pas bstan pa ma yin no zhes te/_mngon du zhi bar byas pa 'di ni 'dul 
[\[251b.2\]]ba sdud pa/_bdun brgya pa'o/_/'dul ba byung ba gang zhe na/_so sor thar pa gnyis rnam par 'byed pa dang bcas pa 'dul ba'i dngos po [{]bcwa [,]bco [}]brgyad rnams dang /_'dul ba gcig gis lhag pa dang /_'dul ba'i ma lta bu dang /_'dul ba lnga pa dang /_'dul ba bcu drug pa dang /_'dul 
[\[251b.3\]]ba ma Na ba ku zhes bya ba dang /_'dul ba phran tshegs dang /_nyi tshe ba dang /_gleng gzhi dang /_gtam gyi dngos po dang /_u pA lis zhus pa dang /_thun mong ba dang /_thun mong ma yin pa rnams dang /_bslab pa'i gnas dang /_lung bsgo ba lnga brgya dang /_skyes pa rabs kyi sde lnga brgya dang /_
[\[251b.4\]]sngon gyi sbyor ba lnga brgya po 'di rnams ni 'dul ba byung ba zhes bya'o/_/nag por ston pa gang zhe na/_nag por ston pa bzhi ste/_bzhi gang zhe na/_'dir dge slong zhig 'ongs pa la de 'di skad du ngas de nyid mngon sum du bcom ldan 'das kyi drung nas thos te/_mngon sum du blangs pa ni 'di 
[\[251b.5\]]lta ste/_chos 'di dang /_'dul ba 'di ste/_'di ni ston pas bstan pa'o zhes smras pa dang /_des dga' bar yang mi bya/_smad par yang mi bya'o/_/dga' bar yang mi byed/_smod par yang mi byed cing rna bas mnyan la chos kyi tshig dang /_yi ge rnams blangs nas mdo sde dang bstun par 
[\[251b.6\]]bya 'dul ba dang bstun par bya ste/_gal te mdo sde dang yang bstun/_'dul ba dang yang bstun na mdo sde dang yang mi mthun/_'dul ba ltar yang mi snang /_chos nyid dang yang mi mthun te/_de lta bur gyur na tshig 'di skad ces smra bar bya'o/_/tshe dang ldan pa de ltar 'di lta bu'i chos ni bcom 
[\[251b.7\]]ldan 'das kyis kyang ma gsungs/_tshe dang ldan pas kyang 'dra ba nyid chos nyid du ma bzung shig_/de lta bu'i chos ni bdag gis mdo sde dang bstun 'dul ba dang bstun na mdo sde dang yang mi mthun/_'dul ba ltar yang ma gyur/_chos nyid dang yang 'gal te/_'di ni chos ma yin/_'di 
[\[252a\]]
[\[252a.1\]]ni 'dul ba ma yin no/_/ston pas kyang de ltar ma bstan to zhes shes par bya ste dor bar bya'o/_/gzhan yang dge slong zhig 'ongs pa la des 'di skad ces zer te/_gnas 'di zhes bya ba na dge slong gi dge 'dun chen po dag cig gnas brtan dang bcas/_
[\[252a.2\]]so sor thar pa dang bcas shing 'khod pa'i dge slong gi dge 'dun gyi drung nas bdag mngon sum du thos nas mngon sum du blangs pa ni 'di lta ste/_chos ni 'di'o zhes bya ba nas snga ma bzhin no/_/de lta bu de la 'di skad smra bar bya ste/_tshe dang ldan pa de ltar 'di lta bu'i chos dag ni dge 
[\[252a.3\]]slong gi dge 'dun de dag gis chos su 'du shes 'dul bar 'du shes te/_chos ma yin pa dang /_'dul ba ma yin par smras pas/_tshe dang ldan pa khyod kyis de ltar chos ma yin par blangs so zhes bya ba nas snga ma bzhin du dor bar bya'o/_/gzhan yang dge slong zhig 'ongs 
[\[252a.4\]]pa la de dag 'di skad du zer te/_gnas 'di zhes bya ba na mdo sde 'dzin pa dang /_'dul ba 'dzin pa dang /_ma lta bu 'dzin pa'i dge slong rab tu mang ba zhig 'khod pa'i dge slong de dag gi drung nas bdag gis mngon sum du thos nas mngon sum du blangs pa ni 'di lta ste/_'di ni chos so 
[\[252a.5\]]zhes bya ba nas snga ma bzhin du smra ba la 'di skad du smra bar bya ste/_tshe dang ldan pa de ltar 'di lta bu'i chos dag ni dge slong de dag gis chos su 'du shes/_'dul bar 'du shes te/_chos ma yin pa dang /_'dul ba ma yin pa smras pa las tshe dang ldan pas log pa'i chos blangs so 
[\[252a.6\]]zhes bya ba nas snga ma bzhin du dor bar bya'o/_/gzhan yang dge slong zhig 'ongs pa la des 'di skad du smras te/_gnas 'di zhes bya ba na dge slong gnas brtan dang /_gnas brtan gang yang rung ba dang /_shes pa dang /_shes pa gang yang rung ba dang /_gtso bo dang gtso bo 
[\[252a.7\]]gang yang rung ba dag gnas pa'i dge slong de dag las bdag gis mngon sum du thos nas mngon sum du blangs so zhes bya ba nas snga ma bzhin du ste/_des 'di skad du smra bar bya'o/_/tshe dang ldan pa de ltar dge slong des chos su 'du shes/_'dul bar 'du shes te/_
[\[252b\]]
[\[252b.1\]]chos ma yin pa dang /_'dul ba ma yin par smras pa las tshe dang ldan pas de ltar chos ma yin par blangs so zhes bya ba nas snga ma bzhin du dor bar bya'o/_/ci'i phyir nag por ston pa zhes bya zhe na/_de dang de dag ni nag por ston pas nag por bstan pa ste/_
[\[252b.2\]]nag por bstan pa'o/_/'phags pa ma yin par bstan pa'o/_/de'i phyir nag por bstan pa zhes bya'o/_/ci'i phyir na des de dag smras chos ma yin pa tshar gcad pa dang /_chos bsdu ba dang /_dam pa'i chos kyi gzugs brnyan so sor bsal ba'i phyir 
[\[252b.3\]]'jigs pa med pas nyan thos su 'gyur ba ni 'di lta ste/_sangs rgyas kyi gsung 'dis so/_/'di ni nag por ston pa zhes bya'o/_/cher ston pa gang zhe na/_cher ston pa bzhi ste/_bzhi gang zhe na/_'dir dge slong zhig 'ongs na des 'di skad du smra ste/_
[\[252b.4\]]bcom ldan 'das kyi drung nas bdag gis mngon sum du thos nas mngon sum du blangs pa ni 'di lta ste/_'di ni chos so/_/'di ni 'dul ba'o/_/'di ni ston pas bstan pa'o zhes des 'di skad du smras pa la dga' bar yang mi bya/_smod par yang mi bya'o/_/dga' 
[\[252b.5\]]bar yang mi bya/_smad par yang mi bya bar rna bas mnyan la chos kyi tshig dang /_yi ge rnams blangs te/_mdo sde dang yang bstun par bya/_'dul ba dang bstun par bya ste/_de ste mdo sde dang bstun 'dul ba dang bstun na yang mdo sde dang mthun/_'dul ba las snang /_
[\[252b.6\]]chos nyid dang yang mi 'gal na/_des de la 'di skad du smra bar bya ste/_tshe dang ldan pa de ltar 'di lta bu'i chos ni bcom ldan 'das kyis gsungs te/_tshe dang ldan pas kyang chos de bzhin du blangs so/_/bdag gis kyang de bzhin du chos de mdo sde dang yang bstun/_'dul 
[\[252b.7\]]ba dang yang bstun na mdo sde dang mthun/_'dul ba las kyang 'byung chos nyid dang yang mi 'gal te/_'di ni chos so/_/'di ni 'dul ba'o/_/'di ni ston pas bstan pa'o snyam du shes par bya ste/_bcang bar bya'o/_/gzhan yang dge slong zhig 'ongs nas de 'di skad smra ste/_
[\[253a\]]
[\[253a.1\]]gnas 'di zhes bya ba na dge slong chen po'i dge 'dun dag cig gnas brtan dang bcas/_so sor thar pa dang bcas shing 'khod pa'i dge slong gi dge 'dun de dag las bdag gis mngon sum du thos nas/_mngon sum du blangs pa zhes bya ba nas snga ma bzhin du 
[\[253a.2\]]ste/_de skad smras pa de la des 'di skad smra ste/_tshe dang ldan pa de ltar chos 'di ni dge slong gi dge 'dun des chos su 'du shes/_'dul bar 'du shes te/_chos dang 'dul ba smras pa las tshe dang ldan pas kyang chos 'di bzhin du legs par blangs so zhes bya ba nas snga ma bzhin du 
[\[253a.3\]]bcang bar bya'o/_/gzhan yang dge slong zhig 'ongs nas des 'di skad du smras te/_gnas 'di zhes bya ba na mdo sde 'dzin pa/_'dul ba 'dzin pa/_ma lta bu 'dzin pa'i dge slong rab tu mang po dag cig 'khod pa'i dge slong de dag las bdag gis mngon sum du thos nas/_
[\[253a.4\]]mngon sum du blangs pa ni 'di lta ste/_chos 'di'o zhes bya ba nas/_snga ma bzhin du de skad smra ba la/_des 'di skad smra bar bya ste/_tshe dang ldan pa de ltar chos 'di ni dge slong dag gis chos su 'du shes/_'dul bar 'du shes te/_chos dang 'dul bar smras pa las tshe 
[\[253a.5\]]dang ldan pas kyang de lta bu'i chos dge bar blangs so zhes bya ba nas snga ma bzhin du bcang bar bya'o/_/gzhan yang dge slong zhig 'ongs nas des 'di skad du smra ste/_gnas 'di zhes bya ba na dge slong gnas brtan dang /_gnas brtan gang yang rung ba dang /_shes pa dang /_
[\[253a.6\]]shes pa gang yang rung ba dang /_gtso bo dang /_gtso bo gang yang rung ba zhig gnas pa'i dge slong de dag las bdag gis mngon sum du thos nas mngon sum du blangs pa ni 'di lta ste/_chos 'di'o zhes bya ba nas snga ma bzhin du ste/_de skad smras pa la des 'di skad du smra 
[\[253a.7\]]bar bya ste/_tshe dang ldan pa de ltar chos 'di ni dge slong des chos su 'du shes/_'dul bar 'du shes te/_chos dang 'dul bar smras pa las tshe dang ldan pas kyang chos 'di ni legs par blangs so zhes bya ba nas snga ma bzhin du bcang bar bya'o/_/ci'i phyir na cher ston pa zhes 
[\[253b\]]
[\[253b.1\]]bya zhe na/_tshig 'di cher ston pa ste/_cher ston pas bstan pa'o/_/de dag ni 'phags pa ltar yang ston pa ste/_de'i phyir na cher ston pa zhes bya'o/_/ci'i phyir na de dag smras zhe na/_chos ma yin pa tshar gcad pa dang /_chos bsdu ba dang /_dam pa'i chos kyi 
[\[253b.2\]]gzugs brnyan so sor bsal ba'i phyir mi 'jigs pas bdag ni nyan thos su 'gyur ba ste/_'di lta ste chos ma yin pa tshar gcad pa dang /_chos bsdu ba'i phyir 'di ni cher ston pa zhes bya'o/_/de la dge slong rnams gang 'di snga ma'i nag por ston pa bzhi po rnams ni dge 
[\[253b.3\]]slong rnams kyis legs par shin tu yang dag pa'i rjes su sbyor/_yang dag pa'i rjes su bstan te/_'di ni chos ma yin/_'di ni 'dul ba ma yin/_'di ni ston pas bstan pa ma yin pa'o zhes shes par byas te/_dor bar bya'o/_/de la gang 'di phyi ma'i cher 
[\[253b.4\]]ston pa bzhi po ni dge slong rnams kyis legs par shin tu yang dag pa'i rjes su sbyor/_yang dag pa'i rjes su bstan te/_'di ni chos so/_/'di ni 'dul ba'o/_/'di ni ston pas bstan pa'o zhes shes par bya ste bcang bar bya'o/_/'dres pa gang zhe na/_gang rtsa ba dang 
[\[253b.5\]]sdong bu dang /_lo ma dang /_me tog dang /_'bras bu'i sman rnams su so sor rnam par bzhag pa'i rgyu las 'dres par gyur pa ni 'dres pa zhes bya'o/_/shin tu 'dres pa gang zhe na/_de nas blangs nas snga dro'i dang /_de nas blangs nas phyi dro'i dang /_zhag bdun gyi dang /_
[\[253b.6\]]nam 'tsho'i bar gyi ste/_phan tshun du 'dres te snga dro bza' bar bya'o/_/snga dro bar gtogs pa las snga dro 'das na bza' bar mi bya'o/_/de nas blangs nas phyi dro'i dang /_de nas blangs nas zhag bdun pa'i dang /_nam 'tsho'i bar du phan tshun 'dres na phyi dro bza' ste/_phyi dro 
[\[253b.7\]]las 'das na bza' bar mi bya'o/_/de nas blangs nas zhag bdun pa'i dang /_de nas blangs nas nam 'tsho'i bar du phan tshun du 'dres nas zhag bdun par bza' bar bya'o/_/zhag bdun pa las zhag bdun 'das na bza' bar mi bya'o/_/nam 'tsho'i bar du ni nam 'tsho'i bar du 
[\[254a\]]
[\[254a.1\]]de bzhin du bza' bar bya'o/_/'di ni shin tu 'dres pa zhes bya'o/_/kun dgar rung ba gang zhe na/_dge slong gis rung ba ni kun dga'i nang du 'dug pa'am/_kun dga'i gnas khang gi 'dug pa blangs sam/_len du bcug kyang rung ste/_'di ni su'i yin pa 
[\[254a.2\]]de la 'di sbyin no zhes de lta bus blangs na ni kun dgar rung ba zhes bya'o/_/nags su rung ba gang zhe na/_nags zhes bya ba ni shing gi nags te/_de la ji snyed kyi yal ga dang /_lo ma dang /_'dab ma dang /_me tog rnams la gcig la gcig khyab par gyur pa rgyang grags 
[\[254a.3\]]gcig gi mtha' tshun chad la der dge slong gis gang du dga' bar chos gos rnams bzhag la de la gang du dga' bar skya rengs shar gyi bar du gnas par bya ste/_'di ni nags su rung ba zhes bya'o/_/'khor gyi rung ba gang zhe na/_dge 'dun gyi gtsug lag khang na so so'i khang pa'i 
[\[254a.4\]]'khor mang du gyur te/_de dag tu ji ltar rnyed pa so sor byin gyis brlabs pa bzhin bgos shing spyad par bya ba ni 'khor gyi rung ba zhes bya'o/_/yul gyi rung ba gang zhe na/_'dzam bu'i gling gi dus su byang gi sgra mi snyan gyi gling du dge slong zan rung ste/_yul gyis rung ba ni 'dzam bu'i 
[\[254a.5\]]gling 'di'i dus kyi tshe de na byang gi sgra mi snyan gyi gling ni nam phyed de ji ltar 'dzam bu'i gling gi dus kyi tshe gling bzhi po kun du yang sbyar zhing yul der zar rung ba ni yul gyi rung ba zhes bya'o/_/phyogs kyi rung ba gang zhe na/_smod pa can gyi ljongs su len pa dang blangs nas za ba ni dge slong gis 
[\[254a.6\]]rung ba ste/_rdzu 'phrul chen po dang /_mthu chen po'i dge slong rnams smod pa can gyi ljongs su der bsod snyoms kyi phyir dong ba dang /_de dag la smod pa can gyi mi rnams kyis rang gi lag nas byin len mi byed par mdun du 'dor bar byed pa dang /_dge slong de rnams ji ltar grub pa mi 
[\[254a.7\]]shes nas de ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_byin len ni rnam pa lngas shes par bya ste/_byin len rnam pa lnga gang zhe na/_lus kyis lus la bya ba dang /_lus kyis lus la zin pa la bya ba dang /_lus kyis 
[\[254b\]]
[\[254b.1\]]zin pas lus la bya ba dang /_lus kyis zin pas lus kyis zin pa la bya ba dang /_bor ba dang /_byin len byas pa dang lnga ste/_'di ni phyogs kyi rung ba zhes bya'o/_/ljongs kyi rung ba gang zhe na/_kha ba can gyi ljongs su lham yu ba can dang /_yu med gnang bar gsungs te/_
[\[254b.2\]]ljongs gzhan du ni mi gnang ngo /_/ljongs u sma pa ran ta kar ni pags pa dang rtag tu khrus gnang bar gsungs te/_ljongs gzhan du ni ma yin no/_/mtha' 'khob kyi ljongs su ni dge 'dun mang ba bcur longs pa med na 'dul ba 'dzin pa dang lngas bsnyen par rdzogs par gnang 
[\[254b.3\]]bar gsungs te/_ljongs gzhan du ni ma yin no/_/'di ni ljongs kyi rung ba zhes bya'o/_/gos kyi rung ba gang zhe na/_gos rnam pa bcu mtshon gyis bcad cing kha dog ngan par byas te bcang ba ni dge slong gis rung ba ste/_'di lta ste bal dang /_ldum bu sha na ka dang /_zar 
[\[254b.4\]]ma dang /_rtswa du ku la dang /_ras bal dang /_srin bal dang /_gos 'jam po dang /_kha che dar dang /_rtswa ko tam b+ha ka dang /_ke yu ra ka dang de bcu'o/_/gzhan yang dge slong gi gos su rung ba rnam pa bdun rung bar bya mi dgos par bcang du rung ba ni 'di lta ste/_sbyar ma dang /_
[\[254b.5\]]bla gos dang /_mthang gos dang /_steng g.yogs dang /_dbyar gyi ras chen dang /_g.yan pa'i g.yogs ma dang /_yo byad kyi gos dang /_'di bdun te 'di ni gos kyi rung ba zhes bya'o/_/khu ba skyur po rung ba gang zhe na/_dge slong na bar gyur nas sman pa la dris pa dang /_sman pas khu ba 
[\[254b.6\]]skyur po btung bar bya'o zhes smras pa dang /_dge slong de dag gis ji ltar bsgrub pa ma shes nas/_da ltar gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_dge slong rnams la rjes su gnang ba ni drod chung zhing yi ga 'chus 
[\[254b.7\]]par gyur pa la khu ba skyur po byos te 'thung shig_/khu ba skyur po ji ltar bya zhe na/_'bras can btsos pa'i khu ba dang /_'bras bkrus pa'i khu ba dang /_zhabs kyi tshigs pa lhan cig tu chu dron po'i nang du bsres la ji ltar rtsabs bzhin du skyur ba na btung bar bya ste/_de ni dge slong rnams 
[\[255a\]]
[\[255a.1\]]kyis dus ma yin pa'i yang dgos par 'gyur ba ste/_bcom ldan 'das kyis bka' stsal pa/_de yang rjes su gnang gis sla zhing gsal ba dang rnyog pa med pa las ras la btsags te chus bslad la nyin par dang mtshan mo'i thun dang po'i bar du btung 
[\[255a.2\]]bar bya ste/_'di ni khu ba skyur po'i rung ba'o/_/'dul ba gzhung dam pa las ma lta bu'i bsnyen par rdzogs pa'i phung po dang po rdzogs so//_//'dul ba gzhung dam pa/_bam po bzhi bcu rtsa dgu pa/_rab tu ldan pa'i phung po gang zhe na/_skabs 'byed 
[\[255a.3\]]pa'i rab tu ldan pa dang /_skabs phye ba 'bul ba'i rab tu ldan pa dang /_skabs phye ba len pa'i rab tu ldan pa dang /_skabs phye bar sgrogs pa'i rab tu ldan pa dang /_gso sbyin gyi rab tu ldan pa dang /_gso sbyin 'bul ba'i rab tu ldan pa dang /_gso sbyin len 
[\[255a.4\]]pa'i rab tu ldan pa dang /_gso sbyin sgrogs pa'i rab tu ldan pa dang /_dad pa'i rab tu ldan pa dang /_dad pa phul ba'i rab tu ldan pa dang /_dad pa len pa'i rab tu ldan pa dang /_dad pa sgrogs pa'i rab tu ldan pa dang /_yongs su dag pa'i rab tu ldan pa dang /_yongs 
[\[255a.5\]]su dag pa 'bul ba'i rab tu ldan pa dang /_yongs su dag pa len pa'i rab tu ldan pa dang /_yongs su dag pa sgrogs pa'i rab tu ldan pa dang /_dad pa dang yongs su dag pa'i rab tu ldan pa dang /_dad pa dang yongs su dag pa 'bul ba'i rab tu ldan pa dang /_dad pa 
[\[255a.6\]]dang yongs su dag pa len pa'i rab tu ldan pa dang /_dad pa dang yongs su dag pa sgrogs pa'i rab tu ldan pa dang /_mchod rten gyi rab tu ldan pa dang /_mchod rten gyi dngos po'i rab tu ldan pa dang /_mchod rten gyi khyams kyi phreng gi rab tu ldan pa dang /_mchod rten gyi mi 
[\[255a.7\]]zad pa'i rab tu ldan pa dang /_mchod rten slar bcos pa'i rab tu ldan pa dang /_mchod rten gyi rgyan gyi rab tu ldan pa dang /_mchod rten la mchod pa'i rab tu ldan pa dang /_zas kyi rab tu ldan pa dang /_zas dang bcas pa'i rab tu ldan pa dang /_thug pa'i rab tu ldan 
[\[255b\]]
[\[255b.1\]]pa dang /_bca' ba'i rab tu ldan pa dang /_myang ba'i rab tu ldan pa dang /_bza' ba'i rab tu ldan pa dang /_lhung bzed kyi rab tu ldan pa dang /_gos kyi rab tu ldan pa dang /_gding ba'i rab tu ldan pa dang /_khab kyi rab tu ldan pa dang /_khab ral gyi rab tu ldan 
[\[255b.2\]]pa dang /_gnas 'cha' ba'i rab tu ldan pa dang /_gnas 'cha' ba blangs pa'i rab tu ldan pa dang /_gnas 'cha' ba sbyin pa'i rab tu ldan pa dang /_gnas 'cha' ba so sor btang ba'i rab tu ldan pa dang /_mkhan po'i rab tu ldan pa dang /_lhan cig spyod pa'i 
[\[255b.3\]]rab tu ldan pa dang /_slob dpon gyi rab tu ldan pa dang /_nye gnas kyi rab tu ldan pa dang /_mkhan po dang slob dpon dang lhan cig spyod pa dang nye gnas kyi rab tu ldan pa dang /_dge slong gi rab tu ldan pa dang /_dge tshul gyi rab tu ldan pa dang /_dngos po'i rab tu 
[\[255b.4\]]ldan pa dang /_gtsug lag khang gi rab tu ldan pa dang /_mal stan gyi rab tu ldan pa dang /_las gsar gyi rab tu ldan pa dang /_las gsar du byed pa dang rab tu ldan pa dang /_phyag 'tshal ba'i rab tu ldan pa dang /_khu ba skyur po'i rab tu ldan pa dang /_phye ma'i rab tu ldan 
[\[255b.5\]]pa dang /_sman gyi rab tu ldan pa dang /_btung ba'i rab tu ldan pa dang /_pags pa'i rab tu ldan pa dang /_lham gyi rab tu ldan pa dang /_shing lham gyi rab tu ldan pa dang /_drud pa'i rab tu ldan pa dang /_khar ba'i rab tu ldan pa dang /_dra ba'i rab tu ldan pa dang /_khab dang dra ba'i rab 
[\[255b.6\]]tu ldan pa dang /_sgog skya'i rab tu ldan pa dang /_spu gri'i rab tu ldan pa dang /_spu gri'i shubs rab tu ldan pa dang /_lde mig kyog pa'i rab tu ldan pa dang /_sgo lcags kyi rab tu ldan pa dang /_bzhon pa'i rab tu ldan pa dang /_gdugs kyi rab tu ldan pa dang /_bsil yab kyi rab tu 
[\[255b.7\]]ldan pa dang /_rnga ma'i sbrang yab kyi rab tu ldan pa dang /_sbrang yab kyi yu ba'i rab tu ldan pa dang /_me long gi rab tu ldan pa dang /_phreng ba dang dri dang byug pa'i rab tu ldan pa dang /_gar dang glu dang rol mo brdung ba'i rab tu ldan pa dang /_tshul shing gi rab tu ldan pa dang /_mig sman gyi rab 
[\[256a\]]
[\[256a.1\]]tu ldan pa dang /_mig sman gyi thur ma'i rab tu ldan pa dang /_mig sman gyi snod kyi rab tu ldan pa dang /_gtun dang rab tu ldan pa dang /_nyal ba dang rab tu ldan pa dang /_'dug pa'i rab tu ldan pa dang /_pus 'khyud kyi rab tu ldan pa dang /_brdung ba'i shing gi rab tu 
[\[256a.2\]]ldan pa dang /_ska rags kyi rab tu ldan pa dang /_'u rdo'i rab tu ldan pa dang /_gos dkris shing mdud pa bor ba'i rab tu ldan pa dang /_sa'i rab tu ldan pa dang /_skyed shing gi rab tu ldan pa dang /_dngos po'i rab tu ldan pa dang /_tshal gyi rab tu ldan pa dang /_rtsod pa'i rab tu ldan 
[\[256a.3\]]pa dang /_dbyen gyi rab tu ldan pa dang /_'dus pa'i rab tu ldan pa dang /_btud pa'i rab tu ldan pa'o/_/ma lta bu las dngos po gnyis kyi le'u ste rdzogs so//_//skabs 'byed pa'i rab tu ldan pa gang zhe na/_bcom ldan 'das kyis dge slong rnams la mthong ba dang /_thos 
[\[256a.4\]]pa dang /_dogs pa'i gnas gsum gyis skabs phye shig par rjes su gnang ste/_dbyar gnas pa'i dge slong rnams gcig tu 'dus nas mthong ba dang /_thos pa dang /_dogs pa'i phyir dge 'dun la skabs dbye bar bya'o/_/ci'i phyir na skabs dbye bar rjes su gnang /_dge slong la 
[\[256a.5\]]ngan grogs su 'gyur ba'i phyir te/_gcig la gcig gleng bar byed/_dran par byed/_brjod pa dang rjes su ston par byed cing de dag la mthus chad pa dang /_bsngags pa dang /_'jigs pas bsdigs na gtsang ba dang /_nyes pa med pa kha na ma tho ba med par des de ma thag tu byas par 'gyur 
[\[256a.6\]]te/_'di ltar bdag ni dag pa'o/_/bdag ni nyes pa med pa'o zhes zer ba 'di ni skabs 'byed pa'i rab tu ldan pa zhes bya'o/_/skabs phye ba 'bul ba'i rab tu ldan pa gang zhe na/_dge slong gang nad pa skabs 'byed pa'i gnas su 'gro mi nus pa ni skabs phye ba dbul bar bya'o/_/gal 
[\[256a.7\]]te nad pa ma yin pa las ma song na nyes byas su 'gyur ro/_/gal te de la 'tsho ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad las gang yang rung ba'i 'jigs par 'gyur ba zhig mngon sum du gnas pa yod na des kyang skabs phye ba dbul 
[\[256b\]]
[\[256b.1\]]bar bya'o/_/gzhan gyis bzung ste dbang med par gyur pas kyang skabs phye ba dbul bar bya'o/_/dbul ba ni 'di ltar bya ste/_stan las langs nas bla gos phrag pa gcig tu byas te/_lham phud la dge slong gi mdun du tsog pur 'dug ste/_thal mo rab tu sbyar la 'di skad ces smra 
[\[256b.2\]]bar bya'o/_/tshe dang ldan pa dgongs shig deng ni dge 'dun gyi [{]bcwa [,]bco [}]lnga'i skabs 'byed pa ste/_bdag dge slong ming 'di zhes bgyi ba la yang deng [{]bcwa [,]bco [}]lnga'i skabs dbye ba de la bdag dge slong ming 'di zhes bgyi ba la yang mthong ba dang /_thos pa dang /_dogs pa'i gnas gsum du 
[\[256b.3\]]btsun pa'i dge 'dun la skabs 'byed kyis/_tshe dang ldan pa bdag la brtse bar gyis shig_/brtse ba can brtse ba'i phyir nyes pa shes pa dang mthong ba rnams tshe dang ldan pas bdag la smros shig_/tshe dang ldan pa bdag la rjes su ston cig dang chos bzhin du slar bgyi'o zhes de ltar lan 
[\[256b.4\]]gnyis lan gsum du smra bar bya'o/_/des kyang rigs so zhes smros shig_/gnyis pas ni legs so zhes bya'o/_/de ste de ltar nus na ni legs mi nus na 'dug ste dbul bar bya'o/_/'dug kyang mi nus na nyal te dbul bar bya'o/_/nyal te yang mi nus na chung ngu'ang 'di skad du skabs phye ba 'bul 
[\[256b.5\]]lo zhes smras na yang skabs phye ba phul ba yin no/_/bdag gi phyir skabs phye bar rjod cig ces smras na yang skabs phye ba phul ba yin no/_/gang gis kyang skabs phye ba 'bul mi nus na lus kyi dmigs pas phul na yang skabs phye ba phul ba zhes bya'o/_/lus kyis kyang mi nus na tshig gi brda tsam gyis 
[\[256b.6\]]phul na yang skabs phye ba zhes bya'o/_/lus kyi dmigs pas kyang mi nus/_tshig gis kyang mi nus na dge 'dun thams cad der deng shig_/yang dge slong de tshur khug shig_/dge 'dun thams cad der ma 'dong la dge slong de yang der ma bkug na dge 'dun gyis las ma 'dus par byas pas 
[\[256b.7\]]'das pa dang bcas par 'gyur ro/_/skabs phye ba len pa'i dge slong gis skabs phye ba blangs pa las des dus byas te shi na/_skabs phye ba ma phul ba zhes bya ste/_gzhan la skabs phye ba dbul bar bya'o/_/de yang bdag nyid khyim pa yin par khas blangs na yang skabs phye ba ma phul ba 
[\[257a\]]
[\[257a.1\]]zhes bya ste/_gzhan la skabs phye ba dbul bar bya'o/_/de yang dge sbyong ngam/_ma ning ngam/_dge slong ma sun phyung ba'am/_pha bsad pa'am/_ma bsad pa'am/_dgra bcom pa bsad pa dang /_dge 'dun la dbyen byas pa'am/_de bzhin gshegs pa'i 
[\[257a.2\]]sku la ngan sems kyis khrag phyung ba'am/_mu stegs can nam/_mu stegs can du song ba'am/_rkun gnas can nam/_sngon du nyams pa'am/_sngar nyes pa byung ba'am/_'gro ba gzhan du gnas pa rnams yin par bdag nyid kyis khas blangs na yang skabs phye ba ma phul ba yin 
[\[257a.3\]]te/_gzhan la skabs phye ba dbul bar bya'o/_/de ste za ma yin par bdag nyid kyis khas blangs na yang skabs bye ba ma phye ba zhes bya'o/_/dge 'dun gyi dbyen byas pa dang /_mi gnas pa dang /_so sor gnas pa dang /_nye bar phyogs pa dang /_bslab pa byin pa rnams yin 
[\[257a.4\]]par bdag nyid kyis khas blangs na yang skabs phye ba ma phul ba zhes bya ste/_'di ni skabs phye ba 'bul ba'i rab tu ldan pa zhes bya'o/_/skabs phye ba len pa'i rab tu ldan pa gang zhe na/_dge slong gang dge 'dun gyi drung nas skabs phye ba len pa na des 'di ltar blang bar bya'o/_/
[\[257a.5\]]gcig gis gcig gi'am/_gcig gis gnyis kyi'am/_gcig gis mang po'i yang rung ste/_ji snyed kyi ming smos nus pa de snyed kyi blang bar bya'o/_/skabs phye ba len pa'i dge slong gis skabs phye ba blangs nas brgyug par mi bya'o/_/mchong bar mi bya/_'phar bar mi bya/_
[\[257a.6\]]sa'i 'og nas 'gro bar mi bya/_nam mkha' las 'gro bar mi bya/_mtshams kyi phyi rol du skabs phye ba blang bar mi bya/_mtshams kyi nang nas shes bzhin pas skabs phye ba blang bar bya'o/_/de ste mtshams kyi phyi rol nas len na nyes byas su 'gyur ro/_/de ste mtshams 
[\[257a.7\]]kyi nang nas blang ba las 'tsho ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des mtshams kyi phyi rol nas 'ongs kyang nyes pa med de/_
[\[257b\]]
[\[257b.1\]]'di ni skabs phye ba len pa'i rab tu ldan pa zhes bya'o/_/skabs phye ba brjod pa'i rab tu ldan pa gang zhe na/_skabs phye ba brjod pa'i dge slong dge 'dun gyi nang du ma 'ongs pa las dus 'das na skabs phye ba ma brjod pa zhes bya'o/_/khyim pa yin par bdag nyid kyis khas 
[\[257b.2\]]blangs na yang skabs phye ba ma brjod pa zhes bya'o/_/dge sbyong dang /_ma ning dang /_dge slong ma sun phyung ba dang /_pha bsad pa dang /_ma bsad pa dang /_dgra bcom pa bsad pa dang /_dge 'dun gyi dbyen byas pa dang /_de bzhin gshegs pa'i sku la ngan sems 
[\[257b.3\]]kyis khrag phyung ba dang /_mu stegs can dang /_mu stegs can du song ba dang /_rkun gnas dang /_sngon nyams pa'am/_sngar nyes pa byung ba'am/_'gro ba gzhan du gnas pa rnams su bdag nyid kyis khas blangs na yang skabs phye ba ma brjod pa zhes bya'o/_/
[\[257b.4\]]de ste za ma yin par bdag nyid kyis khas blangs na yang skabs phye ba ma brjod pa zhes bya'o/_/dge 'dun la dbyen byas pa dang /_mi gnas pa dang /_so sor gnas pa dang /_nye bar phyogs pa dang /_bslab pa byin par bdag nyid kyis khas blangs na yang skabs phye ba ma 
[\[257b.5\]]brjod pa zhes bya'o/_/skabs phye bar brjod pa'i dge slong gi skabs phye ba blangs nas nyal bar mi bya/_snyoms par 'jug par mi bya ste/_shes bzhin du skabs phye bar brjod par bya'o/_/de yang 'di ltar brjod de/_gsol ba byas pa'i 'og tu stan las langs te bla gos phrag 
[\[257b.6\]]pa gcig tu byas la skabs 'byed pa'i dge slong gi drung du tsog tsog por 'dug la thal mo rab tu sbyar te 'di skad smros shig_/dgongs shig tshe dang ldan pa deng dge 'dun gyi bco lnga'i skabs 'byed pa ste/_dge slong ming 'di zhes bgyi ba'i yang deng bco lnga'i skabs 'byed pa lags 
[\[257b.7\]]na dge slong ming 'di zhes bgyi ba de la mthong ba dang /_thos pa dang /_dogs pa'i gnas gsum du btsun pa dge 'dun la skabs 'byed kyis/_tshe dang ldan pa bdag la brtse bar gyis shig_/brtse ba can brtse ba'i phyir bdag gi nyes pa shes dang /_mthong ba rnams tshe dang ldan pas bdag la smros 
[\[258a\]]
[\[258a.1\]]shig_/tshe dang ldan pas bdag la rjes su ston cig dang /_chos bzhin du slar bgyi'o zhes de ltar lan gnyis lan gsum du smra bar bya ste/_des kyang rigs so zhes smros shig_/gnyis pas ni legs so zhes bya'o/_/rnam pa bzhis ni skabs phye ba ma brjod pa zhes bya ste/_
[\[258a.2\]]bzhi gang zhe na/_ngo tsha med pa dang /_bag med pa dang /_gnyid kyis log pa dang /_snyoms par zhugs pa'o/_/de las gang ngo tsha med pa dang /_bag med pa dang /_rnam pa gnyis la ni nyes pa dang bcas par 'gyur ro/_/de la gang gnyid kyis log pa dang /_snyoms par zhugs pa 
[\[258a.3\]]dang rnam pa gnyis la ni nyes pa med par 'gyur te/_'di ni skabs dbye ba brjod pa'i rab tu ldan pa zhes bya'o/_/gso sbyin gyi rab tu ldan pa gang zhe na/_bcom ldan 'das kyis dge slong rnams la gso sbyin rjes su gnang ba ni zla ba phyed phyed cing dge slong rnams gcig tu 'dus nas 
[\[258a.4\]]rang gi rgyud la so sor blta bar bya ste/_mtshan mo'i rgyud dang nyin par gyi rgyud dang zla ba gcig gi rgyud la bdag gis de'i bar skabs su ltung ba 'ga' zhig byung ngam ma byung /_de ste byung bar gyur na yid brtan pa'i dge slong zhig rnyed na mthol bar bya'o/_/ma rnyed na sems kyis bsngo 
[\[258a.5\]]bar bya'o snyam pa 'di ni gso sbyin gyi rab tu ldan pa zhes bya ste/_ci'i phyir gso sbyin zhes bya zhe na/_sdig pa mi dge ba'i chos dang /_nyon mongs pa dang /_rnam par ma byung ba dang /_rang bzhin gyis ma dag pa'i rnams nges par spong bar 'gyur zhing dag pa'i rang bzhin nye bar thob 
[\[258a.6\]]par 'gyur te/_de lta bu'i phyir gso sbyin zhes bya'o/_/'di ni gso sbyin gyi rab tu ldan pa zhes bya'o/_/gso sbyin dbul ba'i rab tu ldan pa gang zhe na/_dge slong gang nad pa gso sbyin gyi gnas su 'gro mi nus pa ni gso sbyin dbul ba zhes bya'o/_/nad pa ma yin par ma song na 
[\[258a.7\]]nyes byas su 'gyur ro/_/gal te de'i 'tsho ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des kyang gso sbyin dbul bar bya'o/_/dbang 
[\[258b\]]
[\[258b.1\]]med pa zhig tu zin par gyur kyang gso sbyin dbul bar bya'o/_/de yang 'di ltar dbul te/_stan las langs nas bla gos phrag pa gcig tu byas te/_dge slong gi mdun du tsog tsog por 'dug nas thal mo rab tu sbyar te tshig 'di skad ces brjod do/_/dgongs shig tshe dang ldan pa deng dge 'dun gyi 
[\[258b.2\]]bco lnga'i gso sbyin te/_bdag dge slong ming 'di zhes bgyi ba'i yang bco lnga'i gso sbyin na/_bdag dge slong ming 'di zhes bgyi ba gso sbyin la dad pa dang yongs su dag pa dbul lo/_/de bzhin lan gnyis lan gsum du brjod cig_/des kyang rigs so zhes smros shig_/gnyis pas 
[\[258b.3\]]ni legs so zhes bya'o/_/de ltar sbyin nus na ni legs/_mi nus na 'dug la gso sbyin phul cig_/de yang phul ba zhes bya'o/_/'dug ste yang mi nus na nyal bas kyang phul ba zhes bya'o/_/der yang mi nus na chung ngu na gso sbyin 'bul lo zhes smras na yang phul ba yin no/_/bdag 
[\[258b.4\]]gi phyir rjod cig ces zer na yang gso sbyin phul ba yin no/_/gang gis ma yin gyi lus kyis dmigs na yang gso sbyin phul ba yin no/_/lus kyis ma yin ngag gis brjod na yang gso sbyin phul ba yin no/_/lus kyis kyang ma yin ngag gis kyang ma yin na dge 'dun thams cad de'i drung 
[\[258b.5\]]du deng shig_/yang na de dge 'dun gyi nang du khug shig_/dge 'dun yang der ma dong ngam de'ang dge 'dun gyi nang du ma bkug par dge 'dun gyis ma 'dus par las byas na 'das pa dang bcas par 'gyur te/_'di ni gso sbyin dbul ba'i rab tu ldan pa zhes bya ste/_
[\[258b.6\]]gso sbyin len pa'i gang zag gso sbyin blangs nas de nyid du dus 'das na gso sbyin ma phul ba yin te/_gzhan la dbul bar bya'o/_/bdag nyid khyim par khas blangs na gso sbyin ma phul ba yin te/_gzhan la gso sbyin dbul bar bya'o/_/dge sbyong ngam/_ma ning 
[\[258b.7\]]ngam/_dge slong ma sun phyung ba'am/_pha bsad pa'am/_ma bsad pa'am/_dgra bcom pa bsad pa'am/_dge 'dun gyi dbyen byas pa'am/_de bzhin gshegs pa'i sku la ngan sems kyis khrag phyung ba'am/_mu stegs can nam/_mu stegs can du 
[\[259a\]]
[\[259a.1\]]song ba'am/_rkun gnas dang /_sngon nyams pa'am/_sngar nyes pa byung ba'am/_'gro ba gzhan du gnas par bdag nyid khas blangs na gso sbyin ma phul ba yin te/_gzhan la gso sbyin dbul bar bya'o/_/de ste za ma yin par bdag nyid kyis khas blangs na yang 
[\[259a.2\]]gso sbyin ma phul ba yin te/_gzhan la dbul bar bya'o/_/mi gnas pa dang /_so sor gnas pa dang /_bslab pa byin pa bdag nyid kyis khas blangs na yang gso sbyin phul ba ma yin te/_gso sbyin gzhan la phul bar bya ste/_'di ni gso sbyin dbul ba'i rab tu 
[\[259a.3\]]ldan pa zhes bya'o/_/gso sbyin len pa'i rab tu ldan pa gang zhe na/_gso sbyin len pa'i dge slong gis gso sbyin blangs nas brgyug par mi bya/_mchong bar mi bya/_'phar bar mi bya/_sa'i 'og nas 'gro bar mi bya/_nam mkha' las 'gro bar mi bya/_mtshams kyi phyi rol 
[\[259a.4\]]du gso sbyin blang bar mi bya/_mtshams kyi nang nas shes bzhin pas gso sbyin blang bar bya'o/_/de ste mtshams kyi phyi rol nas len na nyes byas su 'gyur ro/_/de ste des mtshams kyi nang nas len pa la 'tsho ba'i bar du gcod pa'am/_tshangs par spyod pa'i bar du 
[\[259a.5\]]gcod pa'am/_bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des mtshams kyi phyi rol nas len kyang nyes pa med de/_'di ni gso sbyin len pa'i rab tu ldan pa zhes bya'o/_/gso sbyin 
[\[259a.6\]]brjod pa'i rab tu ldan pa gang zhe na/_gso sbyin brjod pa'i dge slong de dge 'dun gyi nang du ma 'ongs pa las dus 'das te shi na gso sbyin ma brjod pa zhes bya'o/_/khyim pa yin par bdag nyid kyis khas blangs na'ang gso sbyin ma brjod pa zhes bya'o/_/dge sbyong 
[\[259a.7\]]ngam/_ma ning ngam/_dge slong ma sun phyung ba'am/_zhes bya ba nas 'gro ba gzhan du gnas pa zhes bya ba'i bar du snga ma bzhin te/_bdag nyid kyis khas blangs na'ang gso sbyin ma brjod pa zhes bya'o/_/de ste za ma yin par bdag nyid kyis khas blangs na'ang gso 
[\[259b\]]
[\[259b.1\]]sbyin ma brjod pa zhes bya'o/_/dge 'dun la dbyen byas pa dang /_mi gnas pa dang /_so sor gnas pa dang /_nye bar phyogs pa dang /_bslab pa byin par bdag nyid kyis khas blangs na'ang gso sbyin ma brjod pa zhes bya ste/_'di ni gso sbyin brjod pa'i rab tu ldan pa zhes 
[\[259b.2\]]bya'o/_/dad pa'i rab tu ldan pa gang zhe na/_dad pa zhes bya ba ni dge 'dun gyi chos bzhin du bya ba rnams la lta ba dang /_blo gros dang /_'dod pa dang /_bsam pas dad pa dbul ba dang /_dge 'dun gyi chos bzhin du bya ba rnams la rjes su yi rang ba dang /_nye bar 
[\[259b.3\]]phyogs pa dang /_khas blangs pa dang /_khas blangs len par byed pa 'di ni dad pa'i rab tu ldan pa zhes bya'o/_/dad pa dbul ba'i rab tu ldan pa gang zhe na/_dge slong gang nad pa gso sbyin gyi gnas su 'gro mi nus pas ni dad pa dbul bar bya'o/_/de ste mi na bar ma 
[\[259b.4\]]song na nyes byas su 'gyur ro/_/gal te 'tsho ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad kyi nang nas gang yang rung ba'i bar du gcod pas 'jigs par 'gyur ba zhig mngon du gnas par gyur na des kyang dad pa dbul bar bya'o/_/
[\[259b.5\]]dbang med pas zin par gyur pa yang dad pa dbul bar bya'o/_/de yang 'di ltar dbul bar bya'o/_/stan las langs te bla gos phrag pa gcig tu byas nas dge slong gi mdun du tsog tsog por 'dug ste thal mo rab tu sbyor la 'di skad smros shig_/dgongs shig tshe dang ldan pa/_
[\[259b.6\]]bdag dge slong ming 'di zhes bgyi ba yang dge 'dun gyi chos bzhin du bya ba la dad pa dbul lo/_/dge 'dun gyi chos bzhin du bya ba rnams la rjes su yi rang ngo khas len no/_/khas blang bar bgyi'o zhes de ltar lan gnyis lan gsum du smra bar bya'o/_/des kyang rigs so zhes 
[\[259b.7\]]smros shig_/gnyis pas ni legs so zhes bya'o/_/de ste de ltar dbul nus na ni legs/_mi nus na 'dug ste dbul bar bya'o/_/'dug ste yang mi nus na nyal te dbul bar bya'o/_/nyal te yang mi nus na chung ngu na 'di skad du dad pa dbul lo zhes smras na'ang dad pa phul ba yin no/_/
[\[260a\]]
[\[260a.1\]]bdag gi phyir yang dad pa brjod cig ces zer na'ang dad pa phul ba yin no/_/ngag gis ma nus te lus kyi dmigs pas byas na'ang dad pa phul ba yin no/_/lus kyis ma nus te tshig gis brda byas na yang dad pa phul ba yin no/_/lus dang tshig gnyi gas brda 
[\[260a.2\]]byas na yang dad pa byin pa yin no/_/lus kyis kyang mi nus tshig gis kyang mi nus na der dge 'dun thams cad deng shig_/yang na dge 'dun thams cad kyis de khug shig_/dge 'dun thams cad kyang der ma dong la dge slong de'ang der ma bkug na ma 'dus par byas 
[\[260a.3\]]pa ste/_dge 'dun las byed pa rnams kyang 'das pa dang bcas par 'gyur ro/_/dad pa len pa'i dge slong gis dad pa blangs nas de nyid du dus 'das te shi na dad pa ma phul ba zhes bya ste/_gzhan la dad pa dbul bar bya/_khyim pa yin par bdag nyid kyis khas blangs 
[\[260a.4\]]na yang dad pa ma phul ba zhes bya ste/_gzhan la dad pa dbul bar bya/_dge sbyong ngam/_ma ning ngam/_dge slong ma sun phyung ba zhes bya ba nas/_'gro ba gzhan du gnas pa'i bar du snga ma bzhin bdag nyid kyis khas blangs na'ang dad pa ma phul ba zhes bya ste gzhan la 
[\[260a.5\]]dad pa dbul bar bya'o/_/de ste za ma yin par bdag nyid kyis khas blangs na'ang dad pa ma phul ba zhes bya'o/_/dge 'dun phye ba'am/_mi gnas pa'am/_so sor gnas pa'am/_nye bar phyogs pa'am/_bslab pa byin par bdag nyid kyis khas blangs na yang dad pa ma phul 
[\[260a.6\]]ba zhes bya ste/_'di ni dad pa dbul ba'i rab tu ldan pa zhes bya'o/_/dad pa len pa'i rab tu ldan pa gang zhe na/_dge slong gang dge slong gi drung nas dad pa len pa des 'di ltar bya ste/_gcig gis gcig gi'am/_gcig gis gnyis kyi'am/_gcig gis mang po'i'am/_ji snyed kyi 
[\[260a.7\]]ming smos nus pa de snyed kyi blang bar bya'o/_/dad pa len pa'i dge slong gis dad pa blangs nas brgyug par mi bya/_mgyogs par 'gro bar mi bya/_mchong bar mi bya/_'phar bar mi bya/_sa'i 'og nas 'gro bar mi bya/_nam mkha' las 'gro bar mi bya/_mtshams kyi phyi rol nas blang bar mi bya/_
[\[260b\]]
[\[260b.1\]]mtshams kyi nang nas shes bzhin pas dad pa blang bar bya'o/_/de ste mtshams kyi phyi rol nas len na nyes byas su 'gyur ro/_/de ste mtshams kyi nang nas len du 'tsho ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad las gang yang rung ba'i bar du 
[\[260b.2\]]gcod pas 'jigs par 'gyur ba zhig mngon du gnas par gyur na/_des mtshams kyi phyi nas blangs kyang nyes pa med de/_'di ni dad pa len pa'i rab tu ldan pa zhes bya'o/_/dad pa brjod pa'i rab tu ldan pa gang zhe na/_dad pa byin pa'i dge slong dge 'dun gyi nang du ma 
[\[260b.3\]]'ongs pa las dus 'das te shi na dad pa ma brjod pa zhes bya'o/_/khyim pa yin par bdag nyid kyis khas blangs na dad pa ma brjod pa zhes bya'o/_/dge sbyong ngam/_ma ning ngam/_dge slong ma sun phyung ba zhes bya ba nas 'gro ba gzhan du gnas pa'i bar du snga ma bzhin du ste/_bdag 
[\[260b.4\]]nyid kyis khas blangs na'ang dad pa ma brjod pa zhes bya'o/_/de ste za ma yin par bdag nyid kyis khas blangs na'ang dad pa ma brjod pa zhes bya'o/_/dge 'dun phye ba'am/_mi gnas pa'am/_so sor gnas pa'am/_nye bar phyogs pa'am/_bslab pa byin par bdag nyid 
[\[260b.5\]]kyis khas blangs na'ang dad pa ma brjod pa zhes bya'o/_/dad pa brjod pa'i dge slong gis dad pa blangs nas mi nyal bar bya/_snyoms par 'jug par mi bya'o/_/shes bzhin pas dad pa brjod par bya/_de yang 'di lta bur brjod par bya'o/_/stan las langs nas bla gos 
[\[260b.6\]]phrag pa gcig tu byas nas dge slong gi mdun du tsog tsog por 'dug ste thal mo rab tu sbyar la 'di skad du smra bar bya ste/_dgongs shig tshe dang ldan pa/_bdag dge slong ming 'di zhes bgyi ba dge 'dun gyi chos bzhin du mdzad pa la dad pa dbul lo/_/dge 'dun gyi 
[\[260b.7\]]chos bzhin mdzad pa la rjes su yi rang ngo /_/rjes su mngon par 'gro'o zhes de ltar lan gnyis lan gsum du smra bar bya'o/_/des kyang rigs so zhes smros shig_/gnyis pas ni legs so zhes bya'o/_/rnam pa bzhis na dad pa ma brjod pa zhes bya'o/_/bzhi gang zhe na/_
[\[261a\]]
[\[261a.1\]]ngo tsha med pa dang /_bag med pa dang /_gnyid kyis log pa dang /_snyoms par zhugs pa'o/_/de la gang ngo tsha med pa dang /_bag med pa dang ldan pa rnam pa 'di gnyis ni nyes pa dang bcas par 'gyur ro/_/gang gnyid kyis log pa dang /_gang 
[\[261a.2\]]snyoms par zhugs pa rnam pa 'di gnyis ni nyes pa med par 'gyur ba ste/_'di ni dad pa brjod pa'i rab tu ldan pa'o/_/yongs su dag pa'i rab tu ldan pa gang zhe na/_'di ltar bdag ni nyes pa med pa/_'di ltar bdag ni dag pa/_'di ltar bdag ni nyes pa ma byung mod kyis 
[\[261a.3\]]'on kyang zla ba phyed phyed cing dge slong gis sems rtse gcig pas bdag gi sems la/_bdag gis ji ltar blangs pa'i tshul khrims kyi phung po dang ldan pa las ma god dam/_ma nyams sam/_ma ral lam/_'dres par ma byas sam/_yongs su dag gam/_bdag 
[\[261a.4\]]la nyes pa ma byung ngam/_nyes pa med pa yin nam brtag par bya ste/_'di ni yongs su dag pa'i rab tu ldan pa zhes bya'o/_/yongs su dag pa dbul ba'i rab tu ldan pa gang zhe na/_dge slong gang nad pa gso sbyin gnas su 'gro mi nus pas ni yongs su dag pa dbul bar 
[\[261a.5\]]bya'o/_/de ste mi na bar ma song na nyes byas su 'gyur ro/_/ji ste de'i 'tsho ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon du gnas par gyur na des kyang 
[\[261a.6\]]yongs su dag pa dbul bar bya'o/_/dbang med pas zin par gyur pa yang yongs su dag pa dbul bar bya'o/_/de yang 'di ltar dbul bar bya ste/_stan las langs te bla gos phrag pa gcig tu byas te dge slong gi mdun du tsog tsog por 'dug la thal mo sbyar te 'di skad du smros 
[\[261a.7\]]shig_/dgongs shig tshe dang ldan pa deng dge 'dun gyi bco lnga'i gso sbyin te/_bdag dge slong ming 'di zhes bgyi ba'i yang deng bco lnga'i gso sbyin te/_bdag gi bar chad kyi chos rnams kyang yongs su dag na/_tshe dang ldan pas kyang bdag la yongs su dag pa zung shig dang /_dge 
[\[261b\]]
[\[261b.1\]]slong ming 'di zhes bgyi ba yang gso sbyin gyi phyir yongs su dag pa dbul gyis/_gang gi phyir tshe dang ldan pas dad pa 'bul ba'i tshe long la yongs su dag par brjod cig brjod pas na go bar 'gyur ro zhes de ltar lan gnyis lan gsum du smros shig_/des kyang rigs so zhes smros 
[\[261b.2\]]shig_/gnyis pas ni legs so zhes bya'o/_/de ste de ltar dbul nus na ni legs/_mi nus na 'dug ste dbul bar bya'o/_/'dug ste'ang mi nus na nyal te dbul bar bya'o/_/nyal te'ang mi nus na chung ngu na 'di skad yongs su dag pa sbyin no zhes smras na yongs su dag pa 
[\[261b.3\]]phul ba zhes bya'o/_/bdag gis yongs su dag pa rjod cig ces zer na yang yongs su dag pa phul ba zhes bya'o/_/tshig gis mi nus te lus kyi dmigs pas phul na yang yongs su dag pa dbul ba zhes bya'o/_/lus kyis mi nus te tshig gis brda byas na yongs su 
[\[261b.4\]]dag pa phul ba zhes bya'o/_/lus dang ngag gnyi gas brda byas na yang yongs su dag pa phul ba zhes bya'o/_/lus dang ngag gis brda byed mi nus na dge 'dun thams cad der deng shig_/yang na dge slong de tshur khug shig_/dge 'dun thams cad kyang der ma dong la dge slong 
[\[261b.5\]]yang der ma bkug na las ma 'dus par byas pa ste/_dge 'dun rnams kyang 'das pa dang bcas par 'gyur ro/_/yongs su dag pa len pa'i dge slong gis yongs su dag pa blangs pa las de nyid du dus 'das te shi na yongs su dag pa ma phul ba zhes bya ste/_gzhan la yongs su 
[\[261b.6\]]dag pa dbul bar bya'o/_/khyim pa yin par bdag nyid kyis khas blangs na'ang yongs su dag pa ma phul ba zhes bya ste/_gzhan la yongs su dag pa dbul bar bya'o/_/dge tshul pha'am/_ma ning ngam/_dge slong ma sun phyung ba zhes bya ba nas/_'gro ba gzhan du gnas 
[\[261b.7\]]pa'i bar snga ma bzhin te/_bdag nyid kyis khas blangs na yang yongs su dag pa ma phul ba zhes bya ste/_yongs su dag pa gzhan las dbul bar bya'o/_/de ste ma ning yin par bdag nyid kyis khas blangs na yang yongs su dag pa ma phul ba zhes bya'o/_/dge 'dun phye ba'am/_
[\[262a\]]
[\[262a.1\]]mi gnas pa'am/_so sor gnas pa'am/_nye bar phyogs pa'am/_bslab pa byin par bdag nyid kyis khas blangs na yang yongs su dag pa ma phul ba zhes bya ste/_'di ni yongs su dag pa dbul ba'i rab tu ldan pa zhes bya'o/_/yongs su dag pa len 
[\[262a.2\]]pa'i rab tu ldan pa gang zhe na/_dge slong gang dge slong gi drung nas yongs su dag pa len na des 'di ltar len par bya ste/_gcig gis gcig gi'am/_gcig gis gnyis kyi'am/_gcig gis mang po'i rnams kyi'am/_ji snyed kyi ming smos nus na de snyed kyi blang bar bya'o/_/
[\[262a.3\]]yongs su dag pa len pa'i dge slong gis yongs su dag pa blangs nas brgyug par mi bya/_mgyogs su 'gro bar mi bya/_mchong bar mi bya/_'phar bar mi bya/_sa'i 'og nas 'gro bar mi bya/_nam mkha' las 'gro bar mi bya/_mtshams kyi phyi rol nas yongs su 
[\[262a.4\]]dag pa blang bar mi bya/_gal te mtshams kyi phyi rol nas len na nyes byas su 'gyur ro/_/de ste mtshams kyi nang nas len du 'tsho ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad las gang yang rung ba'i bar du gcod pas 
[\[262a.5\]]'jigs pa zhig mngon du gnas par gyur na des mtshams kyi phyi rol nas blangs kyang nyes pa med do/_/'di ni yongs su dag pa len pa'i rab tu ldan pa zhes bya'o/_/yongs su dag pa brjod pa'i rab tu ldan pa gang zhe na/_yongs su dag pa len pa'i dge slong gis yongs 
[\[262a.6\]]su dag pa blangs nas/_dge 'dun gyi nang du ma 'ongs pa las dus 'das te shi na yongs su dag pa ma brjod pa zhes bya'o/_/khyim pa yin par bdag nyid kyis khas blangs na'ang yongs su dag pa ma brjod pa zhes bya'o/_/dge sbyong dang /_ma ning dang /_dge slong ma sun 
[\[262a.7\]]byung ba zhes bya ba nas/_'gro ba gzhan du gnas pa'i bar du snga ma bzhin te/_bdag nyid kyis khas blangs na'ang yongs su dag pa ma brjod pa zhes bya'o/_/de ste za ma yin par bdag nyid kyis khas blangs na'ang yongs su dag pa ma brjod pa zhes bya'o/_/dge 'dun phye ba'am/_
[\[262b\]]
[\[262b.1\]]mi gnas pa'am/_so sor gnas pa'am/_nye bar phyogs pa'am/_bslab pa byin par bdag nyid kyis khas blangs na'ang yongs su dag pa ma brjod pa zhes bya'o/_/yongs su dag pa brjod pa'i dge slong des yongs su dag pa blangs nas nyal bar mi bya/_snyoms 
[\[262b.2\]]par 'jug par mi bya ste/_shes bzhin pas yongs su dag pa brjod par bya ste/_de'ang stan las langs nas bla gos phrag pa gcig tu byos la dge slong gi mdun du tsog tsog por 'dug ste thal mo rab tu sbyor la tshig 'di skad smros shig_/dgongs shig tshe dang ldan pa/_
[\[262b.3\]]deng dge 'dun gyi bco lnga'i gso sbyin te/_dge slong ming 'di zhes bgyi ba'i yang bco lnga'i gso sbyin te/_dge slong ming 'di zhes bya ba'i bar chad kyi chos rnams kyang dag go zhes bdag nyid mchi ste/_des gso sbyin la yongs su dag pa'ang dbul na bdag gis de'i 
[\[262b.4\]]ming nas brjod par bya'o/_/tshul shing yang long shig ces de ltar lan gnyis lan gsum du smros shig_/des kyang rigs so zhes smros shig_/gnyis pas ni legs so zhes bya'o/_/rnam pa bzhis ni yongs su dag pa ma brjod pa zhes bya'o/_/bzhi gang zhe na/_
[\[262b.5\]]ngo tsha med pa dang /_bag med pa dang /_gnyid kyis log pa dang /_snyoms par zhugs pa'o/_/de la gang ngo tsha med pa dang /_gang bag med pa dang rnam pa 'di gnyis ni nyes pa dang bcas par 'gyur ro/_/gang gnyid kyis log pa dang /_snyoms par zhugs pa dang /_
[\[262b.6\]]rnam pa 'di gnyis ni nyes pa med par 'gyur ba ste/_'di ni yongs su dag pa brjod pa'i rab tu ldan pa zhes bya'o/_/dad pa dang yongs su dag pa'i rab tu ldan pa gang zhe na/_gang du gso sbyin dang dge 'dun gyi las byed pa na der dad pa dang yongs su dag pa bsres te dbul 
[\[262b.7\]]bar bya ste/_'di ni dad pa dang yongs su dag pa'i rab tu ldan pa zhes bya'o/_/dad pa dang yongs su dag pa dbul ba'i rab tu ldan pa gang zhe na/_dge slong gang nad pa gso sbyin gyi gnas su 'gro mi nus pa ni dad pa dang yongs su dag pa dbul bar bya'o/_/de ste mi na bar ma song 
[\[263a\]]
[\[263a.1\]]na nyes byas su 'gyur ro/_/de ste de'i 'tsho ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad las gang yang rung ba'i bar du gcod pas 'jigs par 'gyur ba zhig mngon sum du gnas par gyur na des kyang dad pa 
[\[263a.2\]]dang yongs su dag pa dbul bar bya'o/_/dbang med pas zin par gyur pa yang dad pa dang yongs su dag pa dbul bar bya'o/_/de yang 'di ltar dbul bar bya ste/_stan las langs nas bla gos phrag pa gcig tu byas te/_lham phud la dge slong gi mdun du tsog tsog por 'dug 
[\[263a.3\]]ste thal mo rab tu sbyor te tshig 'di skad du smros shig_/dgongs shig tshe dang ldan pa/_deng dge 'dun gyi bco lnga'i gso sbyin te/_bdag dge slong ming 'di zhes bgyi ba'i yang bco lnga'i gso sbyin na/_bar chad kyi chos rnams kyang yongs su dag gis tshe dang ldan pas kyang bdag la 
[\[263a.4\]]yongs su dag par zung shig_/bdag dge slong ming 'di zhes bgyi ba dge 'dun gyi chos bzhin bya ba la dad pa dang /_gso sbyin dang /_yongs su dag pa'ang dbul gyis bdag gi phyir tshe dang ldan pas tshul shing long la yongs su dag pa rjod cig_/brjod na de bzhin shes so/_/
[\[263a.5\]]de ltar lan gnyis lan gsum du smros shig_/des kyang rigs so zhes smros shig_/gnyis pas ni legs so zhes bya'o/_/de ste de ltar dbul nus na ni legs/_mi nus na 'dug ste dbul bar bya'o/_/'dug ste yang mi nus na nyal te dbul bar bya'o/_/nyal te'ang mi nus na chung ngu 
[\[263a.6\]]na 'di skad kyang dad pa dang yongs su dag pa dbul lo zhes smras na yang dad pa dang yongs su dag pa phul ba zhes bya'o/_/bdag gi dad pa dang yongs su dag pa rjod cig ces smras na'ang dad pa dang yongs su dag pa brjod pa zhes bya'o/_/tshig gis ma yin par lus kyi dmigs pas 
[\[263a.7\]]byed na'ang dad pa dang yongs su dag pa brjod pa zhes bya'o/_/lus kyis ma yin te ngag gis dmigs na yang dad pa dang yongs su dag pa brjod pa zhes bya'o/_/lus dang tshig gnyi gas brda byed na'ang dad pa dang yongs su dag pa byin pa zhes bya'o/_/lus dang tshig gnyi gas brda byed mi 
[\[263b\]]
[\[263b.1\]]nus na der dge 'dun thams cad deng shig_/yang na dge slong de der khug shig_/dge 'dun thams cad kyang der ma dong la/_dge slong de yang der ma bkug na las ma 'dus par byas pa ste/_dge 'dun thams cad 'das pa dang bcas par 'gyur ro/_/dad pa dang /_
[\[263b.2\]]yongs su dag pa len pa'i dge slong gis dad pa dang yongs su dag pa blangs nas de nyid du dus 'das te shi na dad pa dang yongs su dag pa ma phul ba zhes bya ste/_dad pa dang yongs su dag pa gzhan la dbul bar bya'o/_/khyim pa yin par bdag nyid kyis khas blangs na'ang 
[\[263b.3\]]dad pa dang yongs su dag pa ma phul ba zhes bya ste/_gzhan la dad pa dang yongs su dag pa dbul bar bya'o/_/dge tshul pha'am/_ma ning ngam/_dge slong ma sun phyung ba zhes bya ba nas/_'gro ba gzhan du gnas pa zhes bya ba'i bar du snga ma bzhin te/_bdag nyid kyis 
[\[263b.4\]]khas blangs na'ang dad pa dang yongs su dag pa ma phul ba zhes bya ste/_gzhan la dad pa dang yongs su dag pa dbul bar bya'o/_/de ste za ma yin par bdag nyid kyis khas blangs na'ang dad pa dang yongs su dag pa ma phul ba zhes bya'o/_/dge 'dun phye ba dang /_mi gnas pa 
[\[263b.5\]]dang /_so sor gnas pa dang /_nye bar phyogs pa dang /_bslab pa byin par bdag nyid kyis khas blangs na'ang dad pa dang yongs su dag pa phul ba ma yin pa zhes bya ste/_'di ni dad pa dang yongs su dag pa dbul ba'i rab tu ldan pa zhes bya'o/_/dad pa dang yongs su dag 
[\[263b.6\]]pa len pa'i rab tu ldan pa gang zhe na/_dge slong gang dge slong gi drung nas yongs su dag pa dang dad pa len pa des 'di ltar blang bar bya'o/_/gcig gis gcig gi'am/_gcig gis gnyis kyi'am/_gcig gis mang po'am/_ji snyed kyi ming smos nus pa de snyed kyi blang bar bya/_
[\[263b.7\]]dad pa dang yongs su dag pa len pa'i dge slong gis dad pa dang yongs su dag pa blangs nas brgyug par mi bya/_mgyogs par 'gro bar mi bya/_'phar bar mi bya/_mchong bar mi bya/_sa'i 'og nas 'gro bar mi bya/_nam mkha' las 'gro bar mi bya/_mtshams kyi phyi rol 
[\[264a\]]
[\[264a.1\]]nas yongs su dag pa dang dad pa blang bar mi bya/_mtshams kyi nang nas shes bzhin pas dad pa dang yongs su dag pa blang bar bya/_de ste mtshams kyi phyi rol nas dad pa dang yongs su dag pa blangs na nyes byas su 'gyur ro/_/de ste mtshams kyi nang nas len du 'tsho 
[\[264a.2\]]ba'i bar du gcod pa'am/_tshangs par spyod pa'i bar du gcod pa'am/_bar du gcod pa brgyad kyi nang nas gang yang rung ba'i bar du gcod pas 'jigs par 'gyur ba zhig mngon sum du gnas na de mtshams kyi phyi rol nas blangs kyang nyes pa med do/_/'di ni yongs su dag pa dang 
[\[264a.3\]]dad pa len pa'i rab tu ldan pa zhes bya'o/_/dad pa dang yongs su dag pa brjod pa'i rab tu ldan pa gang zhe na/_yongs su dag pa dang dad pa brjod pa'i dge slong gis dge 'dun gyi nang du ma 'ongs nas dus 'das te shi na yongs su dag pa dang dad pa ma brjod pa zhes bya'o/_/khyim 
[\[264a.4\]]pa yin par bdag nyid kyis shes par khas blangs na'ang yongs su dag pa dang dad pa ma brjod pa zhes bya'o/_/dge sbyong ma'am/_ma ning ngam/_dge slong ma sun phyung ba zhes bya ba nas 'gro ba gzhan du gnas pa'o zhes bya ba'i bar du snga ma bzhin te/_bdag nyid kyis khas blangs na'ang 
[\[264a.5\]]yongs su dag pa dang dad pa ma brjod pa zhes bya'o/_/de ste ma ning du bdag nyid kyis khas blangs na'ang yongs su dag pa dang dad pa ma brjod pa zhes bya'o/_/dge 'dun phye ba'am/_mi gnas pa'am/_so sor gnas pa'am/_nye bar phyogs pa'am/_bslab pa byin par bdag 
[\[264a.6\]]nyid kyis khas blangs na'ang yongs su dag pa dang dad pa ma brjod pa zhes bya'o/_/yongs su dag pa dang dad pa brjod pa'i dge slong gis yongs su dag pa dang dad pa blangs nas nyal bar mi bya/_snyoms par zhugs par mi bya/_shes bzhin pas yongs su dag pa dang dad 
[\[264a.7\]]pa brjod par bya'o/_/de yang 'di lta bur brjod par bya ste/_stan las langs nas bla gos phrag pa gcig tu byas nas dge slong gi mdun du tsog tsog por 'dug nas thal mo rab tu sbyor la 'di skad du smros shig_/dgongs shig tshe dang ldan pa/_deng dge 'dun gyi bco lnga'i 
[\[264b\]]
[\[264b.1\]]gso sbyin te dge slong ming 'di zhes bya ba'i yang bco lnga'i gso sbyin te/_bdag dge slong ming 'di zhes bya bas yongs su dag par bdag nyid smra ste/_bar chad kyi chos rnams kyang med de/_dge 'dun gyi chos bzhin gyi bya ba la dad pa dang /_gso sbyin dang /_yongs su dag pa 
[\[264b.2\]]'bul lo zhes de ltar lan gnyis lan gsum smros shig_/des kyang rigs so zhes smros shig_/gnyis pas ni legs so zhes bya'o/_/rnam pa bzhis na yongs su dag pa dang dad pa ma brjod pa zhes bya'o/_/bzhi gang zhe na/_ngo tsha med pa dang /_bag med pa dang /_
[\[264b.3\]]gnyid kyis log pa dang /_snyoms par zhugs pa'o/_/de la ngo tsha med pa dang /_bag med pa dang rnam pa 'di gnyis ni nyes pa dang bcas par 'gyur ba'o/_/gnyid kyis log pa dang /_snyoms par zhugs pa dang rnam pa 'di gnyis ni nyes pa med par 'gyur ba'o/_/'di ni 
[\[264b.4\]]yongs su dag pa dang dad pa brjod pa'i rab tu ldan pa zhes bya'o/_/mchod rten gyi rab tu ldan pa gang zhe na/_bcom ldan 'das kyis gsungs pa'i dbu skra'i mchod rten dang /_sen mo'i mchod rten te/_ji ltar 'dul ba las mgon med pa la zas sbyin pa'i khyim bdag gis 
[\[264b.5\]]mchod rten gyi rab tu ldan pa bzhin du rgya cher brjod par bya ste/_de yang sems can la phan pa'i phyir bcom ldan 'das kyis dbu skra'i mchod rten dang /_sen mo'i mchod rten du gsungs pa'o/_/de la sangs rgyas bcom ldan 'das kyi mchod rten ni thams cad du rdzogs par bya'o/_/
[\[264b.6\]]rang sangs rgyas kyi ni bum pa sul can med par bya'o/_/dgra bcom pa'i ni phang lo bzhi pa'o/_/phyir mi 'ong ba'i ni phang lo gsum pa'o/_/lan gcig phyir 'ong ba'i ni phang lo gnyis pa'o/_/rgyun du zhugs pa'i ni phang lo gcig pa'o/_/so so'i skye bo dge ba can dag gi ni 
[\[264b.7\]]mgo yu bor bya'o/_/mchod rten gyi phyi rol gyi dag ra'i phyir mgon med pa la zas sbyin pa'i khyim bdag rab tu dad pa mngon par dad pa can de bcom ldan 'das gang na ba der song nas drung du phyin pa dang /_bcom ldan 'das kyi zhabs la mgo bos phyag 'tshal te phyogs gcig tu 'dug go/_/
[\[265a\]]
[\[265a.1\]]phyogs gcig tu 'dug nas bcom ldan 'das la khyim bdag mgon med zas sbyin pas gang gi tshe na bcom ldan 'das ljongs rgyu zhing gshegs par gyur pa de'i tshe bcom ldan 'das kyi zhal mi mthong bas shin tu yongs su gdung bar 'gyur na bcom ldan 'das kyi 
[\[265a.2\]]dbu skra dang /_sen mo bdag la stsal na bdag gis mchod do zhes gsol pa dang /_bcom ldan 'das kyis de la khyod kyi mchod gnas 'di'o zhes bya ba nas de la dbu skra dang /_sen mo byin pa dang /_des 'di skad ces smras so/_/gal te bcom ldan 'das kyis 
[\[265a.3\]]bkas gnang na dbu skra dang /_sen mo las mchod rten bgyi'o/_/bcom ldan 'das kyis bka' stsal pa/_khyim bdag rjes su gnang gis dbu skra'i mchod rten dang /_sen mo'i mchod rten kyang byos shig_/'di ni mchod rten gyi rab tu ldan pa zhes bya'o/_/mchod 
[\[265a.4\]]rten gyi dngos po'i rab tu ldan pa gang zhe na/_gang mchod rten gyi zhing ngam/_nags tshal lam/_gang du rung ba'i phyogs su thog mar mchod rten gzhag par byas te/_mchod rten de'i dngos po'i kho ra khor yug tu mchod rten gyi dngos por gzhag par bya ste/_'di ni mchod 
[\[265a.5\]]rten gyi dngos po'i rab tu ldan pa zhes bya'o/_/mchod rten gyi khyams kyi phreng gi rab tu ldan pa gang zhe na/_mchod rten gyi khyams dang ka ba ni bcom ldan 'das kyis ji ltar 'dul ba las gsungs pa bzhin du rgya cher brjod par bya ste/_'di ni mchod rten gyi khyams kyi phreng gi rab tu 
[\[265a.6\]]ldan pa zhes bya'o/_/mchod rten gyi mi zad pa'i rab tu ldan pa gang zhe na/_yangs pa'i grong khyer gyi tshong pas bcom ldan 'das kyi mchod rten zhig byas nas mchod rten gyi khyams kyang byas te/_dge slong rnams la mchod rten gyi mi zad pa phul ba dang /_dge slong rnams 
[\[265a.7\]]the tshom du gyur nas so sor ma blangs pa dang /_de lta bur gyur pa dge slong rnams kyis bcom ldan 'das la gsol nas/_bcom ldan 'das kyis bka' stsal pa/_rjes su gnang gis kun dga' ra ba na gnas pa'am/_dge bsnyen gyis mchod rten mi zad pa de long shig_/
[\[265b\]]
[\[265b.1\]]mchod rten la rim gror bya ba'i phyir spel bar bya ste/_gang de'i rnyed pa skyes nas des mchod rten la mchod par bya/_gang de las kyang lhag na des mchod rten la yon du dbul bar bya ste/_'di ni mchod rten gyi mi zad pa'i rab tu ldan pa zhes bya'o/_/mchod rten slar bcos pa'i 
[\[265b.2\]]rab tu ldan pa gang zhe na/_'jim pa'i gong bu'am/_rdo thal gyi gong bu'am/_sa mar gyi gong bus mchod rten slar bcos par bya ste/_'di ni mchod rten slar bcos pa'i rab tu ldan pa zhes bya'o/_/mchod rten gyi rgyan gyi rab tu ldan pa gang zhe na/_mchod rten 
[\[265b.3\]]brgyan par bya/_gdugs dang /_rgyal mtshan dang /_ba dan la sogs pa dpyang ba rnams dang /_dril bu dang /_'khor lo dang /_g.yung drung ris dang /_dpal gyi gru gu ris dang /_dga' ba can gyis bskor ba dang /_phreng ba dang /_se mo do dang /_mu tig gi 
[\[265b.4\]]phreng ba dang /_dar dang /_seng dar dang /_ko shon dang /_ras bal dang /_srin bal dang /_gser dang /_dngul dang /_bai DUr+ya dang /_shel dang /_dung dang /_man shel dang /_byi ru dang /_dngul dang /_sa le sbram dang /_asma gar ba dang /_mu sar galba dang /_
[\[265b.5\]]mu tig dmar po dang /_g.yas su 'khyil bas bskor pa zhes bya ba la sogs te/_gang gzhan yang 'jig rten na rgyan du bya ba'i rab tu sbyor ba thams cad kyis mchod rten la brgyan par bya ste/_'di ni mchod rten gyi rgyan gyi rab tu ldan pa zhes bya'o/_/mchod rten la 
[\[265b.6\]]mchod pa'i rab tu ldan pa gang zhe na/_mchod rten la mchod par bya ba ni phreng ba dang /_dri dang /_byug pa dang /_bdug pa dang /_me tog dang /_gur gum gyi chag chag dang /_ldong ros dang /_yungs mar gyi byug pa dang /_me tog gi phreng ba dang /_me mar gyi phreng ba dang /_
[\[265b.7\]]dri'i phreng ba dang /_a ru ra'i phye ma dang /_a ga ru'i phye ma dang /_tsan dan gyi phye ma dang /_ka la nu sa ri dang /_gser gyi me tog dang /_dngul gyi me tog dang /_rin po che'i me tog dang /_rol mo la sogs pa dang /_gang yang gzhan yang 'jig rten pa'i mchod pa'i yo 
[\[266a\]]
[\[266a.1\]]byad du sbyor ba thams cad kyis kyang mchod rten la mchod par bya/_phyi phyir zhing phyag dar bya/_phyag 'tshal bar bya'o/_/mchod rten la phreng ba'i chun po gdags pa'am/_mchod rten gyi phyir rnam pa gzhan du byed cing 'jog pa ni dge slong gi rung ba ste/_'di ni mchod 
[\[266a.2\]]rten la mchod pa'i rab tu ldan pa zhes bya'o/_/zas kyi rab tu ldan pa gang zhe na/_gtsug lag khang gang du yang rung ste/_dge slong gnas pa la der zas shig 'thob par byed pa 'di ni zas kyi rab tu ldan pa zhes bya'o/_/zas dang bcas pa'i rab tu ldan pa gang zhe na/_dge slong 
[\[266a.3\]]gang bza' ba zhig chos dang bcas par rnyed na de'i rkyen gyis phyir 'dus te za ba dang /_yang yang za ba yod na yang gnas gnyi gar bag yangs su za ba ste/_'di ni zas dang bcas pa'i rab tu ldan pa zhes bya'o/_/thug pa'i rab tu ldan pa gang zhe na/_bcom ldan 'das kyis dge 
[\[266a.4\]]slong rnams la thug pa rnam pa bcu gsungs pa ni 'di lta ste/_'o ma'i thug pa dang /_zho'i thug pa dang /_dar ba'i thug pa dang /_sha'i thug pa dang /_mar gyi thug pa dang /_'bru mar gyi thug pa dang /_til gyi thug pa dang /_bal sran gyi thug pa dang /_se'u'i thug pa dang /_
[\[266a.5\]]chu'i thug pa dang /_thug pa 'di rnams bcu ni dge slong rnams kyis shes bzhin du sgra chung ba dang /_hub hub med pa dang /_na ba'i 'du shes dang /_rkyen gyi 'du shes nye bar bzhag ste btung bar bya'o/_/gzhan yang thug pa la yon tan rnam pa gnyis yod de/_bkres pa gzhom pa 
[\[266a.6\]]dang /_skom pa gzhom pa zhes bya'o/_/bca' ba'i rab tu ldan pa gang zhe na/_bcom ldan 'das kyis dge slong rnams la bca' ba rnam pa dgu gsungs pa ni/_'di lta ste/_rtsa ba'i bca' ba dang /_sdong bu'i bca' ba dang /_lo ma'i bca' ba dang /_me tog gi bca' ba dang /_
[\[266a.7\]]'bras bu'i bca' ba dang /_kha ra'i bca' ba dang /_til gyi bca' ba dang /_'bras khur gyi bca' ba dang /_bu ram gyi bca' ba dang /_bca' ba 'di rnams dgu ni dge slong rnams kyis shes bzhin pas sgra chung ngu dang /_balcag sgra med par na ba'i 'du shes dang /_sman gyi 'du shes dang /_
[\[266b\]]
[\[266b.1\]]phyir phan pa'i 'du shes dang /_rkyen gyi 'du shes nye bar bzhag ste bca' bar bya'o/_/'di ni bca' ba'i rab tu ldan pa zhes bya'o/_/myang ba'i rab tu ldan pa gang zhe na/_bcom ldan 'das kyis dge slong rnams la myang ba rnam pa lnga rnams gsungs pa 'di lta ste/_mar dang /_'bru mar 
[\[266b.2\]]dang /_sbrang rtsi dang /_bu ram dang /_mar sar dang /_myang ba 'di lnga rnams ni dge slong rnams kyis shes bzhin du sgra chung ba dang /_balcag sgra med pas na ba'i 'du shes dang /_sman gyi 'du shes dang /_phyir phan pa'i 'du shes dang /_rkyen gyi 'du shes su nye bar bzhag ste myang bar bya'o/_/
[\[266b.3\]]'di ni myang ba'i rab tu ldan pa zhes bya'o/_/bza' ba'i rab tu ldan pa gang zhe na/_bcom ldan 'das kyis dge slong rnams la bza' ba rnam pa lnga gsungs pa 'di lta ste/_'bras chan dang /_nas chan dang /_'bras phye dang /_sha dang /_khur ba dang /_bza' ba 'di lnga ste/_dge 
[\[266b.4\]]slong rnams kyis shes bzhin du sgra chung ba dang /_balcag sgra med par na ba'i 'du shes dang /_sman gyi 'du shes dang /_rkyen gyi 'du shes dang /_phyir phan pa'i 'du shes nye bar bzhag ste bza' bar bya'o/_/'di ni bza' ba'i rab tu ldan pa zhes bya'o/_/lhung bzed kyi rab tu ldan 
[\[266b.5\]]pa gang zhe na/_bcom ldan 'das kyis dge slong rnams la lhung bzed rnam pa gnyis gsungs te/_lcags las byas pa dang /_kham pa las byas pa'o/_/lhung bzed rnam pa brgyad ni mi gnang ba ste/_gser dang /_dngul dang /_bai DUr+ya las byas pa dang /_shel las 
[\[266b.6\]]byas pa dang /_shing las byas pa dang /_rdo las byas pa dang /_mching bu las byas pa dang /_khar ba las byas pa ste/_'di ni lhung bzed kyi rab tu ldan pa zhes bya'o/_/gos kyi rab tu ldan pa gang zhe na/_bcom ldan 'das kyis dge slong rnams la gos rnam pa bcu gsum 
[\[266b.7\]]gsungs te/_'di lta ste/_sbyar ma dang /_stod g.yogs dang /_mthang gos dang /_gding ba dang /_khrus ras dang /_g.yan pa g.yogs pa dang /_stod chags dang /_stod chags kyi 'theb dang /_smad g.yogs dang /_smad g.yogs kyi 'theb dang /_lus phyi ba dang /_
[\[267a\]]
[\[267a.1\]]skra bzed pa dang /_dbyar gyi ras chen dang /_yo byad kyi gos bcu gsum ste/_chos gos bcu gsum po 'di rnams dge slong rnams kyis mtshon gyis gcad cing kha dog bsgyur te rung bar bya mi dgos par byin gyis brlabs pa'i dbang gis yongs su spyad par 
[\[267a.2\]]bya'o/_/'di ni gos kyi rab tu ldan pa zhes bya'o/_/steng g.yogs kyi rab tu ldan pa gang zhe na/_bcom ldan 'das kyis dge slong rnams la mal stan dgab pa'i phyir steng g.yogs gnyis su gsungs te/_stug na ni chig rim/_srab na ni sbyar ma'o/_/'di ni 
[\[267a.3\]]steng g.yogs kyi rab tu ldan pa zhes bya'o/_/khab kyi rab tu ldan pa gang zhe na/_bcom ldan 'das kyis dge slong rnams la gos 'tshem pa'i phyir lcags dang /_khar ba dang /_zangs dang /_ra gan gyi khab gnang ste/_'di ni khab kyi rab tu ldan pa zhes bya'o/_/khab ral 
[\[267a.4\]]gyi rab tu ldan pa gang zhe na/_bcom ldan 'das kyis dge slong rnams la khab sba ba'i phyir khab ral gnang ste/_'di ni khab ral gyi rab tu ldan pa zhes bya'o//_//'dul ba gzhung dam pa/_bam po lnga bcu pa/_gnas 'cha' ba'i rab tu ldan pa gang zhe na/_sangs 
[\[267a.5\]]rgyas bcom ldan 'das kyis glo bur du lhags pa'i dge slong gis gnas bca' ba'i don gyi phyir dge 'dun gyi gtsug lag khang du 'ongs ma thag tu gnas ma bcas kyi bar du rkang pa'i rdul ma phyi shig_/chu snod ma len cig ces gsungs pa dang /_dge slong gzhan zhig glo bur du 
[\[267a.6\]]'ongs pas gnas bca' ba'i don gyi phyir gtsug lag khang du 'ongs na des bcom ldan 'das kyis dge slong glo bur du 'ongs pas gnas bca' ba'i don gyi phyir dge 'dun gyi gtsug lag khang du 'ongs na gnas ma bcas kyi bar du rkang pa'i rdul ma 'phyi shig_/chu snod kyang ma len cig 
[\[267a.7\]]ces bslab pa'i gnas bcas so zhes pa thos nas des gnas bca' ba'i phyir lus ngal/_lus tshegs che/_lus dub bzhin du phan tshun du brgyugs pa las brgyal te sa la 'gyel nas dus 'das so/_/de lta bur gyur pa dge slong dag gis bcom ldan 'das la gsol nas bcom 
[\[267b\]]
[\[267b.1\]]ldan 'das kyis bka' stsal pa/_lhung bzed dang chos gos zhog la rkang pa'i rdul phyis chu snod long la gdod gnas chos shig_/dge slong de dag su las kyang rung gnas bab bab tu bca' ba dang /_dge ba'i chos yal bar gyur nas de ltar gyur pa dge slong dag gis bcom ldan 
[\[267b.2\]]'das la gsol pa dang /_bcom ldan 'das kyis bka' stsal pa/_gnas 'cha' ba'i dge slong gis gnas 'cha' bar 'dod na ring thabs bab bab tu gnas ma 'cha' bar zhag gsum gyi bar du bsam pa shin tu soms/_brtag pa shin tu rtogs/_dpyad pa shin tu dpyad nas 
[\[267b.3\]]gdod gnas bca' bar bya'o/_/gang las gnas 'cha' bar 'dod pa dge slong de'i spyod pa ci 'dra ba dang /_'khor ci 'dra ba dang /_de'i gnyis po phyi bzhin 'brang ba'i grogs rnams ci 'dra ba dang /_lung bsgo'am mi bsgo ba dang /_rjes su ston nam mi ston pa dris shig_/
[\[267b.4\]]bdag dge slong de la 'jigs pa dang rim gro bkur sti byed par 'gyur ram mi 'gyur/_dge ba'i chos rnams skye'am/_de ste 'grib par 'gyur zhes bsam pa shin tu soms/_brtag pa shin tu rtogs/_dpyad pa shin tu dpyod la/_gdod gnas chos shig_/gnas sbyin 
[\[267b.5\]]pa'i dge slong gis kyang gnas sbyin par 'dod na/_gang la'ang rung rings par bab bab tu ma sbyin par zhag gsum gyi bar du shin tu soms/_brtag pa shin tu rtogs/_dpyad pa shin tu dpyod la gdod gnas byin cig_/gang la gnas sbyin par 'dod pa'i dge slong de'i spyod pa ci 
[\[267b.6\]]'dra ba dang /_de'i spyod lam ci 'dra ba dang /_kun tu spyod pa ci 'dra ba dris shig_/dge slong de bdag la 'jigs pa dang /_rim gro bkur sti byed pa dang /_dge ba'i chos skye bar 'gyur ram/_de ste 'grib par 'gyur/_dge slong de bdag la 'jigs par 'gyur ram 
[\[267b.7\]]mi 'gyur/_mos shing bkur sti dang dge ba'i chos 'phel lam mi 'phel shin tu bsams pa bsams/_brtag pa shin tu brtags/_dpyad pa shin tu dpyod la de ste sems mgu bar byed na gdod de la gnas byin cig_/de ni gnas 'cha' ba'i rab tu ldan pa zhes bya'o/_/
[\[268a\]]
[\[268a.1\]]gnas 'cha' ba blang ba'i rab tu ldan pa gang zhe na/_gnas 'cha' ba len par 'dod pa'i dge slong gis gnas bca' ba blang bar 'dod na 'di bzhin du gnas long shig_/stan las langs te bla gos phrag pa gcig tu byos/_lag pa gnyis kyis rkang pa 
[\[268a.2\]]gnyis las bzung ste lan gnyis su tshir la tshig 'di skad du smros shig dgongs shig btsun pa/_bdag dge slong ming 'di zhes bgyi ba btsun pa las gnas 'cha' bar gsol na/_btsun pas bdag la gnas bca' ba stsol cig_/bdag btsun pa la gnas 'cha' zhing 
[\[268a.3\]]mchis so zhes de bzhin lan gnyis lan gsum du smros shig_/des kyang rigs so zhes smros shig_/des yang slar legs so zhes sam shin tu legs so zhes bya'o/_/slar yang bag yod par sgrubs shig_/ces pa 'di ni gnas 'cha' ba blang ba'i rab tu ldan pa 
[\[268a.4\]]zhes bya'o/_/gnas 'cha' ba sbyin pa'i rab tu ldan pa gang zhe na/_dge slong lo bcu ma lon pas gnas 'cha' ba mi sbyin no/_/lo bcu lon du zin kyang mi shes pa glen pa/_mi gsal ba/_mi mkhas par grags na des kyang gnas 'cha' ba ma sbyin cig_/chos lnga dang ldan 
[\[268a.5\]]pa'i dge slong gis gnas 'cha' ba sbyin par bya ste/_nyes pa shes pa dang /_nyes pa med pa shes pa dang /_lci ba shes pa dang /_yang ba shes pa dang /_so sor thar pa'i mdo dang rgyas pa shes par gyur pa ste/_de ni gnas 'cha' ba sbyin pa'i rab tu ldan pa zhes bya'o/_/gnas 
[\[268a.6\]]bca' ba so sor btang ba'i rab tu ldan pa gang zhe na/_chos lnga dang ldan na gnas bca' ba btang bar gyur te/_lnga gang zhe na/_dad pa med pa yin/_le lo can dang /_bkur sti med pa dang /_tshig ngan du smra ba dang /_sdig pa'i grogs po can yin no/_/gzhan yang rgyu lnga dang 
[\[268a.7\]]rkyen lngas na gnas 'cha' ba btang bar 'gyur te/_spyo ba dang /_song ba dang /_phyogs las gzhan gyi phyogs su song ba dang /_mkhan po mthong ma thag tu gnas 'cha' ba btang bar 'gyur ba dang /_gnyis kas kyang btang ba de ni gnas 'cha' ba btang ba'i rab tu ldan pa zhes bya'o/_/
[\[268b\]]
[\[268b.1\]]mkhan po'i rab tu ldan pa gang zhe na/_dge slong de dag mkhan po med par rab tu byung zhing bsnyen par rdzogs par byas pas na ma dul bar gyur/_ngan par dul ba dang /_tshul dang mi ldan pa/_smad g.yogs mi sdug par gyon/_bla gos mi sdug par gyon/_spyod pa nyams shing 
[\[268b.2\]]mi sdug par spyod pa la zhugs pa dang /_cha lugs ngan/_cha lugs mi sdug pa la zhugs nas de la su yang nad g.yog mi byed par gyur pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_mkhan po 
[\[268b.3\]]yod pa dang /_des de dag 'dul bar byed/_lung bsgo bar byed/_rjes su yang ston par byed/_'chos par byed na yang bsnyen bkur dang nad g.yog byed par 'gyur ro zhes gsungs so/_/bcom ldan 'das kyis bsnyen bkur byos shig ces gsungs pa 'di ni mkhan po'i 
[\[268b.4\]]rab tu ldan pa zhes bya'o/_/lhan cig spyod pa'i rab tu ldan pa gang zhe na/_de dge slong gi rab tu phyung bsnyen par rdzogs par byas na mkhan po la rim gro mi byed nas de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_
[\[268b.5\]]lhan cig spyod pas ni mkhan po la rim gro byos shig_/gzhar bar byos shig_/blta bar byos shig_/mgu bar byos shig_/rjes bzhin du 'brang bar byos shig_/bsnyen bkur byos shig_/bya ba thams cad kyang mkhan po la ma dris kyi bar du ma byed cig_/rnam 
[\[268b.6\]]pa gsum ma gtogs te/_bshang gci dang /_so shing dor ba dang /_mtshams kyi nang nas mchod rten la phyag 'tshal ba ma gtogs so/_/lhan cig spyod pa dang ldan pas kyang bya ba thams cad mkhan po la dris shing byos shig_/bshang gci dang /_so shing dor ba dang /_
[\[268b.7\]]mtshams kyi nang du mchod rten la phyag 'tshal ba ma gtogs so/_/lhan cig spyod pa dang ldan pa dag gis kyang lhan cig spyod pa'i mkhan po la bkur sti byos shig_/bla mar byos shig_/mchod par byos shig_/mgu bar byos shig_/de'i bya ba zhig yod na yang le lo 
[\[269a\]]
[\[269a.1\]]mi bya zhing shes bzhin du myur du gyis shig_/rim gro dang bcas/_'dzem pa dang bcas/_'jigs pa dang bcas par 'gyur bar byos shig_/ngo tsha ba dang /_sems dman pa dang /_bdag gi dge ba cir 'gyur snyam pa dang /_de log pa zhig la 'jug na 
[\[269a.2\]]yang mkhan pos bzlog par gyis shig_/mkhan po la yang des bzlog par gyis shig_/mkhan po na na des nad g.yog gus par bya/_bdag gi don kyang ma nyams par bya ba de ni lhan cig spyod pa'i rab tu ldan pa zhes bya'o/_/slob dpon gyi rab tu ldan pa gang zhe na/_dge 
[\[269a.3\]]slong de dag slob dpon med par rab tu byung zhing bsnyen par rdzogs par byas pas na ma dul bar gyur/_ngan par dul ba dang /_tshul dang mi ldan/_sham thabs mi sdug par gyon/_bla gos mi ran par gyon/_spyod pa nyams shing mi sdug par spyod pa la zhugs pa dang /_cha 
[\[269a.4\]]lugs mi sdug_/cha lugs log pa la zhugs nas/_de la su yang nad g.yog mi byed par gyur pa dang /_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_slob dpon yod kyang des de dag dul bar byed/_lung 
[\[269a.5\]]bsgo bar byed/_rjes su yang ston par byed/_'chos par byed/_na na yang bsnyen bkur dang nad g.yog byed par 'gyur ro zhes gsungs so/_/bcom ldan 'das kyis bsnyen bkur byos shig ces gsungs pa 'di ni slob dpon gyi rab tu ldan pa zhes bya'o/_/nye gnas kyi 
[\[269a.6\]]rab tu ldan pa gang zhe na/_de dge slong dag gis rab tu phyung bsnyen par rdzogs par byas na slob dpon la rim gro mi byed nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_nye gnas kyis ni slob dpon 
[\[269a.7\]]la rim gro byos shig_/gzhar bar byos shig_/blta bar byos shig_/mgu bar byos shig_/rjes bzhin du 'brang bar byos shig_/bsnyen bkur byos shig_/bya ba thams cad kyang slob dpon la ma dris kyi bar du ma byed cig_/rnam pa gsum ma gtogs te/_bshang 
[\[269b\]]
[\[269b.1\]]gci dang /_so shing dor ba dang /_mtshams kyi nang du mchod rten la phyag 'tshal ba ma gtogs so/_/nye gnas dang ldan pas kyang bya ba thams cad slob dpon la dris shing byos shig_/bshang gci dang /_so shing dor ba dang /_mtshams kyi nang du mchod rten 
[\[269b.2\]]la phyag 'tshal ba ma gtogs so/_/nye gnas dang ldan pa dag gis kyang nye gnas kyis slob dpon la bkur stir byos shig_/bla mar byos shig_/mchod par byos shig_/mgu bar byos shig_/de'i bya ba zhig yod na yang le lo mi bya zhing shes bzhin du myur du gyis 
[\[269b.3\]]shig_/rim gro dang bcas/_'dzem pa dang bcas/_'jigs pa dang bcas par byos shig_/ngo tsha ba dang /_sems dman pa dang /_bdag gi dge ba cir 'gyur snyam pa dang /_de log pa zhig la 'jug pa na yang slob dpon gyis bzlog par gyis shig_/slob 
[\[269b.4\]]dpon la yang des bzlog par gyis shig_/slob dpon na na des nad g.yog gus par bya/_bdag gi don kyang ma nyams par bya ba de ni nye gnas kyi rab tu ldan pa zhes bya'o/_/mkhan po dang slob dpon dang lhan cig spyod pa dang nye gnas kyi rab tu ldan pa gang zhe na/_mkhan po dang 
[\[269b.5\]]slob dpon gyis lhan cig spyod pa dang nye gnas la bu lta bu'i 'du shes mngon du zhog shig_/lhan cig spyod pa dang nye gnas kyis kyang mkhan po dang slob dpon la phar 'du shes mngon du dga' bar bya ste/_'di ni mkhan po dang slob dpon dang lhan cig spyod pa dang nye gnas kyi rab tu ldan pa 
[\[269b.6\]]zhes bya'o/_/dge slong gi rab tu ldan pa dge tshul gyi rab tu ldan pa gang zhe na/_bcom ldan 'das kyis dge slong rnams la dge tshul pha chongs shig par gnang ste/_tha ma ni bya rog skrod nus la lo bdun pa'o/_/de la nyes pa'i dmigs shig byung na dge bsnyen dad pa'i mdun du spyo zhing 
[\[269b.7\]]spongs shig_/sgren mor ma spang shig_/gos gcig par ma spang bar stod g.yogs mthang gos dang ldan par spang ste/_'di ni dge tshul gyi rab tu ldan pa zhes bya'o/_/dngos po'i rab tu ldan pa gang zhe na/_phyogs gar thog ma gtsug lag khang rtsig pa der las gsar du byed pa'i dge 
[\[270a\]]
[\[270a.1\]]slong gis rtogs shig_/sngar gtsug lag khang gi dngos po brtag pa ni 'od pa dang ldan nam/_skyed shing dang ldan nam/_chu dang ldan nam/_'chag sa dang ldan nam/_nye 'khor dang ldan nam/_rtsod pa med dam/_dog pa med dam/_spyod yul dang mi ring ngam/_ha 
[\[270a.2\]]cang yang mi nye'am/_nyin par ldugs mi mang ngam/_'khrug pa mi che'am/_mtshan mo yang sgra mi che'am/_ca co mi che'am/_gdug pa'i srog chags dang sbrang bu dang sbrul dang rlung dang tsha bas mi bde ba lta med dam/_zhi ba dben pa bsam gtan gyi rjes su mthun nam/_nang du yang 
[\[270a.3\]]dag 'jog pa'i gzhir rung ngam mi rung zhes shin tu rtogs par byas la gdod gtsug lag khang brtsig go/_/las gsar byed pa'i dge slong gis shin tu ma brtags par gtsug lag khang brtsigs na 'das pa dang bcas par 'gyur te/_'di ni dngos po'i rab tu ldan pa zhes bya'o/_/gtsug 
[\[270a.4\]]lag khang gi rab tu ldan pa gang zhe na/_bcom ldan 'das kyis dge slong rnams la gtsug lag khang rab tu gnang ba ni khang [{]bzangs [,]bzang [}]khyams bzhi pa dang /_khang [{]bzangs [,]bzang [}]khyams bcu gnyis po de sgo khang ni bzhi rtseg gam bdun rtseg go/_/khang bu brtsegs pa dang /_bsro gang dang /_
[\[270a.5\]]tshang mang dang /_bkad sa dang /_'chag sa dang /_dugs khang dang /_rkang pa'i bkru khang dang /_gnas khang dang /_snga khang dang /_khang pa 'khor du bcas pa dang /_khang pa glo 'bur te/_dge 'dun gyi yang rung /_gang zag gi yang rung /_slob pa dang mi slob pa'i yang rung ste/_
[\[270a.6\]]spyod lam bzhir rung bar 'gyur ba ni gtsug lag khang gi rab tu ldan pa zhes bya'o/_/mal stan gyi rab tu ldan pa gang zhe na/_bcom ldan 'das kyis dge slong rnams la mal stan rjes su gnang ba ni 'di lta ste/_khri dang /_khri'u dang /_stan nang tshangs can dang /_la ba dang /_sngas rten dang /_
[\[270a.7\]]gru bzhi pa ste/_dge 'dun gyi'ang rung gang zag gi yang rung /_gding ba dang /_bgo ba 'di ni mal stan gyi rab tu ldan pa zhes bya'o/_/las gsar gyi rab tu ldan pa gang zhe na/_de 'di ltar bcom ldan 'das kyis gang gi tshe gtsug lag khang byos shig par rjes su gnang ba de na/_dge slong rnams 
[\[270b\]]
[\[270b.1\]]kyis ji ltar dga' ba bzhin du las gsar pa byed de/_de la kha cig gis ni brtsams pa las dus 'das par gyur/_kha cig gis ni brtsams nas dong /_kha cig gis ni zin par byed do/_/sangs rgyas bcom ldan 'das 'brog dgon pa na 'brog dgon pa'i mchog gi nags na 
[\[270b.2\]]bzhugs te/_de'i tshe na dgon pa'i gtsug lag khang rnams zhig kyang las gsar pa mi byed de/_dgon pa'i gtsug lag khang zhig kyang las gsar pa mi byed par bcom ldan 'das kyis gzigs so/_/de ltar gzigs nas yang /_tshe dang ldan pa kun dga' bo la kun dga' bo ci'i rgyu 
[\[270b.3\]]ci'i rkyen gyis na dgon pa 'di dag las gsar pa mi byed ces gsungs pa dang /_btsun pa de 'di ltar dgon pa'i dge slong dag las kha cig ni dus las 'das/_kha cig ni dong /_kha cig ni legs par bgyid pas na btsun pa rgyu de dang rkyen de lta bu'i phyir dgon pa pa dag las gsar 
[\[270b.4\]]pa mi byed do zhes smras pa dang /_bcom ldan 'das kyis bka' stsal pa/_las gsar du byed pa'i dge slong skos shig_/de yang rim bzhin du ma yin gyi gang rang bzhin gyis dge ba la brtson zhing le lo med pa brtson 'grus kyi nan tan dang ldan pa las gsar du byed nus pa/_las gsar 
[\[270b.5\]]pa la don byed pa de lta bu ni las gsar du byed par gsol pa dang /_gnyis kyi las kyis bsko bar bya'o/_/de na dge slong rnams 'di ltar rtsig pa ral ba las slar brtsig pa tsam mam/_bal glang gi lci ba byugs pa tsam dang /_gang ci yang rung ba zhag gcig tsam gyi phyir yang 
[\[270b.6\]]las gsar du byed pa'i dge slong bsko ba dang /_bcom ldan 'das kyis bka' stsal pa/_gang ci'i la yang rung zhag gcig tsam gyi phyir las gsar pa byed pa'i dge slong ma bsko bar/_gang mchod rten nam/_gtsug lag khang rnying pa slar bcos sam/_de ste gsar pa byed kyang rung 
[\[270b.7\]]gis de'i phyir las gsar pa byed pa skos shig_/de dag nam 'tsho ba'i bar du bskos te/_dud pa can gyi nang de nyid du 'khod par byed pa dang /_bcom ldan 'das kyis bka' stsal pa/_nam 'tsho ba'i bar du ma bsko shig_/dud pa can gyi nang na 'khod par yang ma byed cig_/las 
[\[271a\]]
[\[271a.1\]]gsar du byed pa yang gnas khang rnying pa 'chos na lo drug tu skos shig_/gnas khang gsar pa la ni lo bcu gnyis so/_/las gsar dang rab tu ldan pa'i dge slong des kyang gtsug lag khang gang na gnas par dge slong des gtsug lag khang der dus dus su kun tu 
[\[271a.2\]]byul zhing rtogs shig_/de ste gtsug lag khang de na ral zhing zhig par mthong na de ste bdag nyid kyis nus par gyur na ni bdag nyid kyis slar gso bar byos shig_/bdag nyid kyis bya ba mi nus na tshangs pa mtshungs par spyod pa gzhan dag la ston cig_/ston la bdag 
[\[271a.3\]]gis mngon sum du zhal ta gyis la slar chos shig_/de yal bar ma dor cig_/phyal bar bor na 'das pa dang bcas par 'gyur te/_'di ni las gsar gyi rab tu ldan pa zhes bya'o/_/las gsar du byed par rab tu ldan pa gang zhe na/_de la las gsar du byed pa'i dge 
[\[271a.4\]]slong gis dge 'dun gyi las gsar du byed pa la zhugs na de dge 'dun gyi las kyis rmongs pas na las gsar du bya ba yang shor bar gyur nas/_de ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_ngas rjes su gnang 
[\[271a.5\]]gis las gsar du byed pa'i dge slong la dge 'dun gyi las ma bsko shig_/gtsug lag khang rnying pa slar gso ba de la ni lo gnyis su las kyi res su mi bsko ste/_nam brtsigs g.yogs skyong nul zin gyi bar du'o/_/gang gis gnas khang bzhi pa'i gtsug lag khang zhig rtsig 
[\[271a.6\]]na de la lo bzhi'i bar du las su mi bsko ste/_nam brtsigs g.yogs skyong nul zin gyi bar du'o/_/gang gnas khang brgyad pa'i gtsug lag khang rtsig na de la lo brgyad kyi bar du las kyi res su mi bsko ste/_nam brtsigs g.yogs skyong nul zin gyi bar du'o/_/gnas khang 
[\[271a.7\]]khyams bcu gnyis pa'i gtsug lag khang zhig rtsig na de la lo bcu gnyis kyi bar du las kyi res su mi bsko ste/_nam brtsigs g.yogs skyong nul zin gyi bar du'o/_/gang mchod rten dang bcas pa'i dge 'dun kun dga' ra ba zhig rtsig la mal stan rnams kyang sbyor bar byed na nam 
[\[271b\]]
[\[271b.1\]]'tsho'i bar du las kyi res su mi bsko ste/_las gsar gyi rab tu ldan pa de yang chos lnga dang ldan pa'i dge slong las gsar la ma bskos na ni ma bsko shig_/bskos na ni phyung shig_/lnga gang zhe na/_mi brtson pa dang /_le lo can dang /_nan tan du mi byed pa dang /_myur du mi byed pa 
[\[271b.2\]]dang /_las gsar pa byas pa dang ma byas pa mi shes pa'o/_/chos rnam pa lnga dang ldan pa'i dge slong las gsar pa byed par ma bskos na ni bskos shig_/bskos na ni ma phyung shig_/lnga gang zhe na/_brtson pa can dang /_le lo med pa dang /_nan tan dang ldan pa dang /_
[\[271b.3\]]myur bar byed pa dang /_las gsar pa byas pa dang ma byas pa shes pa'o/_/las gsar pa byed pa'i dge slong gis kyang gtsug lag khang dus dus su byul cig_/ci nas gtsug lag khang las byed pa des kun tu spro bar bya ba ni ji ltar gtsug lag khang thams cad la las gsar 
[\[271b.4\]]pa byas pa nyams par mi 'gyur ba de lta bur spro ba bskyed par bya ste/_de ltar byas na ni legs/_de ltar ma byas na 'das pa dang bcas par 'gyur te/_de lta bu ni las gsar du byed pa dang rab tu ldan pa zhes bya'o/_/phyag 'tshal ba'i rab tu ldan pa gang zhe na/_bcom 
[\[271b.5\]]ldan 'das kyis dge slong rnams la phyag 'tshal ba rnam pa gnyis gnang ste/_dge slong la phyag bya ba dang /_ston pa la phyag bya ba'o/_/dge slong gis ni ji ltar rgan rims kyi dge slong la mngon du tshig snyan pa dang /_phyag bya ba dang /_mngon du ldang ba dang /_thal mo sbyar ba dang /_
[\[271b.6\]]phyag bya bar bya ste/_mgos rkang pa la phyag bya ba dang /_lag pa gnyis kyis rkang pa gnyis nas bzung zhing btsir ba'o/_/de bzhin gshegs pa la ni dkyil 'khor lngas phyag bya ste/_de ni phyag bya ba'i rab tu ldan pa zhes bya'o/_/khu ba skyur po'i rab tu ldan pa gang zhe na/_khu ba 
[\[271b.7\]]skyur po ni dge slong na ba dang /_rlung nad can rnams la ste/_ji ltar tshe dang ldan pa shA ri'i bu la gnang ba bzhin no/_/rdzas gang la khu ba skyur po bya zhe na/_rtsa ba dang /_sdong bu dang /_lo ma dang /_me tog dang /_sman dang /_sa bon thams cad de dag gcig tu sbangs nas nam skyur bar gyur pa de na 
[\[272a\]]
[\[272a.1\]]dang ba/_ma rnyogs pa/_dar tshags kyis btsags la chus bslad de dang bar byas nas nyin par dang srod kyi bar du btung ste/_de ni khu ba skyur po'i rab tu ldan pa'o/_/phye ma'i rab tu ldan pa gang zhe na/_bcom ldan 'das kyis dge slong rnams la phye ma rnam pa 
[\[272a.2\]]gnyis yongs su gnang ste/_sman gyi phye ma dang /_bkru ba'i phye ma'o/_/sman gyi phye ma rnams nad gzhil ba'i phyir gnang ngo /_/bkru ba'i phye ma dge slong rnams la gnang ba ni rgyags pa'i phyir ma yin/_dregs pa'i phyir ma yin/_mdzes pa'i phyir ma yin/_brgyan pa'i 
[\[272a.3\]]phyir ma yin gyi lus kyi dri ma bsal ba'i phyir ro/_/ci las bkru ba'i phye ma bya zhe na/_sran gre'u dang /_sran mA Sha dang /_rgya sran dang /_sran ma dang /_de rnams kyi phyi shun dang /_'bru hri min ta rnams la bya ste/_dge slong rnams la dri sna tshogs kyis sbags pa de brgyan 
[\[272a.4\]]pa'i phyir ma yin gyi bkru ba'i phye mar yongs su spyad par bya'o/_/ma bslangs par dri dang sbags pa zhig rnyed par gyur na nyes pa med de/_de dang mthun pa'i sman rnams kyis rang gis kyang sbags shing spyod na de bzhin te/_de ni phye ma'i rab tu ldan pa zhes bya'o/_/sman gyi 
[\[272a.5\]]rab tu ldan pa gang zhe na/_bcom ldan 'das kyis dge slong nad pa rnams la nad gzhil ba'i phyir sman rjes su gnang ste/_snga dro dang /_phyi dro dang /_bdun pa dang /_nam 'tsho'i bar du ste/_rtswa ba'i sman dang /_sdong bu'i sman dang /_lo ma'i sman dang /_me tog gi sman dang /_
[\[272a.6\]]'bras bu'i sman no/_/dge slong mi na bas ni na ba'i sman yongs su mi spyad de/_'di ni sman gyi rab tu ldan pa zhes bya'o/_/btung ba'i rab tu ldan pa gang zhe na/_bcom ldan 'das kyis dge slong rnams la drang srong kai n+ya ya zhes bya ba las te dge slong rnams la btung ba rnam pa 
[\[272a.7\]]brgyad rjes su gnang ngo /_/de dag gang zhe na/_'di lta ste/_shing tog tso tsa'i dang /_mo tsa'i dang /_rgya shug gi dang /_'bra go'i dang /_pa ru sha dang /_a shwat+tha'i dang /_u dum bA ra'i dang /_rgun 'brum gyi ste/_btung ba rnam pa brgyad po 'di dag ni dge slong rnams 
[\[272b\]]
[\[272b.1\]]la gnang gis kha zas ma 'bags pa dang /_mi myos pa dang /_mi skyur ba dang /_sangs pa dang /_dang ba dang /_ma rnyogs par dar tshags kyis tshogs la chus slod de phyi dro'i byas pa btang ste/_'di ni btung ba'i rab tu ldan pa zhes bya'o/_/pags pa'i rab tu ldan pa 
[\[272b.2\]]gang zhe na/_dge slong gis pags pa gzhag par mi bya/_bcang bar mi bya/_byin gyis brlab par mi bya/_gding bar mi bya/_de la 'dug par mi bya/_stan du gding bar mi bya/_de la 'jug par mi bya/_de la 'dres par mi bya/_lham gong ral sbu bu can dang /_
[\[272b.3\]]mchil can dang /_gong cad dang /_yu thung ste/_khyim pa'i nang du de 'dra ba'i rkyen cig byung na ni pags pa la 'dug par bya'o/_/nad pas ni pags pa la 'dug par bya ste/_'di ni pags pa'i rab tu ldan pa zhes bya'o/_/lham gyi rab tu ldan pa gang zhe na/_bcom 
[\[272b.4\]]ldan 'das kyis dge slong rnams la lham rnam pa gnyis gnang ste/_lham mchil rim gcig pa dang /_khyim pa'i lham rim mang po yang rung ngo /_/dge slong gis ri mor bris pa'i lham ma 'chang shig_/de ni lham gyi rab tu ldan pa zhes bya'o/_/shing lham gyi rab tu ldan 
[\[272b.5\]]pa gang zhe na/_bcom ldan 'das kyis dge slong rnams la shing lham rnam pa gnyis gnang ste/_bshang gci'i shing lham dang /_khri rten gyi shing lham mo/_/dge slong gis de ma yin par gzhan du shing lham mi bcang ste/_gzhan du bcangs na 'das pa dang bcas par 'gyur 
[\[272b.6\]]te/_'di ni shing lham gyi rab tu ldan pa zhes bya'o/_/drud pa'i rab tu ldan pa gang zhe na/_dge slong gis rta'i drud pa'am/_mtsho'i dbu ba'am/_gyo mos rkang pa drud pa ma 'chang shig_/de ni drud pa'i rab tu ldan pa zhes bya'o/_/khar ba'i rab tu ldan pa gang zhe na/_bcom 
[\[272b.7\]]ldan 'das kyis dge slong nad pa dang /_rgan po la khar ba rjes su gnang ngo /_/de ste rtsa bar gas na ni lcags kyis bskor cig_/rtse mor gas na ni sbu bur chug shig_/de ni khar ba'i rab tu ldan pa zhes bya ste/_rgyal po'i khab kyi grong khyer gyi bsil ba'i tshal gyi dur khrod na sbrul yod de/_
[\[273a\]]
[\[273a.1\]]dge slong rnams dur khrod kyi nang du dong ba dang /_sbrul gyis reg par gyur nas de lta bur gyur pa dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_sbrul rnams bskrad pa'i phyir sgra dang bcas pa'i khar ba 'chang bar gnang 
[\[273a.2\]]ste/_'di ni khar ba'i rab tu ldan pa zhes bya'o/_/dra ba'i rab tu ldan pa gang zhe na/_bcom ldan 'das kyis dge slong na ba dang rgas pa la dra ba gnang ste/_dge slong gis tshon sna tshogs kyis dra ba brgyan pa'i phyir ma 'chang shig_/'di ni dra ba'i rab tu ldan pa zhes bya'o/_/khar ba 
[\[273a.3\]]dang dra ba'i rab tu ldan pa gang zhe na/_bcom ldan 'das kyis dge slong na ba dang rgas pa la khar ba dang dra ba'i sdom pa gsol ba dang gnyis kyi las kyis byin cig par rjes su gnang ste/_rgyas par ni 'dul ba las 'byung ba bzhin te/_'di ni khar ba dang dra ba'i rab tu ldan pa zhes bya'o/_/sgog 
[\[273a.4\]]skya'i rab tu ldan pa gang zhe na/_bcom ldan 'das kyis na ba rlung nad can la sgog skya rjes su gnang ste/_ji ltar tshe dang ldan pa shA ri'i bu la gnang ba bzhin no/_/dge slong mi na bar sgog skya ma za shig_/za na 'das pa dang bcas par 'gyur ro/_/de ste na zo la tshul bzhin du byos 
[\[273a.5\]]shig_/sgog pa'i tshul de ni 'di lta bu ste dge slong gis sgog skya zos na ston pa la ltar ma 'gro shig_/mkhan po dang slob dpon gyi drung du ma 'gro shig_/bla ma la yang ma yin/_bla ma'i gnas su gyur pa yang ma yin ston par yang ma byed cig_/nod par yang ma byed cig_/dran 
[\[273a.6\]]par yang ma yin/_'dri bar yang ma yin/_grong du yang ma 'jug shig_/zas la gral du yang mi bkad/_thug pa 'thung bar yang ma yin/_skyo ma 'thung bar yang ma yin/_chos nyan par yang ma yin/_dge slong rnams dang lhan cig tu 'dug par yang ma byed cig_/'du 
[\[273a.7\]]bar yang ma yin/_gzhan ci'i don la yang rung ste/_lhan cig mi 'dug_/gnas khang dben par 'dug par bya/_de ste gang zag gi gding ba dang bgo ba med par gyur na phyogs bzhi'i dge 'dun gyi ngan pa las long shig_/bshang gci'i sa yang logs shig tu byos shig_/de 
[\[273b\]]
[\[273b.1\]]ste zhag gcig sgog skya zos na zhag bdun gyi bar du song shig_/bdun du zos na yang bdun du song shig_/bdun 'das nas ni gding ba dang bgos pa yang khrus shig_/gnas khang yang byi bdar gyis shig_/gnas khang gi zla rnams kyang phyag dar phyogs shig_/zhal zhal 
[\[273b.2\]]gyis 'jam por gyis shig_/ba lang gi lci bas yugs shig_/bshang gci sar yang byi bdar gyis shig_/chos gos khrus shig_/khrus byos shig_/de'i 'og tu ci bder ston pa la ltar song shig_/mkhan po dang slob dpon dang /_bla ma'i gnas su 'gyur ba rnams la ltar 
[\[273b.3\]]song shig_/ston pa yang byin cig_/nod pa dang dran par bya ba dang /_dri ba yang byos shig_/grong du yang zhugs shig_/zas la gral du yang bkad par bya'o/_/skyo ma dang thug pa 'thung ba'i gral du yang bkad par bya/_chos mnyan par bya/_dge slong dang lhan 
[\[273b.4\]]cig tu 'dug par bya'o/_/sgog skya za ba'i dge slong gis ji ltar mtshungs par spyad pa'i chos bcas pa bzhin mtshungs par ma spyad na 'das pa dang bcas par 'gyur te/_'di ni sgog skya'i rab tu ldan pa zhes bya'o/_/spu gri'i rab tu ldan pa gang zhe na/_bcom ldan 'das kyis 
[\[273b.5\]]dge slong rnams la skra breg pa'i phyir spu gri rjes su gnang ba de ni spu gri'i rab tu ldan pa zhes bya'o/_/spu gri'i shubs rab tu ldan pa gang zhe na/_bcom ldan 'das kyis dge slong rnams la spu gri'i tshas kyi phyir spu gri'i shubs rjes su gnang ba de ni spu gri'i shubs rab tu ldan pa zhes 
[\[273b.6\]]bya'o/_/lde mig kyog po'i rab tu ldan pa gang zhe na/_bcom ldan 'das kyis dge slong rnams la mal stan drub pa dang /_dge 'dun la bde ba dang /_dge 'dun la dge bar spyod pa'i phyir lde mig kyog po rjes su gnang ste/_'di ni lde mig kyog po'i rab tu ldan pa zhes bya'o/_/
[\[273b.7\]]sgo lcags kyi rab tu ldan pa gang zhe na/_bcom ldan 'das kyis dge slong rnams la sgo lcags rjes su gnang ba ni 'khrul 'khor byas pa lde mig gis rab tu dbye ba ste/_'di ni sgo lcags kyi rab tu ldan pa zhes bya'o/_/bzhon pa'i rab tu ldan pa gang zhe na/_bcom ldan 'das kyis dge slong 
[\[274a\]]
[\[274a.1\]]rgan pa dang /_rgan 'khogs pa dang /_na ba dang /_rtsol mi nus pa dang /_dar la bab pa rnams kyi phyir bzhon pa rjes su gnang ste/_dge slong gis brgyan pa'i ri mo bris pa'i bzhon pa la ma zhon cig_/bzhon pa mo la rang gi bzhon par ma byed cig_/'di ni 
[\[274a.2\]]bzhon pa'i rab tu ldan pa zhes bya'o/_/gdugs kyi rab tu ldan pa gang zhe na/_bcom ldan 'das kyis dge slong rnams la char dang tsha ba'i gnyen po'i phyir gdugs rjes su gnang ste/_gdugs bris pa ri mo can brgyan pa'i phyir ma 'chang shig_/yu ba ring po ma 'chang shig_/
[\[274a.3\]]gdugs thogs bzhin du grong du 'gro bar mi bya ste/_'di ni gdugs kyi rab tu ldan pa zhes bya'o/_/bsil yab kyi rab tu ldan pa gang zhe na/_bcom ldan 'das kyis dge slong rnams la tsha ba'i gnyen po'i phyir bsil yab gnang ste/_dge slong gis bsil yab ri mo can brgyan 
[\[274a.4\]]pa'i phyir ma 'chang shig_/de ni bsil yab kyi rab tu ldan pa zhes bya'o/_/rnga ma'i sbrang yab kyi rab tu ldan pa gang zhe na/_bcom ldan 'das kyis dge slong rnams la srog chags gdug pa dang sbrang bu bskrad pa'i phyir rnga ma'i sbrang yab gnang ste/_sbrang yab rnga ma gang las bya zhe na/_
[\[274a.5\]]rnga mo dang /[ {]ri dgas [,]ri dwags [}]dang /_skud pa'am/_ra da las te/_dge slong gis sbrang yab ri mo can brgyan pa'i phyir ma 'chang shig_/sbrang yab ni rnam pa gnyis te/_gcig ni rang bzhin gyis pa'o/_/gcig ni smug pa'o/_/'di ni rnga ma'i sbrang yab kyi rab tu ldan pa zhes bya'o/_/
[\[274a.6\]]sbrang yab kyi yu ba'i rab tu ldan pa gang zhe na/_dge slong gis rnga yab kyi yu ba ring po ma 'chang shig_/de ste rnyed na long shig_/long la sangs rgyas kyi mchod rten nam/_nyan thos kyi mchod rten la dbul te/_'di ni sbrang yab kyi yu ba'i rab tu ldan pa zhes bya'o/_/me long gi rab tu 
[\[274a.7\]]ldan pa gang zhe na/_dge slong rnams me long ngam/_lhung bzed kyi me long ngam/_chu long la gdong ma lta zhig_/de ste gdong la rma yod dam/_gdong sngon gyi dad da'ang ci 'dra ba'i phyir lta'am/_gdong gi gnyer ma dang skra dkar la lta'am/_'dus byas kyi dngos po 'di rnyings par 'gyur ba'o/_/
[\[274b\]]
[\[274b.1\]]'jig par 'gyur ba'o snyam du lta 'dod pa la ni nyes pa med de 'di ni me long gi rab tu ldan pa zhes bya'o/_/phreng ba dang /_dri dang /_byug pa'i rab tu ldan pa gang zhe na/_dge slong gis phreng ba dang /_dri dang /_byug pa rang la yang ma 'chang shig_/gzhan la yang ma sbyin cig_/de ste rnyed na 
[\[274b.2\]]yang long shig_/long la sangs rgyas kyi mchod rten nam/_nyan thos kyi mchod rten la phul cig_/'di ni phreng ba dang /_dri dang /_byug pa'i rab tu ldan pa zhes bya'o/_/gar dang glu dang rol mo brdung ba'i rab tu ldan pa gang zhe na/_dge slong gis gar dang glu dang brdung ba rang gis 
[\[274b.3\]]kyang ma byed cig_/gzhan la yang byed du ma 'jug shig_/bltar yang ma 'gro shig_/ci nas gar dang glu dang brdung ba spang bar bya ste/_'di ni gar dang glu dang rol mo brdung ba'i rab tu ldan pa zhes bya'o/_/tshul shing gi rab tu ldan pa gang zhe na/_bcom ldan 'das kyis dge slong 
[\[274b.4\]]bgrang ba'i phyir tshul shing rjes su gnang ste/_tshul shing shin tu ring ba yang ma yin/_thung ba yang ma yin/_sbom pa yang ma yin/_phra ba yang ma yin/_'khyor ba yang ma yin/_rtsub pa yang ma yin par snyoms par bya/_drang ba dang /_'jam pa dang /_bzhin gnang ba lta bur bya'o/_/
[\[274b.5\]]'di ni tshul shing gi rab tu ldan pa zhes bya'o/_/mig sman gyi rab tu ldan pa gang zhe na/_bcom ldan 'das kyis dge slong mig na ba la mig sman rnam pa lnga gnang ba ni 'di lta ste/_me tog gi mig sman dang /_phye ma'i mig sman dang /_ril bu'i mig sman dang /_bro'i mig sman dang /_mig 
[\[274b.6\]]sman nag po'o/_/dge slong rnams sgeg cing cha ba'i phyir ni mig sman mi 'chang bar bya'o/_/de ste na bar gyur na rjes su mthun pa'i sman de ba sku bar bya'o/_/de ni mig sman gyi rab tu ldan pa zhes bya'o/_/mig sman gyi thur ma'i rab tu ldan pa gang zhe na/_bcom ldan 'das kyis dge slong rnams la mig 
[\[274b.7\]]sman dang thur ma gnang ba ni ji ltar 'dul ba las rgyas par 'byung ba bzhin te de ni mig sman gyi thur ma'i rab tu ldan pa zhes bya'o/_/mig sman gyi snod kyi rab tu ldan pa gang zhe na/_bcom ldan 'das kyis dge slong rnams la mig sman gyi snod gnang ba ni ji ltar 'dul ba las rgyas par 'byung ba bzhin te/_
[\[275a\]]
[\[275a.1\]]de ni mig sman gyi snod dang rab tu ldan pa zhes bya'o/_/gtun dang rab tu ldan pa gang zhe na/_bcom ldan 'das kyis dge slong rnams la sman 'thag pa'i phyir gtun dang gtun bu gnang ba de ni gtun gyi rab tu ldan pa zhes bya'o/_/nyal ba dang rab tu ldan pa gang zhe na/_dge 
[\[275a.2\]]slong rnams nyin par mi nyal/_me mar 'bar ba la yang ma yin/_de ste stur ba can zhig yin na ni langs te bcag par bya/_de ste mi nus na gzhan du 'gro bar bya'o/_/de'i rkyen gyis gzhan la yang mi gnod par bya ba de ni nyal ba dang rab tu ldan pa zhes bya'o/_/'dug pa'i 
[\[275a.3\]]rab tu ldan pa gang zhe na/_nyin par 'chag gam/_'dug pa'i tshe sgrib pa'i chos rnams sems la yongs su sbyang bar bya'o/_/nyin par 'chag cing 'dug pa'i tshe sgrib pa'i chos rnams sems la yongs su sbyangs nas mtshan mo mel tshe dang po la 'chag cing 'gro ba'i tshe yang 
[\[275a.4\]]sgrib pa'i chos rnams sems la yongs su sbyang bar bya/_mel tshe dang po'i tshe 'chag cing 'gro ba na sgrib pa'i chos rnams sems la yongs su sbyangs nas mtshan mo mel tshe bar ma'i tshe gtsug lag khang gi phyi rol du byung ste rkang pa bkrus nas gnas khang du zhugs te bla gos bzhi 
[\[275a.5\]]ltab tu bltab ste bting /_sbyar ma stug por bltab ste sngas su bcug la g.yas phyogs kyis nyal bar bya ste/_rkang pa la rkang pas mnan te yan lag mi dbral ba dang /_sems mi g.yeng ba dang /_gos ma gyes pa dang /_gnang bar 'du shes pa dang dran zhing shes pa dang ldang 
[\[275a.6\]]ba'i 'du shes yid la bya ste/_tho rangs myur zhing rings par langs te 'chag gam 'dug pa'i tshe sgrib pa'i chos rnams sems la yongs su sbyong ba'i de ni 'dug pa'i rab tu ldan pa zhes bya'o/_/pus 'khyud kyi rab tu ldan pa gang zhe na/_bcom ldan 'das kyis dge slong rnams la na ba 
[\[275a.7\]]dang rgyab na ba'i phyir ji ltar tshe dang ldan pa shA ri'i bu la pus 'khyud gnang ba bzhin te/_dge slong gis pus 'khyud ri mo can brgyan pa'i phyir mi bcang bar bya ste/_de ni pus 'khyud kyi rab tu ldan pa zhes bya'o/_/brdung shing gi rab tu ldan pa gang zhe na/_bcom ldan 'das kyis dge slong la 
[\[275b\]]
[\[275b.1\]]chos gos brdung ba'i phyir shing gi brdung gzhi dang brdung tho gnang ba de ni brdung shing gi rab tu ldan pa zhes bya'o/_/ska rags kyi rab tu ldan pa gang zhe na/_ska rags la rnam pa gsum ste/_bcom ldan 'das kyis dge slong rnams la 'di lta ste/_ska rags lhas ma dang rgya cang dang lcag pod 
[\[275b.2\]]rnams gnang ste/_dge slong rnams brgyan pa'i phyir ska rags khra bo ma 'chang shig_/ska rags med par grong du ma 'gro shig_/mdud pa gcig bor ba yang grong du ma 'gro shig_/song na nyes byas su 'gyur te/_de ni ska rags kyi rab tu ldan pa zhes bya'o/_/'u rdo'i rab tu ldan pa 
[\[275b.3\]]gang zhe na/_bcom ldan 'das kyis dge slong rnams la sgras rkun po rnams bskrad par bya ba'i phyir ni 'u rdo gnang ste/_rnam grangs kyis kyang phog par mi bya ste/_de ni 'u rdo'i rab tu ldan pa zhes bya'o/_/gos dkris shing mdud pa bor ba'i rab tu ldan pa gang zhe na/_dge slong rnams 
[\[275b.4\]]gos dkris shing mdud pa bor te 'gro bar ma byed cig_/khang steng na las byed pa ni ma gtogs te de ni gos dkris shing mdud pa bor ba'i rab tu ldan pa zhes bya'o/_/sa'i rab tu ldan pa gang zhe na/_sa la rnam pa gnyis te/_bcom ldan 'das kyis dge slong rnams la 'chag pa'i sa 
[\[275b.5\]]dang /_lha khang gi sa ni rjes su gnang ngo /_/de ni sa'i rab tu ldan pa zhes bya'o/_/skyed shing gi rab tu ldan pa gang zhe na/_bcom ldan 'das la dge slong dag gis ri bya rgod 'phungs pa'i shul der shing dag ma mchis la nam mkha' ma bsgribs pas bya rgod 'phungs pa'i ri la 'dzeg cing 'bab 
[\[275b.6\]]pa'i tshe tsha bas rmya bar gyur to zhes gsol pa dang /_bcom ldan 'das kyis bka' stsal pa/_der grib mar 'gyur ba'am/_me tog du 'gyur ba'am/_'bras bur 'gyur ba de dag bskyed par gnang ngo /_/de dang de dag tu skyed shing bsrung ba'i phyir 'od ma'i ra bas kyang bskor ba de ni skyed shing 
[\[275b.7\]]gi rab tu ldan pa zhes bya'o/_/dngos po'i rab tu ldan pa gang zhe na/_bcom ldan 'das kyis dge slong rnams la ldum ra'i phyir zhing rjes su gnang ngo /_/ldum ra ni bcom ldan 'das kyis gtsug lag khang gi phyir rjes su gnang /_zhing gi dngos po dang ldum ra dang gtsug lag khang bcom 
[\[276a\]]
[\[276a.1\]]ldan 'das kyis dge slong gi phyir rjes su gnang ste/_de ni dngos po'i rab tu ldan pa zhes bya'o/_/tshal gyi rab tu ldan pa gang zhe na/_tshal zhes bya ba ni skyed shing gi tshal te der ji ltar rgan rims bzhin du bya ba ni rgyas par 'dul ba las 'byung ba bzhin te/_de ni 
[\[276a.2\]]tshal gyi rab tu ldan pa zhes bya'o/_/rtsod pa'i rab tu ldan pa gang zhe na/_rtsod pa zhes bya ba ni 'thab pa dang /_mtshang 'dru ba dang /_'khrug pa dang /_rtsod pa dang /_phra ma dang /_rnar gsang ba dang /_phan tshun tshig mi 'phrod pa dang /_mi 'dum pa dang /_mi mthun pa dang /_
[\[276a.3\]]yid mi gcig pa dang /_dge 'dun dbye ba dang /_dge 'dun sgrogs pa dang /_dge 'dun gnyis su chad pa dang /_dge 'dun tha dad du gyur pa dang /_dge 'dun gcig tu mi sbyor ba dang /_dge 'dun gcig tu mi sbyor ba'i gtsor gyur pa dang /_dus ma yin par mi bya ba 
[\[276a.4\]]dang /_gnod par 'gyur bar mi bya ba dang /_mthu med na chos bzhin du mi bya ba dang /_phyogs med dam grogs med na yang mi bya ba dang /_'khor med na yang mi bya ba dang /_bdag nyid la gnod par gyur na yang rtsod par mi bya/_pha rol la'ang 'jigs pa dang gnod par 'gyur bas 
[\[276a.5\]]rtsod par mi bya'o/_/'di lta bu dang gzhan la gzigs nas nyes pa'i dmigs su gyur te rtsod pa mi bya ba de ni rtsod pa'i rab tu ldan pa zhes bya'o/_/dbyen gyi rab tu ldan pa gang zhe na/_dbyen la rnam pa gnyis te dge 'dun gyi dbyen dang 'khor lo'i dbyen no/_/'khor lo'i dbyen ma yin gyi dge 
[\[276a.6\]]'dun gyi dbyen gang zhe na/_dbyen du 'gyur ba'i dngos po bcu bzhi'i nang nas gang yang rung dngos po gcig la shin tu legs so zhes 'dzin pa yin te/_chos bzhin kyang rung /_chos bzhin ma yin kyang rung /_'dul ba bzhin kyang rung /_'dul ba bzhin ma yin kyang rung /_ltung ba yang 
[\[276a.7\]]rung /_ltung ba ma yin kyang rung /_lci ba yang rung /_yang ba yang rung /_lhag ma bcas pa yang rung /_lhag ma ma lus pa yang rung /_bshags par bya ba yang rung /_bsdam par bya ba yang rung /_'dul ba las shin tu 'da' ba yang rung /_mi snyan par smra ba las byung ba yang rung ste/_
[\[276b\]]
[\[276b.1\]]dge slong rnams mtshams kyi nang na mtshungs par gnas pa rnams 'dus par dge 'dun gyi las byed de/_dge 'dun gyis bya ba'i gso sbyin dang /_skabs dbye ba dang /_gsol ba dang /_gsol ba dang gnyis dang /_gsol ba dang bzhi'i las byed pa de ni dge 'dun gyi dbyen 
[\[276b.2\]]zhes bya'i 'khor lo'i dbyen ma yin no/_/'khor lo'i dbyen gang zhe na/_de 'di ltar dge slong bdag nyid ston par rnam par 'jog ste/_tshul shing brims nas gsol ba byas te 'khor de nas 'gro ba ni 'khor lo'i dbyen zhes bya ste/_'phags pa'i lam gyi yan lag brgyad pa las 
[\[276b.3\]]de spangs nas gzhan gyi lam du 'jog pa 'di ni 'khor lo'i dbyen zhes bya ste/_snga ma dge 'dun gyi dbyen dang /_'khor lo'i dbyen gnyis gcig tu bsdus pa de ni dbyen gyi rab tu ldan pa zhes bya'o/_/'dus pa'i rab tu ldan pa gang zhe na/_'dus pa zhes bya ba ni dge 'dun 'dus 
[\[276b.4\]]pa ste/_dge slong ji snyed pa mtshams kyi nang na 'khod pa dang las la 'du ba de dag thams cad 'dus shing 'khod pa yin te/_dad pa len pas kyang dad pa blangs pa yin/_gang gis bskyod pa dang /_gang gis gzhag par byas na yang brtsan par 'gyur ba'i dge slong rnams 
[\[276b.5\]]kyis kyang bskyod pa yang med/_gzhag par bya ba yang med de/_las kyang byed pa 'di ni 'dus pa'i rab tu ldan pa zhes bya'o/_/phyag gi rab tu ldan pa gang zhe na/_de bzhin gshegs pa la 'di ltar phyag bya'o/_/de ltar mkhan po la yang de bzhin/_slob dpon la yang de bzhin/_
[\[276b.6\]]bla ma la yang de bzhin bla ma'i gnas su gyur pa la yang de bzhin/_rgan rims rnams la yang de bzhin/_gzhon nu rnams la yang de bzhin te/_de ltar na thams cad du yang phyag byas la mkhas par bya ba de ni phyag gi rab tu ldan pa zhes bya'o/_/ma lta bu'i rab tu ldan pa'i phung po zhes 
[\[276b.7\]]bya ba phung po gnyis pa rdzogs so//_//bya ba'i phung po gang zhe na/_phyung bas bya ba dang /_so sor gnas pas bya ba dang /_gzu bos bya ba dang /_de'i ngo bo nyid tshol bas bya ba dang /_bslab pa byin pas bya ba dang /_mtshams ma bcad pa'i gnas brtan gyi bya ba dang /_kun dga' 
[\[277a\]]
[\[277a.1\]]ra ba'i bya ba dang /_kun dga' ra ba'i gnas brtan gyi bya ba dang /_gnas khang gi bya ba dang /_gnas khang gi gnas brtan gyi bya ba dang /_khang pa 'khor du bcas pa'i bya ba dang /_khang pa 'khor du bcas pa'i gnas brtan gyi bya ba dang /_nags kyi bya ba dang /_mal 
[\[277a.2\]]stan gyi bya ba dang /_sgo leb kyi bya ba dang /_'khor lo'i bya ba dang /_gnas stong pa'i bya ba dang /_gnas stong pa'i gnas brtan gyi bya ba dang /_lhung bzed kyi bya ba dang /_chos gos kyi bya ba dang /_gding ba'i bya ba dang /_khab kyi bya ba dang /_khab ral gyi bya ba dang /_thug pa'i bya ba 
[\[277a.3\]]dang /_chu'i bya ba dang /_chu rdza'i bya ba dang /_yongs su sbyar ba'i chu rdza'i bya ba dang /_gtsang ma'i ril ba'i bya ba dang /_zas kyi bya ba dang /_bza' ba'i bya ba dang /_zas gtad pa'i bya ba dang /_bsod snyoms kyi bya ba dang /_bsod snyoms spyod pa'i bya ba dang /_zan nod pa'i bya ba dang /_
[\[277a.4\]]dgon pa'i bya ba dang /_dgon pa'i gnas brtan gyi bya ba dang /_grong 'dab kyi bya ba dang /_grong 'dab kyi gnas brtan gyi bya ba dang /_glo bur du 'ongs pa'i bya ba dang /_glo bur du 'ongs pa'i gnas brtan gyi bya ba dang /_'gro ba'i bya ba dang /_'gro ba'i gnas brtan gyi bya ba dang /_rkang pa 
[\[277a.5\]]bkru ba'i bya ba dang /_rkang pa bkru ba'i gnas brtan gyi bya ba dang /_'dug pa'i bya ba dang /_'dug pa'i gnas brtan gyi bya ba dang /_chos 'chad pa'i bya ba dang /_chos 'chad pa'i gnas brtan gyi bya ba dang /_dus kyi bya ba dang /_dus ma yin pa'i bya ba dang /_dus ma yin par dge 'dun 'du 
[\[277a.6\]]ba'i bya ba dang /_dus ma yin par dge 'dun 'du ba'i gnas brtan gyi bya ba dang /_smra ba'i bya ba dang /_mi smra ba'i bya ba dang /_dbyar tshul du 'jug pa'i bya ba dang /_dbyar tshul du zhugs pa'i bya ba dang /_dbyar tshul du zhugs pa'i gnas brtan gyi bya ba dang /_dbyar tshul na gnas pa'i 
[\[277a.7\]]bya ba dang /_'khor gyi bya ba dang /_'khor gyi nang du 'gro ba'i bya ba dang /_'khor gyi nang du zhugs pa'i bya ba dang /_'khor gyi nang du zhugs pa'i gnas brtan gyi bya ba dang /_gso sbyin gyi bya ba dang /_gso sbyin mngon du bya ba dang /_gso sbyin gyi las kyi bya ba dang /_so sor thar pa'i bya ba dang /_
[\[277b\]]
[\[277b.1\]]so sor thar pa klog pa'i bya ba dang /_so sor thar pa klog par byed pa'i bya ba dang /_gnas brtan gyi bya ba dang /_bar ma'i bya ba dang /_gsar bu'i bya ba dang /_gnas brtan gyi dang bar ma dang gsar bu'i bya ba dang /_dugs khang du bya ba dang /_dugs khang du khrus bya ba dang /_dugs 
[\[277b.2\]]khang du gnas brtan gyi bya ba dang /_mkhan po'i bya ba dang /_lhan cig spyod pa'i bya ba dang /_slob dpon gyi bya ba dang /_nye gnas kyi bya ba dang /_dge tshul gyi bya ba dang /_nan tan du bya ba dang /_phyi bzhin 'brang ba'i dge sbyong gi bya ba dang /_grong du nye bar 'gro ba'i bya ba dang /_grong 
[\[277b.3\]]du nye bar 'gro ba'i gnas brtan gyi bya ba dang /_grong du nye bar song ba'i bya ba dang /_grong du nye bar song ba'i gnas brtan gyi bya ba dang /_gzhi na gnas pa'i bya ba dang /_ngal bso ba'i bya ba dang /_bar snang gi bya ba dang /_gtan pa'i bya ba dang /_chu tshags kyi bya ba dang /_'chag 
[\[277b.4\]]sa'i bya ba dang /_'chag pa'i bya ba dang /_'phyen gyi bya ba dang /_gzhar ba'i bya ba dang /_bshang ba'i bya ba dang /_bshang sa'i bya ba dang /_bshang sa'i khung bu'i bya ba dang /_bshang sar gnas brtan gyi bya ba dang /_bshang sa'i khor yug gi bya ba dang /_gci ba'i bya ba dang /_gci 
[\[277b.5\]]ba'i sa'i bya ba dang /_gcis khung gi bya ba dang /_gci sar gnas brtan gyi bya ba dang /_gci sa'i 'khod phyogs kyi bya ba dang /_bkru ba'i bya ba dang /_bkru ba'i sa'i bya ba dang /_khrus kyi sa'i bu gu'i bya ba dang /_khrus kyi sar gnas brtan gyi bya ba dang /_khrus sa'i 'khor gyi bya ba dang /_
[\[277b.6\]]mchil ma'i bya ba dang /_mchil ma'i snod kyi bya ba dang /_so shing gi bya ba dang /_so drud pa'i bya ba dang /_lce bzhar ba'i bya ba dang /_rna spabs bru ba'i bya ba dang /_spyad pa dang mi spyad pa'o/_/ma lta bu'i dum bu gsum po'i dngos po rdzogs so//_//'dul 
[\[277b.7\]]ba gzhung dam pa/_bam po lnga bcu rtsa gcig pa/_phyung bas bya ba gang zhe na/_phyung ba zhes bya ba ni spangs pa yin te/_spangs pa'i dge slong gis ni bya ba 'di lta bu la 'jug par bya'o/_/spangs pa'i dge slong gis rab tu dbyung bar mi bya/_bsnyen par rdzogs par mi bya/_gnas 
[\[278a\]]
[\[278a.1\]]sbyin par mi bya/_lung bstan par mi bya/_dran par mi bya/_dri bar mi bya/_dge tshul pha nye bar mi gzhag_/dge slong ma la lung ston par mi bsko/_sdom pa mi bsko/_sngar bskos na yang dge slong ma la ston cing las ma byed cig_/dge slong de las byed par 
[\[278a.2\]]mi bsko/_las bsko bar ma byed cig_/las byed pa'i dge slong la dgag par ma byed cig_/'dul ba 'dzin pa gzhan yod na dge 'dun gyi nang du 'dul ba ma 'chad cig_/so sor thar pa'i mdo klog pa gzhan yod na dge 'dun gyi nang du so sor thar pa'i mdo klog par ma byed 
[\[278a.3\]]cig_/chos 'chad pa gzhan yod na dge 'dun gyi nang du chos ma 'chad cig_/tshul bzhin du gnas pa'i dge slong lung ston pa la 'gog par ma byed cig_/tshul bzhin gnas pa'i dge slong la gso sbyin bsgo bar ma byed cig_/tshul bzhin gnas pa'i dge slong la 
[\[278a.4\]]skabs 'byed pa 'gog par ma byed cig_/tshul bzhin gnas pa'i dge slong la ma gleng shig_/dran par ma byed cig_/de dag dang lhan cig sten par ma byed cig_/gang dge 'dun gyis phyung ba'i las byas pa dang /_gang de dang 'dra ba gzhan yang rung /_des de lta bu'i 
[\[278a.5\]]nyes pa phyis kyang ma byed cig_/de las thu ba yang ma byed cig_/des phyi phyir spu nyal ba lta bur bya/_'byung ba la 'jug par bya/_phyag 'tshal ba nye bar bstan par bya/_tshul bzhin gnas pa'i dge slong gis lhung bzed byin na yang des ma len cig_/chos gos kyang ma len 
[\[278a.6\]]cig_/zas kyang ma len cig_/de la skra breg pa yang ma 'chol cig_/dugs khang du yang las ma byed cig_/mi na ba'i bar du las thams cad la'ang tshul bzhin gnas pa'i dge slong gi las nyams su blang bar mi bya'o/_/dge 'dun thams cad 'dus shing 'khod pas 
[\[278a.7\]]gces su gsang ba'i gnas su sdom pas mi bsko/_dbang gi gnas thams cad du yang sdom pas mi bsko/_gang zag bcu gnyis kyi gnas su yang sdom pas byin gyis brlab par mi bya ba ni phyung bas bya ba zhes bya'o/_/so sor gnas pas bya ba gang zhe na/_so sor gnas pa la rnam 
[\[278b\]]
[\[278b.1\]]pa gnyis te/_gang bdag nyid kyis bdag so sor gnas par byed pa dang /_dge 'dun gyi chos bzhin du byas pa'o/_/bdag nyid kyis bdag so sor gnas par byed pa gang zhe na/_bsams bzhin du chos kyi phyogs pa las chos ma yin pa'i phyogs su song ba ste/_
[\[278b.2\]]de ltar na bdag nyid kyis bdag so sor gnas par byed pa'o/_/dge 'dun gyis chos bzhin du byas pa gang zhe na/_dge 'dun gyis bskyo ba med pa/_gzhag pa med par rigs pa'i gsol ba dang bzhi'i las kyis chos bzhin du 'dus pa'i dge 'dun gyis spangs pa yin te/_
[\[278b.3\]]de ltar na dge 'dun gyis chos bzhin du spangs pa'o/_/mtshungs par lhan cig gnas pa yang gnyis te/_bdag nyid kyis bdag nyid lhan cig gnas par byed pa dang /_dge 'dun gyis chos bzhin du byas pa'o/_/bdag nyid kyis bdag nyid lhan cig gnas par byed pa 
[\[278b.4\]]gang zhe na/_bsams bzhin chos ma yin pa'i phyogs las chos kyi phyogs su 'ongs pa ste/_de ltar na bdag nyid kyis bdag nyid lhan cig tu gnas par byed pa'o/_/dge 'dun gyis chos bzhin du byas pa gang zhe na/_dge 'dun gyis mi bskyob gzhag par mi rigs pas 
[\[278b.5\]]chos bzhin du 'dus pa'i dge 'dun gyis spangs pa ste/_mngon sum du gsol ba dang bzhi'i las kyis phyung ba yin te/_de ltar na dge 'dun gyis chos bzhin du byas pa'i so sor gnas pa'i dge slong des rab tu dbyung bar mi bya ba nas/_snga ma bzhin te/_ji ltar dge 'dun gyis 
[\[278b.6\]]gang la spangs pa'i las byas pa dang /_gzhan de dang 'dra ba ste/_des de lta bu'i nyes par yang mi bya/_de las yang thu bar yang mi bya ba'i bar du ste/_gang zag bcu gnyis las su yang sdom pas kyang mi bsko/_so sor gnas pa'i dge slong gis tshangs pa mtshungs par spyod pa'i 
[\[278b.7\]]gnas brtan dang /_bar ma dang /_gsar bu pa'ang rung ba dbab par bya/_nyes pa mi bya/_nyes pa zhig byas na yang slar 'byung ba'i tshul du bya'o/_/de ste slar 'byung ba'i tshul du mi byed na so sor gnas par bya ba nyid yin te/_de la 'di skad ces bsgo bar bya'o/_/dge 'dun gyis khyod la 
[\[279a\]]
[\[279a.1\]]thig btab pa bzhin byed do/_/phur pa btsugs pa bzhin byed do/_/nyes pa de yang dge 'dun la 'di nyid du bshags par bya'i 'di las phyi rol du ni ma yin no/_/khyod kyi las de yang dge 'dun de dag nyid kyis slar bde bar byed kyis 'di las phyi rol du ni ma yin no/_/
[\[279a.2\]]khyod kyis nyes pa de yang ma bshags sam slar ma byas na ni tshangs pa mtshungs par spyod pa shes pa dag gis gang du 'dod pa der gleng bar byed do/_/de ste yang de bzhin du byas pa las kyang dul bar ma gyur na gang zag de thig btab pa bzhin byas phur pa btsugs pa bzhin du byas la spang bar bya'o/_/
[\[279a.3\]]de 'di lta ste/_rta rgod bzhin te/_de ni so sor gnas par bya ba zhes bya'o/_/gzu bos bya ba gang zhe na/_rtsod pa zhi bar byed pa'i phyir dge slong gzu bo chos nyi shu rtsa gnyis dang ldan pa btsal bar bya'o/_/nyi shu rtsa gnyis gang zhe na/_tshul khrims dang ldan zhing sngar bsnyen par rdzogs 
[\[279a.4\]]par gyur pa dang /_ngo tsha zhing 'gyod pa can dang /_sdom zhing bslab pa la mos pa dang /_mang du thos la mang du thos pa 'dzin cing mang du thos pa bsags pa dang /_gzhung kha don lobs pa dang /_'dul ba dang 'dul ba lhag pa shin tu rtogs pa dang /_rtsod pa la mkhas pa dang /_rtsod 
[\[279a.5\]]pa byung ba la mkhas pa dang /_rtsod pa zhi bar bya ba la mkhas pa dang /_rtsod pa zhi bar gyur pa phyis mi 'byung bar mkhas pa dang /_bstan bcos la mkhas pa dang /_dngos po la mkhas shing dngos po spyod pa la mkhas pa dang /_khro ba med pa khro bzhin mi smra ba khro bar mi 'gyur ba dang /_'jam 
[\[279a.6\]]bzhin spyod pa dang /_lus dang /_ngag dang /_bsgo ba yang rtogs par byed pa dang /_rdzogs par bsgo zhing rdzogs par byed pa dang /_go bar byed cing go bar byas pas yang chud par byed pa dang /_brtags nas smra zhing brtags nas smras pa rtogs par byed pa dang /_'dod par 
[\[279a.7\]]mi 'gro ba dang /_zhe sdang du mi 'gro ba dang /_gti mug tu mi 'gro ba dang /_'jigs par mi 'gro ba ste/_gzu bo dge slong chos nyi shu rtsa gnyis po 'di dang ldan na gzhan la mi rten pa yin zhing phyogs gnyi ga la yang chos kyi longs spyod du 'gyur ro/_/'di ltar yang gzu bo'i dge slong 
[\[279b\]]
[\[279b.1\]]gis rgol ba dang lan glon pa'i dge slong rnams las snyan tshig tu smra ba dang /_phyag byed pa dang /_sngar ldang ba dang /_thal mo sbyor ba dang /_phyag byas par gyur pa rnams bdag gir ma byed cig_/de dag bsnyen bkur byed na yang nyams su ma len cig_/lhung bzed 'bul na yang 
[\[279b.2\]]mi blang /_chos gos 'bul na yang mi blang /_zas 'bul na yang mi blang /_yo byad gzhan ci yang rung dbul ba bdag gir mi bya'o/_/des kyang de dag la bsnyen bkur mi bya/_lhung bzed mi sbyin/_chos gos mi sbyin/_de dag las lung ston par yang mi blang /_dran par 
[\[279b.3\]]bya ba yang ma yin/_rnal 'byor yang ma yin/_yid la bya ba yang ma 'dri shig_/des kyang de dag la lung bstan pa ma sbyin cig_/dran par bya ba ma yin/_kun dri ba ma yin/_rnal 'byor ma yin/_yid la bya ba yang mi bsgo'o/_/stan gcig la 'dug par mi bya/_
[\[279b.4\]]'chag sa gcig tu 'chag par mi bya/_gnas khang gcig tu 'khod par mi bya/_gzhan du tshig 'di skad ces brjod do/_/tshe dang ldan pa khyed kyis 'di lta bu las legs par rnyed pa ci yod na 'di ltar khyed kyis legs par gsungs pa chos 'dul ba las rab tu byung na thab mo byed pa 
[\[279b.5\]]la zhugs shing rnam par bzung nas rtsod pa la zhugs te/_tshe dang ldan pa rnams rtsod pa gnyis su gyur pa ni gnyi ga rgyal bar mi 'gyur gyi/_de dag gtan la phab na gcig ni rgyal bar 'gyur/_gcig ni pham par 'gyur gyis tshe dang ldan pa rnams 'di ltar so sor rtsod pa dang /_rnam 
[\[279b.6\]]par rtsod pa dang /_mi mthun par smra ba de lta bu de thong shig ces bya ba de ni gzu bos bya ba zhes bya'o/_/de'i ngo bo nyid tshol ba byin pas bya ba gang zhe na/_dge slong gang gis nyes pa spyod pa de khas len khas blangs pa las bsnyon/_bsnyon pa las kyang slar khas len pa de la dge 'dun gyis bzhag 
[\[279b.7\]]pa ma yin pa bskyo ba ma yin pa gsol ba dang bzhi'i las kyis de'i ngo bo nyid tshol ba byin cig_/de'i ngo bo nyid tshol ba byin pa'i dge slong gis bya ba 'di lta bu la 'jug par bya'o/_/de'i ngo bo nyid tshol ba byin pa'i dge slong gis rab tu dbyung bar mi bya ba nas snga ma bzhin te/_gang la dge 'dun gyis 
[\[280a\]]
[\[280a.1\]]de'i ngo bo nyid tshol ba byin pa dang /_gang de dang 'dra bas kyang rung ste/_nyes pa de lta bu byung ba mi bya/_de bas thu ba yang ma byed cig pa'i bar du ste/_snga ma bzhin 'di ltar gang zag bcu gnyis kyir sdom pas mi bsgo ba de ni de'i ngo bo nyid tshol ba byin pas bya ba 
[\[280a.2\]]zhes bya'o/_/bslab pa byin pas bya ba gang zhe na/_dge slong gang mi tshangs par spyod pa 'khrig pa'i chos byas kyang de la se gol gcig gtogs pa tsam du yang bcab pa'i sems ma skyes pa ste/_de la dge 'dun gyis bskyo ba med/_gzhag pa med par gsol ba dang /_
[\[280a.3\]]bzhi'i las kyis bslab pa sbyin par bya ste/_ji ltar tshe dang ldan pa dga' ldan bzhin pa ni rgyas par 'dul ba dang sbyar ro/_/bslab pa byin pa'i dge slong gis rab tu dbyung bar mi bya ba nas snga ma bzhin te/_gang la dge 'dun gyis bslab pa byin pa dang gang de dang 'dra ba 
[\[280a.4\]]gzhan dag kyang rung ste/_nyes pa de lta bu'i ltung ba phyis kyang ma byed cig_/de bas thu ba yang ma byed cig pa'i bar du ste/_snga ma bzhin te de 'di ltar gang zag bcu gnyis kyis sdom pas mi bsko'o/_/bslab pa byin pa'i dge slong gis dge slong gi bslab pa thams cad la 
[\[280a.5\]]bslab par bya'o/_/dge 'dun gyi mthar 'dug par bya'o/_/des bsnyen par rdzogs pa'i rnams la byin len byos shig_/de la bsnyen par ma rdzogs pas byin len byos shig_/de bsnyen par rdzogs pa dang lhan cig nyal ba bsgyur zhing gud du phyung shig_/bslab pa byin 
[\[280a.6\]]pa'i dge slong gis las rnam pa gnyis byas te/_gso sbyin dang /_skabs dbye ba'o/_/bslab pa byin pas grangs su bskangs te gso sbyin ma byed cig_/dge 'dun gyi las gzhan la yang de bzhin no/_/de ste bslab pa byin pa gso sbyin gyi nang du 'ongs na ni ma bskyo shig_/
[\[280a.7\]]de ste 'gro na yang ma gzung shig_/de ci'i phyir zhe na/_dge 'dun ma 'dus par yang mi 'gyur/_'dus par yang mi 'gyur te/_'di ni bslab pa byin pas bya ba zhes bya'o/_/mtshams ma bcad pa'i gnas brtan gyi bya ba gang zhe na/_mtshams ma bcad pa'i gnas brtan gyi 
[\[280b\]]
[\[280b.1\]]dge slong gis bya ba 'di lta bu la 'jug par bya'o/_/de la gang gsar bu'i dge slong 'khod pa rnams des de dag kun shes par bya/_bskyang bar bya/_rjes su bstan par bya/_sdig pa las bzlog par bya/_dge ba la gzhug par bya/_kha ton byed pa dang /_kun 'dri ba dang /_spong ba dang /_
[\[280b.2\]]so sor dben par 'jug pa dang /_rnal 'byor dang /_yid la byed pa'i rnams de dag la so sor lung bsgo bar bya/_kun mtshungs par spyod pa la gzhug par bya/_bslab par bya ba la so sor brtag par bya/_rnyed pa grub par bya/_nam so sor bged pa'i tshe so sor bgo skal snyoms par 
[\[280b.3\]]mig sngar bgo'o/_/nad pa la blta bar bya/_nad pa'i nad g.yog tu dge slong rnams spro bar bya/_nad pa rnams la chos kyi gtam bya/_lam dang lam ma yin pa yang dag par bsgrag par bya/_mthong ba rnam par spyod pa'i rgyud mi gtang bar bya/_rnam pa thams cad du 
[\[280b.4\]]yang nad pa la g.yel bar mi bya/_mtshams ma bcad pa'i gnas su dge slong rnams lhags pa la gang gzhan ci yang rung bya bar 'gyur ba de thams cad la dge slong gnas brtan gyis thog mar 'jug par bya ste/_'di ni mtshams ma bcad pa'i gnas brtan gyi bya ba zhes bya'o/_/
[\[280b.5\]]kun dga' ra ba'i bya ba gang zhe na/_kun dga' ra ba'i zhes bya ba ni dge 'dun rnams kun tu dga' ba'i gnas te de so so nas dge slong dag lhags pa rnams bya bar bcas pa yang tha dad pas na dge slong des 'di dag gis bya ba bcas pa de chos bzhin yin nam/_'on te chos bzhin ma 
[\[280b.6\]]yin zhes brtag par bya'o/_/de ste chos bzhin yin la bdag la yang gnod par mi 'gyur/_gzhan la yang gnod par mi 'gyur na g.yel bar gzhag go/_/de ste chos bzhin ma yin la bdag la yang gnod par 'gyur/_gzhan la yang gnod par 'gyur bar shes la bdag cag 
[\[280b.7\]]gi phyogs mthu dang ldan/_grogs dang ldan/_'khor dang ldan par gyur cing de lta bu'i phyir dge 'dun gyi dbyen dang /_dge 'dun 'khrugs pa dang /_dge 'dun gnyis su chad pa dang /_dge 'dun so sor yang mi 'gyur/_bdag gis chos bzhin ma yin par bya ba la bcas pa 
[\[281a\]]
[\[281a.1\]]de phyung nas chos bzhin bya'o/_/chos bzhin bya'o snyam du nus pa dang /_des dge 'dun rnams la kye 'di ni chos bzhin du bya bar bcas pa ma yin gyis 'di phyung la chos bzhin pa gzhan bya'o zhes go bar sgo shig_/de ste bdag cag gi phyogs mthu chung ngam/_
[\[281a.2\]]'gron pa med dam 'khor med par gyur pa de'i phyir dge 'dun kyang 'byed/_dge 'dun kyang 'khrugs dge 'dun so sor yang 'gyur zhing /_bdag gis chos ma yin par bca' ba 'di phyung la chos bzhin du bya bar mi nus par shes pa de cang ma zer bar 'dug shig_/yang na gud du song 
[\[281a.3\]]shig_/de lta bu'i rkyen gyis rnam par 'dzin cing ma 'dug shig_/kun dga' ra ba zhes bya ba ni 'di rnams kyang yin te/_kun dga' ra ba'i nang na khang phran dang /_khang pa dang /_khang bu brtsegs pa dang /_khang pa 'khor du bcas pa dang /_spyil po dang /_spyil bu'i dngos 
[\[281a.4\]]po dang /_'chag sa dang /_skyed shing dang /_gsing ma rnams thams cad kyang ji ltar rgan rims bzhin du bsgo bar bya'o/_/phyi bdar bya ba de ni kun dga' ra ba'i bya ba zhes bya'o/_/kun dga' ra ba'i gnas brtan gyi bya ba gang zhe na/_kun dga' ra ba'i dge slong gnas 
[\[281a.5\]]brtan gyis bya ba de lta bu la 'jug par bya/_kun dga' ra ba'i dge slong gi gnas brtan gyis bzhin mdog gsal bar bya/_khro gnyer med par bya/_sngar 'dzum par bya/_sngar smra bar bya'o/_/snyan par smra bar bya/_tshur shog bde bar 'ongs sam zhes snyan tshig smra bar bya/_tshig 
[\[281a.6\]]snyan cing mi rtsub pa mgu zhing rangs par smra bar bya/_gang de na dge slong gzhon nu gsar bu 'khod par gyur pa de dag ni shes par bya ba nas snga ma bzhin te/_thams cad du'ang dge slong gnas brtan gyis thog mar 'jug par bya/_rgyud mi gtang bar bya ba'i bar du ste/_'thab pa dang /_
[\[281a.7\]]mtshang 'dru ba dang /_'khrug pa dang /_rtsod pa'i rnams byung bar gyur na gdul ba'i phyir rig par bya/_zhi ba'i phyir rnam par zhi bar rig par bya/_'di ltar yang dge slong kun dga' ra ba'i gnas brtan gyis thog mar bza' ba'am/_bca' ba'am/_skyo ma'am/_thug pa'am/_nang 
[\[281b\]]
[\[281b.1\]]par bsgo'am/_gaN+DI brdungs sam/_sngar myur du 'gro bar bya/_sngar 'dug par bya/_bkur stir bcas/_spyi dma' bar bcas/_'jigs pa'i dbang du bcas/_sems dman pa dang /_rdul 'phyag pa'i sems lta bur byas la dge 'dun gyi mdun du 'gro bar 
[\[281b.2\]]bya'o/_/song nas kyang rgan rims kyi mthar phyag byas la rang gi stan ga la ba der 'dug par bya'o/_/gnas brtan dang /_bar ma dang /_gsar bu la byams pa'i sems dang /_phan pa'i sems dang /_rjes su brtse ba'i sems dang /_pha dang ma dang phu nu bor 'du shes 
[\[281b.3\]]bskyed de/_'khor thams cad la brtag par bya ste/_legs pa bzang por bcas sam/_su legs par bgos/_su legs par ma bgos brtags te/_gang bzang zhing legs par chas pa de dag la ni g.yel bar gzhag_/gang legs par ma chas shing mi sdug pa de 
[\[281b.4\]]dag ni bsgo zhing bcos par bya/_legs par bgos pa ni des g.yel bar gzhag_/legs par ma bgos pa de la ni brda dang mtshan ma bya/_des mtshan ma ma tshor na yang drung na 'dug pa la mtshan ma bya/_drung na 'dug pas kyang ma tshor na der dge slong gnas brtan nyid 
[\[281b.5\]]kyis ji nas legs par gyon pa dang /_sgra ma che bar sgo shig_/dge slong gnas brtan gyis rgan rims su gzar bu thogs nas kha zas 'brim par shom pa'i tshe rung bar byas sam/_ma byas zhes smros shig 'byor tshogs shes ma byung gi bar du skad cig sdod la thams cad 
[\[281b.6\]]la snyoms par brims shig ces smra bar bya'o/_/dge slong gnas brtan gyis gnas brtan dang bar ma dang gsar bu dag gi rjes su mthun par bya/_gnas brtan dang bar ma dang gsar bus kyang de'i rjes su mthun par gyis shig_/de ste dad pa'i bram ze dang khyim bdag rnams 
[\[281b.7\]]lhags na de dag la yang mtshungs par bgo zhing sbyin par bya'o/_/de ste de bgor ma dad dam/_dad pa'i bram ze dang khyim bdag ma 'dod na yang dge slong gnas brtan gyis chos kyi gtam yang dag par bstan par bya/_bstab par bya/_yang dag par gzengs bstod par bya/_
[\[282a\]]
[\[282a.1\]]yang dag par dga' bar byas la/_bdag cag la ni 'di yod do zhes smra bar bya ste/_'di ni kun dga' ra ba'i gnas brtan gyi bya ba zhes bya'o/_/gnas khang gi bya ba gang zhe na/_dge slong gang gnas khang na 'dug pa des gnas khang de dus dus su chag 
[\[282a.2\]]chag gdab/_phyag dar bya/_phyags pa dor bar bya/_lci bas shin tu 'jam por byug par bya/_sngo cung zad byung na yang med par bya/_gas pa dang /_zhigs pa dang /_gogs pa rnams slar bcos par bya/_bum pa chus bkang ste gzhag par bya ste/_yongs su 
[\[282a.3\]]spyad pa'i bum pa dang /_gtsang ma'i ril ba dang /_snam phyi sa'i ril ba dang /_rkang pa bkru ba rnams bkang ste bzhag pa de ni gnas khang gi bya ba zhes bya'o/_/gnas khang gi gnas brtan gyi bya ba gang zhe na/_gnas khang gi dge slong gnas brtan gyi bya ba ni des 'di lta bu la 
[\[282a.4\]]'jug par bya'o/_/dge slong gsar bu gang dag de na 'khod par gyur pa de dag shes par bya ba nas snga ma bzhin te/_dge slong gnas brtan gyis thams cad la thog mar 'jug par bya/_rgyud mi gtang bar bya ba'i bar du ste/_'di ni gnas khang gi dge slong gnas brtan gyi bya ba zhes 
[\[282a.5\]]bya'o/_/khang pa 'khor du bcas pa'i bya ba gang zhe na/_khang pa 'khor dang bcas pa de na dge slong gang 'dug pa des khang pa 'khor dang bcas pa de dus dus su byi bdar bya ba ni snga ma bzhin te/_rkang pa bkru ba'i rnams bkang ste gzhag pa'i bar du'o/_/khang pa 'khor dang bcas pa 
[\[282a.6\]]de na dge slong grogs po gang 'khod pa'i rnams la yang byams pa'i lus kyi las kyis mtshungs par spyad par bya/_byams pa'i ngag gi las dang /_byams pa'i yid kyi las kyang mtshungs par spyad par bya/_der yang thab mo mi dbyung bar bya/_mtshang 'dru ba dang /_'khrug pa dang /_
[\[282a.7\]]rtsod pa mi dbyung bar bya/_de ste der 'thab pa dang /_smod pa dang /_'khrug pa dang /_rtsod pa zhig byung na zhi bar nus na ni de bzhin legs/_de ste yang mi nus na gud du song shig_/'di ni khang pa 'khor du bcas pa'i bya ba zhes bya'o/_/khang pa 'khor du bcas pa'i gnas brtan 
[\[282b\]]
[\[282b.1\]]gyi bya ba gang zhe na/_khang pa 'khor du bcas pa'i dge slong gnas brtan gyi bya ba ni des 'di lta bu la 'jug par bya'o/_/de na dge slong gsar bu gang 'khod par gyur pa de dag kun shes par byas nas/_snga ma bzhin te/_thams cad du yang dge slong gnas brtan thog mar 'jug 
[\[282b.2\]]par bya ba dang /_rgyud mi gtang bar bya ba'i bar du ste/_'di ni khang pa'i 'khor dang bcas pa'i gnas brtan gyi bya ba zhes bya'o/_/nags kyi bya ba gang zhe na/_nags zhes bya ba ni skyed shing gi nags de na dge slong 'khod pa rnams kyis bdag cag gnas 'di na 'khod la 'tsho ba'i 
[\[282b.3\]]bar chad du 'gyur ba'am/_tshangs par spyod pa'i bar chad du 'gyur ba lta yod dam med ces rgyang grags gcig tshun chad 'khor yug tu brtag par bya'o/_/de ste yod par mthong na ring du dor bar bya'o/_/de ste med par mthong la dgos par gyur dang rgyang grags gcig tshun 
[\[282b.4\]]chad du sdom pa bsko bar bya/_rung ba'i sa yang bsko bar bya/_gso sbyin gyi gnas kyang bsko bar bya/_de na phan tshun kha zas kyi longs spyod dang /_chos kyi longs spyod kyis spro ba bskyed par bya/_de na 'thab pa mi 'byung ba dang /_mtshang 'dru ba mi 'byung ba dang /_khon pa mi 
[\[282b.5\]]'byung ba dang /_rtsod pa mi 'byung bar bya ba de ni nags kyi bya ba zhes bya'o/_/mal stan gyi bya ba gang zhe na/_dge slong rnams kyis mal stan dus dus su brtag par bya/_bskam par bya/_sprug par bya/_bgrang bar bya/_sba bar bya/_de ste dri ma can du gyur na bkru bar bya/_
[\[282b.6\]]rdol tam zad pa'i chos su gyur na ci nus su btsem zhing glan par bya/_'tshem zhing glon du gzhug par bya/_dge slong gis phyogs bzhi'i dge 'dun gyi gos bgos nas bshang ba'i sar 'gro bar mi bya/_gci ba'i sar mi 'gro/_dugs khang du ma yin/_rkang pa bkru ba'i sar 
[\[282b.7\]]ma yin/_tshang mang du ma yin/_char 'bab pa la gyon te 'dug par mi bya/_nyi ma tsha ba la ma yin bsro khang du gzhag par mi bya/_ci nas gnod par 'gyur ba'i sa thams cad du phyogs bzhi'i dge 'dun gyi gos dang 'jug par mi bya/_bgo bar mi bya/_gzhag par mi bya/_dge slong 
[\[283a\]]
[\[283a.1\]]rnams kyis mal stan rnam pa 'di lngar spyad par mi bya ste/_lnga gang zhe na/_dud pa dang /_rdul dang /_chu dang /_bshal ba dang /_drud pa'o/_/dge slong rnams kyis phyogs bzhi'i dge 'dun gyi gos bgos bzhin gtsug lag khang chag chag mi gdab/_
[\[283a.2\]]sa mi phyag_/phyag dar mi dor/_lci bas zhal zhal mi bya/_chu'i bum pa dgang bar mi bya/_yongs su spyod pa'i bum par ma yin/_gtsang ma'i ril bar ma yin/_bshang ba'i ril bar ma yin/_rkang pa bkru ba'i bum pa dgang bar mi bya/_snod 'brim par ma yin/_
[\[283a.3\]]gtsug lag khang skyong du ma yin/_lhung bzed kyi las byed par ma yin/_gos kyi las byed par ma yin/_dge slong rnams kyis phyogs bzhi'i dge 'dun gyi gos lus kyi mthang la bgo bar mi bya/_rngul zan med par bgo bar mi bya/_dge slong dag gis phyogs bzhi'i 
[\[283a.4\]]dge 'dun gyi mal stan rnams bla gab med pa la bting ba dang /_sgo khang phan chad nye 'khor 'dom bzhi bcu rtsa dgu'i bar du bor te ma 'gro shig_/de ste bshang ba'am/_gci ba'i sar 'gro na yang dge slong 'khod pa'i rnams la bsgo la song shig_/ji ltar bdag nyid 
[\[283a.5\]]kyis lhung bzed dang chos gos dang lus kyi pags pa bzhin du dge slong dag gis phyogs bzhi'i dge 'dun gyi mal stan rnams yongs su bsrung bar bya'o/_/dge slong dag gis ci'i mtha' nas kyang phyogs bzhi'i dge 'dun gyi mal stan yal bar mi bya ste/_'di ni dge 
[\[283a.6\]]'dun gyi mal stan gyi bya ba zhes bya'o/_/sgo leb kyi bya ba gang zhe na/_sgo leb ces bya ba ni sgo'i 'phar ma ste/_dge slong gis de la rdung na yun ring du brdung bar mi bya/_sngar nang na 'khod pa'i rnams kyis tshor bar bya ba'i phyir dal nas bags kyis brdung bar bya'o/_/dbye 
[\[283a.7\]]ba'i tshe yang drag tu mi dbye gcod pa'i tshe'ang drag tu mi gcad/_shes bzhin du dal nas bags kyis 'jug cing 'byung bar bya/_sgo'i phyogs gnyi gar kyang mi 'drud bzhin 'byung bar bya ste/_'di ni sgo leb kyi bya ba zhes bya'o/_/'khor lo'i bya ba gang zhe na/_'khor lo zhes bya ba 
[\[283b\]]
[\[283b.1\]]ni sgo'i [(]stan [,]sten [)]pa bla 'og ste/_de shin tu 'byor par bya'o/_/dge slong gtsug lag khang nas gud du 'dong na bla 'og gnyi ga chug la deng shig dang /_gtsug lag khang rub par 'gyur ro/_/gtsug lag khang rub na bdag cag nyid dang /_lhung bzed dang /_chos gos dang /_
[\[283b.2\]]mal stan rnams kyang rub par 'gyur te/_'di ni 'khor lo'i bya ba zhes bya'o/_/gnas stong pa'i bya ba gang zhe na/_dge slong gis gnas stong pa de chag chag gdab par bya/_sa phyag par bya/_phyag dar dor bar bya/_ci nus su lci bas zhal zhal 'jam por bya/_gsang 
[\[283b.3\]]dang /_zhigs pa dang /_gogs pa rnams slar bcos par bya/_de ste snod rnams so so nas 'dug par gyur na yang spyad du bzod na ni bkru zhing gzhag par bya/_mi bzod na dor bar bya/_de ste rung bar byed pa yod na yang rtswa sngon po rnams regs shig_/khyim pa dag 
[\[283b.4\]]lhags na de dag la chos kyi gtam bya bar bya/_dge slong gis gnas stong par zhugs na yang yal bar dor bar mi bya/_de ste gnas par mi 'dod na/_des ga las gar 'gro brtag par bya/_'gro ba'i nye 'khor dang /_bshang sa dang /_gci sa dang /_skas ka dang /_them 
[\[283b.5\]]skas dang /_sgo bcad pa dang /_spyod yul rnams kyang brtags la gnas par bya'o/_/ji ltar de dag gis phyir brel ba dang /_gnod par mi 'gyur bar bya ste/_de ni gnas stong pa'i bya ba zhes bya'o/_/gnas stong pa'i gnas brtan gyi bya ba gang zhe na/_gnas stong 
[\[283b.6\]]pa'i dge slong gnas brtan gyi bya ba ni des 'di lta bu la 'jug par bya'o/_/gnas stong pa'i dge slong gnas brtan gyi bzhin gsal ba dang /_khro gnyer med par bya ba nas snga ma bzhin/_thab mo dang /_mtshang 'dru ba dang /_khon pa dang /_rtsod pa'i rnams byung bar 
[\[283b.7\]]gyur pa gdul bar nan tan bya/_zhi bar bya/_rnam par zhi bar bya ba'i bar du ste/_'di ni gnas stong pa'i gnas brtan gyi bya ba zhes bya'o/_/lhung bzed kyi bya ba gang zhe na/_dge slong gis thal ba ma btsags pa lhung bzed bkru bar mi bya/_lci ba gseg ma can gyis bkru ba 
[\[284a\]]
[\[284a.1\]]ma yin/_bye ma dang 'dres pa'i sas ma yin/_bye ma dang 'dres pa'i lci ba'i ril bus ma yin gyi sran phyes lhung bzed bkru bar bya'o/_/lhung bzed langs te bkru bar mi bya/_bskam par mi bya/_snod du gzhug par mi bya/_sba bar mi bya/_lam du 'gro ba ma 
[\[284a.2\]]yin/_chu rgal ba la ma yin/_sa mi bde bar lhung bzed gzhag par mi bya/_dge slong gis lhung bzed kyis gnas khang du chag chag gdab par mi bya/_phyag dar dor bar mi bya/_lci bas zhal zhal 'jom por byug par mi bya/_lag pa bkru ba'i chu blang bar mi bya/_
[\[284a.3\]]rkang pa bkru ba'i chu la ma yin/_gdong bkru ba'i chu la ma yin/_lus bkru ba'i chu la ma yin/_des chu'i bum pa dgang bar mi bya/_dge slong gis lhung bzed bshang sar bkur bar mi bya/_gci ba'i sar ma yin/_dugs khang du ma yin/_rkang pa bkru ba'i sar ma 
[\[284a.4\]]yin te/_ci nas dge slong gis sa mi gtsang ba thams cad du lhung bzed bkur bar mi bya/_dge slong lhung bzed thogs bzhin du mchod rten la phyag bya bar mi bya/_glan pa'i rigs na glan par mi bya/_shin tu gsher bzhin gzhag par mi bya/_shin tu skam par g.yel bar mi bya/_
[\[284a.5\]]dal nas bags kyis shes bzhin du yongs su spyad par bya ste/_nam zhigs pa'i mthar thug gi bar du bcang bar bya ste/_dge slong gis lhung bzed de mig bzhin du bsrung bar bya'o/_/ci nas kyang phyin chad btsal mi dgos par byas te/_de ni lhung bzed kyi bya ba zhes 
[\[284a.6\]]bya'o/_/chos gos kyi bya ba gang zhe na/_bcom ldan 'das kyis dge slong rnams kyi chos gos gsum rjes su gnang ste/_dregs pa'i phyir ma yin/_rgyags pa bskyed pa'i phyir ma yin/_brgyan pa'i phyir ma yin/_bzhag pa'i phyir ma yin gyi/_de 'di ltar 
[\[284a.7\]]dge slong rnams bde bar spyod pa'i phyir te/_sbrang bu dang /_sbrang ma dang /_rlung dang /_tsha ba dang /_sbrul la sogs pa reg na mi bde ba'i gnyen po'i phyir ngo tsha ba dang /_khrel ba g.yog pa'i phyir ro/_/de yang dge slong rnams kyis ji ltar yongs su spyad pa bzhin yongs 
[\[284b\]]
[\[284b.1\]]su spyad par bya'o/_/de la sbyar ma yang sbyar ma'i spyad pa bzhin spyad par bya'o/_/stod g.yogs kyang stod g.yogs kyi spyad pa bzhin spyad par bya/_mthang gos kyang mthang gos kyi spyad pa bzhin spyad par bya'o/_/de la sbyar mas mi spyad pa ni 'di rnams te/_dge slong 
[\[284b.2\]]rnams sbyar ma gon bzhin gtsug lag khang du chag chag gdab par mi bya/_sa phyag par mi bya/_phyag dar dor bar mi bya/_lci bas zhal zhal 'jam por byug par mi bya/_chu'i snod dgang bar mi bya/_spyad pa'i bum par ma yin/_gtsang ba'i ril bar ma yin/_bshang 
[\[284b.3\]]ba'i ril bar ma yin/_rkang pa bkru ba'i sar ma yin/_snod bged par ma yin/_gtsug lag khang skyong du ma yin/_lhung bzed kyi las su ma yin/_chos gos kyi las su ma yin/_khrus mi bya/_sbyar ma bgos nas rtswa'am/_shing ngam/_lci ba'am sa'ang 
[\[284b.4\]]rung bkur bar mi bya/_sbyar ma bgos nas bshang sar mi 'jug gci sar mi 'jug_/dugs khang du ma yin/_rkang pa bkru ba'i sar ma yin te/_ci nas sbyar ma bgos la mi gtsang ba'i sa thams cad du 'gro bar mi bya/_mthang la bgo bar mi bya/_gding bar mi bya/_
[\[284b.5\]]de rgyun du bgo bar mi bya/_sbyar ma la 'jug par mi bya/_nyal bar mi bya ste/_'di ni sbyar ma de lta bur mi spyod pa'o/_/sbyar ma 'di ltar spyad par bya ste/_dge slong ma sbyar ma bgos nas bsod snyoms la 'jug par bya/_grong du 'jug par bya/_spyod yul du 'jug par bya/_
[\[284b.6\]]zas la 'jug par bya/_skyo ma dang thug pa la 'jug par bya/_'di ltar yang sbyar ma ni rnam pa gnyis su spyad pa bzhin spyad par bya ste/_yang na steng du bgo bar bya/_yang na sngas su gzhug par bya'o/_/stod g.yogs spyad pa yang 'di ltar spyad de/_dge slong rnams 
[\[284b.7\]]stod g.yogs bgos nas/_gtsug lag khang du chag chag gdab par mi bya/_sa phyag par mi bya/_phyag dar dor bar mi bya/_lci bas zhal zhal 'jam por byug par mi bya/_lhung bzed kyi las mi bya/_chos gos kyi las mi bya/_bkru bar mi bya/_stod g.yogs 
[\[285a\]]
[\[285a.1\]]bgos bzhin du rtswa'am/_shing ngam/_sa bkur bar mi bya/_stod g.yogs dang bshang ba'i sar 'jug par mi bya/_gci ba'i sar 'jug par mi bya/_dugs khang du ma yin/_rkang pa bkru ba'i sar ma yin te/_stod g.yogs dang bcas mi gtsang ba 
[\[285a.2\]]thams cad du 'jug par mi bya'o/_/lus kyi mthang la bgo bar mi bya/_rngul zan du gding ba mi bya/_rgyun du spyad cing bgo bar mi bya ste/_'di ni stod g.yogs te 'di ltar ni stod g.yogs mi spyad pa'o/_/stod g.yogs de 'di ltar spyad de/_stod g.yogs bgos nas 
[\[285a.3\]]chu'i rdza ma dgang bar bya/_spyad pa'i rdza ma dgang /_gtsang ma'i ril ba dgang /_bshang sa'i ril ba dgang /_rkang pa bkru ba'i ril ba yang dgang bar bya/_snod bgo bar bya/_gtsug lag khang skyong bya/_gzhan gang yang rung ste rung bar 'gyur ba thams cad la'ang stod 
[\[285a.4\]]g.yogs bgo bar bya'o/_/mthang gos ni thams cad du bgos te/_lus kyi mthang la bgo/_rtag tu yang bgo zhing spyad par bya'o/_/dge slong gis mi gtsang ba'i sar chos gos gzhag par mi bya/_ljid kyis mnan par mi bya/_drub par rigs na drub par bya/_bkru 
[\[285a.5\]]bar rigs na bkru bar bya/_kha bsgyur bar rigs na kha bsgyur bar bya/_dge slong gis tshon chen po rnam pa lnga po nyid bcang bar mi bya ste/_tshon chen po rnam pa lnga gang zhe na/_'di lta ste/_thing shing dang /_le brgan rtsi dang /_rgya skyegs dang /_gur gum dang /_mtshal lo/_/
[\[285a.6\]]shun phrags kri ma sha ma gtogs te/_gzhan kha dog ngur smrig tu 'gyur ba shing gi shun phrags la kha dog can chongs shig_/de yang gzhan med par gyur na gdod nyes pa med do/_/sbyar ma nges par mtshan ma can du bya'o/_/stod g.yogs la nges par med la mthang 
[\[285a.7\]]gos la yang nges par med do/_/dge slong la chos gos ngan nam nyung na tshal bus logs shig nas glan par bya ste/_lnga'am/_bdun nam/_dgu'am/_bcu'am/_bcu gcig gam/_lhag par yang rung ste/_de ltar dge slong gis sbyar ma spyad pa ni sbyar mar spyod cig_/
[\[285b\]]
[\[285b.1\]]stod g.yogs su spyad pa ni stod g.yogs su spyod cig_/mthang gos su spyad pa ni mthang gos su spyod cig_/dge slong gis ji ltar rang gi pags pa bzhin du chos gos la bsrung bar bya'o/_/ci nas de phyi phyir btsal mi dgos par bya ste/_'di ni chos gos kyi bya ba 
[\[285b.2\]]zhes bya'o/_/gding ba'i bya ba gang zhe na/_bcom ldan 'das kyis dge slong rnams la gding ba rnam pa gnyis rjes su gnang ste/_mal stan la bde ba'i phyir ro/_/stug na rim gcig bya/_srab na ni rim pa gnyis su bya'o/_/dge slong gis gding ba ma bting gi 
[\[285b.3\]]bar du 'dug par mi bya/_nyal bar mi bya/_gding ba gcig rkyang la bsngo bar mi bya/_gding ba med par zhag tu gnas par mi bya/_dge slong gis gding ba la nan tan du bya/_legs par bya/_ci nas de phyi phyir de btsal mi dgos par byas te/_'di ni gding ba'i bya ba 
[\[285b.4\]]zhes bya'o/_/khab kyi bya ba gang zhe na/_bcom ldan 'das kyis dge slong rnams la khab rnam pa gnyis rjes su gnang ste/_chos gos drub pa'i phyir te/_lcags dang /_zangs kyi'o/_/dge slong rnams kyis khab med bzhin ljongs kyi spyad pa ma spyod cig_/dge slong 
[\[285b.5\]]gis khab legs par zhog shig_/legs par byos shig_/ci nas phyi phyir de btsal mi dgos par bya ste/_'di ni khab kyi bya ba zhes bya'o/_/khab ral gyi bya ba gang zhe na/_bcom ldan 'das kyis dge slong rnams la khab ral rjes su gnang ste/_khab rnams sba ba'i 
[\[285b.6\]]phyir ro/_/dge slong gis ngo tsha med pa'i dge tshul rnams la khab ral ma gzhag cig_/mi stor bar bya/_bsnyen par rdzogs kyang yid mi ches na ma yin/_'di ltar yang gang zag lnga la khab ral gzhag par mi bya ste/_ngo tsha med pa dang /_khon yod pa dang /_mi mdza' ba 
[\[285b.7\]]dang /_dran pa nyams pa dang /_tshul bzhin mi gnas pa la'o/_/dge slong gis khab ral legs par gzhag par bya/_nan tan du bya/_ci nas phyi phyir de btsal mi dgos par bya ste/_'di ni khab ral gyi bya ba zhes bya'o/_/thug pa'i bya ba gang zhe na/_bcom ldan 'das kyis 
[\[286a\]]
[\[286a.1\]]dge slong rnams la thug pa rjes su gnang ste bde bar spyod pa'i phyir dang /_sbyin pa dang sbyin bdag rnams la byin pa'i chos rnams yongs su spyod pa'i phyir ro/_/dge slong gis sgra 'byin bzhin du thug pa ma 'thung shig_/shes bzhin du thug pa sgra 
[\[286a.2\]]bskyungs te 'thung bar bya/_dregs pa'i phyir ma yin/_nga rgyal gyi phyir ma yin/_snyems pa'i phyir ma yin/_bzang ba'i phyir ma yin gyi lus 'di rma gso ba'i phyir dang gzung ba'i phyir te/_'di ni thug pa'i bya ba zhes bya'o/_/chu'i bya ba gang zhe na/_dge slong 
[\[286a.3\]]gis chu shin tu brtag par bya/_dang ba/_gsal ba/_ma rnyogs pa/_ma 'dres pa/_sangs pa/_gtsang ma yongs su spyad par bya ste/_'di ni chu'i bya ba zhes bya'o/_/chu rdza'i bya ba gang zhe na/_bcom ldan 'das kyis dge slong rnams la chu snod rjes su gnang ste/_
[\[286a.4\]]dge 'dun dang gang zag la yang rung zhabs rten dang chu dgab pa'i kha gab tu bcas pa'o/_/dge slong rnams kyis shin tu legs par khrus te skoms la gtsang mar bya ste bcang bar bya/_lag pa rung ba dang /_gos rung bas chu gzhag par bya/_brim par bya/_bram ze dang 
[\[286a.5\]]khyim bdag lhags na yang blud par bya/_dge slong rnams kyis chu rdza shin tu sba bar bya/_nan tan du bya/_ci nas phyi phyir btsal mi dgos par bya ste/_'di ni chu snod kyi bya ba zhes bya'o/_/yongs su spyad pa'i chu rdza'i bya ba gang zhe na/_bcom ldan 'das kyis dge slong 
[\[286a.6\]]rnams la yongs su spyad pa'i chu rdza rjes su gnang ste/_shin tu bkrus/_bskams la gtsang mar byas te bcang bar bya/_bkang nas gtsug lag khang gi sgor gzhag par bya/_yongs su spyad pa'i rdza ma de dge slong rnams kyis dben par bya/_nan tan du bya/_ci nas phyi 
[\[286a.7\]]phyir de btsal mi dgos par bya ste/_'di ni yongs su spyad pa'i chu'i rdza ma'i bya ba zhes bya'o/_/gtsang ma'i ril ba'i bya ba gang zhe na/_bcom ldan 'das kyis dge slong rnams la ril ba rjes su gnang ste/_de mchod rten gyi drung du gzhag par mi bya/_dge slong gis de dus dus su brtag 
[\[286b\]]
[\[286b.1\]]par bya/_bskam par bya/_dgang bar bya ste/_'di ni gtsang ma'i ril ba'i bya ba zhes bya'o/_/zas kyi bya ba gang zhe na/_bca' ba lnga dang /_bza' ba lnga ste/_dge slong rnams kyis bca' ba dang /_bza' ba rnams las gang yang rung ste/_bza' ba'i tshe dran pa mngon par 
[\[286b.2\]]gzhag par bya/_zas la brtag par bya/_btsal ba'o/_/nan tan gyis bsgrubs pa'o/_/de dang 'dra ba'o/_/yongs su spyad pa'o/_/nyam du 'gyur ba'o/_/'gyes pa'o snyam du shes par byas la bza' bar bya'o/_/dran pa nye bar bzhag cing sems mi g.yeng 
[\[286b.3\]]bar zas la rgyu mthun par 'du shes/_nad par 'du shes/_gzhan la rag las par 'du shes/_rkyen du 'du shes/_rten cing 'brel bar 'byung bar 'du shes/_mngon du bzhag la zas bza' bar bya/_'dus te za ba dang /_yang yang za ba dang /_chog par bya ba 
[\[286b.4\]]la'ang dran pa mngon du gzhag par bya ste/_de ni zas kyi bya ba zhes bya'o/_/bza' ba'i bya ba gang zhe na/_dge slong gis zan bza' ba'i tshe'am/_skyo ma'i tshe'am/_thug pa btung ba'i tshe yang rung dus bsgo ba'am/_gaN+DI brdungs ma thag tu myur du 'ong bar bya/_myur du 
[\[286b.5\]]'du bar bya/_shes bzhin du 'greng bar bya/_shes bzhin du 'dug par bya/_shes bzhin du bza' bar bya/_dran pa nye bar bzhag cing sems mi g.yeng bar bya ba dang /_chas bzang ba dang /_spyod lam du ldan pa dang /_shin tu bsdams shing rab tu dben par byas la/_sgra 
[\[286b.6\]]bskyungs shing mig mi g.yeng la mig gnya' shing gang tsam du blta/_rim gror bcas/_bdag dman par bcas/_'jigs pa dang /_gzhan gyi dbang du yid la bsams nas rdul phyag go snyam pa'i sems dang /_gnas brtan dang /_bar ma dang /_gsar bu rnams la 
[\[286b.7\]]byams pa'i sems dang /_brtse ba'i sems dang /_pha dang /_bu dang /_phu nu bor 'du shes mngon du bzhag ste stan la 'dug pa mkhas par bya/_bza' ba la mkhas par bya ste/_'di ni bza' ba'i bya ba zhes bya'o/_/zas btang ba'i bya ba gang zhe na/_dge slong gis zas blangs 
[\[287a\]]
[\[287a.1\]]nas slar gtang bar mi bya/_bab bab tu gtang bar mi bya/_zas gang la gtang bar bya zhe na/_ma la sbyin par bya/_pha dang /_phu nu bo dang /_sring mo la sbyin par bya/_gnyen la'ang sbyin par bya/_kun dga' ra ba'i nang du khyim pa 'ongs pa la'ang sbyin par bya/_phan 
[\[287a.2\]]btags pa la sbyin par bya/_mi phan pa la'ang sbyin par bya/_nad pa dang /_bzung ba dang /_brel bar gyur pa la'ang sbyin par bya/_de ste bud med sbrum pa zhig 'ongs na yang dran pa nye bar bzhag ste sbyin par bya/_byol song la'ang zas chang gcig sbyin par bya/_rab tu 
[\[287a.3\]]'byung bar 'dod pa la'ang sbyin par bya/_de yang dum bur byas/_lhag mar byas la sbyin pa ste/_'di ni zas gtang ba'i bya ba zhes bya'o/_/bsod snyoms kyi bya ba gang zhe na/_dge slong gis bsod snyoms gus par blang bar bya/_rim bzhin du blang bar bya mu dang 
[\[287a.4\]]mnyam par ma yin/_tshod ma dang mnyam par ma yin/_shes bzhin pa dang /_dran pa nye bar gzhag pa dang /_sems mi g.yeng ba dang /_mi bo ba dang /_ji tsam gyis de chog par 'gyur ba de tsam du blang bar bya ste/_'di ni bsod snyoms kyi bya ba zhes bya'o/_/bsod 
[\[287a.5\]]snyoms spyod pa'i bya ba gang zhe na/_bsod snyoms spyod pa'i dge slong gis shes bzhin du 'jug par bya/_shes bzhin du 'dug par bya/_shes bzhin du 'greng bar bya/_dran pa nye bar gzhag pa dang /_sems mi g.yeng ba dang /_mdzes pa dang /_spyod lam du ldan pa 
[\[287a.6\]]dang /_shin tu bsdams pa dang /_shin tu g.yogs pa dang /_sgra bskyungs pa dang /_mig mi g.yeng zhing gnya' shing gang du brtag pa dang /_dbang po bsdam pa dang /_yid phyir mi g.yeng ba dang /_snga phyir 'du shes pa dang /_ma lta bu'i bud med mthong na mar 
[\[287a.7\]]'du shes nye bar gzhag_/sring mo lta bu'i bud med mthong na sring mor 'du shes nye bar gzhag_/bu mo lta bu'i bud med mthong na bu mor 'du shes mngon par gzhag_/bsod snyoms spyod pa'i dge slong gis srang dang /_tshong 'dus dang /_bzhi mdo dang /_sum mdo dang /_sgo 
[\[287b\]]
[\[287b.1\]]khang dag gi mtshan ma gzung bar bya/_khyim gyi sgor song nas khar gsil dkrogs te dal nas bags kyis sgo la gtugs par bya/_de ste bud med gnyid log na se gol gtogs la sad par bya ste/_rdung ba zhig la zhugs na gtun bu thabs gnyis gsum rdung ba'i bar 
[\[287b.2\]]du bsdad par bya/_'on te sreg pa zhig la zhugs na khur ba gcig bsregs kyi bar du bsdad par bya/_de ste 'thag pa zhig tu gyur na/_lan gnyis gsum bskor gyi bar du bsdad par bya/_dran pa nye bar gzhag par bya/_sems mi g.yel bar bsod snyoms 
[\[287b.3\]]blang bar bya/_ji tsam chog pa de tsam blang bar bya/_de ste dge slong bsod snyoms spyod pas 'dod na dge 'dun gyi nang du bza' bar bya/_mgron du bos na yang bdag gir byas te/_bsod snyoms spyod pa'i bya ba ni des gtang bar bya ste/_'di ni bsod snyoms spyod 
[\[287b.4\]]pa'i bya ba zhes bya'o/_/zas nod pa'i bya ba gang zhe na/_zas nod pa'i dge slong gis dus dang tshod rig par byos la bsod snyoms long shig_/shes par bya/_dran pa mngon par gzhag par bya/_sems mi g.yel bar bya/_mi rnyogs par bya/_mi 'dres par bya/_
[\[287b.5\]]ci nas kyang mdzes shing dben par bya/_ci nas kyang de la mi gtsang ba 'bags pa dang /_rings shing brtun pa'i tshul du mi bya/_gtsang zhing mdzes par bya/_rings shing 'dun pa ltar 'ong bar bya/_skabs su ma bab pa'i don gzhan mi gnyer/_gtsug lag khang du song 
[\[287b.6\]]nas dge slong de la bzhin gyi mdangs bzang ba dang /_khro gnyer med pa dang /_tshig snyan pa dang /_mgu bar byos la zan long shig_/'di ni zas nod pa'i bya ba zhes bya'o/_/dgon pa'i bya ba gang zhe na/_dgon pa'i dge slong gis mdangs bzang bar bya/_khro gnyer med 
[\[287b.7\]]par bya/_dran pa mngon par gzhag_/thog mar snyan tshig bya/_tshur shog bde bar 'ongs sam zhes tshig snyan pas bsu/_khyed cag legs par gnas sam/_legs par spyad dam/_legs par bya ba byas sam/_zhes thog mar dris shig_/dgon pa'i dge slong 
[\[288a\]]
[\[288a.1\]]rnams kyis chu legs par gzos te zhog shig_/chu snod kyang zhog shig_/kha zas kyang gzos la zhog shig_/zas kyi snod kyang zhog shig_/me yang gzos te zhog shig_/zhugs ling yang gzos te zhog shig_/mar me dag kyang gzos te 
[\[288a.2\]]zhog shig_/me mar gyi snod kyang gzos te zhog shig_/me mar gyi snying po yang gzos te zhog shig_/mar dang /_'bru mar dang /_sbrang rtsi dang /_snad pa'i bcing ba yang shoms te zhog shig_/ko ba'i dum bu yang shoms te zhog shig_/rgyus pa dang /_'breng 
[\[288a.3\]]bu dang /_smyung bu yang shoms te zhog shig_/khab dang /_gri dang /_skud pa dang /_zas rnams kyang shoms te zhog shig_/sman rnams kyang chongs shig_/brtan pa'i khar ba yang chongs shig_/dgon pa'i dge slong rnams kyis me shel dang /_chu shel 
[\[288a.4\]]gzhan la ma bstan cig_/dgon pa'i dge slong gis khron pa rgyus shes par gyis shig_/nye spyod la mkhas pa dang /_mtshan mo la mkhas pa dang /_yul phyogs la mkhas pa dang /_dgon pa'i dge slong gis mdo sde la mkhas par bya/_'dul ba la mkhas par 
[\[288a.5\]]bya/_ma lta bu la mkhas par bya/_smra ba la mkhas pa dang /_chos ston pa la mkhas pa dang /_phung po la mkhas pa dang /_khams la mkhas pa dang /_skye mched la mkhas pa dang /_rten cing 'brel bar 'byung ba la mkhas pa dang /_gnas dang gnas ma yin pa la 
[\[288a.6\]]mkhas par bya/_dgon pa'i dge slong rnams kyis chos shes par bya/_don shes par bya/_dus shes pa dang /_tshod shes pa dang /_bdag nyid shes pa dang /_'khor shes pa dang /_gang zag shes pa dang /_gang zag gi khyad par shes par bya/_dgon pa'i dge slong 
[\[288a.7\]]rnams kyis dregs pa mi bskyed/_gcam bur mi bya/_bkur stir bcas/_dbang gzhan la rag las par bcas/_kha mi rgod/_tshig brtan par bya/_ngo tsha dang khrel yod par bya/_gtam mi mang ba dang /_thab mer 'gyur ba'i rnams mi smra/_brtson 'grus su bya/_le lor 
[\[288b\]]
[\[288b.1\]]mi bya/_dran pa can dang shes bzhin du spyod par bya/_dbang po dben par bya/_zas la tshod zin par bya/_bdag gi shes par mi bya/_srod dang /_tho rangs kyi tshe rnal 'byor bya ba la nan tan du bya/_gnyid kyi bde ba dang /_'phres pa'i bde ba dang /_mal stan gyi bde ba nyams 
[\[288b.2\]]su mi blang /_dus su spyod pa dang /_dus ma yin par spyod pa shes par bya/_stan la 'dug pa la mkhas pa dang /_dge slong gnas brtan rnams la mi smod pa dang /_dge slong gsar bu rnams la'ang mi smod pa dang /_dgon pa'i dge slong gis brtson 'grus yal bar mi bya/_
[\[288b.3\]]ma thob pa thob pa dang /_ma chud pa chud pa dang /_mngon du ma byas pa mngon du bya ba dang /_dgon pa la gnas pa'i dge slong gis chos kyi dbyug pa dang /_ril bu dang /_pho long gis srod dang tho rangs la rnal 'byor byos shig_/dgon pa'i dge slong gis 
[\[288b.4\]]mtshungs par spyad pa'i chos bcas pa bzhin du rdzogs par ma byas na 'das pa dang bcas par 'gyur te/_/'di ni dgon pa'i bya ba zhes bya'o/_/dgon pa'i gnas brtan gyi bya ba gang zhe na/_dgon pa'i dge slong gis bya ba de lta bu la 'jug par bya'o/_/dge 
[\[288b.5\]]slong gsar bu rnams de na 'khod pa kun shes par bya ba nas snga ma bzhin te/_thams cad du yang dge slong gnas brtan gyis thog mar 'jug par bya'o/_/rgyud gtang bar mi bya ba'i bar du ste/_dgon pa na bya ba'i rnams gzung bar bya/_dgon pa'i bya ba rnams 
[\[288b.6\]]la gzud par bya/_de dag gis kyang des rjes su bstan pa'i tshig la mnyan cing bsgrub par bya ste/_'di ni dgon pa'i gnas brtan gyi bya ba zhes bya'o/_/grong 'dab kyi bya ba gang zhe na/_grong 'dab kyi dge slong gis mdangs bzang bar bya ba nas/_snga ma bzhin te/_
[\[288b.7\]]bde bar spyod pa'i bar du'o/_/dge slong dag 'ongs shing lhags pa'i rnams la bde bar phyin tam zhes dri bar bya/_ji ltar rgan rims pa dang /_ji ltar rigs par ngal bso bar bya/_mal stan dag kyang ji lta bu yod pa sbyin par bya/_de ste snga dro lhags na ni kha zas ci 'byor 
[\[289a\]]
[\[289a.1\]]pa bzhin bgo zhing sbyin par bya/_des zas kyi 'og tu 'ongs na btung ba dang /_bu ram dang /_sha kha ra dang /_hwags dang /_ha se rnams ci 'byor pa sbyin zhing tshim par bya/_nub mo mal stan kyang bgo zhing sbyin par bya/_rkang pa bkru ba dang /_rkang pa bsku ba 
[\[289a.2\]]yang sbyin par bya/_kun dga' ra ba'i phyir 'byung ba dang /_nang du 'jug pa dang /_nye 'khor dang /_bshang ba'i sa dang /_gci ba'i sa dang /_skas ka dang /_them skas dang /_gcad pa dang /_dbye ba'i rnams so sor ston cig_/dge 'dun gyi bya ba bcas pa rnams 
[\[289a.3\]]kyang sgrogs shig_/de ste bsod snyoms pa zhig yin na yang spyod yul rnams rig par ston cig_/'ongs pa la yang kha zas dang skom rnams sbyar bar bya/_de ste 'dug par gyur na de la dris te gnas par gyur na/_gnas khang dang /_khang bu brtsegs pa yang rung dben 
[\[289a.4\]]par rung ba byin cig_/de ste 'gro bar gyur na rab tu mgu bar byas la phyi bzhin du bskyal bar gyis shig_/de ste khyim pa dag lhags na yang grong 'dab pa'i dge slong gis mgu ba'i bzhin dang /_khro gnyer med par gyis la mdun du bsu ste tshig snyan par gyis shig_/stan thing 
[\[289a.5\]]shig_/de ste kha zas dang skom dgos na yang byin cig_/nyal na yang mal stan byin cig_/de ste chos nyan par 'dod na des nus na bdag nyid kyis chos kyi gtam byos shig_/de ste bdag nyid kyis mi nus na dge slong gzhan skos te chos kyi gtam sgrogs shig_/grong 
[\[289a.6\]]mtha'i dge slong gis bram ze dang khyim bdag gi rnams 'ongs shing lhags pa la sbyin pa dang /_sbyin pa la 'jug pa dang /_skyabs su 'gro ba dang /_bslab pa'i gzhi 'dzin par bstabs par byos shig_/spos dang /_dri dang /_me tog kyang sbyin par byos shig_/mchod 
[\[289a.7\]]rten la skor zhing phyag 'tshal du chug shig_/ci nus su bslabs bstan te gtang bar byas te 'di ni grong 'dab kyi bya ba zhes bya'o/_/grong 'dab kyi gnas brtan gyi bya ba gang zhe na/_grong 'dab kyi gnas brtan gyis bya ba de 'di lta bu la 'jug par bya'o/_/dge slong gsar bu de na gang 
[\[289b\]]
[\[289b.1\]]'khod pa de kun shes par bya ba nas snga ma bzhin te/_grong 'dab kyi dge slong gnas brtan gyis thams cad du yang thog mar 'jug par bya/_rgyud mi gtang bar bya ba'i bar du ste/_grong 'dab kyi bya ba rnams la de dag gzud par bya/_grong 'dab pa'i bya ba rnams la 'dzin pa 
[\[289b.2\]]gzhug par bya/_bya ba bzang po la gzud par bya/_'di skad ces bsgo bar bya ste/_tshe dang ldan pa rnams dran pa nye bar zhog la grong 'dab du gnas par bya ste/_kun dga' ra ba pha dang /_dge tshul pha dang /_bud med rnams la rgyun du lta ba spang bar byas la lta na yang 
[\[289b.3\]]dran pa nye bar bzhag la blta zhing smra bar gyis shig_/dregs par ma byed cig_/dus dus su chos kyi gtam bya bar bya/_spyod yul ma yin pa rnams las ni bzlog par bya/_spyod yul rnams la ni gzud par bya/_de dag gis kyang des bsgo ba dang /_bstan 
[\[289b.4\]]pa'i tshig rnams mnyan cing 'jug par bya ste/_'di ni grong 'dab kyi dge slong gnas brtan gyi bya ba zhes bya'o/_/glo bur du 'ongs pa'i bya ba gang zhe na/_glo bur du 'ongs pa'i dge slong gis bab bab tu kun dga' ra ba'i nang du 'jug par mi bya/_kun dga' ra ba'i sgo 
[\[289b.5\]]kar lhung bzed dang chos gos zhog la de ste chu yod na ni rkang pa khrus shig_/chu med na ni rdul phyi ba'i ra da'am/_lo ma dang /_lo ma rnyis pas rdul phyis shig_/bshang ba bro'am gci ba bro na yang gshong shig_/gcis shig_/de nas chos gos gyon la phrag pa g.yon 
[\[289b.6\]]pas chos gos kyi tshang thur dang /_lhung bzed kyi snod rnams thogs shig_/lag pa g.yas pas ni khar gsil thogs shig_/lag pa g.yon pas ni lham khyer cig_/de ste kun dga' ra ba rtsig pas bskor tam/_shing thags kyis bskor tam/_'obs kyis bskor 
[\[289b.7\]]bar gyur na shes bzhin du sgo la mi 'drud bzhin du nang du zhugs shig_/mchod rten rnams la bskor bar bya/_shes bzhin du dran pa nye bar bzhag la sems mi g.yeng /_spyod lam mdzes pas sbyar zhing /_rab tu bkab nas sgra bskyungs la mig mi g.yeng zhing gnya' shing gang tsam 
[\[290a\]]
[\[290a.1\]]du lta zhing gtsug lag khang gi nang du zhugs la snang g.yel che ba'i phyogs su 'dug shig dang /_ci nas gzhi na gnas pa'i dge slong dag gis mthong nas dge slong 'di ni glo bur du 'ongs pa zhig go zhes nas de dag gis ngal bso bar bya bar 'gyur/_glo bur 
[\[290a.2\]]du 'ongs pa'i dge slong gtsug lag khang gi nang du zhugs pa dang /_gang rigs par chos gos kyi tshang thur dang /_lhung bzed kyi snod dang /_ril ba dang /_lham rnams gzhag par bya'o/_/de nas dge slong gnas brtan dag la bkur stir bcas/_ri mor bcas/_
[\[290a.3\]]'jigs pa'i dbang du gyis la rkang pa la phyag byos shig_/dge slong gsar bu rnams la tshig snyan pas dga' bar byos shig_/stan ji lta bu thob pa de la 'dug par bya/_glo bur du 'ongs pa'i dge slong zas kyi tshe'am/_btung ba'i tshe'am/_thug pa btung ba'i 
[\[290a.4\]]tshe'am/_phyag bya ba'i tshe'ang rung /_bsgo'am/_gaN+DI brdungs nas dge 'dun 'du ba'i khar 'dus shig_/lo grangs dris la gar bab pa'i rim bzhin du 'dug shig_/de ste mal stan 'brim na shin tu rtogs la long shig_/gnas khang bskos na ci 'di na 
[\[290a.5\]]gnas sam mi gnas zhes dris shig_/de ste gnas na ni ci bde zhes byos shig_/de ste mi gnas pa zhig yin na ni des lhung bzed dang chos gos phyogs gcig tu zhog la phyag dar bya ba'i phyir phyags ma tshol cig_/chu rdza dang shing stan kyang tshol cig_/gnas 
[\[290a.6\]]khang gi sgo drung du 'ongs na yang dal nas rdungs shig_/'on te de na sbrul lam/_sdig pa'am/_rkang [{]mangs sam[,]mang ngam[}]/_te ma pu ka'am/_he la ta ka'am/_srog chags gdug pa gzhan dag kyang rung ste yod na tshor bar byas par 'gyur ro/_/de sgo'i dpyis bla 'og tu rtogs 
[\[290a.7\]]shig_/sgo 'phar la'ang rtogs shig_/de nas sgo dal nas phye ste shes bzhin du nang du zhugs la dbus su 'dug nas grwa bzhir sbrul gyi gnas sam/_sdig pa'i gnas sam/_srin bu'am/_sbrang ma'am/_grog sbur gzhan gyi gnas ltos te/_yod par gyur na 
[\[290b\]]
[\[290b.1\]]de dag mi gnod pa'i tshul du logs shig tu 'gro bar gyis shig_/de nas gnas khang du chag chag thob shig_/phyag dar byos shig_/phyag dar 'or cig_/lci bas zhal zhal 'jam por yugs shig_/de na 'di lta ste/_mal stan khri'am/_khri'u shing ngam/_khri'u'am/_
[\[290b.2\]]la ba'am/_stan nang tshangs can nam/_gru bzhi pa dag yod na phyir byung nas de ste rgan po zhig sngar 'dug na ni skad cig sdod cig_/ma yin na se gol gyis dal nas gtogs te shes bzhin du nang du zhugs la rkang pa khrus shig_/glo bur du 'ongs pa'i dge slong gis gzhi na gnas 
[\[290b.3\]]pa'i dge slong rnams la 'di na bsdigs pa'i las byas pa'am/_smad pa'i las byas pa'am/_bskrad pa'i las byas pa'am/_slar bsdum pa'i las byas pa'am/_ma mthong bas spangs pa'i las byas pa'am/_slar las ma byas pa'i phyir spangs pa'i las byas pa'am/_
[\[290b.4\]]sdig pa la lta ba ma btang ba'i phyir spangs pa'i phyir las byas pa'am/_chad pa byed pa'am/_gzhi nas bslang ste chad pa byed pa'am/_yid mgu bar byed pa'am/_gzhi nas bslang ste yid mgu bar byed pa yang rung ste/_de lta bu dag yod dam med dris shig_/de ste yod na yang de 
[\[290b.5\]]dang de lta bur spang bar bya'o/_/gtsug lag khang nas phyir 'byung ba dang /_nang du 'jug pa dang /_nye 'khor dang /_snam phyi sa dang /_gci sa dang /_skas dang /_them skas dang /_sgo bcad pa de dbye ba la sogs pa rtogs shig_/dris shig_/dge 'dun gyi bya ba bcas pa ji 
[\[290b.6\]]lta bu dris shig_/gnas khang du zhugs te stan thing la skyil mo krung chos te lus drang por srong la dran pa mngon du bzhag ste reg par bya ba brgyad la spang bar bya'o/_/de ni 'di lta ste/_nad do/_/skran no/_/mtshon no/_/dug go/_/mi rtag pa'o/_/sdug bsngal ba'o/_/stong pa nyid do/_/bdag 
[\[290b.7\]]med pa'o snyam du soms te 'dug la/_de ste nus na ni ji srid nus bzhin 'dug_/'on te yang mi nus na langs te bklag pa gsum bklag go/_/sbyin pa'i yon tan brjod la sbyin pa'i yon tan brjod nas g.yas phyogs su 'phres par bya'o/_/rkang pas rkang pa mnan te snang ba'i dran pa mngon du 
[\[291a\]]
[\[291a.1\]]bzhag nas ldang bar shes bzhin du 'du shes bzhag nas yid la byed bzhin mtshan mo zad pa'i tho rangs kyi tshe rings shing myur bar longs la de nas skyil mo krung bcas shing lus drang por bsrangs te 'dug la sems dran pa mngon du byas te lus 'dis reg par bya ba brgyad spang 
[\[291a.2\]]bar bya ste/_'di lta ste/_nad do/_/skran no/_/dug go/_/mtshon no/_/mi rtag pa'o/_/sdug bsngal ba'o/_/stong pa nyid do/_/bdag med pa'o snyam du soms te/_de nas nam nangs na so shing zo la 'or cig_/de nas bya ba rnams byos la ci deng dge 'dun gyi bshos mgron du 
[\[291a.3\]]bzhud dam/_'on te bsod snyoms la 'jug ces dris shig_/de ste dge 'dun gyi bshos mgon du bzhud na dge ba'i phyogs ci bder spyod la bsod snyoms gyis shig_/de ste bsod snyoms la 'jug na de nas grong dang /_spyod yul dang /_dad pa'i rigs gang yin pa dang /_
[\[291a.4\]]ma dad pa'i rigs gang yin pa dang /_rigs 'dir bslab pa byin pa ma yin nam zhes dris shig_/lhung bzed khas phub ma yin nam zhes dris shig_/rta ma rungs pa dang /_ba lang ma rungs pa med dam zhes dris shig_/de nas snga dro sham thabs bgos/_lhung bzed dang chos gos khyer te/_
[\[291a.5\]]shes bzhin du bsod snyoms la 'jug par bya'o/_/bsod snyoms bskor nas zas kyi bya ba byas te/_phyis bsod snyoms blang ba dang /_zas kyi bya ba spangs nas chos gos dang lhung bzed bzhag nas ci bder 'dug par bya ba 'di ni glo bur du 'ongs pa'i bya ba zhes bya'o/_/glo bur du 'ongs pa'i gnas 
[\[291a.6\]]brtan gyi bya ba gang zhe na/_glo bur du 'ongs pa'i dge slong gnas brtan gyis glo bur du lhags pa'i dge slong rnams rig par bya/_de dag la'ang mdangs bzang bar bya/_khro gnyer med par bya/_tshig snyan pas sngar dge slong rnams la mgu bar bya/_glo bur du lhags pa'i dge slong rnams 
[\[291a.7\]]kyi phyir mal stan brnya bar bya/_'dug 'dug pa las mgron rnam pa lngar bsgo bar bya ste/_gtsug lag khang du gnas khang 'di yin gyis ltos shig ces bsgo ba dang mal stan 'di yin na stan ltos shig ces pa dang /_lde mig 'di yin no/_/zhes bsgo zhing gtad pa dang lnga ste/_'di 
[\[291b\]]
[\[291b.1\]]ni glo bur du 'ongs pa'i gnas brtan gyi bya ba zhes bya'o//_//'dul ba gzhung dam pa/_bam po lnga bcu rtsa gnyis pa/_'gro ba'i bya ba gang zhe na/_'gro ba'i dge slong des yul phyogs gang logs su 'gro ba de'i yul phyogs brtag par bya/_de 
[\[291b.2\]]phyogs nas 'ongs pa'i dge slong rnams la bar chad du 'gyur ba brgyad las gang yang rung bar chad du 'gyur ba mi 'byung ngam zhes dri bar bya/_bdag der song nas bsod snyoms dang na ba'i sman dang /_bsnyen bkur byed pas brel bar mi 'gyur ram/_bdag la 
[\[291b.3\]]bsod snyoms dang /_na ba'i sman dang /_bsnyen bkur byed pas kyang rung brel cing ma rnyed par gyur na lus nyams shing dus 'da' bar mi 'gyur ram bdag der song na lus bde ba dang sems la bde bar 'gyur ram/_bdag der song nas dge ba'i chos rnams 'phel bar 'gyur 
[\[291b.4\]]ram/_bdag der song na dge slong tshul khrims dang ldan pa/_yon tan dang ldan pa/_des pa dge ba'i chos can/_lta ba mtshungs pa/_gnas pa mtshungs par 'gyur ram/_bdag the tshom ma skyes pa de dag mi skye bar byed dam/_skyes pa yang slar sel bar byed dam/_
[\[291b.5\]]sdig par lta ba ma skyes pa mi skye bar byed dam/_skyes pa'i rnams slar ldog par byed dam/_bdag dang tshe dang ldan pa de dag dang lhan cig lus bde ba dang sems bde bar 'gyur ram/_bdag tshe dang ldan pa de dag dang lhan cig tu dge ba'i chos rnams la 'phel bar 'gyur 
[\[291b.6\]]ram zhes dri bar bya ste/_de ltar na yul phyogs brtag par bya ba'o/_/grogs rnams la brtag par bya ste/_tshe dang ldan pa 'di dag tshul khrims dang ldan nam/_yon tan dang ldan nam/_des pa dge ba'i chos can yin nam/_lta ba mtshungs sam/_gnas pa mtshungs sam/_
[\[291b.7\]]gal te 'di ltar bdag la the tshom ma skyes pa la mi skye bar byed dam/_skyes pa slar sel bar byed dam/_sdig par lta ba la yang ma skyes pa las mi skye bar byed dam/_bdag tshe dang ldan pa de dang lhan cig tu lus dang sems bde bar 'gyur ram/_bdag tshe dang ldan pa de dag dang lhan cig tu 
[\[292a\]]
[\[292a.1\]]dge ba'i chos 'phel bar 'gyur ram/_gal te tshe dang ldan pa 'di dag gis bdag lam du nad kyis btab na mi 'bor bar 'gyur ram snyam du grogs po la brtags nas/_lam la brtag par bya ste/_bdag lam der bar chad du 'gyur ba brgyad las gang yang rung ba 'byung bar mi 'gyur 
[\[292a.2\]]ram/_bdag lam der bsod snyoms dang /_na ba'i sman dang /_bsnyen bkur byed pas brel bar mi 'gyur ram/_de ste bsod snyoms dang bsnyen bkur byed pa med na gnod cing dus 'das par mi 'gyur ram/_bdag lam de na lus la bde'am/_sems la bde bar 'gyur ram/_
[\[292a.3\]]bdag lam der dge ba'i chos rnams 'phel bar 'gyur ram/_de ste brel bar mi 'gyur na 'gro bar bya'o/_/de lta bur yul phyogs dang /_grogs dang lam rnams brtags la de ste sang 'gro'o snyam na/_des mkhan po dang /_slob dpon rnams la blta bar bya de ste bdag yul phyogs 
[\[292a.4\]]ni 'di lta bur/_grong khyer ni 'di lta bur mchi'o zhes zhu'o/_/mkhan po dang /_slob dpon gyis kyang de'i yul phyogs brtag par bya/_lam brtag par bya/_dge slong grogs po rnams la brtag par bya ste/_'di'i grogs po dge slong rnams ci 'dra/_'di'i 'khor ci 'dra/_'di'i grogs 
[\[292a.5\]]po rjes bzhin du 'dong ba ci 'dra ba'i rnams rtogs la de ste mthun par gyur na ni zhu ba yang byin cig_/mthun par ma gyur na ma sbyin cig_/'gro ba'i dge slong gis ma zhus par song na 'das pa dang bcas par 'gyur ro/_/de ste na dge ba'i chos 'phel ba zhig tu 'gyur la mkhan po dang slob dpon 
[\[292a.6\]]yang tshul bzhin pa zhig ma yin na ma zhus par song na yang bla'o/_/gnas khang na gnas pa'i gnas khang de chag chag gis gdab par bya/_phyag dar bya/_phyag dar dor bar bya/_lci bas zhal zhal 'jam por byug par bya/_nang par sngar rkyang pa gsum bklags bklags nas 
[\[292a.7\]]sbyin pa'i yon tan brjod par bya/_nam langs nas mal stan rnams ji lta bur dgas pa de rnams bsngos la grongs te sprug cing brdab par bya'o/_/de nas rtsig pa las sor bzhi tsam gyis spogs la bcer te bzhag nas sgo bcad de nang gtan dang /_bla gtan chug la de na gnas pa dang /_gzhi na 
[\[292b\]]
[\[292b.1\]]gnas pa'i dge slong rnams la gdod de ltos shig ces bsgo nas 'gro bar bya'o/_/mal stan la sogs pa la ltos shig ces bsgo ba la rnam pa lnga ste/_gnas khang 'di la'o/_/gnas khang 'di la ltos shig_/mal stan rnams la'o/_/mal stan 'di rnams la ltos shig_/
[\[292b.2\]]lde mig gtad pa dang lnga yin no/_/kun dga' ra ba'i phyi rol du byung na dge slong grogs po rnams la brtag par bya ste/_ring du ma song bar su la yang rung /_brjed cing lus pa med dam zhes phan tshun du dris shig_/de ste brjed cing lus pa zhig yod na dge slong de 
[\[292b.3\]]slar log la blangs te/_'ongs kyi bar du bsdad par bya ba 'di ni 'gro ba'i bya ba zhes bya'o/_/'gro ba'i gnas brtan gyi bya ba gang zhe na/_'gro ba'i gnas brtan gyis nang par sngar langs nas 'dong ba'i dge slong rnams la char gzhug_/de dag la tshe dang ldan pa'i rnams 
[\[292b.4\]]lhung bzed dang chos gos rnams legs par long la khyer te 'dong ngo /_/sus kyang brjed par ma byed cig ces bsgo bar bya/_dong ba'i 'og tu dge slong gnas brtan nyid kyis de dag gis brjed pa lta yod dam med ces brtag par byas la thams cad kyis mjug nas 'gro bar bya'o/_/ring 
[\[292b.5\]]por ma 'phags par de dag la su'i yang rung brjed cing lus pa ci yod ces smra bar bya/_dge slong gnas brtan gyis dge slong de thams cad la rjes su bstan par bya ste/_tshe dang ldan pa'i rnams las gang yang rung sngon du 'dor te ma 'dong zhig_/phyir nur te ma 'khod cig_/thams 
[\[292b.6\]]cad lhan cig tu 'dus la phan tshun du lta rtog bzhin du 'dong bar bya'o/_/dge slong gnas brtan gyis lam du zhugs pa'i tshe bde ba dang ldan mi ldan rig par byas la bdag nyid kyis 'di dag la sngon du 'dor te 'dong ba lta yod dam med/_phyir nur te lus pa lta yod dam med/_de ste 
[\[292b.7\]]sngon du 'dor te 'dong ba lta yod na yang de dag bskul zhing 'dong bar bya/_bdag nyid kyang dge slong rnams kyi dbus su zhugs la 'gro bar bya/_de ste 'gro mi phod na nyid kyis lhung bzed dang chos gos la sogs dge slong de dag la bsgos shing bskur bar bya/_de ste 'gro mi 
[\[293a\]]
[\[293a.1\]]nus pa zhig tu gyur na dge slong de dag gis dge slong de phrag pa'am khur du khyer te/_dgon pa de las phyung la grong 'dab tu phyin par gyis shig_/dge slong de la nye gnas kyi dge slong de yang byin cig_/nye gnas dge slong des kyang de'i zan dang sman 
[\[293a.2\]]gzhan las tshol cig_/de ste lam de 'jigs pa dang bcas par gyur na rings shing myur bar dong ste/_de nas byung ba dang ngal bso bar gyis shig_/de ste yang nus par gyur na ni gang na chu 'gram mam/_nags mtha'a'am/_gsang ma sngon po'am/_sa phyogs 
[\[293a.3\]]gar dga' ba zhig tu rtogs te dge slong rnams ngal bsor gzhug par bya/_ngal bsos nas kyang 'dong bar bya ste/_dge slong gnas brtan gyis de dag kun la kye thams cad kyis kyang 'dir sbyin pa'i yon tan re re rjod cig ces bsgo bar bya/_dge slong thams cad kyis 
[\[293a.4\]]sbyin pa'i yon tan gyi tshigs bcad bklags zin pa dang /_dge slong gnas brtan gyis mjug tu byin pa'i yon tan gyi tshigs bcad lhogs te sa phyogs su lan gnyis sam gsum brtags te 'gro bar bya'o/_/grong 'dab tu phyin na yang des dge slong rnams kyi phyir gnas 
[\[293a.5\]]btsal bar bya/_mal stan btsal bar bya/_yang na rtswa dang lo ma btsal te/_de ste yang 'byor par gyur na rkang pa bkru ba dang /_rkang pa bsku ba dang /_btsags pa'i btung ba dang /_bu ram dang /_khan da la sogs pa bslang bar bya'o/_/gci ba dang bshang ba'i sa 
[\[293a.6\]]yang dris brtags la mtshan mo gnas par bya'o/_/khyim gyi lha rnams kyi phyir yang rkyang pa gsum dang /_sbyin pa'i yon tan brjod par bya/_der gnas na yang dge slong gnas brtan gyis de dag gi zan dang thug pa dang skyo ma rnams bstabs shing btsal nas dge slong rnams la 
[\[293a.7\]]bsnyod par bya/_de na dge slong gsar bu 'khod pa rnams la smra bar bya/_yang dag par smra bar bya/_kun shes par bya/_rtogs par bya/_bstan par bya/_rjes su bstan par bya ste/_ci nas de dag dregs pa can dang /_mi rigs pa dang /_rtsed mo las bzlog par bya/_
[\[293b\]]
[\[293b.1\]]'gro ba'i dge slong gnas brtan gyis ji ltar mtshungs par spyad pa'i chos bcas pa bzhin du mi byed na 'das pa dang bcas par 'gyur ro/_/'di ni 'gro ba'i gnas brtan gyi bya ba zhes bya'o/_/rkang pa bkru ba'i bya ba gang zhe na/_bcom ldan 'das kyis dge slong rnams la 
[\[293b.2\]]rkang pa bkru ba'i phyir rkang pa bkru ba rjes su gnang ste/_de dge slong dag rjes su de dag gis snod stong par mthong na bdag cag nyid kyis dgang bar gyis shig_/yang na dge slong gis kun dga' ra ba na gnas pa rnams la khongs shig par sgo shig_/rkang pa bkru bar bya ba 'di 
[\[293b.3\]]yang yin te/_dge slong gis rkang pa bkrur 'dod na shes bzhin du rkang pa bkru ba'i sar 'gro bar bya/_de ste rgan pa zhig snga na 'dug na skad cig sdod cig_/su yang med na shes bzhin du zhugs la rkang pa bkru bar bya/_dge slong gis rkang pa bkru ba'i sar yun 
[\[293b.4\]]ring du 'dug par mi bya/_snyoms pa la 'jug par mi bya/_lung bsgo bar mi bya/_dran par mi bya/_'dri bar mi bya/_gtam la zhugs shing mi 'dug_/myur du rkang pa bkrus nas shes bzhin du slar 'byung bar bya ste/_'di ni rkang pa bkru ba'i bya ba zhes bya'o/_/rkang pa 
[\[293b.5\]]bkru ba'i gnas brtan gyi bya ba gang zhe na/_rkang pa bkru ba'i dge slong gnas brtan gyis dge slong rkang pa 'khru ba la zhugs nas yang ma zin gyi bar du bslang zhing dbyung bar ma byed cig_/rkang pa 'khru ba la zhugs pa zhes bya ba ni chung ngu na rkang pa chus gsher ba tsam du gyur pa'o/_/
[\[293b.6\]]de ste dge slong dag spyod lam mi mdzes par gyur tam/_gtam la zhugs shing 'khod na dge slong gnas brtan gyis de dag zlog shig_/lung bsgo bar bya/_rjes su bstan par bya/_spyod lam mdzes pa la gzud par bya/_ji ltar rkang pa bkru ba'i gnas brtan gyis mtshungs 
[\[293b.7\]]par spyad pa'i chos la gzud par bya/_'di ni rkang pa bkru ba'i gnas brtan gyi bya ba zhes bya'o/_/'dug pa'i bya ba gang zhe na/_gnas dang gzhi na gnas pa'i dge slong gis tshes brgyad dang /_bcu bzhi dang /_bco lnga la gcig tu 'dus te sangs rgyas kyis gsungs pa'am/_
[\[294a\]]
[\[294a.1\]]nyan thos kyis gsungs pa'i chos kyang rung ste smra bar bya'o/_/de dag nang par sngar sgo'am/_gaN+DI brdungs ma thag tu 'du bar bya ste/_myur du 'dus nas shes bzhin du 'khod par bya/_shes bzhin du 'khod nas dran pa nye bar gzhag par bya/_sems mi 
[\[294a.2\]]g.yeng bar bya/_spyod lam tshogs shing phun sum du ldan par bya/_shin tu bsdam par bya/_shin tu dga' bar bya/_sgra bskyud par bya/_mig mi g.yeng zhing gnya' shing gang tsam du blta bar bya/_bkur stir bcas/_bdag dman par bcas/_'jigs pa 
[\[294a.3\]]dang dbang du 'gyur bar bcas/_yid dman pa phyags ma dang 'dra ba'i sems su bya/_gnas brtan dang /_bar ma dang /_gsar bu'i rnams la byams pa'i sems su bya/_phan pa'i sems su bya/_rjes su brtse ba'i sems su bya ba dang /_phu nu bo dang /_bur 
[\[294a.4\]]'du shes pa nye bar gzhag par bya/_stan la 'dug pa la mkhas pa dang /_'dug nas yang phyi phyir nges pa'i chos kyi gtam gyis mtshan mo nam zad par bya'o/_/de ste mi bde na yang spyod lam gnyis kyis nam zad par bya ste/_'chag pa dang /_'greng bas so/_/dge 
[\[294a.5\]]slong rnams 'dus nas 'khod na yang dus su chos mnyan par bya ste bkur sti bya/_mnyan par bya/_smad par mi bya/_tshul bzhin du 'jug par bya/_glags mi btsal bar bya/_chos la bkur sti mngon du gzhag par bya/_chos smra ba'i gang zag la yang brnyas par 
[\[294a.6\]]mi bya/_bdag nyid la smad par mi bya/_sems gcig tu thub pa dang bka' yin no bar bsam pa dang /_rna ba mi g.yeng ba dang /_sems gus pa dang /_sems thams cad gcig tu thub par bsdus la chos mnyan par bya'o/_/de'i 'og tu lha rnams dang /_rgyal 
[\[294a.7\]]po dang /_yon bdag dang /_sbyin pa byed pa rnams kyi phyir sbyin pa'i yon tan gyi tshigs bcad bklag par bya ste/_'di ni 'dug pa'i bya ba zhes bya'o/_/'dug pa'i gnas brtan gyi bya ba gang zhe na/_'dug pa'i dge slong gnas brtan gyis sngar sgo'am gaN+DI brdungs kyang rung ste/_
[\[294b\]]
[\[294b.1\]]de thog mar 'gro bar bya/_thog mar 'greng bar bya/_thog mar 'dug par bya/_'dug nas yang skad cig cang mi smra bar bya/_de nas bdag nyid kyis chos smra bar bya/_yang na nus pa'i dge slong la chos smros shig par bsgo bar bya/_bdag nyid kyis chos ma smras sam/_
[\[294b.2\]]dge slong nus pa yang ma bsgo na 'das pa dang bcas par 'gyur ro/_/de ste 'khod pa la yang bram ze dang khyim bdag dag lhags na des de dag la yang chos kyi gtam bya/_de ste gzhan mu stegs can kun tu rgyu ba skabs tshol lam glags tshol zhing lhags na de dag la 
[\[294b.3\]]yang chos kyis brgal ba la 'jug par bya/_'di ni mi rigs pa'o/_/'di ni mi 'dra ba'o/_/'di ni ma grub pa'o zhes rigs pa'i chos kyis gdul bar bya/_khro ba mi bskyed par bya/_ma khros par bya/_mi smad par byas te/_'di ni 'dug pa'i gnas brtan gyi bya ba 
[\[294b.4\]]zhes bya'o/_/chos 'chad pa'i bya ba gang zhe na/_chos 'chad pa'i dge slong gis bkur stir bcas/_bdag nyid dman par bcas 'jigs pa dang dbang du 'gyur bar bcas/_yid dman zhing phyags ma dang 'dra ba'i sems su bya ste/_'khor gyi nang du zhugs la chos 
[\[294b.5\]]bshad par bya ba ni rigs pa dang /_gsal ba'i tshig dang /_'bru dang /_ma 'khrugs pa dang /_ma 'dres pa dang /_'brel ba dang /_ma 'khrul ba dang /_sems mi g.yeng ba dang /_zang zing gi sems su ma yin pa dang /_chos nyid la yang bkur sti mngon du bya/_
[\[294b.6\]]chos nyan pa rnams la yang bkur sti mngon du bya/_chos la brnyas pa mi bya/_chos nyan pa rnams la yang brnyas pa mi bya/_bdag nyid la'ang smad par mi bya/_chos rnams la'ang chos nyid dang rten cing 'brel ba yin par chud par bya ste/_byams pa'i tshul du bya/_rjes su 
[\[294b.7\]]brtse ba dang chos 'di yun ring du gnas par 'gyur bar bya/_chos nyid la rten gyi zang zing la rten te chos bshad par mi bya/_bkur sti'i thog mar 'jug la rjes su mthun pa dang /_rjes su 'byor par bya/_rims su bya ste/_mgu ba dang /_dad pa dang /_rangs pa/_spro ba dang /_
[\[295a\]]
[\[295a.1\]]mos pa dang /_rigs par ldan pa dang /_'khrug pa ma yin par chos bshad par bya/_ji ltar 'khor rnams la byams pa'i sems dang /_rjes su brtse ba'i sems su gnas par bya/_rnyed pa dang bkur sti dang grags pa ni ma yin no/_/chos 'chad pa'i 
[\[295a.2\]]tshe bdag nyid la bstod par mi bya/_gzhan la smad par yang mi bya ste/_'di ni chos 'chad pa'i bya ba zhes bya'o/_/chos 'chad pa'i gnas brtan gyi bya ba gang zhe na/_chos 'chad pa'i gnas brtan gyis gang na chos 'chad pa der 'gro bar bya/_dge slong 'di chos bzhin du 
[\[295a.3\]]'chad pa'am 'on te chos bzhin ma yin par 'chad mnyan la/_de ste chos bzhin 'chad na ni spro ba bskyed par bya/_chos ma yin par 'chad na ni slar bcos par bya ste/_de ste slar bcos nus na legs/_de ste mi nus na ji ltar nus shing ci thub thub kyis smad par bya ste/_
[\[295a.4\]]dge slong 'di ni chos ma yin/_'dul ba ma yin/_ston pas bstan pa ma yin gyis/_bcom ldan 'das kyi chos kyi gzhi ma gzhig cig_/chos kyi spyan ma gzhar cig_/ces smros la/_stan las langs te 'gro bar bya ba 'di ni chos 'chad pa'i gnas brtan gyi 
[\[295a.5\]]bya ba zhes bya'o/_/dus kyi bya ba gang zhe na/_dge slong rnams dus [(]du [,]su [)]'gro bar bya ste/_'di ni dus kyi bya ba zhes bya'o/_/dus ma yin pa'i bya ba gang zhe na/_dge slong gis dus ma yin par grong du 'jug par mi bya/_de 'dra ba'i rkyen byung ba ma gtogs te/_'khod 
[\[295a.6\]]pa'i dge slong la ma bsgo bar mi 'gro ba ni dus ma yin pa'i bya ba zhes bya'o/_/dus ma yin par dge 'dun 'du ba'i bya ba gang zhe na/_tshes brgyad dang /_tshes bcu bzhi dang /_tshes bco lnga la dge 'dun 'du ba ma gtogs par de las gzhan gyi phyir dge 'dun 'du zhing 
[\[295a.7\]]dge 'dun gyi las dang /_dge 'dun gyi bya ba dang /_dge 'dun gyi byed pa rnams yin te/_de la sngar bsgo'am/_gaN+DI brdungs kyang rung myur du 'du bar bya/_shes bzhin du 'dong bar bya ba nas snga ma bzhin te/_'dug pa la mkhas par bya ba'i bar du der dge 'dun gyi gnas 
[\[295b\]]
[\[295b.1\]]brtan gyis rgan rims su phyag byas nas bdag gi stan gang na bar 'dug par bya/_gnas brtan gnyis pos kyang dge 'dun gyi gnas brtan la phyag byas nas rang gi stan gang na bar 'dug par bya/_de bzhin du gnas brtan gsum po dang /_bzhi po nas dge slong gsar bu'i 
[\[295b.2\]]bar du ste/_rgan rims su phyag byas nas rang gi stan gang na bar 'khod par bya'o/_/der dge slong gnas brtan dang /_bar ma dang /_gsar bu rnams kyis ji ltar chos bzhin/_ji ltar 'dul ba bzhin/_ji ltar ston pas bstan pa bzhin du de lta bur dge 'dun gyi las bya/_
[\[295b.3\]]dge slong gnas brtan gyis dge slong rnams la spyo bar mi bya/_smad par mi bya/_ma gus par mi bya ste/_'di ni dus ma yin par dge 'dun 'du ba'i bya ba'o/_/dus ma yin par dge 'dun 'du ba'i gnas brtan gyi bya ba gang zhe na/_dus ma yin par dge 'dun 'du ba'i 
[\[295b.4\]]dge slong gnas brtan gyis dus ma yin par 'du ba na sngar bsgo'am/_gaN+DI brdungs kyang rung ste/_thog mar 'gro bar bya/_thog mar 'greng bar bya/_thog mar 'dug par bya ste/_bkur stir bcas/_yid dma' bar bcas/_'jigs shing dbang du 'gyur bar bcas/_
[\[295b.5\]]yid phab la phyags ma lta bu'i sems su bcas la dge 'dun gyi nang du 'gro bar bya/_rgan rims su phyag byas nas rang gi stan la rab tu 'jug par bya/_gnas brtan dang /_bar ma dang /_gsar bu'i rnams la yang byams pa'i sems su bya/_phan pa'i sems su bya/_rjes su 
[\[295b.6\]]brtse ba'i sems su bya/_pha dang /_phu nu bo dang /_bur 'du shes mngon du bzhag_/'khor rnams la yang blta bar byas te/_gang chas sdug_/gang chas mi sdug_/gang mdzes par gyur/_gang mi mdzes par gyur/_gang gis legs par bgos/_gang gis mi sdug 
[\[295b.7\]]par bgos/_gang gis mdzes par chas pa de dag la ni g.yel bar gzhag_/gang gis mi mdzes par chas pa de dag la ni sbran par bya/_bsgo bar bya/_gang gis legs par bsgos pa de dag la yal bar gzhag_/gang gis mi sdug par bgos pa de dag la ni brda bya/_des 
[\[296a\]]
[\[296a.1\]]brda ma tshor na drung na 'dug pa la brda bya/_drung na 'dug pas kyang ma tshor na dge slong gnas brtan gyis der ci nas mi 'khrul ba'i tshul du sbran par bya/_ji nas legs par bgos pa dang /_sgra cher mi dbyung bar bya'o/_/dge slong gnas brtan gyis 'khor gyi 
[\[296a.2\]]nang du brtag par bya ba ni ci 'khor 'di dag chos bzhin du byed dam/_'on te chos bzhin ma yin/_de ste chos bzhin yin na ci bder byos shig ces las thams cad du byed du chug shig_/de ste chos bzhin ma yin na chos bzhin pa'i phyogs su gnas par bya/_chos 
[\[296a.3\]]bzhin du 'dri ba la sbyin/_yang cang mi smra bar stan las langs te 'gro bar bya/_de'i phyir rtsod pa dang /_'khrug pa rjes su 'byung bar mi bya ba 'di ni dus ma yin par dge 'dun 'du ba'i gnas brtan gyi bya ba zhes bya'o/_/smra ba'i bya ba gang zhe na/_rgyal po'i khab kyi 
[\[296a.4\]]grong khyer na mu stegs can kun tu rgyu ba gzhan dag cig tshes brgyad dang /_bcu bzhi dang /_bco lnga'i tshe/_gcig tu 'dus nas chos smra ba dang /_de na der skye bo mang po 'dus nas de dag la rnyed pa dag kyang rnyed par gyur/_bkur sti byed/_de dag gi 'khor dag kyang mang 
[\[296a.5\]]du 'phel bar gyur pa dang /_yul mnyam dka'i rgyal po mkhas pa can gzugs can snying po gsung rab 'di la dad par gyur nas des 'di snyam du bsams so/_/mu stegs can kun tu rgyu ba 'di dag chos brgyad ces bya ba nas/_de dag gi 'khor dag kyang mang du gyur ces 
[\[296a.6\]]bya ba'i bar du snga ma bzhin no/_/'di ltar dge slong yang tshes brgyad dang /_bcu bzhi dang /_bco lnga la gcig tu 'dug nas chos smra na bdag kyang der 'gro ste/_rgyal po yang 'gro'o snyam nas skye bo mang po dag kyang 'du bar 'gyur/_dge slong rnams kyis rnyed pa yang rnyed 
[\[296a.7\]]la bkur sti yang 'byung /_'khor rnams kyang mang du 'phel bar 'gyur/_skye bo mang po la'ang bsod nams mang du 'phel/_dge slong rnams kyang mi 'jigs par 'gyur/_bstan pa yang rgyas par 'gyur/_dam pa'i chos kyang yun ring du gnas par 'gyur/_chos kyi sgron 
[\[296b\]]
[\[296b.1\]]ma yang 'bar bar 'gyur/_phyi ma'i skye bo rnams la'ang snang bar byas par 'gyur ro snyam nas yul mnyam dka'i rgyal po mkhas pa can gzugs can snying po bcom ldan 'das gang na ba der song nas drung du phyin pa dang /_bcom ldan 'das kyi zhabs la mgo bos phyag 'tshal nas 
[\[296b.2\]]phyogs gcig tu 'dug go/_/phyogs gcig tu 'dug ste/_yul mnyam dka'i rgyal po gzugs can snying pos bcom ldan 'das la 'di skad ces gsol to/_/btsun pa mu stegs can kun tu rgyu ba gzhan ni tshes brgyad nas/_de dag gis 'khor dag kyang mang du 
[\[296b.3\]]gyur to zhes bya ba'i bar du snga ma bzhin no/_/'di ltar dge slong rnams kyang tshes brgyad nas phyi ma'i skye bo rnams la snang bar bgyis par 'gyur na dgongs par ci gnang zhes bya ba'i bar du snga ma bzhin no/_/bcom ldan 'das kyis yul mnyam dka'i rgyal po mkhas pa can gzugs 
[\[296b.4\]]can snying po la cang mi gsung bzhin dgongs so/_/de nas yul mnyam dka'i rgyal po mkhas pa can gzugs can snying pos bcom ldan 'das cang mi gsung bzhin dgongs par shes nas/_bcom ldan 'das kyi zhabs gnyis la mgo bos phyag 'tshal te/_bcom ldan 
[\[296b.5\]]'das kyi drung nas song ngo /_/de nas bcom ldan 'das kyis yul mnyam dka'i rgyal po mkhas pa gzugs can snying po song nas ring po ma lon par mkhyen te/_dge slong rnams la bka' stsal pa/_de lta bas na dge slong rnams ngas rjes su gnang gis tshes brgyad dang /_bcu bzhi dang bco 
[\[296b.6\]]lnga la gcig tu 'dus nas chos smra bar bya'o/_/de yang 'di lta bur smra bar bya ste/_chos smra ba'i dge slong gis don dang tshig gis 'khor rnams go bar byos shig_/de na dge slong dag tshig tha mal par smra ste tshig tha mal par smras pas 'khor rnams go bar ma gyur pa dang /_de ltar 
[\[296b.7\]]gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_rjes su gnang gis dbyangs kyis chos smra bar bya'o/_/de dag gis ji lta bur 'dug bzhin du smras pa dang /_'khor de dag gis go bar ma gyur te/_bcom ldan 'das kyis bka' 
[\[297a\]]
[\[297a.1\]]stsal pa/_rjes su gnang gis stan mthon po chos shig_/de dag gis mdo sde chen po bsdus shing smras pa dang /_the tshom du gyur rgyas par yang mi byed la de nyid kyis nyi ma zad par byed de/_'khor rnams skyo bar gyur te/_bcom ldan 'das kyis bka' 
[\[297a.2\]]stsal pa/_rjes su gnang gis don gyi dbang du ci bder rgyas par byos shig_/de dag mdo sde'i las don nyi tshe thus te gtam brjod par bya/_gsungs pa'i bzhin du gzhung 'cha' bar 'dod pa dang /_de dag mdo sde'i mtha' ma rung bar mi 'gyur ram/_snyam du the tshom du gyur 
[\[297a.3\]]nas/_bcom ldan 'das kyis bka' stsal pa/_rjes su gnang gis mdo sde'i don nyi tshe thus la skabs skabs su gtam rgyud du yang bya/_gsungs pa yang gzhung bzhin byos te don dang tshig tu 'brel bas 'khor rnams go bar gyis shig_/mdo sde de dag kyang de bzhin du 
[\[297a.4\]]gzung bar bya'o/_/de dag gnyis 'khor lhan cig tu 'khor gcig la 'chad nas/_bcom ldan 'das kyis bka' stsal pa/_'khor gcig gi nang du gnyis lhan cig ma 'chad cig_/gang 'chad pa de ni nyes byas su 'gyur ro/_/de dag 'khor 'khor du 'chad 
[\[297a.5\]]nas de dag 'khrugs par gyur nas/_bcom ldan 'das kyis bka' stsal pa/_'khor 'khor du ma 'chad cig_/'chad na 'das pa dang bcas par 'gyur ro/_/de yang 'khor gnyis la cig car 'chad par gyur pa dang /_bcom ldan 'das kyis bka' stsal pa/_
[\[297a.6\]]'khor gnyis la cig car ma 'chad cig_/gang 'chad pa de nyes byas su 'gyur ro/_/'di ltar 'chad pa las gnyis po 'khrug par mi 'gyur ba de lta bur bshad par bya'o/_/de dag 'khor ded cing 'dong nas/_bcom ldan 'das kyis bka' stsal pa/_'khor ded cing 
[\[297a.7\]]ma 'dong shig_/gang 'khor ded cing 'dong na 'das pa dang bcas par 'gyur ro/_/bdag cag nyid dang de 'dong ba la ni nyes pa med do/_/de dag chos kyi sgo nas rnyed pa tshol te/_chos 'tshong bas 'tsho bar byed pa dang /_bcom ldan 'das kyis bka' stsal pa/_chos kyi 
[\[297b\]]
[\[297b.1\]]sgo nas rnyed pa yang ma tshol cig_/chos 'tshong zhing 'tsho bar yang ma byed cig_/de nas smra ba med nas/_bcom ldan 'das kyis bka' stsal pa/_rjes su dran par byed pas rjes su dran par gyis shig_/rjes su dran par byed pa'ang med nas rim gyis smra bar gyis shig_/
[\[297b.2\]]tshigs bcad dang dbyangs su sbyar zhing byed nas/_bcom ldan 'das kyis bka' stsal pa/_bdag nyid kyis smros shig_/yang na dge slong gzhan la chol cig_/bcol ba'i gang zag kyang rig par bya/_bdag nyid kyis mi smra/_yang na dge slong gzhan la ma bcol/_
[\[297b.3\]]bcol ba'i gang zag kyang shes par ma byas na 'das pa dang bcas par 'gyur ro/_/de dag rim bzhin du bskos pa dang /_'di ltar zhar ba dang /_glen pa dang /_sgur po dag la mu stegs can kun tu rgyu ba gzhan dag dge sbyong shAkya'i bu'i nang na 'di dag 'di ni skyes bu dam 
[\[297b.4\]]pa'o/_/skyes bu gtso bo'o/_/skyes bu mchog go/_/zhes nyes pa ngor brjod cing 'phyas 'dogs mi snyan pa zer bar gyur to/_/ji ltar gyur pa dge slong dag gis bcom ldan 'das la gsol pa dang /_bcom ldan 'das kyis bka' stsal pa/_nus pa yod na chos smra 
[\[297b.5\]]ba rims su ma bsko shig_/gang nus pa de bsko bar bya'i/_'khor 'khrug par mi 'gyur ba de lta bu bsko bar bya'o/_/smra ba'i bya ba gzhan yang dus gang dang gang du yang rung ste/_dge slong rnams 'dus shing 'khod pa dang chos kyi gtam nges pa rnams brjod par bya'o/_/
[\[297b.6\]]de ste mi shes na'ang gcig la gcig dri bar bya/_gcig la gcig zhu bar bya/_bgam par mi bya/_glags btsal ba'i phyir mi bya/_'phyas bya ba'i phyir mi bya/_nyams bskyod par mi bya'i ci nas chos la rim gro dang bkur sti'i phyir dri bar bya/_zhu bar bya ste/_ci dge 
[\[297b.7\]]ba'am/_'on te mi dge ba'am/_ci kha na ma tho ba dang bcas pa'am/_'on te kha na ma tho ba med pa yin/_ji ltar byas na dge bar 'gyur ram/_'on te sdig par 'gyur ba zhes bya ba 'di ni smra ba'i bya ba'o/_/mi smra ba'i bya ba gang zhe na/_gnas gang na dge slong 
[\[298a\]]
[\[298a.1\]]rnams smra zhing gzhan la brjod par mi 'dod pa de dag gis ji lta bur yid la bya ba grub pa de bzhin du bsgom par bya/_spyod lam bzhi la 'jug par bya/_phan tshun du mi smra bar 'jug pa la rgyas par bya ba ni 'di lta ste/_klung dga' ldan gyi dge slong rnams 
[\[298a.2\]]ji lta ba bzhin du bya ste/_'di ni mi smra ba'i bya ba zhes bya'o/_/dbyar tshul du 'jug pa'i bya ba gang zhe na/_dbyar tshul du 'jug par 'dod pa'i dge slong gis bsam pa shin tu bsams/_brtag pa shin tu brtags/_shin tu dpyad pa bzhin dpyad de/_tshul du 
[\[298a.3\]]'jug par bya ste/_bdag gnas de na dge slong ji ltar tshul khrims dang ldan/_yon tan dang ldan/_mkhas pa dang ldan/_dge ba'i chos dang ldan/_lta ba mtshungs/_gnas pa mtshungs/_grogs su mtshungs/_yid gcugs pa dag dang lhan cig gang bde 
[\[298a.4\]]bar 'gyur ba ni 'di lta ste/_'gro na yang rung /_smra yang rung ba dag gnas de na dge slong mdo sde 'dzin pa/_'dul ba 'dzin pa/_ma lta bu 'dzin pa gang bdag the tshom ma skyes pa las ni mi skyed/_skyes pa ni dul bar byed/_sdig pa lta bu ma skyes pa las ni mi skyed/_
[\[298a.5\]]skyes pa las ni dul bar byed pa yod dam/_gnas de na bdag na ba dang rjes su mthun pa'i sman dang /_zas dang /_yo byad dang /_bsnyen bkur byed par 'byor par 'gyur ram/_gnas de na bdag gi lus kyang rung /_sems kyang rung bde bar 'gyur ram/_gnas 
[\[298a.6\]]de na dge slong dag thab mo byed pa/_mtshang 'dru bar byed/_'khrug par byed/_rtsod pa gleng bar byed pa lta mi gnas grang /_des bdag la ma thob pa las thob pa dang /_ma chud pa las chud par bya ba dang /_mngon du ma byas pa las mngon du byed pa'i bar chad du mi 
[\[298a.7\]]'gyur/_gnas de na dbyar gyi nang du dge 'dun 'bye bar mi 'gyur grang zhes de bzhin du bsam pa shin tu bsams/_brtag pa shin tu brtags/_dpyad pa shin tu dpyad de/_na ba'i bsnyen bkur ba'i grogs mthun pa dang 'gro bar bya ste/_'di ni dbyar tshul du 'jug pa'i 
[\[298b\]]
[\[298b.1\]]bya ba zhes bya'o/_/dbyar tshul du zhugs pa'i bya ba gang zhe na/_dbyar tshul du zhugs pa'i dge slong gis don med pa'i phyir zhag gcig kyang mtshams kyi phyi rol du 'gro bar mi bya/_don cig yod par gyur na des zhag bdun nam/_zhag bzhi bcur byin gyis brlabs la 'gro bar bya/_
[\[298b.2\]]de yang don gyi phyir te/_don gang gi phyir zhe na/_dge slong gi don nam/_dge slong ma'i don nam/_dge tshul pha'i 'am/_dge tshul ma'i 'am/_dge bsnyen pha'i 'am/_dge bsnyen ma'i don kyang rung /_gnyen gyi don kyang rung /_bdag gi don kyang rung /_de ste sangs 
[\[298b.3\]]rgyas la'am/_chos la'am/_dge 'dun la'am/_sdug bsngal la'am/_kun 'byung la'am/_'gog pa la'am/_lam la yang rung /_the tshom du gyur tam/_yid gnyis su gyur tam/_dogs par gyur kyang rung /_ma thob pa las thob pa'i 'du shes su gyur/_
[\[298b.4\]]ma chud pa las chud pa'i 'du shes dang /_mngon du ma byas pa las mngon du bya ba'i 'du shes te/_de 'di ltar mu stegs can kun tu rgyu ba gzhan dag gi don la yang rung /_de ste dge slong des gnas der dbyar dge 'dun 'bye bar 'gyur ram/_mchod rten nam/_gtsug lag khang 
[\[298b.5\]]yang rung 'dral bar 'gyur ram/_tshig par 'gyur ba yang rung ste/_der dge slong des sangs rgyas kyang rung /_chos sam/_dge 'dun gyi don la yang rung ste/_zhag bdun nam/_zhag bzhi bcur byin gyis rlobs la 'gro bar bya ste/_der song ba las zhag bdun nam/_
[\[298b.6\]]zhag bzhi bcur yang rung lon par gyur na dge slong dbyar chad pa'i nyes pa 'byung bar mi 'gyur te/_de ni dbyar tshul du zhugs pa'i bya ba zhes bya'o/_/dbyar tshul du zhugs pa'i gnas brtan gyi bya ba gang zhe na/_dbyar tshul du zhugs pa'i dge slong gnas brtan gyis gtsug 
[\[298b.7\]]lag khang gi rnams dang /_mchod rten gyi rnams shes par bya/_ji lta bur ral tshems bya ba dang /_su byed pa la spro ba bskyed par bya/_bsgrag par bya/_su mi byed pa de la ni bskul bar bya/_dran par bya ba 'di ni dbyar tshul du zhugs pa'i gnas brtan gyi bya ba zhes bya'o/_/
[\[299a\]]
[\[299a.1\]]dbyar tshul na gnas pa'i bya ba gang zhe na/_dbyar tshul na gnas pa'i dge slong rnams kyis las rnam pa gsum bya ste/_dbyar gang du gnas pa'i gnas khang de dag gas pa dang zhig pa'i rnams bcos su gzhug par bya/_mtshan rtog par bya/_mtshan 
[\[299a.2\]]rtog par byed du gzhug_/gnas der gos gang rnyed pa'i gos de gtan par gding bar bya/_yang na gding du gzhug par bya ba 'di ni dbyar tshul na gnas pa'i bya ba zhes bya'o/_/'khor gyi bya ba gang zhe na/_'khor gyi gtso bo des dus dus su 'khor rnams la gang legs 
[\[299a.3\]]par spyod/_gang legs par mi spyod pa dang /_gang mdzes par sgrub gang mi mdzes par sgrub brtags te gang legs par spyod cing mdzes par sgrub pa de la ni yongs su bskyang bar bya ste/_tshe dang ldan pa legs so legs so/_/ji ltar khyod spyod pa de lta bur spyad par 
[\[299a.4\]]bya'o zhes spro ba bskyed par bya/_yang dag par dga' bar bya/_de dus dus su phyi phyir bstan par bya/_bslab par bya'o/_/gang legs par mi spyod dam mdzes par mi sgrub pa de la gang la ji lta bur 'os pa de lta bur chad pas gcad par bya ba ni 'khor gyi bya ba zhes bya'o/_/
[\[299a.5\]]'khor gyi nang du bya ba gang zhe na/_dge slong 'khor gyi nang du dran pa nye bar bzhag nas 'khor gyi nang du 'gro bar bya ste/_'di ni rgyal rigs kyi 'khor to/_/'di ni bram ze'i 'khor to/_/'di ni khyim bdag gi 'khor to/_/'di ni dge sbyong gi 'khor yin te/_der bdag 'di 
[\[299a.6\]]lta bur 'gro bar bya/_'di lta bur 'greng bar bya/_'di lta bur 'dug par bya ste/_'di lta bur smra bar bya/_'di lta bur smra bar mi bya'o zhes bya ba de ni 'khor gyi nang du 'gro ba'i bya ba zhes bya'o/_/'khor gyi nang du zhugs pa'i bya ba gang zhe na/_dge slong 'khor gyi nang du zhugs 
[\[299a.7\]]na des gtam sna tshogs mi bya/_gtam mi rigs pa'i rnams mi bya/_'khor rnams rigs par byas la de dag dang mthun pa'i gtam bya bar bya/_gtam byas nas stan las ldang bar bya ba de ni 'khor gyi nang du zhugs pa'i bya ba zhes bya'o/_/'khor gyi nang du zhugs pa'i gnas 
[\[299b\]]
[\[299b.1\]]brtan gyi bya ba gang zhe na/_'khor gyi nang du zhugs pa'i dge slong gnas brtan gyis 'khor rnams la 'di dag ji lta bu'i gtam la dga'am/_'on te cang mi smra ba la dga' zhes 'khor rnams la brtag par bya'o/_/de ste gtam la dga' ba dag cig yin na ni de dag la de dang mthun 
[\[299b.2\]]pa'i gtam bya'o/_/de ste mi smra ba la dga' ba dag cig yin na ni der cang mi smra bar 'dug par bya ste/_'di ni 'khor gyi nang du zhugs pa'i gnas brtan gyi bya ba zhes bya'o/_/gso sbyin gyi bya ba gang zhe na/_bcu bzhi'am/_bco lnga'i gso sbyong de nyid kyi tshe rang gi rgyud la brtag 
[\[299b.3\]]par bya ste/_mtshan mo'i rgyud dang /_nyin par gyi rgyud der bdag la skabs der ltung ba lta byung ngam/_de ste byung ba yod na dge slong yid brtan pa zhig rnyed na ni de'i mdun du bshags par bya/_de ste ma rnyed na sems kyi byin gyis brlab pa dang /_de ste nyes pa ma byung na ni sems 
[\[299b.4\]]bskyed par bya ste/_bdag ni ltung ba de las yongs su dag go zhes tshig tu brjod par bya/_gso sbyin ni tshul khrims yongs su dag par byed pa ste/_'di ni gso sbyin gyi bya ba zhes bya'o/_/gso sbyin mngon du bya ba'i bya ba gang zhe na/_dge slong gso sbyin mngon du byung la min 
[\[299b.5\]]na dad bzhin du yang 'gro bar bya ste/_de yang shes bzhin du 'gro bar bya ba nas snga ma bzhin te 'dug pa la mkhas par bya ba'i bar du'o/_/'dug nas kyang so sor thar pa'i mdo sde la ston pa'o snyam du 'du shes mngon du gzhag par bya/_bkur sti bya/_rim gror byas la mnyan/_
[\[299b.6\]]bla mar bya/_gces par bya/_yid la gzung bar bya/_sems gcig tu bya/_rna ba mi g.yel bar bya/_sems thams cad gcig tu dmigs nas mnyan par bya'o/_/mnyan nas kyang de lta bur nan tan bya/_bsgrub par bya ba de ni gso sbyin mngon du bya ba'i bya ba zhes bya'o/_/
[\[299b.7\]]gso sbyin gyi las kyi bya ba gang zhe na/_gso sbyin gyi bya ba la rnam pa lnga ste/_gdon pa dang /_bsngo ba dang /_dad pa yongs su dag pa dang /_skabs dbye ba dang /_sems kyis byin gyis brlab pa'o/_/gzhan yang gso sbyin gyi las la rnam pa bzhi ste/_chos bzhin ma 
[\[300a\]]
[\[300a.1\]]yin la ma 'dus par byed pa dang /_chos bzhin ma yin la 'dus par byed pa dang /_chos bzhin la ma 'dus par byed pa dang /_chos bzhin la 'dus par byed pa'o/_/de las chos bzhin byed pa'i gso sbyin gyi las de ni 'di lta ste/_chos bzhin byed pa 
[\[300a.2\]]yin no/_/de ni gso sbyin gyi las kyi bya ba zhes bya'o/_/so sor thar pa'i bya ba gang zhe na/_bcu bzhi'am/_bco lnga'i gso sbyin de nyid kyi tshe mtshams dang las kyi nang du phyin pa'i dge slong ji snyed pa de dag thams cad gcig tu 'dus shing 'khod pa dang /_dge 'dun gyi gnas 
[\[300a.3\]]brtan dge slong gis so sor thar pa'i mdo sde bklag par bya/_so sor thar pa'i mdo la yang ston par 'du shes mngon par gzhag par bya/_bkur sti dang rim gror byas la mnyan/_bla mar bya/_gces par bya/_yid la gzung bar bya/_mtshams gcig tu bya/_rna ba 
[\[300a.4\]]mi g.yel bar bya/_gzhan thams cad gcig tu thub par byas la mnyan par bya/_thos nas yang de bzhin du nan tan bya/_bsgrub par bya ste/_de ni so sor thar pa'i bya ba zhes bya'o/_/so sor thar pa klog pa'i bya ba gang zhe na/_so sor thar pa klog pa la rnam 
[\[300a.5\]]pa lnga ste/_gsol ba byas nas gleng gzhi bklags te/_lhag ma rnams ni thos pa bzhin no zhes bsgrag par bya ba dang /_de yang so sor thar pa bsgrags na so sor thar pa bklags pa zhes bya ste/_'di ni so sor thar pa klog pa dang po'o/_/gsol ba byas nas gleng 
[\[300a.6\]]gzhi bklags/_phas pham pa bzhi bklags pa la lhag ma rnams ni thos pa bzhin no zhes bsgrag par bya ste/_de yang so sor thar pa klog pa gnyis pa'o/_/gsol ba byas la gleng gzhi yang bklags/_phas pham pa bzhi yang bklags/_dge 'dun gyi lhag ma bcu 
[\[300a.7\]]gsum yang bklags nas lhag ma ni thos pa bzhin no zhes bsgrags pa ni so sor thar pa bklags pa yin te/_'di ni so sor thar pa klog pa gsum pa'o/_/gsol ba byas la gleng gzhi bklags/_phas pham pa bzhi yang bklags/_dge 'dun gyi lhag ma bcu gsum 
[\[300b\]]
[\[300b.1\]]yang bklags/_mi mngon pa'i chos gnyis po yang bklags la lhag ma rnams ni thos pa bzhin no zhes bsgrags pa yang so sor thar pa bklags pa yin te/_'di ni so sor thar pa klog pa bzhi pa'o/_/rgyas par so sor thar pa klog pa dang lnga ste/_'di ni so sor thar 
[\[300b.2\]]pa klog pa'i bya ba'o/_/so sor thar pa klog par byed pa'i bya ba gang zhe na/_so sor thar pa klog pa'i dge slong gis so sor thar pa'i mdo de kha ton du gsal por byang bar bya/_dran par bya/_gtan la phebs par bya/_nam klog pa'i tshe mi 'khrul bar legs par klog par 
[\[300b.3\]]bya/_des bdag gi rgyud kyang brtag par bya ste/_mtshan mo'i rgyud dang nyin par gyi rgyud las/_bdag de'i skabs su nyes pa lta byung ngam ma byung bar brtag ste/_de ste nyes pa byung bar gyur la yid brtan pa'i dge slong yod na de'i drung du bshags par bya/_de ste med na 
[\[300b.4\]]re zhig gso sbyin byas la de'i 'og tu bdag gis ltung ba ji ltar chos bzhin slar bshags par bya'o/_/snyam du sems kyis byin gyis brlab par bya'o/_/ji ltar so sor thar pa'i mdo las 'byung ba bzhin du des nan tan du bya ba de ni so sor thar pa klog par byed pa'i bya ba zhes 
[\[300b.5\]]bya'o/_/gnas brtan gyi bya ba gang zhe na/_de ste dge slong rnams khyim pa'i der zan la mgron du bos na de'i tshe dge slong gnas brtan gyis snga zad du sham thabs bgo bar bya/_dag rar byung ste 'dug par bya ba de ni gnas brtan gyi bya ba zhes bya'o/_/bar ma'i bya ba gang zhe na/_
[\[300b.6\]]dge slong bar mas dge slong gnas brtan mdun du byas nas grong du 'jug par bya/_de ste gnas brtan bshang ba'am gci ba zhig tu thogs nas des mi ring ba zhig tu song la bsdad par bya/_de ste ring du song na grong 'dab tu song la bsdad par bya/_de ste bram ze dang khyim bdag dag 
[\[300b.7\]]gis spyan 'dren pa btang na yang gnas brtan 'ongs kyi bar du cung zad bsdad de bya'o zhes smra bar bya/_de ste lag chu btang na gnas brtan la bsdad do zhes smra bar bya/_de ste gnas brtan 'ongs par gyur na yang 'khod pa thams cad ldang bar bya ste/_'di ni bar ma'i bya ba zhes bya'o/_/gsar 
[\[301a\]]
[\[301a.1\]]bu'i bya ba gang zhe na/_dge slong gsar bus gtsug lag khang chag chag gdab par bya/_sa phyag par bya/_phyag dar dor bar bya/_lci bas zhal zhal 'jam por byug par bya/_chu rnams so sor bcu zhing gzhag par bya/_stan rnams gding bar bya/_
[\[301a.2\]]zan rnams sko sar drang bar bya/_dugs khang du bsgrub pa'i rnams byas te/_der shing bskya bar bya/_'bru mar gzhag par bya/_sa dang phye ma gzhag par bya/_chu gzhag par bya/_dge slong gang las khas len pa de dag la las bya bar bya/_gzhan mtshungs par 
[\[301a.3\]]spyad pa gang yang rung ste/_thams cad gsar bus bya bar bya/_'di ltar yang dge slong gsar bus dge slong gnas brtan rnams la pha dang phu bo lta bur 'du shes nye bar gzhag cing bkur stir bcas/_bdag la dbang bcas/_'jigs pa dang dbang du 'gyur bar bcas/_
[\[301a.4\]]sangs rgyas dang chos dang dge 'dun la dmigs bzhin pa'i sems mngon du gzhag par bya/_mtshungs par spyad pa'i chos rnams ji lta bur bcas pa bzhin du rdzogs par bya ba 'di ni gsar bu'i bya ba zhes bya'o/_/gnas brtan dang bar ma dang gsar bu'i bya ba gang zhe na/_dge slong 
[\[301a.5\]]gnas brtan dang bar ma dang gsar bu thams cad kyis kyang rab tu byung ba'o snyam du sems mngon du gzhag par bya/_sangs rgyas bcom ldan 'das mgon mdzad pa la mgon po'o snyam du 'du shes mngon du gzhag par bya/_mya ngan 'da' ba la gzhol bar bya/_bslab 
[\[301a.6\]]pa'i gzhi ji lta bur bcas pa la mtshungs par spyad par bya/_bla ma'i khyad par du chud pa'i phyir nan tan du bya ste/_'di ni gnas brtan dang bar ma dang gsar bu'i bya ba zhes bya ba'o/_/dugs khang du bya ba gang zhe na/_dge slong dugs khang du 'jug par 'dod na des shes 
[\[301a.7\]]bzhin du nang du 'gro bar bya/_shes bzhin du nang du 'greng bar bya/_shes bzhin du 'dug par bya/_dran pa mngon du gzhag cing sems mi g.yeng bar bya/_spyod lam bzang ba dang /_shin tu mdzes pa dang /_shin tu bsdams pa dang /_sgra bskyung ba dang /_bkur stir 
[\[301b\]]
[\[301b.1\]]bcas/_'jigs pa dang dbang du 'gyur bar bcas/_yid dman pa'i sems phyags ma lta bur bya/_gnas brtan dang bar ma dang gsar bu la yang byams pa'i sems su bya/_phan pa'i sems dang rjes su brtse ba'i sems su bya/_pha dang bu dang phu nu bo lta bur 'du shes 
[\[301b.2\]]mngon du gzhag par bya/_dge slong dugs khang gi nang du zhugs nas/_gtam sna tshogs mi bya/_gtam mi rigs pa mi bya/_spyod lam gnyis la 'jug par bya ste/_'phags pa'i cang mi smra ba'am/_nges pa'i chos kyi gtam la ste/_de ni dugs khang gi bya ba zhes 
[\[301b.3\]]bya'o/_/dge slong dugs khang du khrus bya ba'i bya ba gang zhe na/_bcom ldan 'das kyis dge slong rnams la dugs khang du rjes su gnang ba yang rgyags pa'i phyir ma yin/_dregs pa'i phyir ma yin/_brgyan pa'i phyir ma yin/_'khrul ba'i phyir ma yin gyi lus 'di gso ba'i 
[\[301b.4\]]phyir ro/_/dugs khang la yon tan rnam pa lnga ste/_rngul dang dri ma 'byang /_pags pa dang mdangs gsal/_pags pa la nad yod pa rnams 'byin/_rlung dang bad kan rnams med par byed/_dugs khang ni nad med par byed pa'o/_/gzhan yang yon tan rnam pa lnga ste/_
[\[301b.5\]]rngul dang dri ma 'byang /_pags pa dang mdangs gsal/_pags pa la nad yod pa rnams 'byin/_rlung dang bad kan rnams med par byed/_dugs khang du skyo ba bskyed par bya ba'o/_/dge slong gis dugs khang du khrus byed par 'dod na des sngar mkhan po la zhu bar byed bkru 
[\[301b.6\]]ba'i dus su bzod par bya/_shes bzhin du dugs khang gi nang du 'jug par bya/_skyil mo krung bcas te 'dug la na ba'i 'du shes mngon du gzhag par bya/_khrus bya mdun du 'dug la mi bde bar mi bya/_dran pa mngon du bzhag la las bya/_dge slong dag las kyang las 
[\[301b.7\]]byed pa nyams su blang bar bya/_mkhan po dang slob dpon la ma zhus kyi bar du mtshungs pa rnams la las mi bya/_byed pa yang bdag gir mi bya/_mkhan po dang slob dpon dag tu khon yod na de de dag gi drung du mi bskor/_de ste chu blugs par 'dod na chu grang mo dang bsres la lugs shig_/
[\[302a\]]
[\[302a.1\]]de ste chu tsha na grogs la yang chu tsha'o zhes sbron cig_/shes bzhin du khrus byas la dugs khang de na khri'u dang /_ril ba dang /_nya phyis dang /_khrus ras dang /_dugs khang gi snod spyad gzhan ci yod kyang rung legs par bkrus te gnas gnas su gzhag 
[\[302a.2\]]par bya ba 'di ni dugs khang du khrus byed pa'i bya ba zhes bya'o/_/dugs khang du gnas brtan gyi bya ba gang zhe na/_dugs khang du dge slong gnas brtan gyis gsar bu rnams la yo byad la zhugs na bslang bar mi bya/_dugs khang der chung ngu na lus las rdul byung ba tsam yang bslang 
[\[302a.3\]]bar mi bya/_de ste de na dge slong rnams spyod lam rnams mi mdzes sam/_mi bzang bar 'dug gam/_'on te gtam rgyud la zhugs la dge slong gnas brtan gyis slar zlog cing sgo shig_/rjes su bstan par bya/_mdzes shing bzang ba la gzud par bya/_ji lta bu der 
[\[302a.4\]]spyad pa'i chos bcas pa de lta bur gzud par bya/_de dag chos kyi gtam la gzud par bya ba de ni dugs khang du gnas brtan gyi bya ba zhes bya'o/_/mkhan po'i bya ba gang zhe na/_mkhan pos lhan cig spyod pa'i rnams bslab par bya/_gsal bar bya/_bsgo bar bya/_
[\[302a.5\]]rjes su bstan par bya/_sdig pa las bzlog par bya/_dge ba la gzud par bya/_sdig pa'i grogs po las bskal par bya/_dge ba'i bshes gnyen la gzhar bar bya/_lhung bzed kyis bsdu bar bya/_chos gos dang /_dra ba dang /_phor bu dang /_ska rags dang /_
[\[302a.6\]]rjes su dran pa dang /_slar 'dri ba dang /_lung bsgo ba dang /_kha thon la gzhug pa dang /_yid la byed pa la gzhug par bya/_nyes pa las bslang ba dang /_na na nad g.yog bya ba dang /_spong ba la gzhug par bya ba dang /_nang du yang dag 'jog la 'jug pa dang /_bla ma'i 
[\[302a.7\]]khyad par chud par bya ba la mtshungs par spyod du gzhug par bya/_lhan cig spyod pa phyogs gang na mi bde bar gnas pa de nas dbyung bar bya ba de ni mkhan po'i bya ba zhes bya'o//_//'dul ba gzhung dam pa/_bam po lnga bcu rtsa gsum pa/_lhan cig spyod pa'i bya ba gang zhe na/_lhan 
[\[302b\]]
[\[302b.1\]]cig spyod pas mkhan po la ston pa'o snyam du 'du shes mngon du gzhag par bya/_rim gro bya/_myur du ldang bar bya/_myur du 'gro bar bya/_gus par bya/_zhu bar bya ste/_lhan cig spyod pas mkhan po la ma zhus kyi bar du spyad 'brim pa'i las mi bya/_gtsug lag khang skyong gi res 
[\[302b.2\]]mi bya/_lhung bzed kyi las mi bya/_chos gos kyi las mi bya/_snga res mi bya/_phyad res mi bya/_zla res mi bya/_klung la spyod par mi bya/_ri la spyod par mi bya/_dur khrod du spyod par mi bya/_ljongs rgyu bar mi bya/_rkang pa bkru bar mi bya/_mal bca' bar mi bya/_chu 
[\[302b.3\]]bcu bar mi bya/_grong du 'jug par mi bya/_mtshams kyi phyi rol du 'gro bar mi bya/_mi rigs pa'i gang zag la gzhar bar mi bya/_de lta bu'i drung du 'dug pa yang bdag gir mi bya/_de 'dra ba'i drung nas bsnyen bkur yang bdag gis blang bar mi bya/_lhung bzed kyang 
[\[302b.4\]]blang bar mi bya/_chos gos blang bar mi bya/_zas blang bar mi bya/_sman blang bar mi bya/_yo byad gzhan gang yang rung byin na bdag gir mi bya'o/_/de lta bu la bsnyen bkur yang mi bya/_lhung bzed sbyin par mi bya/_zas sbyin par mi bya/_sman sbyin par mi bya/_
[\[302b.5\]]yo byad gang yang rung sbyin pa bdag gir mi bya/_de 'dra ba'i gang zag gi drung nas lung bsgo ba mi blang /_dran par bya ba ma yin/_yongs su dri bar bya ba ma yin/_yid la bya ba mi dri/_de lta bu dag la yang lung bsgo ba mi sbyin/_dran pa ma yin/_yongs su dri ba 
[\[302b.6\]]ma yin/_yid la bya ba yang mi bstan te/_bya'o cog thams cad kyang mkhan po la ma zhus kyi bar du mi bya'o/_/las rnam pa gsum ni ma gtogs te/_bshang gci dang /_so shing dor ba dang /_mtshams kyi nang du mchod rten la phyag bya ba'o/_/de ste mkhan po'i 
[\[302b.7\]]lhung bzed bkru'am/_sreg pa zhig tu gyur na yang de la ci nas mkhan po'i lhung bzed kyi las bdag gis bya'o snyam mam/_gzhan byed du gzhug go snyam du lhan cig spyod pa des myur du spro ba bskyed par bya'o/_/de ste mkhan po'i chos gos drub par gyur tam/_kha bkru bar gyur 
[\[303a\]]
[\[303a.1\]]tam/_kha bsgyur ba zhig tu gyur na yang de la bdag gis mkhan po'i chos gos kyi las rang gis bya'o snyam mam/_gzhan la byed du gzhug go snyam du lhan cig spyod pas myur du spro ba bskyed par bya/_de ste mkhan po na ba zhig tu gyur na yang de la 
[\[303a.2\]]bdag nyid kyis mkhan po na ba'i nad g.yog bya'o snyam mam/_gzhan la nad g.yog byed du gzhug go snyam du lhan cig spyod pas myur du spro ba bskyed par bya/_de ste mkhan po la the tshom zhig skyes par gyur na/_de la ci nas bdag gis mkhan po'i the tshom skyes pa 
[\[303a.3\]]de bdag nyid kyis slar bsal lo snyam mam/_gzhan mkhan po'i the tshom sel du gzhug go snyam du lhan cig spyod pas myur du spro ba bskyed par bya'o/_/de ste mkhan po sdig pa la lta bar gyur na yang de la ci nas bdag gis mkhan po sdig pa la lta bar gyur pa de slar gtang 
[\[303a.4\]]bar bya'o snyam mam/_gzhan la slar gtong bar byed du gzhug go snyam du lhan cig spyod pas myur du spro ba bskyed par bya'o/_/de ste mkhan po la chad pa'i las shig mngon du 'byung ngam byung bar gyur na/_de la ci nas bdag gis mkhan po chad pa'i las kyis gcod par byed dam 
[\[303a.5\]]bcad kyang rung ste/_dbyung bar bya'o snyam du lhan cig spyod pas spro ba myur du bskyed par bya'o/_/de ste mkhan po la spang ba'i las shig mngon du byed par 'gyur ram/_byas par gyur kyang rung ste/_der ci nas bdag gis mkhan po la spang ba'i las shig mngon du byed kyang rung 
[\[303a.6\]]byas kyang rung ste/_dbyung ngo snyam du lhan cig spyod pas myur du spro ba bskyed par bya'o/_/de ste mkhan po la dge 'dun gyi lhag ma'i nyes pa zhig byung bar gyur na/_de la ci nas bdag gis mkhan po la chad par byed pa byin cig pa dang /_gzhi nas bslang ba'i chad pa'am/_
[\[303a.7\]]chad pa byas zin nas yid mgu bar bya ba byin cig pa'am/_gzhi nas bslang ste yid mgu bar bya ba'am/_yid mgu bar spyad nas dbyung ba byin cig par lhan cig gnas pas spro ba bskyed par gyur na ni legs/_spro ba ma bskyed na 'das pa dang bcas par 'gyur ro/_/de ltar 
[\[303b\]]
[\[303b.1\]]lhan cig spyod pas mkhan po la bya ba ci dang ci yod kyang rung spro ba bskyed par bya ba de bzhin du mkhan pos kyang lhan cig spyod pa la bya ba ci dang ci yod kyang rung spro ba bskyed par bya ste/_zhu ba rnams ni ma gtogs so/_/lhan cig spyod pas mkhan po'i stan gding bar bya/_rkang 
[\[303b.2\]]pa bkru ba'i chu dang /_lham yang bshams te phyogs gcig tu gzhag par bya/_rkang pa bkru bar bya/_bsku bar bya/_mal bya'o/_/gci ba'i snod dang bshang ba'i snod bshams te gzhag par bya/_de ste lung zhig mnod dgos par gyur na yang lung mnod par bya/_yid 
[\[303b.3\]]la byed pa zhig mnod dgos par gyur na'ang yid la byed pa mnod par bya/_phyogs gcig tu song ste 'dug nas bsgom par bya'o/_/nang par langs nas gci ba'i snod dang bshang ba'i snod dbyung bar bya/_mkhan po'i rkang pa la mgo bos phyag byas te/_mkhan po bde 
[\[303b.4\]]bar mdzad dam/_bde bar bgyis sam/_bde bar spyad dam zhes dri bar bya/_de ste na bar gyur na yang na ba'i sman dang /_nad g.yog la spro ba bskyed par bya/_de ste mi na na ni bde bar yal bar gzhag_/de ste dge 'dun gyi zas shig gam mgron du bos pa'i zas kyang 
[\[303b.5\]]rung ste/_dge 'dun gyi zas ni mkhan po dang dge 'dun gyi zas mchis kyis deng dge ba bde bar spyod cig_/de ste bsod snyoms kyi zas na yang mkhan po bsod snyoms la gshegs kyis chos shig ces bsgo'o/_/lhan cig spyod pas mkhan po la so shing dang bde ba'i chu 
[\[303b.6\]]dang /_lci ba dang /_phye ma dbul bar bya/_nam mkhan pos las de rnams zin pa de na lhung bzed dang chos gos bstab par bya/_de ste dge 'dun dang lhan cig bsod snyoms la 'jug na ni mkhan po mdun du btang la bdag gis gral gang du bab pa nas 'gro bar bya/_de ste gang 
[\[303b.7\]]zag gi bsod snyoms la 'jug na ni mkhan po'i sbyar ma dang lhung bzed dang khar gsil dbul bar bya/_de ste rlung dang char pa dang dus grang ba zhig tu gyur na mkhan po'i sbyar ma 'og tu chug la bdag gi steng du phyung shig_/de ste yul dro na bdag gi sbyar ma 'og tu chug la mkhan po'i steng du 
[\[304a\]]
[\[304a.1\]]phyung shig_/lhan cig spyod pa mkhan po'i mdun du song la zil pa la sogs pa bsal bar bya/_de ste chu 'gram mam gang g.yang sa zhig na mkhan po'i lag pa nas bzung zhing brten par bya/_dong nas grong 'dab tu phyin na sbyar ma dang lhung bzed dang khar gsil dbul 
[\[304a.2\]]bar bya/_phul te mkhan po'i mdun du btang la grong gi nang du 'jug par bya'o/_/de ste skas sam/_them skas shig 'dzeg na yang lhan cig spyod pa sngon du 'dzegs la lag nas drang bar bya/_de na chos bzhin gyi rnyed pa zhig grub na yang bdag gis blang bar bya/_bsod 
[\[304a.3\]]snyoms spyad de slar grong gi phyi rol du byung na mkhan po'i sbyar ma dang lhung bzed dang khar gsil blangs la mkhan po'i mdun du btang nas gtsug lag khang du 'dong bar bya'o/_/der lhags nas lhung bzed dang chos gos bzhag ste mkhan po'i rkang pa bkru ba'i chu dang lham bsnyen te 
[\[304a.4\]]bzhag la rkang pa bkru bar bya'o/_/de nas dus la bab par gyur na mkhan po'i lhung bzed kyi gzhi gding zhing lhung bzed dbul bar bya'o/_/bdag gis zas bzang ba dang zhim pa dang /_dam pa ci yod pa mkhan po la dbul bar bya/_mkhan pos kyang tshod rig 
[\[304a.5\]]par bya/_zas kyi bya ba byas pa dang /_mkhan po la bde ba'i chu bsnyen par bya lci ba dang phye mas lhung bzed bkrus la lhung bzed dang chos gos slar gzhug par bya/_mkhan po la phyag byas nas mkhan po 'di bzhin bzhugs sam/_nyin par spyod par gshegs sam 
[\[304a.6\]]zhes dri bar bya/_de ste nyin par spyod par 'gro na yang mkhan po'i khri'u dang gding ba dang /_ril ba spyi [{]rings [,]ring [}]khyer la mkhan po mdun du bcug ste nyin par gang na spyod par 'gro'o/_/song nas mkhan po'i stan bting la lung mnod dgos na yang lung mnod par bya/_
[\[304a.7\]]yid la byed pa mnod dgos na yang yid la byed pa mnos la phyogs gcig tu song nas bsgom par bya'o/_/de nas dus la bab na mkhan po'i khri'u dang /_gding ba dang /_ril ba spyi [{]rings [,]ring [}]khyer te/_mkhan po mdun du byas la 'gro bar bya'o/_/de ste gso sbyin gyi dus 
[\[304b\]]
[\[304b.1\]]la bab ste/_'du bar gyur na yang mkhan po'i stan ltebs na brkyang bar bya/_brkyang na ni legs par gding bar bya/_de nas dus su bsgo'am/_gaN+DI brdungs kyang rung ste/_lag pa g.yon pas ni mkhan po'i lag pa nas bzung /_lag pa g.yas pas ni mar 
[\[304b.2\]]me thogs te mkhan po mdun du byas la gso sbyin gyi gnas su 'dong bar bya'o/_/so sor thar pa'i mdo bklags zin na mkhan po'i drung du song la/_mkhan po ci gshegs sam/_chos gsan cing bzhugs zhes dri bar bya/_de ste 'gro na lag pa g.yon pas 
[\[304b.3\]]mkhan po gzung /_lag pa g.yas par ni mar me thogs te mkhan po mdun du byas la gtsug lag khang du 'dong bar bya'o/_/de ste dugs khang du khrus byed pa zhig tu gyur na nang par sngar langs nas mkhan po deng dugs khang du khrus mdzad kyis char gsol zhes bsgo bar bya/_
[\[304b.4\]]lhan cig spyod pas mkhan po'i phyir dugs khang du stan dang khri'u dang /_ril ba spyi [{]rings [,]ring [}]dang /_khrus ras dang dugs khang gi yo byad gzhan gang yang rung ste khyer te mkhan po mdun du byas nas dugs khang du 'dong bar bya/_'ongs nas kyang chos gos phyogs gcig tu 
[\[304b.5\]]bzhag la mkhan po las mi nye mi ring bar 'dug par bya/_nam mkhan po rngul bar gyur na de na lhan cig spyod pa des de la rim bzhin rjes su las rnams bya ste bkru bar bya'o/_/bkrus nas mdun du bcug ste/_gtsug lag khang du bskyal bar bya/_de'i 'og tu bdag 
[\[304b.6\]]nyid bkru bar bya/_de ste lhan cig spyod pa de mkhan po'i drung nas dge ba'i chos mi 'phel bar gyur na mkhan po la bdag dge slong ming 'di zhes bgyi ba 'di la gtad du gsol zhes smros shig_/mkhan pos kyang dge slong de la dge slong 'di ci 'dra/_de'i rjes su 
[\[304b.7\]]'brang ba dang drung na 'dug pa ci 'dra/_'di'i lung rnams ston tam/_de ste mi ston/_rjes su ston tam/_de ste mi ston pa brtag par bya/_dpyad par bya/_de bzhin du brtags dpyad nas de ste rung ba zhig tu gyur na/_de la gtad par bya/_de ste rung ba ma yin na gzhan la 
[\[305a\]]
[\[305a.1\]]gtad par bya'o/_/de ste mkhan po nyid rung ba ma yin la tshul dang mi ldan na ma zhus par song yang bla ste/_'di ni lhan cig spyod pa'i bya ba zhes bya'o/_/slob dpon gyi bya ba gang zhe na/_slob dpon gyis nye g.yog rnams shes par bya ba nas snga ma bzhin 
[\[305a.2\]]te/_phyogs gang na nye g.yog de nyon mongs shing 'dug pa zhig tu gyur na phyogs de nas dgug par bya/_dgug tu gzhug par bya ste/_'di ni slob dpon gyi bya ba zhes bya'o/_/nye g.yog gi bya ba gang zhe na/_nye g.yog gis slob dpon la ston pa'o snyam du 'du shes 
[\[305a.3\]]mngon du bzhag la rim gro bya ba nas/_snga ma bzhin ma zhus kyang 'gro bar bya ba'i bar du ste/_de ni nye g.yog gi bya ba zhes bya'o/_/dge tshul gyi bya ba gang zhe na/_dge tshul gyis mkhan po dang slob dpon la ston pa'o snyam du 'du shes mngon du bzhag la rim gro bya ba nas 
[\[305a.4\]]snga ma bzhin no/_/de ste mkhan po'am/_slob dpon sdig pa lta bar gyur na rang gis slar gtang bar bya/_yang na gtong du 'jug par bya ste/_de ltar spro ba skyes na ni de bzhin legs/_ma skyes na 'das pa dang bcas par 'gyur ro/_/der yang dge tshul phas ji ltar 
[\[305a.5\]]mkhan po dang /_slob dpon la byung zhing gyur pa'i rnams ji ltar gyis shig ces spro ba bskyed par bya ba de bzhin du mkhan po dang /_slob dpon gyis kyang dge tshul pha la byung zhing gyur pa'i rnams ji ltar bya zhes spro ba bskyed par bya'o/_/de la zhu ba rnams ni ma gtogs so/_/
[\[305a.6\]]dge tshul phas mkhan po dang /_slob dpon gyi stan gding ba la sogs pa bya ba snga ma bzhin te bdag nyid tha mar bkru bar bya ba'i bar du'o/_/'di ltar dge tshul phas rtswa sngon po med par bya/_me tog rnams btog_/'bras bu rnams btog_/so shing rnams sbyin/_lhung 
[\[305a.7\]]bzed kyi gzhi lo ma rnams sbyin/_rung bar bya/_dge slong rnams la byin len du gzhug par bya/_mdzes pa dang /_bag yod par bsgrub par bya/_de ste dge tshul pha de mkhan po dang slob dpon gyi drung nas dge ba'i chos 'phel bar mi 'gyur ba nas/_snga ma bzhin ma zhus kyang song 
[\[305b\]]
[\[305b.1\]]yang bla ba'i bar du ste/_'di ni dge tshul pha'i bya ba zhes bya'o/_/nan tan du bya ba gang zhe na/_de ste dge 'dun gyi kun dga' ra bar gnod pa zhig byung na der dge slong gis ji ltar de mi shor zhing zin par bya/_de ste rnam grangs gang gis kyang zin par ma gyur na gzhan dag la ni bab bab tu smra bar mi 
[\[305b.2\]]bya'i/_thog mar rgyal po'i gnang ba rnams la bsgo bar bya/_de'i 'og tu btsun mo dang /_gzhon nu dang /_blon po dang /_ded dpon dang /_zhang blon dang /_zhabs 'bring ba rnams la bsgo bar bya/_de la nan tan du bya ba ni ji nas tshig gis bstan pa tsam gyis thar par 'gyur 
[\[305b.3\]]gyis de la gsang ba'i las rnams mi 'byung bar bya ste/_de ni nan tan du bya ba zhes bya'o/_/phyi bzhin 'brang ba'i dge sbyong gi bya ba gang zhe na/_phyi bzhin 'brang ba'i dge sbyong gis snga na mo'i dge sbyong las ring nas kyang ma yin/_shin tu bsnyen de yang ma yin/_phrag pa sbyar 
[\[305b.4\]]zhing yang mi 'gro bar bya/_khyim gyi nang du 'jug na yang gtam glo bur du de la mi bya/_phyi nas smra bar bya/_des bsgo ba rnams bya/_bkur stir bya/_bdag dman par bya/_'jigs pa dang dbang du 'gyur bar bya/_dge sbyong snga na po chos ma yin pa zhig smra na slar dgag 
[\[305b.5\]]par bya/_chos bzhin du smra na rjes su yi rang bar bya/_de la chos bzhin pa'i rnyed pa zhig byung na blang bar bya ste 'di ni phyi bzhin 'brang ba'i dge sbyong gi bya ba zhes bya'o/_/grong du nye bar 'gro ba'i bya ba gang zhe na/_rigs su ston pa'i dge slong gis dregs par mi bya/_
[\[305b.6\]]nga rgyal mi bskyed/_mi brtan par mi bya/_byung rgyal du mi smra/_mi gtsigs par mi bya/_yang dag par shes par bya/_nye bar gzhag par bya/_sems mi g.yeng bar bya/_dga' bar 'gyur ba dang /_spyod lam mdzes par bya/_shin tu bsdam pa dang /_shin tu bkab 
[\[305b.7\]]pa dang /_sgra chung ba dang /_mig gnya' shing gang tsam las mi g.yeng bar bya/_bkur stir bcas/_bdag nyid dman par bcas/_'jigs pa dang /_dbang du 'gyur bar bcas/_yid dman pa dang /_sems phyags ma dang 'dra bar bya/_rnyed pa dang bkur sti la 'dod par 
[\[306a\]]
[\[306a.1\]]mi bya/_phan par byed pa de ni grong du 'gro bar byed pa'i bya ba zhes bya'o/_/grong du 'gro ba'i bya ba gang zhe na/_dge slong grong du 'gror 'dod na shes bzhin du 'gro bar bya/_dran pa nye bar gzhag par bya/_sems mi g.yeng bar bya/_dbang po bsdam par 
[\[306a.2\]]bya/_yid mi g.yeng bar bya/_snga phyi la 'du shes pa dang /_bla 'og la 'du shes gzhag_/dge slong dran pa nyams bzhin du grong du 'gro na nyes pa'i dmigs rnam pa lngar rig par bya ste/_dge slong 'khod pa rnams la ma bsgo bzhin du grong du dus ma yin par 
[\[306a.3\]]'jug pa dang /_ma brtags par stan la 'dug pa dang /_rig pa'i skyes pa med bzhin du bud med la chos tshig lnga'am drug las lhag par ston pa dang /_bud med dang lhan cig gnyis su skyabs yod pa dben pa na 'dug par byed pa dang /_sman dang nad du bcas 
[\[306a.4\]]pa'i grong du nan gyis stan la 'dug par byed pa'o/_/dge slong dran pa nyams bzhin du grong du 'gro na gzhan yang nyes pa'i dmigs rnam pa lngar rig par bya ste/_phyi phyir bud med la blta ba dang /_lta ba las kyang gtam du 'dzer ba dang /_gtam zer ba las chags 
[\[306a.5\]]par gyur pa dang /_chags par gyur pa las tshul bzhin mi byed pa dang /_tshul bzhin yid la mi byed pas na ma dad bzhin mi tshangs par spyod par 'gyur te/_nyes pa 'byung bar 'gyur ba'am/_yang na bslab pa phul nas slar babs par 'gyur ro/_/dran pa nye bar 
[\[306a.6\]]bzhag bzhin du grong gi nang du 'jug na nyes pa'i dmigs de lta bu 'byung bar mi 'gyur te/_de ni grong du 'gro ba'i bya ba zhes bya'o/_/grong du nye bar song ba'i bya ba gang zhe na/_grong du song ba'i dge slong gis gtam sna tshogs mi smra/_gtam ngan pa mi bya/_chos kyi 
[\[306a.7\]]gtam smra bar bya/_gtam rgyud mi chad par bya/_khyim pa'i rnams la chos kyi gtam yang dag par bstan/_bstabs/_yang dag par gzengs bstod par bya/_rab tu mgu bar bya/_skyabs su 'gro ba'i bslab pa'i gnas 'dzin du gzhug_/dus khrims la 
[\[306b\]]
[\[306b.1\]]gnas pa dang /_tshangs par spyod pa la gnas pa dang /_sbyin pa dang /_dul ba dang /_sdom pa dang /_skyes bu dam pa bsnyen pa'i chos nyan pa dang /_tshul bzhin yid la byed pa dang /_chos dang rjes su mthun pa'i chos la nan tan du byed pa dang /_lam ma yin pa la 
[\[306b.2\]]lam ma yin par de ltar yang dag par bsgrag par bya/_ye shes dang lta ba rnam par sbyang bar bya ste/_de ni grong du nye bar song ba'i bya ba zhes bya'o/_/grong du nye bar song ba'i gnas brtan gyi bya ba gang zhe na/_grong du song ba'i dge slong gnas brtan gyis de na dge slong gsar bu 
[\[306b.3\]]rnams la bsgo bar bya/_rjes su bstan par bya/_ci rgyags pa dang /_dregs pa dang /_lus la 'tshog pa dang /_rtsed mo mi byed par bya/_dga' bar 'gyur ba la gzhug par bya/_ji ltar mtshungs par spyod pa bcas pa la gzhug par bya/_de dag gis kyang 
[\[306b.4\]]des ji ltar bsgo ba dang /_rjes su bstan pa'i tshig rnams la mnyan par bya ste/_de grong du song ba'i gnas brtan gyi bya ba zhes bya'o/_/gzhi na gnas pa'i bya ba gang zhe na/_gzhi na gnas pa'i dge slong gis mdangs bzang ba dang /_khro gnyer dang bral bar bya/_dran pa 
[\[306b.5\]]thog mar 'gro ba dang /_thog mar smra bar bya ste/_tshur spyon bde bar byon nam zhes tshig snyan pa dang /_tshig yid du 'ong ba dang /_mgu bar 'gyur bas smra bar bya/_glo bur du lhags pa'i dge slong dag mthong nas mdza' ba'i tshul gyis mdun du bsu bar bya/_snyan pa'i 
[\[306b.6\]]tshig gis rab tu dga' bar bya/_bde ba la reg par spyod dam/_bde bar lhags sam zhes dri bar bya/_de ste rgan pa zhig yin na ni de la phyag byas nas lhung bzed dang chos gos blangs te gtsug lag khang gi nang du bcug la stan la gzhag par bya/_rkang pa bkru zhing bla 
[\[306b.7\]]mar bya/_skom na chu grang mo blud par bya/_ji ltar nus shing mgu bar 'gyur ba'i chos bzhin bsgyur bar bya/_ji ltar rigs pa bzhin mal stan rnams kyang sbyin par bya/_ji srid du 'dug pa de la pha dang /_phu nu dang /_bu ltar 'du shes mngon du gzhag cing gzung bar bya'o/_/
[\[307a\]]
[\[307a.1\]]na na yang g.yel bar mi dor te/_de ni gzhi na gnas pa'i bya ba zhes bya'o/_/ngal bso ba'i bya ba gang zhe na/_glo bur du 'ongs pa'i dge slong gis gtsug lag khang du 'ongs na des gzhi na gnas pa'i dge slong dag las mal stan gyi rnams brkam 
[\[307a.2\]]zhing [{]rings [,]ring [}]thabs su dgug par mi bya/_snang ba'i gnas su 'dug par bya/_spyod lam bzang bar bya/_legs par bgo bar bya/_legs par bsdam par bya'o/_/'di yang ngal bso ba'i bya ba yin te/_gzhi na gnas pa'i dge slong dag gis dge slong glo bur 
[\[307a.3\]]du lhags pa mthong na de ste ngo shes na ngal bso bar bya/_ji ltar mtshungs par spyod pa'i chos bcas pa bzhin du mtshungs par spyad par bya/_de ste ngo mi shes na bab bab tu ngal bso bar mi bya/_dge slong dag la yang tshe dang ldan pa 'di su'i lhan cig spyod pa yin/_'di 
[\[307a.4\]]spyod pa ji lta bu zhes dri bar bya'o/_/de ste de'i spyod pa dang /_spyod yul dang /_tshul khrims dang /_sdom pa dang /_mtshungs par spyod pa'i rnams rtogs na gdod ngal bso bar bya'o/_/de gcig pu la gtsug lag khang gtad par mi bya/_dge 'dun gyi mdzod 
[\[307a.5\]]dang /_bang ba dang /_dge 'dun gyi mal la dbang du gzhug par mi bya/_shin tu rtogs par byas la gdod yid gcugs par bya ba de ni ngal bso ba'i bya ba zhes bya'o/_/bar snang gi bya ba gang zhe na/_bar snang thams cad ni mtshams gcig pa ma yin te/_der 
[\[307a.6\]]gnas pa dang /_'di na gnas pa lhan cig tu las bya zhing bskyo ba yang mi brtsan/_'di na gnas pa dang de na gnas pa dag lhan cig tu las byas par mi 'gyur/_bskyos pa yang mi brtsan no/_/dge slong skya rengs ma shar bar chos gos med bzhin du steng du mi 'byung /_dbyar 
[\[307a.7\]]tshul du zhugs na yang zhag bdun nam/_zhag bzhi bcur byin gyis ma brlabs par nam mkha' la byung zhing gnas par mi bya'o/_/de ste byung zhing gnas na chos gos dang bral bar 'gyur la dbyar kyang zhig par 'gyur te/_'di ni bar snang gi bya ba zhes bya'o/_/gtan pa'i bya ba gang zhe na/_gtan 
[\[307b\]]
[\[307b.1\]]pa la yon tan lnga ste/_zhag gcig gis bral ba med/_zhag bcu'i 'da' ba med/_zla ba gcig gis 'da' ba med/_ji snyed du dgos pa'i gos rnams byin gyis ma brlabs kyang 'chang du rung /_stod g.yogs dang mthang gos kyis ljongs rgyu bar rung ngo /_/
[\[307b.2\]]gzhan yang gtan pa la yon tan rnam pa lnga ste/_'dus shing za ba med/_yang yang za ba med/_phyi ma la ma bsgo bar 'gro ba med chos gos ji dgos pa tshol du rung /_ston zla tha [{]chungs [,]chung [}]nas dpyid zla ra ba'i bar du dbyar tshul du zhugs pa'i dge slong dge 'dun gyi rnyed 
[\[307b.3\]]pa ma bgos shing bzhag pa de yang gtan pa bting ba rnams kyis ma dad na gzhan la mi sbyin no/_/de ni gtan pa'i bya ba zhes bya'o/_/chu tshags kyi bya ba gang zhe na/_dge slong chu tshags med na lam du zhugs shing 'gro bar mi bya'o/_/de ste chu rgyun du 'bab la de yang rung bar gyur 
[\[307b.4\]]de chu gzhan dang ma 'dres pa zhig gam/_khron pa rung ba zhig gam/_rgyang grags phyed phyed du gtsug lag khang rgyun chags par yod pa ma gtogs te de ni chu tshags kyi bya ba zhes bya'o/_/'chag sa'i bya ba gang zhe na/_bcom ldan 'das kyis 'chag sa rnam pa gnyis 
[\[307b.5\]]rjes su gnang ste/_bsam gtan la zhugs pa dang /_kha ton la zhugs pa'o/_/bsam gtan la zhugs pa'i 'chag sa ni khru bco brgyad do/_/kha ton la zhugs pa'i 'chag sa ni khru bcu gnyis te de ni 'chag sa'i bya ba zhes bya'o/_/'chag pa'i bya ba gang zhe na/_
[\[307b.6\]]dge slong 'chag par 'dod na des drag tu yang ma yin/_dal nas 'chag par bya/_shes bzhin du 'chag par bya/_dran pa nye bar gzhag_/dbang po nang du gzhag_/yid phyir mi dbyung bar bya/_rdeg mi 'chos par bya/_phan tshun mi 'khyor bar bya/_drang por 'chag par 
[\[307b.7\]]bya/_de ste drang por 'chag mi nus na srad bu bre bar bya/_srad bu bres pa la [(]sngu [,]sdu [)]bu bcug nas de la 'ju zhing 'chag par bya ste/_'di ni 'chag pa'i bya ba zhes bya'o/_/'phyen gyi bya ba gang zhe na/_ston pa'i mdun du mi gtang /_mchod rten gyi drung du ma yin/_mkhan po dang slob 
[\[308a\]]
[\[308a.1\]]dpon gyi drung du ma yin/_bla ma'i drung du ma yin/_bla mar bya ba'i drung du ma yin/_grong gi nang du skye bo'i mdun du ma yin/_phyi phyir gtang bar mi bya/_de ste yang phyi phyir gtong ba zhig tu gyur na gnas gud du song la gtang bar bya'i/_de'i rkyen gyis gzhan 
[\[308a.2\]]la mi bde bar 'gyur bar mi bya ste/_'di ni 'phyen gyi bya ba zhes bya'o/_/gzhar ba'i bya ba gang zhe na/_dge slong gzhar 'dod na rno ba'i yo byad kyis gzhar bar mi bya/_rtswa bsdus pas mi bya/_lo ma'am/_ra da'am/_'jam pa gzhan gyis gzhar bar bya ste/_de ni 
[\[308a.3\]]gzhar ba'i bya ba zhes bya'o/_/bshang ba'i bya ba gang zhe na/_dge slong gis bab bab tu bshang bar mi bya/_rtsig pa'i drung du ma yin/_shing gi drung du ma yin/_shes bzhin du phyogs gcig tu bshang bar bya'o/_/de ste phyi phyir bshang ba zhig tu gyur na bshang ba'i 
[\[308a.4\]]gyo mo drung du gzhag par bya/_yang na khung bu brko bar bya ste/_'di ni bshang ba'i bya ba zhes bya'o/_/bshang sa'i bya ba gang zhe na/_dge slong bshang sar 'gro bar 'dod pas snga na 'dug pas tshor bar bya ba'i phyir se gol gtogs par bya/_sngon du zhugs pas lud pa 
[\[308a.5\]]dbyung bar bya/_shes bzhin du nang du 'gro bar bya/_chos gos legs par brdzes nas 'dug par bya/_bshang sa'i khung bur rkang rten gnyis la legs par brtags nas dbus su 'dug par bya/_bshang ba mi 'ong ba la nan gyis gzir bar mi bya/_'ong ba la'ang dgag 
[\[308a.6\]]par mi bya ste/_de ni bshang sa'i bya ba zhes bya'o/_/bshang sa'i khung bu'i bya ba gang zhe na/_dge slong bshang bar 'dod na dal nas bags kyis shes bzhin du bshang bar bya/_bshang sa'i khung kha rnams su gos shing chags par mi bya ste/_'di ni bshang sa'i khung bu'i bya ba 
[\[308a.7\]]zhes bya'o/_/bshang sar gnas brtan gyi bya ba gang zhe na/_bshang sar dge slong gnas brtan gyis gsar bu 'dug pa slar bslang bar mi bya/_bshang sar 'dug pa las slar bslang bar mi bya ba ni chung ngu bshang sa'i nang du zhugs pa las slar bzlog par mi bya ste/_de ni bshang 
[\[308b\]]
[\[308b.1\]]sar gnas brtan gyi bya ba zhes bya'o/_/bshang sa'i khor yug gi bya ba gang zhe na/_dge slong bshang sa'i nye 'khor na 'greng bar mi bya/_'dug par mi bya/_'chag par mi bya/_lung bsgo bar mi bya/_lung nod par mi bya/_dran par mi bya/_slar 'dri bar mi bya/_
[\[308b.2\]]rnal 'byor dang yid la byed pa mi bya/_gtam la zhugs shing mi bya/_lhung bzed kyi las mi bya/_chos gos kyi las mi bya/_so shing 'cha' bar mi bya/_lag pa dang rkang pa bkru bar mi bya/_bya'o cog thams cad kyang bshang sa'i phyogs kun tu mi bya'o/_/bshang 
[\[308b.3\]]sa'i gnas su nges par bya ba'i rnams ni ma gtogs te/_'di ni bshang sa'i nye 'khor gyi bya ba zhes bya'o/_/gci ba'i bya ba gang zhe na/_dge slong gis bab bab tu gci bar mi bya/_rtsig drung du gci bar mi bya/_shing drung du gci bar mi bya/_shes bzhin du phyogs 
[\[308b.4\]]gcig tu gci bar bya'o/_/de ste gcin snyi bar gyur na gcin snod gyo mo gtad par bya/_yang na khung bu brko bar bya ste/_'di ni gci ba'i bya ba zhes bya'o/_/gci ba'i sa'i bya ba gang zhe na/_dge slong gci sar 'jug par 'dod na des snga na 'dug pas tshor bar bya ba'i phyir 
[\[308b.5\]]se gol gtogs nas snga ma bzhin te/_mi bro ba la ni mi gzir/_bro ba la ni mi dgag pa'i bar du ste/_'di ni gci ba'i sa'i bya ba zhes bya'o/_/gci ba'i khung gi bya ba gang zhe na/_dge slong gis gci sa'i khung khar bags kyis shes bzhin du gci bar bya/_gcin 
[\[308b.6\]]khung gi khar mi gtor ba dang /_mi sbres par bya ste/_de ni gci sa'i bya ba zhes bya'o/_/gci sar gnas brtan gyi bya ba gang zhe na/_gci sar dge slong gnas brtan gyis gci sar dge slong gsar bu gci zhing 'dug pa bslang bar mi bya/_gci sar 'dug pa las 
[\[308b.7\]]mi bslang bar bya ba ni chung ngu na gci sar zhugs pa yang bzlog par mi bya ste/_'di ni gci sar gnas brtan gyi bya ba zhes bya ba'o/_/gci sa'i nye 'khor gyi bya ba gang zhe na/_dge slong gci sa'i nye 'khor du 'greng bar mi bya ba nas snga ma bzhin te/_gci ba'i nye 'khor gyi 
[\[309a\]]
[\[309a.1\]]bya ba ni ma gtogs so zhes bya ba'i bar du ste/_de ni gci ba'i sa'i nye 'khor gyi bya ba zhes bya'o/_/bkru ba'i bya ba gang zhe na/_dge slong gis ma bkrus kyi bar du ston pa la ltar 'gro bar mi bya/_mchod rten la ma yin/_mkhan po dang /_
[\[309a.2\]]slob dpon la ma yin/_bla ma la ma yin/_bla mar bya ba la ma yin te/_phyag mi bya/_kha ton mi bya/_lung mi bsgo/_blang bar mi bya/_dran par mi bya/_kun dri bar mi bya/_grong du 'jug par mi bya/_zas la 'dug par mi bya/_skyo ma la 'dug 
[\[309a.3\]]par mi bya/_thug pa la 'dug par mi bya/_'thung ba la 'dug par mi bya/_chos bshad pa la 'dug par mi bya/_phyogs bzhi'i dge 'dun gyi mal stan la 'dug par mi bya/_na bar gyur na ni nyes pa med de/_yang na mi'i lha chu yin par gyur tam/_de ste 
[\[309a.4\]]chu ma 'byor tam/_de ste bkru bar mi rung ba'i sman cig btang ba ni ma gtogs te/_de ni bkru ba'i bya ba zhes bya'o/_/bkru ba'i gnas kyi bya ba gang zhe na/_bkru ba'i gnas su 'gro ba'i dge slong gis se gol gtogs nas snga ma bzhin bkru ba'i gnas kyi dbus 
[\[309a.5\]]su 'dug par bya ba'i bar du ste/_'di ni bkru ba'i gnas kyi bya ba zhes bya'o/_/bkru ba'i gnas su rkang pa bzhag pa'i gnas kyi bya ba gang zhe na/_khrus byed par 'dod pa'i dge slong gis bkru ba'i tshe bkru ba'i gnas su kha chus mi dgang ba dang /_chus ma gsher bar bya 
[\[309a.6\]]ste/_'di ni bkru ba'i gnas kyi rkang pa bzhag pa'i gnas kyi bya ba zhes bya'o/_/khrus kyi sar gnas brtan gyi bya ba gang zhe na/_khrus sar dge slong gnas brtan gyis khrus sar dge slong gsar bu bslang bar mi bya/_khrus la zhugs pa las mi bslang ba ni chung ngu 
[\[309b\]]
[\[309b.1\]]na khrus sar zhugs pa las bzlog par mi bya ste/_de ni khrus sar gnas brtan gyi bya ba zhes bya'o/_/khrus sa'i nye 'khor gyi bya ba gang zhe na/_dge slong gis khrus sa'i nye 'khor du 'greng zhing 'dug par mi bya ba nas snga ma bzhin khrus sa'i nye 'khor du bya ba'i rnams ni ma 
[\[309b\]]
[\[309b.1\]]gtogs pa'i bar du ste/_de ni khrus sa'i nye 'khor gyi bya ba zhes bya'o/_/mchil ma'i bya ba gang zhe na/_de ni dge slong gis sgra dang bcas par mchil ma dor bar mi bya/_lce dril bar sos mnan par mi bya/_ston pa'i spyan sngar ma yin/_mchod rten gyi drung du ma 
[\[309b.2\]]yin/_mkhan po dang /_slob dpon gyi drung du ma yin/_bla ma'i drung du ma yin/_bla mar gyur pa'i drung du ma yin/_zan za ba na ma yin/_'thung ba la ma yin/_yongs su las bya ba'i sar ma yin/_dge slong gis bab bab tu mchil ma dor bar mi bya/_
[\[309b.3\]]mchil ma dor nas phyal bar mi bya ste/_yang na rkang pas nyes shig_/yang na sas khob shig_/dge slong gis mchil ma phyi phyir dor bar mi bya'o/_/de ste phyi phyir 'dor na de'i rkyen gyis gzhan mi bde bar mi 'gyur ba'i phyir gnas gzhan du 'gro bar bya ste/_de ni 
[\[309b.4\]]mchil ma'i bya ba zhes bya'o/_/mchil ma'i snod kyi bya ba gang zhe na/_bcom ldan 'das kyis dge slong rnams la mchil ma dor ba'i phyir mchil ma'i snod rnam pa gnyis gnang ste/_rdza mkhan gyis byas pa dang /_bdag nyid kyis byas pa'o/_/dge slong 
[\[309b.5\]]gis mchil ma'i snod dus dus su brtag par bya/_bskam par bya/_dben par gzhag par bya/_shin tu bkru bar bya/_ci nas de'i rkyen gyis phyi phyir tshol bar mi 'gyur bar bya ste/_de ni mchil ma'i snod kyi bya ba zhes bya'o/_/so shing gi bya ba gang zhe na/_
[\[309b.6\]]dge slong gis so shing ring po bca' bar mi bya/_shin tu thung ba'ang ma yin/_shin tu sbom pa yang ma yin/_shin tu phra ba yang ma yin/_yun ring du yang ma yin/_ston pa'i spyan sngar ma yin/_mchod rten gyi drung du yang ma yin/_mkhan po dang /_slob 
[\[309b.7\]]dpon gyi thad du yang ma yin/_bla ma'i thad du yang ma yin/_bla mar gyur pa'i drung du ma yin/_me khang du ma yin/_bkad sar ma yin/_'chag sar ma yin/_dugs khang du ma yin/_rkang pa bkru ba'i sar ma yin/_gnas khang du ma yin/_rim khang du ma 
[\[310a\]]
[\[310a.1\]]yin/_sgo khang du ma yin/_bshang sar ma yin/_rtsig pa'i drung du ma yin/_shing drung du ma yin/_gtsug lag khang gi phyag dar bya ba'i khor yug tu ma yin/_skye bo mang po 'du ba thams cad du yang so shing 'dor bar mi bya/_dge slong gis rnam 
[\[310a.2\]]pa gsum dben par bya ste/_bshang ba dang /_gci ba dang /_so shing bca' ba'o/_/dge slong gis so shing 'chos nas/_de bzhin du mi dor gyi chus bkru bar bya/_yang na rdog pas mnye bar bya/_sa la drud par byas te/_'di ni so shing gi bya ba zhes bya'o/_/
[\[310a.3\]]so drud pa'i bya ba gang zhe na/_dge slong gis so shing rnon pos drud par mi bya/_bag med par nang du gzhug par mi bya/_dal nas bags kyis shes bzhin du drud par bya/_so rnyil drud par mi bya ste/_'di ni so drud pa'i bya ba zhes bya'o/_/lce bzhar ba'i bya ba gang 
[\[310a.4\]]zhe na/_dge slong gis lce bzhar ba rnon pos bzhar bar mi bya/_bag med par nang du gzhug par mi bya/_bags kyis dal nas shes bzhin du lce bzhar bar bya/_lce'i sha bzhar bar mi bya ste/_'di ni lce bzhar ba'i bya ba zhes bya'o/_/rna spabs bru ba'i bya ba 
[\[310a.5\]]gang zhe na/_dge slong gis rtse mo rnon pos rna spabs bru bar mi bya/_bag med par nang du gzhug par mi bya/_bags kyis dal nas shes bzhin du rna spabs bru bar bya/_rna ba'i sha bru bar mi bya ste/_'di ni rna spabs bru ba'i bya ba zhes bya'o/_/kun spyad pa gang zhe na/_dge 
[\[310a.6\]]sbyong gi yo byad thams cad mtshungs par spyod pa ni spyad pa'o/_/mi spyad pa gang zhe na/_de ltar bzlog pa ni mi spyad pa'o/_/ma lta bu'i bya ba'i phung po zhes bya ba'i phung po gsum pa rdzogs te/_ma lta bu rdzogs so//_//btsun pa 'dul ba'i lus gang lags/_
[\[310a.7\]]dmigs pa gang lags/_byin gyis brlabs pa gang lags/_mtshan nyid gang lags/_gleng gzhi gang lags/_ngo bo nyid gang lags/_'bras bu gang lags/_u pA li 'dul ba'i lus ni dmigs pa'o/_/dmigs pa ni nan tan no/_/byin gyis brlab 
[\[310b\]]
[\[310b.1\]]pa ni lus dang ngag dang yid do/_/mtshan nyid ni las so/_/gleng gzhi ni bsgrags pa'o/_/ngo bo nyid ni nyes pa'o/_/'bras bu ni mtho ris dang thar pa'o/_/'dul ba gzhung dam pa rdzogs te/_u pA lis kun dris pa rdzogs so//_//thams cad mkhyen pa 
[\[310b.2\]]la phyag 'tshal lo/_/'dul ba gzhung ni dam pa 'di/_/'phags pa nye ba 'khor gyis ni/_/ma 'ongs pa yi gang zag gi/_/ma rtogs la sogs bsal ba'i phyir/_/gzhi dang rnam 'byed la sogs kyi/_/'grel bshad nges pa don gyi lung /_/zhus nas rgyal 
[\[310b.3\]]bas bka' stsal to/_/de dag rnams kyang gang zhe na/_/spyi'i sdom la/_zhu ba 'dul byed gcig las 'phros/_/lnga tshan bcu drug tshan dang ni/_/gleng gzhi rkyang pa gtam gyi gzhi/_/ma na pi ka ma mo dang /_/lus sogs ston pa tha ma ste/_/le'u dag tu 
[\[310b.4\]]yang dag 'dod/_/thog mar zhus pa de yang ni/_/rnam 'byed ltung ba sde bzhi dang /_/rang byung la sogs gzhi rnams kyi/_/gtan la 'bebs pa dag tu 'dod/_/de nyid dris lan zhes kyang bsgrags/_/de nas 'dul byed dag yin te/_/pham pa bzhi dang lhag 
[\[310b.5\]]ma yi/_/smyan gyi ltung ba yan chad dag_/gtan la 'bebs par byed pa yin/_/de nas gcig las 'phros pa ste/_/gcig nas bcu yi bar du yin/_/gcig las 'dzegs pa zhes kyang bsgrags/_/de nas 'dul ba lnga tshan te/_/lnga lnga ston phyir lnga tshan no/_/bcu 
[\[310b.6\]]drug sde tshan ston pa'i phyir/_/de nas 'dul ba bcu drug tshan/_/gleng gzhi la ni sgo lnga las/_/dang po bzhi la sdom gyi ni/_/tshigs bcad bcu bcu'o lnga pa la/_/sdom gyi tshigs bcad drug yod de/_/gleng gzhi dag la brten pa'i phyir/_/gleng gzhi zhes ni btags pa yin/_/
[\[310b.7\]]byang ba sgo bzhi re re yang /_/tshigs bcad bcu bcu'o de nyid la/_/sil bu zhes bya bslab pa'i gzhi/_/rigs mi mthun pa phra mo rnams/_/ston phyir don dang ldan pa yin/_/'dul ba gtam gyi dngos po ni/_/ldebs kyi tshul du byung ba ste/_/sdom gyi tshig gis bsdus 
[\[311a\]]
[\[311a.1\]]pa med/_/mU la zhes pa'i sgra yi don/_/gzhi dang rtsa ba dngos po la'ang /_/'jug phyir gtam gyi gzhir yang 'gyur/_/ma na pi ka'i sgo dang po/_/tshigs bcad bcu yin gnyis pa la/_/tshigs bcad bcu dang lhag tsam yod/_/shin tu phra zhing 
[\[311a.2\]]che bas na/_/bram ze'i bu mo lta bu zhes/_/don dang mthun pa'i mtshan yin no/_/'dul ba ma mo lta bu la/_/bsnyen par rdzogs pa'i phung po dang /_/rab tu ldan dang bya ba yi/_/phung po gsum du shes par bya/_/ma dang 'dra phyir ma mo'o/_/lus dang dmigs pa byin 
[\[311a.3\]]brlab dang /_/mtshan nyid gleng gzhi ngo bo dang /_/'bras bu'i don rnams tha ma ste/_/u pA li yis zhus pa ni/_/de dag rnams kyis rdzogs pa yin/_/mtshan gyi grangs kyi rim pa dang /_/mtshan gyi bshad pa de yin pas/_/de ltar bsngogs nas blta bar bya/_/
[\[311a.4\]]de ltar na gzhung dam pa'i brjod bya don gyi lus ni de dag nyid yin la/_rjod byed gzhung gi lus ni zhu ba ma rdzogs pa la 'grel par/_'phags pa nye ba 'khor gyis zhus pa'i gzhung rgya gar yul pa yang sha lo ka nyis stong tsam gyi tshad cig la lan spyod pa kho na'o 
[\[311a.5\]]zhes yul kha cig na zhu ba ma rdzogs pa la sha lo ka nyis stong las med pa'ang bshad mod kyi/_bod du 'gyur ba'i zhu ba ma rdzogs pa la sha lo ka sum stong drug brgya ste bam po bcu gnyis dang /_zhu ba rdzogs pa la sha lo ka khri lnga stong dgu brgya ste/_bam po lnga bcu 
[\[311a.6\]]rtsa gsum yod pas spyir bsdoms na sha lo ka khri dgu stong lnga brgya ste/_bam po drug bcu rtsa lnga yod do//_//bsod nams chen po'i dpal gyis phyogs las rnam par rgyal ba stobs kyi 'khor los sgyur ba'i rgyal po dang mtshungs pa rgyal po chen po'i bla'i mchod 
[\[311a.7\]]gnas bde bar gshegs pa'i gzhung lugs mang du thos pa/_rig pa dang grol ba'i spobs pa dge ba can/_lung dang rigs pa'i dbang phyug_/gangs can gyi rgyud kyi mkhas pa chen po/_sdom brtson dam pa shAkya'i dge slong 'jam pa'i dbyangs kyis/_bka' 'gyur legs 
[\[311b\]]
[\[311b.1\]]par bzhengs pa rnams las 'di dag ni mkhan po chen po mchims kyis dge ba'i bshes gnyen rgya 'dul ba 'dzin pa zhal bzhugs pa'i dus na/_dge ba'i bshes gnyen 'dul ba 'dzin pa zhing mo che ba byang chub seng ges gnyer mdzad nas/_lung phran tshegs kyi bam 
[\[311b.2\]]po bcu gnyis ma tshang ba dang /_gzhung bla ma'i zhu ba ma rdzogs pa bam po bcu gnyis dang /_sdom tshig yi ge tshar gnyis ma tshang ba rnams bsam yas mchims phu la sogs pa dbus gtsang gi gtsug lag khang rnams nas btsal te/_la stod 'ol rgod kyi gtsug 
[\[311b.3\]]lag khang du gnas brtan d+harmA seng ges lung sde bzhi tshang bar bzhengs pa snar thang gi gtsug lag khang du gdan drangs te/_de la dpe phyi mdzad nas bzhengs pa dang /_gzhan yang chu mig ring mo'i gtsug lag khang dang /_rung klung shod grog gi gtsug lag khang gi 'dul 
[\[311b.4\]]ba lung la sogs pa rnams la gtugs te snga zhus legs par bgyis nas bzhengs pa sangs rgyas kyi bstan pa'i rtsa ba legs par gsungs pa dam pa'i chos 'dul ba lung sde bzhi'o/_/de'i bka' 'gyur gyi dpe phyi rnam par dag pa rnams/_mkhas 
[\[311b.5\]]pa'i 'byung gnas dpal snar thang gi gtsug lag khang nas gdan drangs te/_'phags pa 'jig rten dbang phyug gi sprul pa'i sku chos rgyal srong btsan sgam po'i nang blon chen po mgar stong btsan yul zungs kyi rgyud pa/_gtsug lag gnyis kyi mdzad pas/_
[\[311b.6\]]bstan pa rin po che'i zhabs tog la g.yel ba mi mnga' zhing /_'gro ba mang po'i mgon skyabs dam par gyur pa dpal ldan rgyal ba'i sde yis/_'gro ba ma lus pa'i gnas skabs dang /_mthar thug gi phan bde ma lus pa'i 'byung gnas rgyal 
[\[311b.7\]]ba'i bstan pa rin po che yun ring du gnas shing /_phyogs kun tu dar zhing rgyas par bya ba'i phyir/_bod khams su smon lam gyi stobs can mnga' bdag lha btsan po byang chub sems dpa' rnams dang /_lo paN skyes mchog khyad par can rnams kyi bdag 
[\[312a\]]
[\[312a.1\]]rkyen la brten nas/_bde bar gshegs pa'i gsung rab thog mtha' bar du dge zhing sgro skur gyi mtha' dang bral la gzhung lugs ngan pa'i dri mas dben pa mdo sde dang /_rgyud sde'i phyogs snga phyir bod du 'gyur ro cog rnams mi'i dbang po tho gen 
[\[312a.2\]]the mur gyi ring la/_ti shri kun dga' rgyal mtshan dpal bzang po bstan pa skyong ba'i dus/_rgyal ba'i bstan pa lnga brgya bdun pa'i mthar nye ba/_'gro ba'i bla ma ston pa gdul bya'i ngor zhi bar gshegs pa'i tshul bstan nas/_lo sum stong bzhi brgya 
[\[312a.3\]]brgyad bcu 'das pa me mo phag gi lo gsar gyi zla ba tshes grangs gza' skar bzang po la dbu btsugs te/_rgyal ba'i sras po rig pa 'dzin pa byang chub dpal ldan gyis/_bstan pa la shes nas mi phyed pa'i dad pa brtan pos kun nas bslang nas zhal ta'i rim pa rnams dang /_
[\[312a.4\]]rgyu'i dngos po bzang zhing mang la kha na ma tho ba med pas mthun pa'i rkyen bsgrubs nas/_bstan pa'i 'byung gnas dpal na len dra dang mtshungs pa sprul pa'i rgyal po se chen gan gyi dgos kyi lha khang dpal gung thang gi gtsug lag khang chen por legs par bzhengs te/_sde snod kyi 
[\[312a.5\]]tshul la cung zad blo kha phyogs pa thang po che ba'i btsun pa kun dga' 'bum gyis kha ta dang /_zhus dag gi dang dos pa bgyis shing /_gzhan yang dad pa dang brtson 'grus che zhing blo gros gsal ba'i sdom brtson dam pa mang du thos shing sde snod 'dzin pa mkhas pa rnams kyis/_
[\[312a.6\]]rgya gar skad la sogs pa legs par sbyar ba'i skad sor bzhag rnams ni sngon gyi lots+tsha ba chen po rnams kyis mdzad pa'i bye brag tu rtogs byed chen po dang /_sgra sbyor bam po gnyis pa la sogs pa la brten nas dag par byas shing /_bod skad rnams ni yul skad dang /_'phral 
[\[312a.7\]]skad ngan pa rnams dang ma 'dres par bod yul gyi sngon gyi brda mes mkhan po rnams dang /_sgyur byed dam pa snga phyir byon pa rnams kyi brda gsar rnying dang /_skad gsar bcad la sogs pa'i rjes su 'brangs nas da drag dang /_ma mya dang /_sa [{]stsogs [,]sogs [}]la sogs pa yod med 
[\[312b\]]
[\[312b.1\]]rnams mkhas pa rnams kyis ji ltar mdzad pa ltar brda don ma nor bar dag par bgyis nas/_gzhi dung gi sa gzhi ltar dkar 'jam mkhregs pa lho rgyal po lha khang gi sho gu la/_dam che zhing mdangs gsal ba ut+pal sngon po lta bu rgya nag chen po las 'ongs pa'i snag 
[\[312b.2\]]tshas/_'bur dkyus tshugs gsum la mkhas pa'i mthar phyin pas yi ge'i rig byed la slob dpon gyi go 'phang thob pas dag snyoms mdzes par bzhengs pa dpon dpal bzang rin chen dang /_sangs rgyas grags la sogs pa dbus gtsang gi yi ge pa yid gzhungs shing 
[\[312b.3\]]mkhas pa rnams kyis legs par bris pa la zhus dag lan gsum du bgyis te bzhengs pa rnams/_sa mo glang gi lo bkra shis lo gsar gyi zla ba la legs par grub cing /_'bras bu dang bsgrub pa'i dus kyi lnga brgya phrag drug dang /_lung mngon pa'i dus kyi 
[\[312b.4\]]bzhi brgya brgyad bcu rtsa gnyis 'das la/_lhag ma mngon pa'i lo bco brgyad dang /_mdo sde/_'dul ba/_rtags tsam 'dzin pa'i lnga brgya phrag gsum ste/_stong lnga brgya bco brgyad bstan pa'i lhag mar yod pa'i dus su bka' 'gyur legs par grub pa 
[\[312b.5\]]rnams las 'di dag ni lung sde bzhi'o/_/'dul ba lung phal che ba la dge slong pha ma'i so sor thar pa dang /_zhu ba ma rdzogs pa bzhengs pa med mod kyi 'on kyang so sor thar pa gnyis rnam 'byed gnyis kyi rtsa ba yin zhing /_rnam 'byed gnyis ni so sor thar pa rnam 
[\[312b.6\]]pa gnyis kyi 'grel pa yin la/_zhu ba ma rdzogs pa ni zhu ba dag shos yin pa'i phyir lung rnam 'byed so so'i dbu dang /_gzhung bla ma ma rdzogs pa dbu nyid du bzhengs so/_/lung sde bzhi'i [{]go rims [,]go rim [}]ni gzhi dang /_rnam par 'byed pa dang /_de dag gi dka' 
[\[312b.7\]]ba'i gnas zhus lan gyis gtan la 'bebs pa gzhung bla ma dang /_de dag tu ma tshang ba kha skong ba phran tshegs so/_/don gyi [{]go rims [,]go rim [}]de ltar yin yang mkhas pa rnams kyis gzhi dang /_rnam par 'byed pa'i rjes la phran tshegs dang /_de'i rjes la gzhung dam pa nyid 
[\[313a\]]
[\[313a.1\]]bris shing /_ka cog la sogs pas mdzad pa'i mtshan byang dkar chag las kyang rim pa de kho na ltar 'byung bas 'dir yang gzhung dam pa mjug nyid du bris so/_/'di rnams kyi bam po'i grangs ni shwo lo ka sum brgya la bam po rer byas nas 
[\[313a.2\]]lung gzhi la bam po brgya dang dgu/_dge slong pha'i rnam 'byed la bam po brgyad bcu rtsa gsum dang bam po sum cha/_dge slong ma'i rnam 'byed la bam po nyi shu rtsa brgyad/_phran tshegs la bam po lnga bcu rtsa dgu/_gzhung bla ma'i zhu ba ma rdzogs pa la bam po bcu 
[\[313a.3\]]gnyis/_zhu ba rdzogs pa'i gzhung dam pa la bam po lnga bcu rtsa gsum ste/_bsdoms na gzhung dam pa la bam po drug bcu rtsa lnga yod pas spyir lung sde bzhi chad pa la bam po sum brgya bzhi bcu rtsa bzhi dang bam po sum cha yod do/_/sngar ma tshang ba rnams 
[\[313a.4\]]tshang bar bzhengs pa'i tshul ni phran tshegs dang /_zhu ba ma rdzogs pa'i mjug dag tu bris zin pa'i phyir de dag tu blta bar bya'o//_//ye d+harmA he tu pra b+ha bA he dun te ShAn+ta thA ga to h+ya ba data/_te ShAny+tsa yo ni ro d+ha 
[\[313a.5\]]e ba~M bA dI ma hA shra ma Na//_//
