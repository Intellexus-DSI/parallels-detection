[\[1a\]]
[\[1a.1\]]@#/_/mdo sde tsha ba bzhugs so//
[\[1b\]]
[\[1b.1\]{D201}]@##/_/rgya gar skad du/_Ar+ya shrad+d+hA ba lA d+hA nA ba tA ra mu drA nA ma ma hA yA na sU tra/_bod skad du/_'phags pa dad pa'i stobs bskyed pa la 'jug pa'i phyag rgya zhes bya ba theg 
[\[1b.2\]]pa chen po'i mdo/_bam po dang po/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das de 
[\[1b.3\]]bzhin gshegs pa'i gnas na chos kyi bas mtha' dgon pa kun nas 'od kyi khang pa bsod nams chen po'i rgyan gyi tshogs bsags pa/_kun tu ma smad pa/_yon tan gyi tshogs 
[\[1b.4\]]dpag tu med pa/_rdo rje ltar sra bar brtsigs pa/_mi shigs pa'i sa'i phyogs nor bu rin po che thams cad kyis spras pa'i me tog gi rgyan dri ma med pa'i 'od 'bar ba'i nor bu rin po che'i 
[\[1b.5\]]dra ba'i rgyan gyis spras pa/_kha dog mtha' yas pa'i nor bu rin po che rgya mtsho yangs pa snang zhing rnam par bkra ba/_nor bu rin po che'i char mi zad pa 'bab pa'i nor bu rin po che'i 
[\[2a\]]
[\[2a.1\]]rgyal po las grub pa/_me tog sna tshogs 'khyil pa'i chu bo'i nor bu sdong po dang yal gas brgyan pa/_me tog dang /_spos dang /_rin po che thams cad kyi dra bas bres pa/_bkod pa thams cad 'bar bar sangs rgyas kyi byin gyi rlabs 
[\[2a.2\]]kyis rnam par sprul pa yang dag par ston pa'i sa'i snying po nor bu rin po che thams cad yangs par 'byung bas phyogs kun tu sbyangs shing bkod pa'i byang chub kyi snying po nor bu rin po che bai dUr+ya'i rigs kyis brgyan pas rgyas pa'i phung po nor bu rin po che'i rgyal po'i kha 
[\[2a.3\]]khyer gyis bskor ba/_nor bu mu tig rin po che'i chun pos mdzes par byas pa/_gdugs dang /_rgyal mtshan dang /_ba dan btsugs pa/_dril bu g.yer ka'i dra ba'i bla re bres pa/_tsan dan sbrul gyi snying pos byugs pa/_dbang gi rgyal po'i nor bu 
[\[2a.4\]]rin po che'i dra bas g.yogs pa/_rgya mtsho'i gnas rnam par dag pa bkod pa/_kun nas 'od zer gyi nor bu'i ka ba'i dra bas gtams pa/_seng ge'i ral pa'i nor bu rin po che'i spang leb kyis bkab pa/_seng ge'i rgyal mtshan mchog gi nor bu 
[\[2a.5\]]rin po che'i sgo gang dang /_rta babs dang /_skar khung gis brgyan pa/_dar gyi chun po bres pas mdzes par byas pa me tog man dA ra ba dang /_man dA ra ba chen po dang /_many+dzu Sha ka dang /_many+dzu Sha ka chen po dang /_mdog mdzes dang /_mdog 
[\[2a.6\]]mdzes chen po dang /_'khor lo dang /_'khor lo chen po dang /_sna ma'i me tog dang /_bar shi ka dang /_ta ra ni dang /_bal la ko ta ra ni dang /_shin tu dri mchog dang /_d+ha nu ska ri ka dang /_lha'i me tog yid du 'ong ba ud pa la dang /_pad ma dang /_
[\[2b\]]
[\[2b.1\]]ku mu da dang /_pad ma dkar po dang /_me tog chen pos gtor ba na bzhugs te/_chags pa med par bkod pa'i snying po'i seng ge'i khri la bcom ldan 'das blo shin tu rnam par dag pa/_kun tu spyod pa gnyis mi mnga' ba/_mtshan nyid med pa'i chos la shin tu gzhol 
[\[2b.2\]]ba/_sangs rgyas kyi gnas pas gnas pa/_sangs rgyas thams cad dang mnyam pa nyid brnyes pa/_sgrib pa mi mnga' bas rtogs par thugs su chud pa/_phyir mi ldog pa'i chos dang ldan pa/_spyod yul mi 'phrogs pa/_rnam par gzhag pa bsam gyis mi khyab 
[\[2b.3\]]pa/_dus gsum mnyam pa nyid tshar phyin pa/_'jig rten gyi khams thams cad du khyab pa'i sku dang ldan pa/_chos thams cad la the tsom med pa'i ye shes mnga' ba spyod pa thams cad dang ldan pa'i blo mnga' ba/_sangs rgyas kyi ye shes la nem nur med pa/_rnam par 
[\[2b.4\]]mi rtog pa'i sku mnga' ba/_byang chub sems dpa' thams cad kyi ye shes yang dag par rdzogs pa/_sangs rgyas kyi gnas pa gnyis su med pa dam pa'i pha rol tu phyin pa/_de bzhin gshegs pa ma 'dres pa'i rnam par thar par mdzad pa'i ye shes kyi mthar phyin pa/_mtha' 
[\[2b.5\]]dang dbus med pa'i sangs rgyas kyi sa mnyam pa nyid thugs su chud/_chos kyi dbyings kyis klas pa/_nam mkha'i khams kyi mthas gtugs pa/_lhun gyis grub pa'i ye shes kyis sangs rgyas kyi mdzad pa thams cad rgyun mi 'chad pa/_phyi ma'i mtha'i mu'i bskal pa 
[\[2b.6\]]bgrangs pa thams cad du phyir mi ldog pa'i chos kyi 'khor lo skor ba byin gyis rlob pa/_chags pa med pa'i bkod pa'i snying po yang dag par ston pa/_ma chags pa'i ye shes mnga' ba/_rnam pa thams cad kyi mchog dang ldan pa'i shes bya dbyer med cing mi gnas pa/_dus 
[\[2b.7\]]gcig tu phyogs bcu'i 'jig rten gyi khams rab 'byam thams cad du dga' ldan gyi gnas mchog na bzhugs pa dang /_'chi 'pho ba dang /_skye ba dang /_mngon par 'byung ba dang /_dka' ba spyad pa'i sbyor ba dang /_byang chub kyi snying por gshegs pa dang /_bdud 
[\[3a\]]
[\[3a.1\]]bcom pa dang /_mngon par rdzogs par byang chub pa dang /_chos kyi 'khor lo rab tu bskor ba dang /_yongs su mya ngan las 'da' ba dang /_chos gnas pa dang /_chos nub pa ston pa la mkhas pa bzhugs te/_sangs rgyas kyi zhing brjod du med pa'i yang brjod du 
[\[3a.2\]]med pa bye ba khrag khrig brgya stong phrag bcu'i rdul phra rab snyed kyi byang chub sems dpa' sems dpa' chen po thams cad kyang dpa' bar 'gro ba'i ting nge 'dzin gyis rnam par rtsen pa/_lus kyi kha dog mtha' yas pa yongs su 'grub pa sgrub pa'i gzungs thob pa/_sangs rgyas 
[\[3a.3\]]med pa'i 'jig rten gyi khams su sangs rgyas 'byung ba ston pa la mkhas pa/_kun nas nyon mongs pa can gyi 'jig rten gyi khams yongs su sbyang ba sha stag dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci dang /_lto 
[\[3a.4\]]'phye chen po dang /_brgya byin dang /_tshangs pa dang /_'jig rten skyong ba dang /_mi dang /_mi ma yin pa grangs med dpag tu med pa dag dang yang thabs cig go/_/de nas 'jam dpal gzhon nur gyur pa stan las langs te/_bla gos phrag pa gcig tu gzar nas pus mo 
[\[3a.5\]]g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/dbugs 'byin pa rnyed pa gang dag byang chub sems dpa' rnams kyi sa dang po yongs su sbyong bar 'gyur ba dag bcom ldan 
[\[3a.6\]]'das kyis bstan du gsol/_de skad ces gsol pa dang /_bcom ldan 'das kyis 'jam dpal gzhon nur gyur pa la 'di skad ces bka' stsal to/_/'jam dpal dbugs 'byin pa rnyed pa lnga po 'di dag byang chub sems dpa' rnams kyi sa dang po yongs su sbyong bar 'gyur 
[\[3a.7\]]te/_lnga gang zhe na 'di lta ste/_bdag ni bsam pa la gnas kyis/_gzhan dag kyang bsam pa la dgod do zhes dbugs 'byin pa rnyed par 'gyur te/_de la bsam pa ni gang dge ba'i rtsa ba gzhan dang gzhan brtsams pa'i bye brag la dad pa mi phyed pa'o/_/bdag ni 
[\[3b\]]
[\[3b.1\]]lhag pa'i bsam pa la gnas kyis/_gzhan dag kyang lhag pa'i bsam pa la dgod do zhes dbugs 'byin pa rnyed par 'gyur te/_de la lhag pa'i bsam pa ni gang sangs rgyas kyi che ba nyid kyi khyad par du 'gro ba'i chos rnams la lhag par dmigs pa'o/_/bdag ni dad pa la 
[\[3b.2\]]gnas kyis/_gzhan dag kyang dad pa la dgod do zhes dbugs 'byin pa rnyed par 'gyur te/_de la dad pa ni shes rab kyi rtsa ba las byung ba'i las la gnas pa'o/_/bdag ni mchog tu dga' ba la gnas kyis gzhan dag kyang mchog tu dga' ba la dgod do zhes dbugs 'byin pa 
[\[3b.3\]]rnyed par 'gyur te/_de la mchog tu dga' ba ni lus dang sems rab tu sbyangs pa gang yin pa'o/_/bdag ni bdud kyi las dang dbyer med pa'i sangs rgyas kyi las la gnas kyis/_gzhan dag kyang bdud kyi las dang dbyer med pa'i sangs rgyas kyi las la dgod do zhes dbugs 
[\[3b.4\]]'byin pa rnyed par 'gyur te/_de la bdud kyi las ni gang phyin ci log gi kun nas ldang ba las byung ba'i lta ba dang /_lta ba kun nas ldang ba las byung ba'i bdud kyi las te/_bdud kyi las 'di sangs rgyas kyi las dang dbyer med do/_/de ci'i phyir zhe na/_bdud kyi las kyi rang 
[\[3b.5\]]bzhin las gzhan ma yin pa'i phyir te/_bdud kyi las kyi rang bzhin las sangs rgyas kyi las gzhan med pas bdud kyi las kyi rang bzhin nyid sangs rgyas kyi las te/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su 
[\[3b.6\]]sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na 'di lta ste/_bdag ni lta bar gyur pa dang dbyer med pa'i stong pa nyid shes pa la gnas kyis/_gzhan dag 
[\[3b.7\]]kyang lta bar gyur pa dang dbyer med pa'i stong pa nyid shes pa la dgod do zhes dbugs 'byin pa rnyed par 'gyur te/_de la lta bar gyur pa dang dbyer med pa'i stong pa nyid ni lta bar gyur pa'i rang bzhin gang yin pa'o/_/de ci'i phyir zhe na/_stong pa nyid ni lta bar gyur pa'i rang bzhin las 
[\[4a\]]
[\[4a.1\]]gzhan ma yin pa'i phyir te/_lta bar gyur pa'i rang bzhin las stong pa nyid gzhan med pas lta bar gyur pa'i rang bzhin nyid stong pa nyid de/_lta bar gyur pa'i rang bzhin stong pa nyid shes pa des chos thams cad stong ngo /_/bdag ni sgro 'dogs pa dang /_
[\[4a.2\]]dbyer med pa sgro 'dogs pa med pa shes pa la gnas kyis/_gzhan dag kyang sgro 'dogs pa dang /_dbyer med pa sgro 'dogs pa med pa shes pa la dgod do zhes dbugs 'byin pa rnyed par 'gyur te/_de la sgro 'dogs pa dang dbyer med pa'i sgro 'dogs pa med pa ni sgro 
[\[4a.3\]]'dogs pa'i rang bzhin gang yin pa'o/_/de ci'i phyir zhe na/_sgro 'dogs pa med pa ni sgro 'dogs pa'i rang bzhin las gzhan ma yin pa'i phyir te/_sgro 'dogs pa'i rang bzhin las sgro 'dogs pa med pa gzhan med pas sgro 'dogs pa'i rang bzhin nyid sgro 'dogs pa med 
[\[4a.4\]]pa ste/_sgro 'dogs pa'i rang bzhin gyi sgro 'dogs pa med pa shes pa des chos thams cad sgro 'dogs pa med pa'o/_/bdag ni lhag par byed pa dang dbyer med pa lhag par byed pa med pa shes pa la gnas kyis/_gzhan dag kyang lhag par byed pa dang dbyer med pa lhag 
[\[4a.5\]]par byed pa med pa shes pa la dgod do zhes dbugs 'byin pa rnyed par 'gyur te/_de la lhag par byed pa dang dbyer med pa lhag par byed pa med pa ni lhag par byed pa'i rang bzhin gang yin pa'o/_/de ci'i phyir zhe na/_lhag par byed pa med pa ni lhag par byed pa'i rang bzhin 
[\[4a.6\]]las gzhan ma yin pa'i phyir te/_lhag par byed pa'i rang bzhin las lhag par byed pa med pa gzhan med pas lhag par byed pa'i rang bzhin nyid lhag par byed pa med pa ste/_lhag par byed pa'i rang bzhin gyi lhag par byed pa med pa shes pa des chos thams cad lhag par byed 
[\[4a.7\]]pa med pa'o/_/bdag ni gdeg pa dang /_gzhag pa dang /_dbyer med pa gdeg pa dang gzhag pa med pa shes pa la gnas kyis/_gzhan dag kyang gdeg pa dang /_gzhag pa dang dbyer med pa gdeg pa med cing gzhag pa med pa shes pa la dgod do zhes dbugs 'byin 
[\[4b\]]
[\[4b.1\]]pa rnyed par 'gyur te/_de la gdeg pa dang /_gzhag pa dang /_dbyer med pa gdeg pa med cing gzhag pa med pa ni gdeg pa dang gzhag pa'i rang bzhin gang yin pa'o/_/de ci'i phyir zhe na/_gdeg pa med pa dang gzhag pa med pa ni gdeg pa dang gzhag pa'i rang bzhin las 
[\[4b.2\]]gzhan ma yin pa'i phyir te/_gdeg pa dang gzhag pa'i rang bzhin las gdeg pa med cing gzhag pa med pa gzhan med pas gdeg pa dang gzhag pa'i rang bzhin nyid gdeg pa med cing gzhag pa med pa ste/_gdeg pa dang gzhag pa'i rang bzhin nyid kyi gdeg pa dang /_
[\[4b.3\]]gzhag pa med pa shes pa des chos thams cad gdeg pa dang gzhag pa med pa'o/_/bdag ni blang ba dang /_dor ba dang dbyer med pa blang ba med cing dor ba med pa shes pa la gnas kyis/_gzhan dag kyang blang ba dang /_dor ba dang dbyer med pa blang ba med cing dor ba med pa shes pa 
[\[4b.4\]]la dgod do zhes dbugs 'byin pa rnyed par 'gyur te/_de la blang ba dang dor ba dang dbyer med pa blang ba med cing dor ba med pa ni blang ba dang dor ba'i rang bzhin gang yin pa'o/_/de ci'i phyir zhe na/_blang ba med cing dor ba med pa ni blang ba dang dor ba'i rang bzhin las gzhan ma yin 
[\[4b.5\]]pa'i phyir te/_blang ba dang dor ba'i rang bzhin las blang ba med cing dor ba med pa gzhan med pas blang ba dang dor ba med pa'i rang bzhin nyid blang ba med pa dang dor ba med pa'o/_/blang ba dang dor ba'i rang bzhin gyi blang ba med cing dor ba med pa shes pa des chos thams cad blang ba med 
[\[4b.6\]]cing dor ba med pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su 
[\[4b.7\]]sbyong bar 'gyur te/_lnga gang zhe na/_'di lta ste/_bdag ni 'dus byas dang dbyer med pa 'dus ma byas shes pa la gnas kyis/_gzhan dag kyang 'dus byas dang dbyer med pa 'dus ma byas shes pa la dgod do zhes dbugs 'byin pa rnyed par 'gyur te/_de la 'dus byas 
[\[5a\]]
[\[5a.1\]]dang dbyer med pa 'dus ma byas ni 'dus byas kyi rang bzhin gang yin pa'o/_/de ci'i phyir zhe na/_'dus ma byas ni 'dus byas kyi rang bzhin las gzhan ma yin pa'i phyir te/_'dus byas kyi rang bzhin las 'dus ma byas gzhan med pas 'dus byas kyi rang bzhin 
[\[5a.2\]]nyid 'dus ma byas te/_'dus byas kyi rang bzhin 'dus ma byas shes pa des chos thams cad 'dus ma byas so/_/bdag ni dngos po dang dbyer med pa dngos po med pa shes pa la gnas kyis/_gzhan dag kyang dngos po dang dbyer med pa dngos po med pa shes pa la dgod do zhes 
[\[5a.3\]]dbugs 'byin pa rnyed par 'gyur te/_de la dngos po dang dbyer med pa dngos po med pa ni dngos po'i rang bzhin gang yin pa'o/_/de ci'i phyir zhe na/_dngos po med pa ni dngos po'i rang bzhin las gzhan ma yin pa'i phyir te/_dngos po'i rang bzhin las dngos po med pa gzhan med pas 
[\[5a.4\]]dngos po'i rang bzhin nyid dngos po med pa ste/_dngos po'i rang bzhin nyid dngos po med pa shes pa des chos thams cad dngos po med pa'o/_/bdag ni gnas dang dbyer med pa gnas med pa shes pa la gnas kyis/_gzhan dag kyang gnas dang dbyer med pa gnas med pa shes pa la 
[\[5a.5\]]dgod do zhes dbugs 'byin pa rnyed par 'gyur te/_de la gnas dang dbyer med pa gnas med pa ni gnas kyi rang bzhin gang yin pa'o/_/de ci'i phyir zhe na/_gnas med pa ni gnas kyi rang bzhin las gzhan ma yin pa'i phyir te/_gnas kyi rang bzhin las gnas med pa gzhan med 
[\[5a.6\]]pas gnas kyi rang bzhin nyid gnas med pa ste/_gnas kyi rang bzhin gnas med pa shes pa des chos thams cad gnas med pa'o/_/bdag ni dmigs pa dang dbyer med pa dmigs pa med pa shes pa la gnas kyis/_gzhan dag kyang dmigs pa dang dbyer med pa dmigs pa med 
[\[5a.7\]]pa shes pa la dgod do zhes dbugs 'byin pa rnyed par 'gyur te/_de la dmigs pa dang dbyer med pa dmigs pa med pa ni dmigs pa'i rang bzhin gang yin pa'o/_/de ci'i phyir zhe na/_dmigs pa med pa ni dmigs pa'i rang bzhin las gzhan ma yin pa'i phyir te/_dmigs pa'i 
[\[5b\]]
[\[5b.1\]]rang bzhin las dmigs pa med pa gzhan med pas dmigs pa'i rang bzhin nyid dmigs pa med pa ste/_dmigs pa'i rang bzhin gyi dmigs pa med pa shes pa des chos thams cad dmigs pa med pa'o/_/bdag ni phyogs dang dbyer med pa phyogs med pa shes pa la gnas kyis/_
[\[5b.2\]]gzhan dag kyang phyogs dang dbyer med pa phyogs med pa shes pa la dgod do zhes dbugs 'byin pa rnyed par 'gyur te/_de la phyogs dang dbyer med pa phyogs med pa ni phyogs kyi rang bzhin gang yin pa'o/_/de ci'i phyir zhe na/_phyogs med pa ni phyogs kyi rang bzhin las gzhan ma yin 
[\[5b.3\]]pa'i phyir te/_phyogs kyi rang bzhin las phyogs med pa gzhan med pas phyogs kyi rang bzhin nyid phyogs med pa'o/_/phyogs kyi rang bzhin gyi phyogs med pa shes pa des chos thams cad phyogs med pa ste/_'jam dpal dbugs 'byin pa rnyed pa lnga po de dag ni byang chub sems 
[\[5b.4\]]dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni mtshan nyid dang dbyer med par mtshan nyid med pa shes pa la 
[\[5b.5\]]gnas kyis/_gzhan dag kyang mtshan nyid dang dbyer med pa mtshan nyid med pa shes pa la dgod do zhes dbugs 'byin pa rnyed par 'gyur te/_de la mtshan nyid dang dbyer med pa mtshan nyid med pa ni mtshan nyid kyi rang bzhin gang yin pa'o/_/de ci'i phyir zhe na/_mtshan nyid med pa ni 
[\[5b.6\]]mtshan nyid kyi rang bzhin las gzhan ma yin pa'i phyir te/_mtshan nyid kyi rang bzhin las mtshan nyid med pa gzhan med pas mtshan nyid kyi rang bzhin nyid mtshan nyid med pa ste/_mtshan nyid kyi rang bzhin gyis mtshan nyid med pa shes pa des chos thams cad mtshan nyid med pa'o/_/bdag ni 
[\[5b.7\]]dngos po dang dbyer med pa dngos po med pa shes pa la gnas kyis/_gzhan dag kyang dngos po dang dbyer med pa dngos po med pa shes pa la dgod do zhes dbugs 'byin pa rnyed par 'gyur te/_de la dngos po dang dbyer med pa dngos po med pa ni dngos po'i rang bzhin gang yin pa'o/_/de ci'i 
[\[6a\]]
[\[6a.1\]]phyir zhe na/_dngos po med pa ni dngos po'i rang bzhin las gzhan ma yin pa'i phyir te/_dngos po'i rang bzhin las dngos po med pa gzhan med pas dngos po'i rang bzhin nyid dngos po med pa ste/_dngos po'i rang bzhin dngos po med par shes pa des chos thams cad 
[\[6a.2\]]dngos po med pa'o/_/bdag ni gnyis dang dbyer med pa gnyis su med pa shes pa la gnas kyis/_gzhan dag kyang gnyis dang dbyer med pa gnyis su med pa shes pa la dgod do zhes dbugs 'byin pa rnyed par 'gyur te/_de la gnyis dang dbyer med pa gnyis su med pa ni gnyis 
[\[6a.3\]]kyi rang bzhin gang yin pa'o/_/de ci'i phyir zhe na/_gnyis su med pa ni gnyis kyi rang bzhin las gzhan ma yin pa'i phyir te/_gnyis kyi rang bzhin las gnyis su med pa gzhan med pas gnyis kyi rang bzhin nyid gnyis su med pa ste/_gnyis kyi rang bzhin gyi gnyis su med pa shes pa 
[\[6a.4\]]des chos thams cad gnyis su med pa'o/_/bdag ni gzugs dang dbyer med pa gzugs med pa shes pa la gnas kyis/_gzhan dag kyang gzugs dang dbyer med pa gzugs med pa shes pa la dgod do zhes dbugs 'byin pa rnyed par 'gyur te/_de la gzugs dang dbyer med pa gzugs 
[\[6a.5\]]med pa ni gzugs kyi rang bzhin gang yin pa'o/_/de ci'i phyir zhe na/_gzugs med pa ni gzugs kyi rang bzhin las gzhan ma yin pa'i phyir te/_gzugs kyi rang bzhin las gzugs med pa gzhan med pas gzugs kyi rang bzhin nyid gzugs med pa ste/_gzugs kyi rang bzhin 
[\[6a.6\]]gyi gzugs med pa shes pa des chos thams cad gzugs med pa'o/_/bdag ni 'khor ba dang dbyer med pa mya ngan 'das pa shes pa la gnas kyis/_gzhan dag kyang 'khor ba dang dbyer med pa mya ngan 'das pa shes pa la dgod do zhes dbugs 'byin pa rnyed par 'gyur te/_de la 'khor 
[\[6a.7\]]ba dang dbyer med pa mya ngan 'das pa ni 'khor ba'i rang bzhin gang yin pa'o/_/de ci'i phyir zhe na/_mya ngan las 'das pa ni 'khor ba'i rang bzhin las gzhan ma yin pa'i phyir te/_'khor ba'i rang bzhin las mya ngan 'das pa gzhan med pas 'khor ba'i rang bzhin nyid mya ngan las 
[\[6b\]]
[\[6b.1\]]'das pa'o/_/'khor ba'i rang bzhin gyi mya ngan las 'das pa shes pa des chos thams cad mya ngan las 'das pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 
[\[6b.2\]]'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni chags pa dang dbyer med pa chags pa med pa shes pa la gnas kyis/_gzhan dag kyang chags pa dang dbyer med pa chags pa med pa shes pa la 
[\[6b.3\]]dgod do zhes dbugs 'byin pa rnyed par 'gyur te/_de la chags pa dang dbyer med pa chags pa med pa ni chags pa'i rang bzhin gang yin pa'o/_/de ci'i phyir zhe na/_chags pa med pa ni chags pa'i rang bzhin las gzhan ma yin pa'i phyir te/_chags pa'i rang bzhin las 
[\[6b.4\]]chags pa med pa gzhan med pas chags pa'i rang bzhin nyid chags pa med pa ste/_chags pa'i rang bzhin gyi chags pa med pa shes pa des chos thams cad chags pa med pa'o/_/bdag ni rlom sems dang dbyer med pa rlom sems med pa shes pa la gnas kyis/_gzhan dag 
[\[6b.5\]]kyang rlom sems dang dbyer med pa rlom sems med pa shes pa la dgod do zhes 'bugs 'byin pa rnyed par 'gyur te/_de la rlom sems dang dbyer med pa rlom sems med pa ni rlom sems kyi rang bzhin gang yin pa'o/_/de ci'i phyir zhe na/_rlom sems med pa ni rlom sems 
[\[6b.6\]]kyi rang bzhin las gzhan ma yin pa'i phyir te/_rlom sems kyi rang bzhin las rlom sems med pa gzhan med pas rlom sems kyi rang bzhin nyid rlom sems med pa ste/_rlom sems kyi rang bzhin gyi rlom sems med pa shes pa des chos thams cad rlom sems med pa'o/_/
[\[6b.7\]]bdag ni mi shes pa dang dbyer med pa'i shes pa la gnas kyis/_gzhan dag kyang mi shes pa dang dbyer med pa'i shes pa la dgod do zhes dbugs 'byin pa rnyed par 'gyur te/_de la mi shes pa dang dbyer med pa'i shes pa ni mi shes pa'i rang bzhin gang yin pa'o/_/de ci'i phyir zhe na/_
[\[7a\]]
[\[7a.1\]]shes pa ni mi shes pa'i rang bzhin las gzhan ma yin pa'i phyir te/_mi shes pa'i rang bzhin las shes pa gzhan med pas mi shes pa'i rang bzhin nyid shes pa ste/_mi shes pa'i rang bzhin gyi shes pa des chos thams cad shes pa'o/_/bdag ni yod pa dang dbyer 
[\[7a.2\]]med pa'i med pa shes pa la gnas kyis/_gzhan dag kyang yod pa dang dbyer med pa'i med pa shes pa la dgod do zhes dbugs 'byin pa rnyed par 'gyur te/_de la yod pa dang dbyer med pa'i med pa ni yod pa'i rang bzhin gang yin pa'o/_/de ci'i phyir zhe na/_med pa'i rang bzhin 
[\[7a.3\]]ni yod pa'i rang bzhin las gzhan ma yin pa'i phyir te/_yod pa'i rang bzhin las med pa gzhan med pas yod pa'i rang bzhin nyid med pa ste/_yod pa'i rang bzhin gyi med pa shes pa des chos thams cad med pa'o/_/bdag ni rnam par rig pa dang dbyer med pa rnam par rig pa 
[\[7a.4\]]med pa shes pa la gnas kyis/_gzhan dag kyang rnam par rig pa dang dbyer med pa rnam par rig pa med pa shes pa la dgod do zhes dbugs 'byin pa rnyed par 'gyur te/_de la rnam par rig pa dang dbyer med pa rnam par rig pa med pa ni rnam par rig pa'i rang bzhin gang yin pa'o/_/de 
[\[7a.5\]]ci'i phyir zhe na/_rnam par rig pa med pa ni rnam par rig pa'i rang bzhin las gzhan ma yin pa'i phyir te/_rnam par rig pa'i rang bzhin las rnam par rig pa med pa gzhan med pas rnam par rig pa'i rang bzhin nyid rnam par rig pa med pa'o/_/rnam par rig pa'i rang bzhin gyi 
[\[7a.6\]]rnam par rig pa med pa shes pa des chos thams cad rnam par rig pa med pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems 
[\[7a.7\]]dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni ming dang dbyer med pa ming med pa shes pa la gnas kyis/_gzhan dag kyang ming dang dbyer med pa ming med pa shes pa la dgod do zhes dbugs 'byin pa rnyed par 'gyur te/_de la ming 
[\[7b\]]
[\[7b.1\]]dang dbyer med pa ming med pa ni ming gi rang bzhin gang yin pa'o/_/de ci'i phyir zhe na/_ming med pa ni ming gi rang bzhin las gzhan ma yin pa'i phyir te/_ming gi rang bzhin las ming med pa gzhan med pas ming gi rang bzhin nyid ming med pa ste/_ming gi rang bzhin gyi ming med 
[\[7b.2\]]pa shes pa des chos thams cad ming med pa'o/_/bdag ni bdag dang dbyer med pa bdag med pa'i ye shes la gnas kyis/_gzhan dag kyang bdag dang dbyer med pa bdag med pa'i ye shes la dgod do zhes dbugs 'byin pa rnyed par 'gyur te/_de la bdag dang dbyer med pa 
[\[7b.3\]]bdag med pa ni bdag gi rang bzhin gang yin pa'o/_/de ci'i phyir zhe na/_bdag med pa ni bdag gi rang bzhin las gzhan ma yin pa'i phyir te/_bdag gi rang bzhin las bdag med pa gzhan med pas bdag gi rang bzhin nyid bdag med pa ste/_bdag gi rang bzhin gyi 
[\[7b.4\]]bdag med pa shes pa des chos thams cad bdag med pa'o/_/bdag ni rgyu dang rkyen tshogs pa'i byed pa dang /_dbyer med pa rgyu dang rkyen tshogs pa'i byed pa med pa shes pa la gnas kyis/_gzhan dag kyang rgyu dang rkyen tshogs pa'i byed pa dang dbyer med pa rgyu dang rkyen tshogs pa'i 
[\[7b.5\]]byed pa med pa shes pa la dgod do zhes dbugs 'byin pa rnyed par 'gyur te/_de la rgyu dang rkyen tshogs pa'i byed pa dang dbyer med pa rgyu dang rkyen tshogs pa'i byed pa med pa ni rgyu dang rkyen tshogs pa'i byed pa nyid gang yin pa'o/_/de ci'i phyir zhe na/_rgyu dang rkyen tshogs pa'i byed pa med pa 
[\[7b.6\]]ni rgyu dang rkyen tshogs pa'i byed pa'i rang bzhin las gzhan ma yin pa'i phyir te/_rgyu dang rkyen tshogs pa'i byed pa las rgyu dang rkyen tshogs pa'i byed pa med pa gzhan med pas rgyu dang rkyen tshogs pa'i byed pa med pa'i rang bzhin nyid rgyu dang rkyen tshogs pa'i byed pa med pa ste/_rgyu dang rkyen tshogs 
[\[7b.7\]]pa'i byed pa med pa'i rang bzhin shes pa des chos thams cad rgyu dang rkyen tshogs pa'i byed pa med pa'o/_/bdag ni dbye ba dbyer med pa shes pa la gnas kyis/_gzhan dag kyang dbye ba dbyer med pa shes pa la dgod do zhes dbugs 'byin pa rnyed par 'gyur te/_de la dbye ba dbyer 
[\[8a\]]
[\[8a.1\]]med pa'i rang bzhin ni dbye ba'i rang bzhin gang yin pa'o/_/de ci'i phyir zhe na/_dbyer med pa ni dbye ba'i rang bzhin las gzhan ma yin pa'i phyir te/_dbye ba'i rang bzhin las dbyer med pa gzhan med pas dbye ba'i rang bzhin nyid dbyer med pa ste/_dbye ba'i rang bzhin gyi 
[\[8a.2\]]dbyer med pa shes pa des chos thams cad dbyer med pa'o/_/bdag ni yi ge dang dbyer med pa yi ge med pa shes pa la gnas kyis/_gzhan dag kyang yi ge dang dbyer med pa yi ge med pa shes pa la dgod do zhes dbugs 'byin pa rnyed par 'gyur te/_de la yi ge dang dbyer med pa yi 
[\[8a.3\]]ge med pa ni yi ge'i rang bzhin gang yin pa'o/_/de ci'i phyir zhe na/_yi ge med pa ni yi ge'i rang bzhin las gzhan ma yin pa'i phyir te/_yi ge'i rang bzhin las yi ge med pa gzhan med pas yi ge'i rang bzhin nyid yi ge med pa'o/_/yi ge'i rang bzhin gyi yi ge med pa shes 
[\[8a.4\]]pa des chos thams cad yi ge med pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs 
[\[8a.5\]]su sbyong bar 'gyur te/_lnga gang zhe na/_'di lta ste/_bdag ni lhag pa'i nga rgyal dang dbyer med pa lhag pa'i nga rgyal med pa shes pa la gnas kyis/_gzhan dag kyang lhag pa'i nga rgyal dang dbyer med pa lhag pa'i nga rgyal med pa shes pa la dgod do zhes dbugs 'byin pa rnyed par 'gyur 
[\[8a.6\]]te/_de la lhag pa'i nga rgyal dang dbyer med pa lhag pa'i nga rgyal med pa ni lhag pa'i nga rgyal gyi rang bzhin gang yin pa'o/_/de ci'i phyir zhe na/_lhag pa'i nga rgyal med pa ni lhag pa'i nga rgyal gyi rang bzhin las gzhan ma yin pa'i phyir te/_lhag pa'i nga rgyal gyi rang bzhin las 
[\[8a.7\]]lhag pa'i nga rgyal med pa gzhan med pas lhag pa'i nga rgyal gyi rang bzhin nyid lhag pa'i nga rgyal med pa ste/_lhag pa'i nga rgyal gyi rang bzhin lhag pa'i nga rgyal med pa shes pa des chos thams cad lhag pa'i nga rgyal med pa'o/_/bdag ni bdag bstod pa dang dbyer med pa bdag 
[\[8b\]]
[\[8b.1\]]bstod pa med pa shes pa la gnas kyis/_gzhan dag kyang bdag bstod pa dang dbyer med pa bdag bstod pa med pa shes pa la dgod do zhes dbugs 'byin pa rnyed par 'gyur te/_de la bdag bstod pa dang dbyer med pa bdag bstod pa med pa ni bdag bstod pa'i rang bzhin gang 
[\[8b.2\]]yin pa'o/_/de ci'i phyir zhe na/_bdag bstod pa med pa ni bdag bstod pa'i rang bzhin las gzhan ma yin pa'i phyir te/_bdag bstod pa'i rang bzhin las bdag bstod pa med pa gzhan med pas bdag bstod pa'i rang bzhin nyid bdag bstod pa med pa ste/_bdag bstod pa'i 
[\[8b.3\]]rang bzhin bdag bstod pa med pa shes pa des chos thams cad bdag bstod pa med pa'o/_/bdag ni drang ba'i don dang dbyer med pa nges pa'i don shes pa la gnas kyis gzhan dag kyang drang ba'i don dang dbyer med pa nges pa'i don shes pa la dgod do zhes dbugs 'byin pa rnyed par 
[\[8b.4\]]'gyur te/_de la drang ba'i don dang dbyer med pa nges pa'i don ni drang ba'i don gyi rang bzhin gang yin pa'o/_/de ci'i phyir zhe na/_nges pa'i don ni drang ba'i don gyi rang bzhin las gzhan ma yin pa'i phyir te/_drang ba'i don gyi rang bzhin las nges pa'i don gzhan med pas drang ba'i don 
[\[8b.5\]]gyi rang bzhin nyid nges pa'i don te/_drang ba'i don gyi rang bzhin nges pa'i don shes pa des chos thams cad nges pa'i don to/_/bdag ni gang zag dang dbyer med pa chos nyid shes pa la gnas kyis/_gzhan dag kyang gang zag dang dbyer med pa chos nyid shes pa la dgod do zhes 
[\[8b.6\]]dbugs 'byin pa rnyed par 'gyur te/_de la gang zag dang dbyer med pa chos nyid ni gang zag gi rang bzhin gang yin pa'o/_/de ci'i phyir zhe na/_chos nyid ni gang zag gi rang bzhin las gzhan ma yin pa'i phyir te/_gang zag gi rang bzhin las chos nyid gzhan med pas gang 
[\[8b.7\]]zag gi rang bzhin nyid chos nyid de gang zag gi rang bzhin gyi chos nyid shes pa des chos thams cad chos nyid do/_/bdag ni log par lta ba dang dbyer med pa yang dag pa'i lta ba la gnas kyis/_gzhan dag kyang log par lta ba dang dbyer med pa yang dag pa'i 
[\[9a\]]
[\[9a.1\]]lta ba la dgod do zhes dbugs 'byin pa rnyed par 'gyur te/_de la log par lta ba dang dbyer med pa yang dag pa'i lta ba ni log par lta ba'i rang bzhin gang yin pa'o/_/de ci'i phyir zhe na/_yang dag pa'i lta ba ni log par lta ba'i rang bzhin las gzhan ma yin pa'i phyir 
[\[9a.2\]]te/_log par lta ba'i rang bzhin las yang dag pa'i lta ba gzhan med pas log par lta ba'i rang bzhin nyid yang dag pa'i lta ba'o/_/log par lta ba'i rang bzhin yang dag pa'i lta ba shes pa des chos thams cad yang dag pa'i lta ba ste/_'jam dpal dbugs 'byin pa rnyed pa lnga 
[\[9a.3\]]po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni mtha' dang dbyer 
[\[9a.4\]]med pa mnyam pa nyid shes pa la gnas kyis/_gzhan dag kyang mtha' dang dbyer med pa mnyam pa nyid shes pa la dgod do zhes dbugs 'byin pa rnyed par 'gyur te/_de la mtha' dang dbyer med pa mnyam pa nyid ni mtha'i rang bzhin gang yin pa'o/_/de ci'i phyir zhe na/_mnyam 
[\[9a.5\]]pa nyid ni mtha'i rang bzhin las gzhan ma yin pa'i phyir te/_mtha'i rang bzhin las mnyam pa nyid gzhan med pas mtha'i rang bzhin nyid mnyam pa nyid de/_mtha'i rang bzhin gyi mnyam pa nyid shes pa des chos thams cad mnyam pa nyid do/_/bdag ni shes bya dang dbyer med 
[\[9a.6\]]pa'i shes pa la gnas kyis/_gzhan dag kyang shes bya dang dbyer med pa'i shes pa la dgod do zhes dbugs 'byin pa rnyed par 'gyur te/_de la shes bya dang dbyer med pa shes pa ni shes bya'i rang bzhin gang yin pa'o/_/de ci'i phyir zhe na/_shes pa ni shes bya'i rang bzhin 
[\[9a.7\]]las gzhan ma yin pa'i phyir te/_shes bya'i rang bzhin las shes pa gzhan med pas shes bya'i rang bzhin nyid shes pa ste/_shes bya'i rang bzhin gyi shes pa des chos thams cad shes pa'o/_/bdag ni 'dzin pa dang dbyer med pa 'dzin pa med pa'i shes pa la gnas kyis/_gzhan 
[\[9b\]]
[\[9b.1\]]dag kyang 'dzin pa dang dbyer med pa 'dzin pa med pa'i shes pa la dgod do zhes dbugs 'byin pa rnyed par 'gyur te/_de la 'dzin pa dang dbyer med pa 'dzin pa med pa ni 'dzin pa'i rang bzhin gang yin pa'o/_/de ci'i phyir zhe na/_'dzin pa med pa ni 'dzin pa'i rang bzhin las 
[\[9b.2\]]gzhan ma yin pa'i phyir te/_'dzin pa'i rang bzhin las 'dzin pa med pa gzhan med pas 'dzin pa'i rang bzhin nyid 'dzin pa med pa ste/_'dzin pa'i rang bzhin gyi 'dzin pa med pa'i shes pa des chos thams cad 'dzin pa med pa'o/_/bdag ni mtshan ma dang dbyer med pa mtshan ma med 
[\[9b.3\]]pa'i shes pa la gnas kyis/_gzhan dag kyang mtshan ma dang dbyer med pa mtshan ma med pa'i shes pa la dgod do zhes dbugs 'byin pa rnyed par 'gyur te/_de la mtshan ma dang dbyer med pa mtshan ma med pa ni mtshan ma'i rang bzhin gang yin pa'o/_/de ci'i phyir zhe na/_mtshan ma 
[\[9b.4\]]med pa ni mtshan ma'i rang bzhin las gzhan ma yin pa'i phyir te/_mtshan ma'i rang bzhin las mtshan ma med pa gzhan med pas mtshan ma'i rang bzhin nyid mtshan ma med pa ste/_mtshan ma'i rang bzhin mtshan ma med pa'i shes pa des chos thams cad mtshan ma med pa'o/_/bdag ni bsgom 
[\[9b.5\]]pa dang dbyer med pa bsgom pa med pa'i shes pa la gnas kyis/_gzhan dag kyang bsgom pa dang dbyer med pa bsgom pa med pa'i shes pa la dgod do zhes dbugs 'byin pa rnyed par 'gyur te/_de la bsgom pa dang dbyer med pa bsgom pa med pa ni bsgom pa'i rang bzhin gang yin pa'o/_/
[\[9b.6\]]de ci'i phyir zhe na/_bsgom pa med pa ni bsgom pa'i rang bzhin las gzhan ma yin pa'i phyir te/_bsgom pa'i rang bzhin las bsgom pa med pa gzhan med pas bsgom pa'i rang bzhin nyid bsgom pa med pa'o/_/bsgom pa'i rang bzhin bsgom pa med pa'i shes pa des chos thams 
[\[9b.7\]]cad bsgom pa med pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong 
[\[10a\]]
[\[10a.1\]]bar 'gyur te/_lnga gang zhe na/_'di lta ste/_bdag ni mtha' dang dbyer med pa dbu ma'i lam shes pa la gnas kyis/_gzhan dag kyang mtha' dang dbyer med pa dbu ma'i lam shes pa la dgod do zhes dbugs 'byin pa rnyed par 'gyur te/_de la mtha' dang dbyer med pa 
[\[10a.2\]]dbu ma'i lam ni mtha'i rang bzhin gang yin pa'o/_/de ci'i phyir zhe na/_mtha'i rang bzhin las dbu ma'i lam gzhan ma yin pa'i phyir te/_mtha'i rang bzhin las dbu ma'i lam gzhan med pas mtha'i rang bzhin nyid dbu ma'i lam ste/_mtha'i rang bzhin dbu ma'i lam shes pa des chos 
[\[10a.3\]]thams cad dbu ma'i lam mo/_/bdag ni nam mkha' ma yin pa dang dbyer med pa'i nam mkha' shes pa la gnas kyis/_gzhan dag kyang nam mkha' ma yin pa dang dbyer med pa'i nam mkha' shes pa la dgod do zhes dbugs 'byin pa rnyed par 'gyur te/_de la nam mkha' ma 
[\[10a.4\]]yin pa dang dbyer med pa'i nam mkha' ni nam mkha' ma yin pa'i rang bzhin gang yin pa'o/_/de ci'i phyir zhe na/_nam mkha' ni nam mkha' ma yin pa'i rang bzhin las gzhan ma yin pa'i phyir te/_nam mkha' ma yin pa'i rang bzhin las nam mkha' gzhan med pas nam 
[\[10a.5\]]mkha' ma yin pa'i rang bzhin nyid nam mkha' ste/_nam mkha' ma yin pa'i rang bzhin gyi nam mkha' shes pa des chos thams cad nam mkha'o/_/bdag ni mo sham gyi bu ma yin pa dang dbyer med pa'i mo sham gyi bu shes pa la gnas kyis/_gzhan dag kyang mo sham gyi 
[\[10a.6\]]bu ma yin pa dang dbyer med pa'i mo sham gyi bu shes pa la dgod do zhes dbugs 'byin pa rnyed par 'gyur te/_de la mo sham gyi bu ma yin pa dang dbyer med pa'i mo sham gyi bu ni mo sham gyi bu ma yin pa'i rang bzhin gang yin pa'o/_/de ci'i phyir zhe na/_mo sham gyi bu ma yin 
[\[10a.7\]]pa'i rang bzhin las mo sham gyi bu gzhan ma yin pa'i phyir te/_mo sham gyi bu'i rang bzhin las mo sham gyi bu ma yin pa gzhan med pas mo sham gyi bu'i rang bzhin nyid mo sham gyi bu ma yin pa ste/_mo sham gyi bu ma yin pa'i rang bzhin gyi mo sham gyi bu shes pa des chos thams 
[\[10b\]]
[\[10b.1\]]cang mo sham gyi bu dang mtshungs pa'o/_/bdag ni smig rgyu ma yin pa dang dbyer med pa'i smig rgyu shes pa la gnas kyis/_gzhan dag kyang smig rgyu ma yin pa dang dbyer med pa'i smig rgyu shes pa la dgod do zhes dbugs 'byin pa rnyed par 'gyur te/_de la smig rgyu ma yin pa dang 
[\[10b.2\]]dbyer med pa'i smig rgyu shes pa ni smig rgyu ma yin pa'i rang bzhin gang yin pa'o/_/de ci'i phyir zhe na/_smig rgyu ma yin pa ni smig rgyu'i rang bzhin las gzhan ma yin pa'i phyir te/_smig rgyu'i rang bzhin las smig rgyu ma yin pa gzhan med pas smig rgyu'i rang bzhin nyid smig rgyu ma yin 
[\[10b.3\]]te/_smig rgyu ma yin pa'i rang bzhin gyi smig rgyu shes pa des chos thams cad smig rgyu lta bu'o/_/bdag ni log par lta ba dang dbyer med pa yang dag pa'i lta ba shes pa la gnas kyis/_gzhan yang log par lta ba dang dbyer med pa yang dag pa'i lta ba shes pa la dgod do zhes dbugs 
[\[10b.4\]]'byin pa rnyed par 'gyur te/_de la log par lta ba dang dbyer med pa yang dag pa'i lta ba ni log par lta ba'i rang bzhin gang yin pa'o/_/de ci'i phyir zhe na/_log par lta ba'i rang bzhin las yang dag pa'i lta ba gzhan ma yin pa'i phyir te/_log par lta ba'i rang bzhin las yang 
[\[10b.5\]]dag pa'i lta ba gzhan med pas log par lta ba'i rang bzhin nyid yang dag pa'i lta ba'o/_/log par lta ba'i rang bzhin yang dag pa'i lta ba shes pa des chos thams cad yang dag pa'i lta ba ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa 
[\[10b.6\]]dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni ma rig pa dang dbyer med pa'i rig pa shes pa la gnas kyis/_
[\[10b.7\]]gzhan dag kyang ma rig pa dang dbyer med pa'i rig pa shes pa la dgod do zhes dbugs 'byin pa rnyed par 'gyur te/_de la ma rig pa dang dbyer med pa'i rig pa ni ma rig pa'i rang bzhin gang yin pa'o/_/de ci'i phyir zhe na/_rig pa ni ma rig pa'i rang bzhin las gzhan ma yin 
[\[11a\]]
[\[11a.1\]]pa'i phyir te/_ma rig pa'i rang bzhin las rig pa gzhan med pas ma rig pa'i rang bzhin nyid rig pa ste/_ma rig pa'i rang bzhin gyi rig pa shes pa des chos thams cad rig pa'o/_/bdag ni 'dod chags dang dbyer med pa 'dod chags med pa shes pa la gnas kyis gzhan 
[\[11a.2\]]dag kyang 'dod chags dang dbyer med pa 'dod chags med pa shes pa la dgod do zhes 'bugs 'byin pa rnyed par 'gyur te/_de la 'dod chags dang dbyer med pa 'dod chags med pa ni 'dod chags kyi rang bzhin gang yin pa'o/_/de ci'i phyir zhe na/_'dod chags med pa ni 'dod 
[\[11a.3\]]chags kyi rang bzhin las gzhan ma yin pa'i phyir te/_'dod chags kyi rang bzhin las 'dod chags med pa gzhan med pas 'dod chags kyi rang bzhin nyid 'dod chags med pa ste/_'dod chags kyi rang bzhin 'dod chags med pa shes pa des chos thams cad 'dod chags med pa'o/_/
[\[11a.4\]]bdag ni zhe sdang dang dbyer med pa zhe sdang med pa shes pa la gnas kyis/_gzhan dag kyang zhe sdang dang dbyer med pa zhe sdang med pa shes pa la dgod do zhes dbugs 'byin pa rnyed par 'gyur te/_de la zhe sdang dang dbyer med pa zhe sdang med pa ni zhe sdang gi rang bzhin gang yin pa'o/_/de ci'i 
[\[11a.5\]]phyir zhe na/_zhe sdang med pa ni zhe sdang gi rang bzhin las gzhan ma yin pa'i phyir te/_zhe sdang gi rang bzhin las zhe sdang med pa gzhan med pas zhe sdang gi rang bzhin nyid zhe sdang med pa ste/_zhe sdang gi rang bzhin zhe sdang med pa shes pa des chos thams cad zhe sdang med pa'o/_/bdag ni 
[\[11a.6\]]gti mug dang dbyer med pa/_gti mug med pa shes pa la gnas kyis/_gzhan dag kyang gti mug dang dbyer med pa gti mug med pa shes pa la dgod do zhes dbugs 'byin pa rnyed par 'gyur te/_de la gti mug dang dbyer med pa gti mug med pa ni gti mug gi rang bzhin 
[\[11a.7\]]gang yin pa'o/_/de ci'i phyir zhe na/_gti mug gi rang bzhin las gti mug med pa gzhan ma yin pa'i phyir te/_gti mug gi rang bzhin las gti mug med pa gzhan med pas gti mug gi rang bzhin nyid gti mug med pa ste/_gti mug gi rang bzhin gti mug med pa shes 
[\[11b\]]
[\[11b.1\]]pa des chos thams cad gti mug med pa'o/_/bdag ni nying mtshams sbyor ba dang dbyer med pa nying mtshams sbyor ba med pa shes pa la gnas kyis/_gzhan dag kyang nying mtshams sbyor ba dang dbyer med pa nying mtshams sbyor ba med pa shes pa la dgod do zhes dbugs 'byin pa rnyed 
[\[11b.2\]]par 'gyur te/_de la nying mtshams sbyor ba dang dbyer med pa nying mtshams sbyor ba med pa ni nying mtshams sbyor ba'i rang bzhin gang yin pa'o/_/de ci'i phyir zhe na/_nying mtshams sbyor ba med pa ni nying mtshams sbyor ba'i rang bzhin las gzhan ma yin pa'i phyir te/_nying mtshams 
[\[11b.3\]]sbyor ba'i rang bzhin las nying mtshams sbyor ba med pa gzhan med pas nying mtshams sbyor ba'i rang bzhin nyid nying mtshams sbyor ba med pa'o/_/nying mtshams sbyor ba'i rang bzhin nying mtshams sbyor ba med pa shes pa des chos thams cad nying mtshams sbyor ba med pa ste/_'jam dpal 
[\[11b.4\]]dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_/
[\[11b.5\]]bdag ni sbyin pa las byung ba'i bsdu ba'i dngos po shes pa la gnas kyis/_gzhan dag kyang sbyin pa las byung ba'i bsdu ba'i dngos po'i shes pa la dgod do zhes dbugs 'byin pa rnyed par 'gyur te/_de la sbyin pa las byung ba'i bsdu ba'i dngos po ni gtong ba dang bsngo ba gang 
[\[11b.6\]]yin pa'o/_/bdag ni snyan par smra ba'i bsdu ba'i dngos po shes pa la gnas kyis/_gzhan dag kyang snyan par smra ba'i bsdu ba'i dngos po shes pa la dgod do zhes dbugs 'byin pa rnyed par 'gyur te/_de la snyan par smra ba'i bsdu ba'i dngos po ni bsam pa dang sbyor ba gang 
[\[11b.7\]]yin pa'o/_/bdag ni don spyod pa'i bsdu ba'i dngos po shes pa la gnas kyis/_gzhan dag kyang don spyod pa'i bsdu ba'i dngos po shes pa la dgod do zhes dbugs 'byin pa rnyed par 'gyur te/_de la don spyod pa'i bsdu ba'i dngos po ni byams pa dang snying rje gang yin pa'o/_/bdag 
[\[12a\]]
[\[12a.1\]]ni don 'thun pa'i bsdu ba'i dngos po shes pa la gnas kyis/_gzhan dag kyang don 'thun pa'i bsdu ba'i dngos po shes pa la dgod do zhes dbugs 'byin pa rnyed par 'gyur te/_de la don 'thun pa'i bsdu ba'i dngos po ni thabs dang shes rab gang yin pa'o/_/bdag ni 
[\[12a.2\]]rtsom pa la gnas kyis/_gzhan dag kyang rtsom pa la dgod do zhes dbugs 'byin pa rnyed par 'gyur te/_de la rtsom pa ni bsam pa dang sbyor ba gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur 
[\[12a.3\]]ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni 'dod chags dang bral ba nyid la gnas kyis/_gzhan dag kyang 'dod chags dang bral ba nyid 
[\[12a.4\]]la dgod do zhes dbugs 'byin pa rnyed par 'gyur te/_de la 'dod chags dang bral ba nyid ni chos thams cad la mi gnas par 'jug pa'o/_/bdag ni zhe sdang dang bral ba nyid la gnas kyis/_gzhan dag kyang zhe sdang dang bral ba nyid la dgod do zhes 'bugs 'byin pa rnyed par 
[\[12a.5\]]'gyur te/_de la zhe sdang dang bral ba nyid ni sems can thams cad la zhe 'gras pa med pa'i sems nyid gang yin pa'o/_/bdag ni lus sdom pa la gnas kyis/_gzhan dag kyang lus sdom pa la dgod do zhes dbugs 'byin pa rnyed par 'gyur te/_de la lus sdom pa ni lus 
[\[12a.6\]]kyi las kyi skyon rnam pa gsum yongs su spong ba nyid gang yin pa'o/_/bdag ni ngag sdom pa la gnas kyis/_gzhan dag kyang ngag sdom pa la dgod do zhes dbugs 'byin pa rnyed par 'gyur te/_de la ngag sdom pa ni ngag gi las kyi nyes pa rnam pa bzhi yongs su spong ba nyid gang 
[\[12a.7\]]yin pa'o/_/bdag ni yid sdom pa la gnas kyis/_gzhan dag kyang yid sdom pa la dgod do zhes dbugs 'byin pa rnyed par 'gyur te/_de la yid sdom pa ni brnab sems dang /_gnod sems dang /_log par lta ba yongs su spong ba nyid gang yin pa ste/_'jam 
[\[12b\]]
[\[12b.1\]]dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_
[\[12b.2\]]bdag ni sangs rgyas rjes su dran pa la gnas kyis/_gzhan dag kyang sangs rgyas rjes su dran pa la dgod do zhes dbugs 'byin pa rnyed par 'gyur te/_de la sangs rgyas rjes su dran pa ni sangs rgyas mthong ba rnam par dag pa gang yin pa'o/_/bdag ni chos rjes su dran pa la 
[\[12b.3\]]gnas kyis/_gzhan dag kyang chos rjes su dran pa la dgod do zhes dbugs 'byin pa rnyed par 'gyur te/_de la chos rjes su dran pa ni chos mthong ba rnam par dag pa gang yin pa'o/_/bdag ni dge 'dun rjes su dran pa la gnas kyis/_gzhan dag kyang dge 'dun rjes su dran 
[\[12b.4\]]pa la dgod do zhes dbugs 'byin pa rnyed par 'gyur te/_de la dge 'dun rjes su dran pa ni mi 'gyur ba la 'jug pa gang yin pa'o/_/bdag ni gtong ba rjes su dran pa la gnas kyis/_gzhan dag kyang gtong ba rjes su dran pa la dgod do zhes dbugs 'byin pa rnyed par 
[\[12b.5\]]'gyur te/_de la gtong ba rjes su dran pa ni rdzas thams cad yongs su gtong ba gang yin pa'o/_/bdag ni tshul khrims rjes su dran pa la gnas kyis/_gzhan dag kyang tshul khrims rjes su dran pa la dgod do zhes dbugs 'byin pa rnyed par 'gyur te/_de la tshul khrims 
[\[12b.6\]]rjes su dran pa ni chos thams cad la mnyam pa nyid du 'jug pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o//_//bam po gnyis pa/_'jam dpal gzhan 
[\[12b.7\]]yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni mi rtag par so sor rtog pa la gnas kyis/_gzhan dag kyang mi rtag par so sor rtog pa la dgod do zhes dbugs 
[\[13a\]]
[\[13a.1\]]'byin pa rnyed par 'gyur te/_de la mi rtag par so sor rtog pa ni 'dod pa'i 'dod chags dang /_gzugs kyi 'dod chags dang /_gzugs med pa'i 'dod chags las yang dag par 'da' ba gang yin pa'o/_/bdag ni bdag med par so sor rtog pa la gnas 
[\[13a.2\]]kyis/_gzhan dag kyang bdag med par so sor rtog pa la dgod do zhes dbugs 'byin pa rnyed par 'gyur te/_de la bdag med par so sor rtog pa ni chos thams cad la mngon par zhen pa med pa gang yin pa'o/_/bdag ni bden pa la gnas kyis/_gzhan dag kyang bden 
[\[13a.3\]]pa la dgod do zhes dbugs 'byin pa rnyed par 'gyur te/_de la bden pa ni lha dang mi la slu ba med pa nyid gang yin pa'o/_/bdag ni yang dag pa la gnas kyis/_gzhan dag kyang yang dag pa la dgod do zhes dbugs 'byin pa rnyed par 'gyur te/_de la yang dag pa ni 
[\[13a.4\]]lha rnams dang bdag la slu ba med pa nyid gang yin pa'o/_/bdag ni chos spyod pa la gnas kyis/_gzhan dag kyang chos spyod pa la dgod do zhes dbugs 'byin pa rnyed par 'gyur te/_de la chos spyod pa ni chos la rton pa nyid gang yin pa ste/_'jam dpal dbugs 'byin pa rnyed pa 
[\[13a.5\]]lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni tshul 
[\[13a.6\]]khrims lhod pa med pa nyid la gnas kyis/_gzhan dag kyang tshul khrims lhod pa med pa nyid la dgod do zhes dbugs 'byin pa rnyed par 'gyur te/_de la tshul khrims lhod pa med pa nyid ni kha na ma tho ba ci tsam du chung ngu yang mi byed pa nyid do/_/bdag ni tshul khrims ma 
[\[13a.7\]]ral ba nyid la gnas kyis/_gzhan dag kyang tshul khrims ma ral ba nyid la dgod do zhes dbugs 'byin pa rnyed par 'gyur te/_de la tshul khrims ma ral ba nyid ni theg pa gzhan du sgro 'dogs pa med pa gang yin pa'o/_/bdag ni tshul khrims skyon med pa nyid la gnas kyis/_
[\[13b\]]
[\[13b.1\]]gzhan dag kyang tshul khrims skyon med pa nyid la dgod do zhes dbugs 'byin pa rnyed par 'gyur te/_de la tshul khrims skyon med pa nyid ni nyes pa thams cad rnam par spong ba gang yin pa'o/_/bdag ni thun tshags ma yin pa'i tshul khrims nyid la gnas kyis/_gzhan 
[\[13b.2\]]dag kyang thun tshags ma yin pa'i tshul khrims nyid la dgod do zhes dbugs 'byin pa rnyed par 'gyur te/_de la tshul khrims thun tshags ma yin pa nyid ni byang chub sems dpa' thams cad yongs su 'dzin pa gang yin pa'o/_/bdag ni legs par bsrungs pa'i tshul khrims 
[\[13b.3\]]nyid la gnas kyis/_gzhan dag kyang legs par bsrungs pa'i tshul khrims nyid la dgod do zhes dbugs 'byin pa rnyed par 'gyur te/_de la legs par bsrungs pa'i tshul khrims nyid ni byang chub sems dpa' thams cad la ston par 'du shes pa gang yin pa ste/_'jam 
[\[13b.4\]]dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_
[\[13b.5\]]'di lta ste/_bdag ni legs par sbas pa'i tshul khrims nyid la gnas kyis/_gzhan dag kyang legs par sbas pa'i tshul khrims nyid la dgod do zhes dbugs 'byin pa rnyed par 'gyur te/_de la legs par sbas pa'i tshul khrims nyid ni dbang po srung ba gang yin pa'o/_
[\[13b.6\]]bdag ni rnam par grags pa'i tshul khrims nyid la gnas kyis/_gzhan dag kyang rnam par grags pa'i tshul khrims nyid la dgod do zhes dbugs 'byin pa rnyed par 'gyur te/_de la rnam par grags pa'i tshul khrims nyid ni chos kyi dbyings dbyer med pa'i chos thams cad 
[\[13b.7\]]la gnyis su med pa'i ye shes la 'jug pa gang yin pa'o/_/bdag ni chog shes pa'i tshul khrims nyid la gnas kyis/_gzhan dag kyang chog shes pa'i tshul khrims nyid la dgod do zhes dbugs 'byin pa rnyed par 'gyur te/_de la chog shes pa'i tshul khrims nyid 
[\[14a\]]
[\[14a.1\]]ni chags pa spangs pa gang yin pa'o/_/bdag ni dben pa'i tshul khrims nyid la gnas kyis/_gzhan dag kyang dben pa'i tshul khrims nyid la dgod do zhes dbugs 'byin pa rnyed par 'gyur te/_de la dben pa'i tshul khrims nyid ni lus dang sems dben pa 
[\[14a.2\]]gang yin pa'o/_/bdag ni dgon pa la gnas pa'i tshul khrims nyid la gnas kyis/_gzhan dag kyang dgon pa la gnas pa'i tshul khrims nyid la dgod do zhes dbugs 'byin pa rnyed par 'gyur te/_de la dgon pa na gnas pa'i tshul khrims nyid ni chos thams cad la mtha' dang 
[\[14a.3\]]dbus med par 'jug pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po 
[\[14a.4\]]yongs su sbyong bar 'gyur te/_lnga gang zhe na/_'di lta ste/_bdag ni bzod pa'i tshul khrims nyid la gnas kyis/_gzhan dag kyang bzod pa'i tshul khrims nyid la dgod do zhes dbugs 'byin pa rnyed par 'gyur te/_de la bzod pa'i tshul khrims nyid ni sems can thams 
[\[14a.5\]]cad la zhe 'gras pa med pa nyid gang yin pa'o/_/bdag ni brtson 'grus kyi tshul khrims nyid la gnas kyis/_gzhan dag kyang brtson 'grus kyi tshul khrims nyid la dgod do zhes dbugs 'byin pa rnyed par 'gyur te/_de la brtson 'grus kyi tshul khrims nyid ni phyir mi ldog 
[\[14a.6\]]pa'i chos la sems can thams cad 'god pa nyid gang yin pa'o/_/bdag ni bsam gtan gyi tshul khrims nyid la gnas kyis/_gzhan dag kyang bsam gtan gyi tshul khrims nyid la dgod do zhes dbugs 'byin pa rnyed par 'gyur te/_de la bsam gtan gyi tshul khrims 
[\[14a.7\]]nyid ni bsam gtan gyi yan lag la sems can thams cad 'god pa gang yin pa'o/_/bdag ni shes rab kyi tshul khrims nyid la gnas kyis/_gzhan dag kyang shes rab kyi tshul khrims nyid la dgod do zhes dbugs 'byin pa rnyed par 'gyur te/_de la shes rab kyi tshul 
[\[14b\]]
[\[14b.1\]]khrims nyid ni sems can thams cad dge ba'i rtsa ba la ngoms pa med par 'god pa gang yin pa'o/_/bdag ni mu cor mi smra ba'i tshul khrims nyid la gnas kyis/_gzhan dag kyang mu cor mi smra ba'i tshul khrims nyid la dgod do zhes dbugs 'byin pa rnyed par 'gyur te/_de la mu 
[\[14b.2\]]cor mi smra ba'i tshul khrims nyid ni chos thams cad la cang shes pa nyid gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag 
[\[14b.3\]]byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni gdung ba med pa'i tshul khrims nyid la gnas kyis/_gzhan dag kyang gdung ba med pa'i tshul khrims nyid la dgod do zhes dbugs 'byin pa rnyed par 'gyur 
[\[14b.4\]]te/_de la gdung ba med pa'i tshul khrims nyid ni legs par bya ba'i las byed pa gang yin pa'o/_/bdag ni nga rgyal med pa'i tshul khrims nyid la gnas kyis/_gzhan dag kyang nga rgyal med pa'i tshul khrims nyid la dgod do zhes dbugs 'byin pa rnyed par 'gyur te/_de la 
[\[14b.5\]]nga rgyal med pa'i tshul khrims nyid ni sems can thams cad yongs su smin par bya ba dang /_sems can thams cad kyi ci bya ba la khengs pa med pa nyid gang yin pa'o/_/bdag ni dul ba'i tshul khrims nyid la gnas kyis/_gzhan dag kyang dul ba'i tshul khrims nyid la 
[\[14b.6\]]dgod do zhes dbugs 'byin pa rnyed par 'gyur te/_de la dul ba'i tshul khrims nyid ni sems can thams cad yongs su smin par byed pa dang /_sems can thams cad kyis ngan du brjod pa dang /_ngan du smras pa'i tshig gi lam bzod pa gang yin pa'o/_/bdag ni dam pa'i 
[\[14b.7\]]chos yongs su 'dzin pa'i tshul khrims nyid la gnas kyis/_gzhan dag kyang dam pa'i chos yongs su 'dzin pa'i tshul khrims nyid la dgod do zhes dbugs 'byin pa rnyed par 'gyur te/_de la dam pa'i chos yongs su 'dzin pa'i tshul khrims nyid ni stong pa nyid la mos pa 
[\[15a\]]
[\[15a.1\]]gang yin pa'o/_/bdag ni sangs rgyas kyi ting nge 'dzin gyi tshul khrims nyid la gnas kyis/_gzhan dag kyang sangs rgyas kyi ting nge 'dzin gyi tshul khrims nyid la dgod do zhes dbugs 'byin pa rnyed par 'gyur te/_de la sangs rgyas kyi ting nge 'dzin gyi tshul khrims 
[\[15a.2\]]nyid ni sems can thams cad la sems mnyam pa nyid gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang 
[\[15a.3\]]chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni byams pa la gnas kyis/_gzhan dag kyang byams pa la dgod do zhes dbugs 'byin pa rnyed par 'gyur te/_de la byams pa ni sems can thams cad kyi 
[\[15a.4\]]sdug bsngal bskyab pa'i phyir lus dang /_ngag dang sems kyi bsod nams kyi tshogs sogs pa gang yin pa'o/_/bdag ni snying rje la gnas kyis gzhan dag kyang snying rje la dgod do zhes dbugs 'byin pa rnyed par 'gyur te/_de la snying rje ni sems can thams cad yongs su 
[\[15a.5\]]smin par bya ba'i phyir sdug bsngal gyi yo byad gang mi len pa de ci yang med pa dang /_bde ba'i yo byad gang mi gtong ba de ci yang med pa gang yin pa'o/_/bdag ni dga' ba la gnas kyis/_gzhan dag kyang dga' ba la dgod do zhes dbugs 'byin pa rnyed par 'gyur te/_
[\[15a.6\]]de la dga' ba ni stong pa nyid dang /_sangs rgyas kyi che ba nyid la dga' ba dang /_mchog tu dga' ba chen po gang yin pa'o/_/bdag ni btang snyoms la gnas kyis/_gzhan dag kyang btang snyoms la dgod do zhes dbugs 'byin pa rnyed par 'gyur te/_de la btang 
[\[15a.7\]]snyoms ni rjes su chags pa dang khong khro ba spong ba gang yin pa'o/_/bdag ni rnam par gtan la 'bebs par mkhas pa la gnas kyis/_gzhan dag kyang rnam par gtan la 'bebs par mkhas pa la dgod do zhes dbugs 'byin pa rnyed par 'gyur te/_de la rnam par gtan la 
[\[15b\]]
[\[15b.1\]]'bebs pa la mkhas pa ni chos thams cad la brjod du med par 'jug pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang 
[\[15b.2\]]chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni sdug bsngal shes pa la gnas kyis/_gzhan dag kyang sdug bsngal shes pa la dgod do zhes dbugs 'byin pa rnyed par 'gyur te/_de la sdug bsngal shes pa ni 
[\[15b.3\]]phung po rnams la mi skye bar shes pa gang yin pa'o/_/bdag ni kun 'byung ba shes pa la gnas kyis/_gzhan dag kyang kun 'byung ba shes pa la dgod do zhes dbugs 'byin pa rnyed par 'gyur te/_de la kun 'byung ba shes pa ni sred pa yang dag par 'joms pa shes pa gang 
[\[15b.4\]]yin pa'o/_/bdag ni 'gog pa shes pa la gnas kyis/_gzhan dag kyang 'gog pa shes pa la dgod do zhes dbugs 'byin pa rnyed par 'gyur te/_de la 'gog pa shes pa ni ma rig pa'i bag la nyal rnams 'byung ba med pa gang yin pa'o/_/bdag ni lam shes pa la gnas 
[\[15b.5\]]kyis/_gzhan dag kyang lam shes pa la dgod do zhes dbugs 'byin pa rnyed par 'gyur te/_de la lam shes pa ni chos thams cad mnyam pa nyid du gyur pa la sgro 'dogs pa med par shes pa gang yin pa'o/_/bdag ni rang gi 'khrul pa la so sor rtog pa la gnas kyis/_
[\[15b.6\]]gzhan dag kyang rang gi 'khrul pa la so sor rtog pa la dgod do zhes dbugs 'byin pa rnyed par 'gyur te/_de la rang gi 'khrul pa la so sor rtog pa ni rang gi sems la nges par sems pa gang yin pa ste/_'jam dpal dbugs 'byin pa rnyed pa lnga po de dag ni byang chub 
[\[15b.7\]]sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni gzhan gyi sems rjes su bsrung 
[\[16a\]]
[\[16a.1\]]bar bya ba la gnas kyis/_gzhan dag kyang gzhan gyi sems rjes su bsrung bar bya ba la dgod do zhes dbugs 'byin pa rnyed par 'gyur te/_de la gzhan gyi sems rjes su bsrung bar bya ba ni pha rol gyi 'khrul pa la ma khros par skur ba gang yin pa'o/_/bdag 
[\[16a.2\]]ni sems rab tu dul ba la gnas kyis/_gzhan dag kyang sems rab tu dul ba la dgod do zhes dbugs 'byin pa rnyed par 'gyur te/_de la sems rab tu dul ba ni sems can yongs su smin par byed pa la skyo ba bzod pa gang yin pa'o/_/bdag ni khro ba med pa nyid la gnas 
[\[16a.3\]]kyis/_gzhan dag kyang khro ba med pa nyid la dgod do zhes dbugs 'byin pa rnyed par 'gyur te/_de la khro ba med pa nyid ni sems can thams cad la khong khro ba med pa'i sems nyid gang yin pa'o/_/bdag ni bdag la so sor rtog pa la gnas kyis/_gzhan dag kyang 
[\[16a.4\]]bdag la so sor rtog pa la dgod do zhes dbugs 'byin pa rnyed par 'gyur te/_de la bdag la so sor rtog pa ni bdag la bdag med pa'i mtshan nyid gang yin pa'o/_/bdag ni ci yang med pa la gnas kyis/_gzhan dag kyang ci yang med pa la dgod do zhes dbugs 
[\[16a.5\]]'byin pa rnyed par 'gyur te/_de la ci yang med pa ni lus la dmigs pa las dben pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed 
[\[16a.6\]]pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni mi skye ba'i bzod pa la gnas kyis/_gzhan dag kyang mi skye ba'i bzod pa la dgod do zhes dbugs 'byin pa rnyed par 'gyur te/_de la mi skye ba'i 
[\[16a.7\]]bzod pa ni 'gog pa mngon du byed pa gang yin pa'o/_/bdag ni 'gog pa med pa'i bzod pa la gnas kyis/_gzhan dag kyang 'gog pa med pa'i bzod pa la dgod do zhes dbugs 'byin pa rnyed par 'gyur te/_de la 'gog pa med pa'i bzod pa ni mi skye ba mngon du 
[\[16b\]]
[\[16b.1\]]byed pa gang yin pa'o/_/bdag ni lus su gyur pa'i dran pa la gnas kyis/_gzhan dag kyang lus su gyur pa'i dran pa la dgod do zhes dbugs 'byin pa rnyed par 'gyur te/_de la lus su gyur pa'i dran pa ni lus dben pa nyid gang yin pa'o/_/bdag ni tshor bar gyur pa'i 
[\[16b.2\]]dran pa la gnas kyis/_gzhan dag kyang tshor bar gyur pa'i dran pa la dgod do zhes dbugs 'byin pa rnyed par 'gyur te/_de la tshor bar gyur pa'i dran pa ni tshor ba thams cad kyi rgyun chad pa gang yin pa'o/_/bdag ni sems su gyur pa'i dran pa la gnas kyis/_gzhan dag 
[\[16b.3\]]kyang sems su gyur pa'i dran pa la dgod do zhes dbugs 'byin pa rnyed par 'gyur te/_de la sems su gyur pa'i dran pa ni gnas med pa'i phyir sems la sgyu ma lta bur so sor rtog pa nyid gang yin pa ste/_'jam dpal dbugs 'byin pa rnyed pa lnga po de dag ni byang chub sems 
[\[16b.4\]]dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni chos su gyur pa'i dran pa la gnas kyis 
[\[16b.5\]]gzhan dag kyang chos su gyur pa'i dran pa la dgod do zhes dbugs 'byin pa rnyed par 'gyur te/_de la chos su gyur pa'i dran pa ni chos thams cad yang dag pa ji lta ba bzhin du rtogs pa gang yin pa'o/_/bdag ni dad pa'i dbang po la gnas kyis/_gzhan dag kyang dad 
[\[16b.6\]]pa'i dbang po la dgod do zhes dbugs 'byin pa rnyed par 'gyur te/_de la dad pa'i dbang po ni chos thams cad la gzhan gyi dring mi 'jog pa'i shes pa nyid gang yin pa'o/_/bdag ni brtson 'grus kyi dbang po la gnas kyis/_gzhan dag kyang brtson 'grus kyi dbang po la 
[\[16b.7\]]dgod do zhes dbugs 'byin pa rnyed par 'gyur te/_de la brtson 'grus kyi dbang po ni chos thams cad la legs par rtogs pa'i shes pa nyid gang yin pa'o/_/bdag ni dran pa'i dbang po la gnas kyis/_gzhan dag kyang dran pa'i dbang po la dgod do zhes dbugs 'byin 
[\[17a\]]
[\[17a.1\]]pa rnyed par 'gyur te/_de la dran pa'i dbang po ni legs par bya ba'i las byed pa gang yin pa'o/_/bdag ni ting nge 'dzin gyi dbang po la gnas kyis/_gzhan dag kyang ting nge 'dzin gyi dbang po la dgod do zhes dbugs 'byin pa rnyed par 'gyur te/_de la ting 
[\[17a.2\]]nge 'dzin gyi dbang po ni sems rnam par grol ba gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyis dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' 
[\[17a.3\]]rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni shes rab kyi dbang po la gnas kyis/_gzhan dag kyang shes rab kyi dbang po la dgod do zhes dbugs 'byin pa rnyed par 'gyur te/_de la shes rab kyi dbang po ni chos thams cad la 
[\[17a.4\]]mngon sum du shes pa nyid gang yin pa'o/_/bdag ni dad pa'i stobs la gnas kyis/_gzhan dag kyang dad pa'i stobs la dgod do zhes dbugs 'byin pa rnyed par 'gyur te/_de la dad pa'i stobs ni bdud kyi las las yang dag par 'da' ba gang yin pa'o/_/bdag ni 
[\[17a.5\]]ye shes kyi stobs la gnas kyis/_gzhan dag kyang ye shes kyi stobs la dgod do zhes dbugs 'byin pa rnyed par 'gyur te/_de la ye shes kyi stobs ni mi shes pa rnam par 'joms pa gang yin pa'o/_/bdag ni brtson 'grus kyi stobs la gnas kyis/_gzhan dag 
[\[17a.6\]]kyang brtson 'grus kyi stobs la dgod do zhes dbugs 'byin pa rnyed par 'gyur te/_de la brtson 'grus kyi stobs ni phyir mi ldog pa'i chos sgrub pa nyid gang yin pa'o/_/bdag ni dran pa'i stobs la gnas kyis/_gzhan dag kyang dran pa'i stobs la dgod do zhes dbugs 
[\[17a.7\]]'byin pa rnyed par 'gyur te/_de la dran pa'i stobs ni sangs rgyas kyi chos thams cad 'dzin pa nyid gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan 
[\[17b\]]
[\[17b.1\]]yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni ting nge 'dzin gyi stobs la gnas kyis/_gzhan dag kyang ting nge 'dzin gyi stobs la dgod do zhes dbugs 'byin pa rnyed par 'gyur te/_
[\[17b.2\]]de la ting nge 'dzin gyi stobs ni rtog pa dang dpyod pa thams cad spong ba gang yin pa'o/_/bdag ni shes rab kyi stobs la gnas kyis/_gzhan dag kyang shes rab kyi stobs la dgod do zhes dbugs 'byin pa rnyed par 'gyur te/_de la shes rab kyi stobs ni mi rdzi ba'i shes pa nyid 
[\[17b.3\]]gang yin pa'o/_/bdag ni dran pa yang dag byang chub kyi yan lag la gnas kyis/_gzhan dag kyang dran pa yang dag byang chub kyi yan lag la dgod do zhes dbugs 'byin pa rnyed par 'gyur te/_de la dran pa yang dag byang chub kyi yan lag ni dam pa'i chos ji lta ba bzhin du 
[\[17b.4\]]yongs su shes pa gang yin pa'o/_/bdag ni chos rab tu rnam par 'byed pa yang dag byang chub kyi yan lag la gnas kyis/_gzhan dag kyang chos rab tu rnam par 'byed pa yang dag byang chub kyi yan lag la dgod do zhes dbugs 'byin pa rnyed par 'gyur te/_de la chos 
[\[17b.5\]]rab tu rnam par 'byed pa yang dag byang chub kyi yan lag ni chos thams cad snang ba gang yin pa'o/_/bdag ni brtson 'grus yang dag byang chub kyi yan lag la gnas kyis/_gzhan dag kyang brtson 'grus yang dag byang chub kyi yan lag la dgod do zhes dbugs 'byin 
[\[17b.6\]]pa rnyed par 'gyur te/_de la brtson 'grus yang dag byang chub kyi yan lag ni chos thams cad legs par rig pa'i shes pa nyid gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/
[\[17b.7\]]'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni dga' ba yang dag byang chub kyi yan lag la gnas kyis/_gzhan dag kyang dga' ba yang dag byang 
[\[18a\]]
[\[18a.1\]]chub kyi yan lag la dgod do zhes dbugs 'byin pa rnyed par 'gyur te/_de la dga' ba yang dag byang chub kyi yan lag ni ting nge 'dzin dang snyoms par 'jug pa gang yin pa'o/_/bdag ni shin tu sbyangs pa yang dag byang chub kyi yan lag la gnas kyis/_gzhan 
[\[18a.2\]]dag kyang shin tu sbyangs pa yang dag byang chub kyi yan lag la dgod do zhes dbugs 'byin pa rnyed par 'gyur te/_de la shin tu sbyangs pa yang dag byang chub kyi yan lag ni sangs rgyas kyi chos thams cad la bya ba byas pa gang yin pa'o/_/bdag ni ting nge 'dzin yang dag byang chub kyi yan lag 
[\[18a.3\]]la gnas kyis/_gzhan dag kyang ting nge 'dzin yang dag byang chub kyi yan lag la dgod do zhes dbugs 'byin pa rnyed par 'gyur te/_de la ting nge 'dzin yang dag byang chub kyi yan lag ni chos thams cad mnyam pa nyid du rtogs pa gang yin pa'o/_/bdag ni btang snyoms yang dag 
[\[18a.4\]]byang chub kyi yan lag la gnas kyis/_gzhan dag kyang btang snyoms yang dag byang chub kyi yan lag la dgod do zhes dbugs 'byin pa rnyed par 'gyur te/_de la btang snyoms yang dag byang chub kyi yan lag ni 'phags pa'i chos la yang rjes su chags par mi byed/_'phags pa 
[\[18a.5\]]ma yin pa'i chos la yang khong khro bar mi byed pa gang yin pa'o/_/bdag ni yang dag pa'i lta ba la gnas kyis/_gzhan dag kyang yang dag pa'i lta ba la dgod do zhes dbugs 'byin pa rnyed par 'gyur te/_de la yang dag pa'i lta ba ni mi 'gyur ba la 'jug pa gang yin pa ste/_
[\[18a.6\]]'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di 
[\[18a.7\]]lta ste/_bdag ni yang dag pa'i rtog pa la gnas kyis/_gzhan dag kyang yang dag pa'i rtog pa la dgod do zhes dbugs 'byin pa rnyed par 'gyur te/_de la yang dag pa'i rtog pa ni kun rtog pa dang /_rnam par rtog pa dang /_yongs su rtog pa spong ba gang yin pa'o/_/bdag ni 
[\[18b\]]
[\[18b.1\]]yang dag pa'i ngag la gnas kyis/_gzhan dag kyang yang dag pa'i ngag la dgod do zhes dbugs 'byin pa rnyed par 'gyur te/_de la yang dag pa'i ngag ni yi ge dang /_skad dang dbyangs thams cad la ngag gi lam du 'du shes pa gang yin pa'o/_/bdag ni yang dag pa'i las kyi 
[\[18b.2\]]mtha' la gnas kyis/_gzhan dag kyang yang dag pa'i las kyi mtha' la dgod do zhes dbugs 'byin pa rnyed par 'gyur te/_de la yang dag pa'i las kyi mtha' ni chos thams cad la las kyi rnam par smin pa med pa la 'jug pa gang yin pa'o/_/bdag ni yang dag pa'i 'tsho ba la 
[\[18b.3\]]gnas kyis/_gzhan dag kyang yang dag pa'i 'tsho ba la dgod do zhes dbugs 'byin pa rnyed par 'gyur te/_de la yang dag pa'i 'tsho ba ni tshol ba thams cad kyi rgyun bcad pa gang yin pa'o/_/bdag ni yang dag pa'i rtsol ba la gnas kyis/_gzhan dag kyang yang dag pa'i rtsol 
[\[18b.4\]]ba la dgod do zhes dbugs 'byin pa rnyed par 'gyur te/_de la yang dag pa'i rtsol ba ni tshu rol gyi mu yongs su spangs shing pha rol gyi 'gram du 'gro ba gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong 
[\[18b.5\]]bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni yang dag pa'i dran pa la gnas kyis/_gzhan dag kyang yang dag pa'i dran pa 
[\[18b.6\]]la dgod do zhes dbugs 'byin pa rnyed par 'gyur te/_de la yang dag pa'i dran pa ni rlom sems ngo bo nyid med pa'i phyir chos thams cad la dran pa med cing yid la byed pa med pa gang yin pa'o/_/bdag ni yang dag pa'i ting nge 'dzin la gnas kyis/_gzhan dag kyang yang dag pa'i 
[\[18b.7\]]ting nge 'dzin la dgod do zhes dbugs 'byin pa rnyed par 'gyur te/_de la yang dag pa'i ting nge 'dzin ni sems med pa'i snyoms par 'jug pa gang yin pa'o/_/bdag ni byang chub kyi sems la gnas kyis/_gzhan dag kyang byang chub kyi sems la dgod do zhes dbugs 
[\[19a\]]
[\[19a.1\]]'byin pa rnyed par 'gyur te/_de la byang chub kyi sems ni bsam gyis mi khyab pa'i ye shes mngon par sgrub pa gang yin pa'o/_/bdag ni byang chub sems dpa'i bslab pa la gnas kyis/_gzhan dag kyang byang chub sems dpa'i bslab pa la dgod do zhes 
[\[19a.2\]]dbugs 'byin pa rnyed par 'gyur te/_de la byang chub sems dpa'i bslab pa ni bslab pa thams cad las yang dag par 'da' ba gang yin pa'o/_/bdag ni nyon mongs pa dang dbyer med pa'i ye shes la gnas kyis/_gzhan dag kyang nyon mongs pa dang dbyer med pa'i ye 
[\[19a.3\]]shes la dgod do zhes dbugs 'byin pa rnyed par 'gyur te/_de la nyon mongs pa dang dbyer med pa'i ye shes ni nyon mongs pa'i rang bzhin gang yin pa'o/_/de ci'i phyir zhe na/_ye shes ni nyon mongs pa'i rang bzhin las gzhan ma yin pa'i phyir te/_nyon mongs pa'i rang bzhin las 
[\[19a.4\]]ye shes gzhan med pas nyon mongs pa'i rang bzhin nyid ye shes so/_/nyon mongs pa'i rang bzhin gyi ye shes des chos thams cad shes te/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam 
[\[19a.5\]]dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni sbyin pa'i pha rol tu phyin pa la gnas kyis/_gzhan dag kyang sbyin pa'i pha rol tu phyin pa la dgod do zhes dbugs 
[\[19a.6\]]'byin pa rnyed par 'gyur te/_de la sbyin pa'i pha rol tu phyin pa ni sems can ser sna can yongs su smin par byed pa nyid gang yin pa'o/_/bdag ni tshul khrims kyi pha rol tu phyin pa la gnas kyis/_gzhan dag kyang tshul khrims kyi pha rol tu phyin pa la dgod do zhes dbugs 
[\[19a.7\]]'byin pa rnyed par 'gyur te/_de la tshul khrims kyi pha rol tu phyin pa ni tshul khrims 'chal ba'i sems can yongs su smin par byed pa nyid gang yin pa'o/_/bdag ni bzod pa'i pha rol tu phyin pa la gnas kyis/_gzhan dag kyang bzod pa'i pha rol tu phyin pa la dgod do zhes 
[\[19b\]]
[\[19b.1\]]dbugs 'byin pa rnyed par 'gyur te/_de la bzod pa'i pha rol tu phyin pa ni gnod sems kyi sems dang ldan pa'i sems can yongs su smin par byed pa nyid gang yin pa'o/_/bdag ni brtson 'grus kyi pha rol tu phyin pa la gnas kyis/_gzhan dag kyang brtson 'grus kyi pha rol tu phyin 
[\[19b.2\]]pa la dgod do zhes dbugs 'byin pa rnyed par 'gyur te/_de la brtson 'grus kyi pha rol tu phyin pa ni sems can le lo can yongs su smin par byed pa nyid gang yin pa'o/_/bdag ni bsam gtan gyi pha rol tu phyin pa la gnas kyis/_gzhan dag kyang bsam gtan gyi pha rol tu phyin pa 
[\[19b.3\]]la dgod do zhes dbugs 'byin pa rnyed par 'gyur te/_de la bsam gtan gyi pha rol tu phyin pa ni sems rnam par g.yengs pa'i sems can yongs su smin par byed pa nyid gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa 
[\[19b.4\]]dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni shes rab kyi pha rol tu phyin pa la gnas kyis/_gzhan dag 
[\[19b.5\]]kyang shes rab kyi pha rol tu phyin pa la dgod do zhes dbugs 'byin pa rnyed par 'gyur te/_de la shes rab kyi pha rol tu phyin pa ni shes rab 'chal pa'i sems can yongs su smin par byed pa nyid gang yin pa'o/_/bdag ni dam pa'i chos yongs su gzung ba la gnas kyis/_gzhan 
[\[19b.6\]]dag kyang dam pa'i chos yongs su gzung ba la dgod do zhes dbugs 'byin pa rnyed par 'gyur te/_de la dam pa'i chos yongs su gzung ba ni byang chub sems dpa' rnams yongs su 'dzin pa gang yin pa'o/_/bdag ni bsod nams kyi tshogs la gnas kyis/_gzhan dag kyang 
[\[19b.7\]]bsod nams kyi tshogs la dgod do zhes dbugs 'byin pa rnyed par 'gyur te/_de la bsod nams kyi tshogs ni byang chub sems dpa' rnams la rnyed pa dang bkur sti 'bul ba dang /_phyogs dang phyogs mtshams su grags pa'i sgra dang tshigs su bcad pa 'byin pa gang yin pa'o/_/
[\[20a\]]
[\[20a.1\]]bdag ni ye shes kyi tshogs la gnas kyis/_gzhan dag kyang ye shes kyi tshogs la dgod do zhes dbugs 'byin pa rnyed par 'gyur te/_de la ye shes kyi tshogs ni byang chub sems dpa' rnams ye shes kyi tshogs kyis brtan pa dang /_gos dang /_zas dang /_
[\[20a.2\]]mal cha dang /_na ba'i gsos sman gyis brtan pa gang yin pa'o/_/bdag ni zhi gnas kyi tshogs la gnas kyis/_gzhan dag kyang zhi gnas kyi tshogs la dgod do zhes dbugs 'byin pa rnyed par 'gyur te/_de la zhi gnas kyi tshogs ni chos thams cad mnyam pa nyid du 
[\[20a.3\]]'jug pa la rlom sems med pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams 
[\[20a.4\]]kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni lhag mthong gi tshogs la gnas kyis/_gzhan dag kyang lhag mthong gi tshogs la dgod do zhes dbugs 'byin pa rnyed par 'gyur te/_de la lhag mthong gi tshogs ni chos thams cad 
[\[20a.5\]]la mtha' dang dbung med par 'jug pa gang yin pa'o/_/bdag ni tshul khrims la gnas kyis/_gzhan dag kyang tshul khrims la dgod do zhes dbugs 'byin pa rnyed par 'gyur te/_de la tshul khrims ni lus dang ngag dang yid kyi las yongs su dag pa gang yin pa'o/_/
[\[20a.6\]]bdag ni bzod pa la gnas kyis/_gzhan dag kyang bzod pa la dgod do zhes dbugs 'byin pa rnyed par 'gyur te/_de la bzod pa ni las kyi rnam par smin pa la yid ches pa gang yin pa'o/_/bdag ni brtson 'grus la gnas kyis/_gzhan dag kyang brtson 'grus 
[\[20a.7\]]la dgod do zhes dbugs 'byin pa rnyed par 'gyur te/_de la brtson 'grus ni sems can thams cad bsod nams kyi tshogs la gzud par bya ba la yongs su skyo ba med pa gang yin pa'o/_/bdag ni bsam gtan la gnas kyis/_gzhan dag kyang bsam gtan la dgod do 
[\[20b\]]
[\[20b.1\]]zhes dbugs 'byin pa rnyed par 'gyur te/_de la bsam gtan ni dmigs pa thams cad la gnas pa med pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan 
[\[20b.2\]]yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni shes rab la gnas kyis/_gzhan dag kyang shes rab la dgod do zhes dbugs 'byin pa rnyed par 'gyur te/_de la shes rab 
[\[20b.3\]]ni chos thams cad mngon sum du gyur pa gang yin pa'o/_/bdag ni sangs rgyas kyi chos thams cad bsdu ba la gnas kyis/_gzhan dag kyang sangs rgyas kyi chos thams cad bsdu ba la dgod do zhes dbugs 'byin pa rnyed par 'gyur te/_de la sangs rgyas kyi chos thams cad bsdu ba ni 
[\[20b.4\]]bsam pas bsdus pa'i byang chub kyi sems gang yin pa'o/_/bdag ni chos smra ba la gnas kyis/_gzhan dag kyang chos smra ba la dgod do zhes dbugs 'byin pa rnyed par 'gyur te/_de la chos smra ba ni de bzhin gshegs pas gnang ba brjod pa gang yin pa'o/_/bdag 
[\[20b.5\]]ni dran pa la gnas kyis/_gzhan dag kyang dran pa la dgod do zhes dbugs 'byin pa rnyed par 'gyur te/_de la dran pa ni mi brjed pa'i chos la 'jug pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs 
[\[20b.6\]]su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni blo gros la gnas kyis/_gzhan dag kyang blo gros la dgod do zhes 
[\[20b.7\]]dbugs 'byin pa rnyed par 'gyur te/_de la blo gros ni chos kyi mtshams sbyor ba khong du chud pa gang yin pa'o/_/bdag ni brtan pa la gnas kyis/_gzhan dag kyang brtan pa la dgod do zhes dbugs 'byin pa rnyed par 'gyur te/_de la brtan pa ni spyod pa dang cho ga 
[\[21a\]]
[\[21a.1\]]phun sum tshogs pa gang yin pa'o/_/bdag ni rtogs pa la gnas kyis/_gzhan dag kyang rtogs pa la dgod do zhes dbugs 'byin pa rnyed par 'gyur te/_de la rtogs pa ni don rtogs pa la 'jug pa gang yin pa'o/_/bdag ni yang dag pa'i rnam par grol 
[\[21a.2\]]ba la gnas kyis/_gzhan dag kyang yang dag pa'i rnam par grol ba la dgod do zhes dbugs 'byin pa rnyed par 'gyur te/_de la yang dag pa'i rnam par grol ba ni chos gang yang thob pa med pa gang yin pa'o/_/bdag ni kun nas ldang ba rnam par gnon pa la gnas kyis/_gzhan 
[\[21a.3\]]dag kyang kun nas ldang ba rnam par gnon pa la dgod do zhes dbugs 'byin pa rnyed par 'gyur te/_de la kun nas ldang ba rnam par gnon pa ni nyes pa'i rdul 'chags pa dang /_phyin cad mi dge ba'i chos rnams sdom pa gang yin pa ste/_'jam dpal dbugs 'byin pa rnyed 
[\[21a.4\]]pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni cho ga 
[\[21a.5\]]la gnas kyis/_gzhan dag kyang cho ga la dgod do zhes dbugs 'byin pa rnyed par 'gyur te/_de la cho ga ni byang chub sems dpa' rnams kyi spyod pa la sgrub pa gang yin pa'o/_/bdag ni bya ba la gnas kyis/_gzhan dag kyang bya ba la dgod do zhes dbugs 'byin 
[\[21a.6\]]pa rnyed par 'gyur te/_de la bya ba ni stong pa nyid la yang mos la/_las kyi rnam par smin pa la yang yid ches pa gang yin pa'o/_/bdag ni sdig pa 'dod pa dang bral ba la gnas kyis/_gzhan dag kyang sdig pa 'dod pa dang bral ba la dgod do zhes dbugs 'byin pa rnyed 
[\[21a.7\]]par 'gyur te/_de la sdig pa 'dod pa dang bral ba ni rnyed pa dang bkur sti dang tshigs su bcad pa las sdig pa mi 'dod pa gang yin pa'o/_/bdag ni bdag la mi stod gzhan la mi smod pa la gnas kyis/_gzhan dag kyang bdag la mi stod gzhan la mi smod pa la dgod do zhes 
[\[21b\]]
[\[21b.1\]]dbugs 'byin pa rnyed par 'gyur te/_de la bdag la mi stod gzhan la mi smod pa ni/_bdag la yon tan yod par sgro mi 'dogs pa gang yin pa 'di ni bdag la mi stod pa'o/_/gzhan gyi yon tan yang dag pa chud mi gzon pa gang yin pa 'di ni gzhan la mi smod pa'o/_/bdag ni 
[\[21b.2\]]yang dag pa la gnas kyis/_gzhan dag kyang yang dag pa la dgod do zhes dbugs 'byin pa rnyed par 'gyur te/_de la yang dag pa ni chos thams cad la 'du shes med pa dang /_'du shes la rlom sems med pa gang yin pa ste/_'jam dpal dbugs 'byin pa rnyed pa lnga po de 
[\[21b.3\]]dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni bag chags kyi 
[\[21b.4\]]mtshams sbyor ba legs par 'joms pa la gnas kyis/_gzhan dag kyang bag chags kyi mtshams sbyor ba legs par 'joms pa la dgod do zhes dbugs 'byin pa rnyed par 'gyur te/_de la bag chags kyi mtshams sbyor ba legs par 'joms pa ni sngon gyi byis pa'i spyod 
[\[21b.5\]]pa la smod pa dang /_nyan thos dang rang sangs rgyas kyi sa la 'dod pa med pa gang yin pa'o/_/bdag ni rjes su chags pa dang /_khong khro ba spong ba la gnas kyis/_gzhan dag kyang rjes su chags pa dang /_khong khro ba spong ba la dgod do zhes dbugs 'byin pa rnyed par 
[\[21b.6\]]'gyur te/_de la rjes su chags pa dang khong khro ba spong ba ni mi dge ba'i chos ma skyes pa rnams mi skyed pa dang /_dge ba'i chos skyes pa rnams chud mi gzon pa gang yin pa'o/_/bdag ni mnyam pa la gnas kyis/_gzhan dag kyang mnyam pa la dgod do zhes dbugs 
[\[21b.7\]]'byin pa rnyed par 'gyur te/_de la mnyam pa ni 'phags pa'i bden pa rtogs pa gang yin pa'o/_/bdag ni drang ba la gnas kyis/_gzhan dag kyang drang ba la dgod do zhes dbugs 'byin pa rnyed par 'gyur te/_de la drang ba ni 'phags pa'i lam la rtog pa med pa gang yin 
[\[22a\]]
[\[22a.1\]]pa'o/_/bdag ni bzhin khro gnyer med pa la gnas kyis/_gzhan dag kyang bzhin khro gnyer med pa la dgod do zhes dbugs 'byin pa rnyed par 'gyur te/_de la bzhin khro gnyer med pa ni zhe sdang dang bral ba ste/_'jam dpal dbugs 'byin pa rnyed pa lnga po 
[\[22a.2\]]de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni gsong por smra ba la 
[\[22a.3\]]gnas kyis/_gzhan dag kyang gsong por smra ba la dgod do zhes dbugs 'byin pa rnyed par 'gyur te/_de la gsong por smra ba ni tshur shog legs par 'ongs sam zhes rjod cing ldang ba'i zo bdog yang ba gang yin pa'o/_/bdag ni ye shes mtha' yas pa la gnas kyis/_gzhan 
[\[22a.4\]]dag kyang ye shes mtha' yas pa la dgod do zhes dbugs 'byin pa rnyed par 'gyur te/_de la ye shes mtha' yas pa ni phyogs bcu'i 'jig rten rab 'byam thams cad du 'jig rten dang 'jig rten las 'das pa'i las dang bzo'i gnas la ye shes lhun gyis grub pa gang yin pa'o/_/
[\[22a.5\]]bdag ni las kyi rnam par smin pa la nem nur med par gnas kyis/_gzhan dag kyang las kyi rnam par smin pa la nem nur med par dgod do zhes dbugs 'byin pa rnyed par 'gyur te/_de la las kyi rnam par smin pa la nem nur med pa ni rtag pa dang chad pa yongs su spangs pa 
[\[22a.6\]]gang yin pa'o/_/bdag ni brjod du med pa la gnas kyis/_gzhan dag kyang brjod du med pa la dgod do zhes dbugs 'byin pa rnyed par 'gyur te/_de la brjod du med pa ni sems dang /_yid dang rnam par shes pa rnams yid la byed pa med cing sgro 'dogs pa med 
[\[22a.7\]]pa gang yin pa'o/_/bdag ni chos kyi dbyings shes pa la gnas kyis/_gzhan dag kyang chos kyi dbyings shes pa la dgod do zhes dbugs 'byin pa rnyed par 'gyur te/_de la chos kyi dbyings shes pa ni chos thams cad chos kyi dbyings dbyer med pa gnyis su med 
[\[22b\]]
[\[22b.1\]]par shes pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 
[\[22b.2\]]'gyur te/_lnga gang zhe na/_'di lta ste/_bdag ni spong ba la gnas kyis/_gzhan dag kyang spong ba la dgod do zhes dbugs 'byin pa rnyed par 'gyur te/_de la spong ba ni dmigs pa dag la med pa'i 'du shes gang yin pa dang /_rlom sems gang yin pa'o/_/bdag ni sgrib 
[\[22b.3\]]pa med pa'i ye shes la gnas kyis/_gzhan dag kyang sgrib pa med pa'i ye shes la dgod do zhes dbugs 'byin pa rnyed par 'gyur te/_de la sgrib pa med pa'i ye shes ni mtha' dang mtha' med pa rnam par dag pa gang yin pa'o/_/bdag ni tshig gi mtshams sbyar ba shes pa la 
[\[22b.4\]]gnas kyis/_gzhan dag kyang tshig gi mtshams sbyar ba shes pa la dgod do zhes dbugs 'byin pa rnyed par 'gyur te/_de la tshig gi mtshams sbyar ba shes pa ni smon lam gyi khyad par yang dag par 'byung bas dge ba'i rtsa ba yongs su bsngo ba gang yin pa'o/_/bdag ni des 
[\[22b.5\]]pa la gnas kyis/_gzhan dag kyang des pa la dgod do zhes dbugs 'byin pa rnyed par 'gyur te/_de la des pa ni sems can thams cad la phan pa'i gzhi gang yin pa'o/_/bdag ni bdud kyi las dang bral ba la gnas kyis/_gzhan dag kyang bdud kyi las dang bral ba la 
[\[22b.6\]]dgod do zhes dbugs 'byin pa rnyed par 'gyur te/_de la bdud kyi las dang bral ba ni lta bar gyur pa yongs su shes pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam 
[\[22b.7\]]dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni sangs rgyas la skyabs su song gis/_gzhan dag kyang sangs rgyas la skyabs su 'gro ba la dgod do zhes 
[\[23a\]]
[\[23a.1\]]dbugs 'byin pa rnyed par 'gyur te/_de la sangs rgyas la skyabs su 'gro ba ni de bzhin gshegs pa'i bslab pa las mi 'da' ba gang yin pa'o/_/bdag ni chos la skyabs su song gis/_gzhan dag kyang chos la skyabs su 'gro ba la dgod do zhes dbugs 'byin 
[\[23a.2\]]pa rnyed par 'gyur te/_de la chos la skyabs su 'gro ba ni chos mi spong ba gang yin pa'o/_/bdag ni dge 'dun la skyabs su song gis/_gzhan dag kyang dge 'dun la skyabs su 'gro ba la dgod do zhes dbugs 'byin pa rnyed par 'gyur te/_de la dge 'dun la skyabs su 
[\[23a.3\]]'gro ba ni sangs rgyas kyi tshul khrims la lta ba gang yin pa'o/_/bdag ni nga rgyal med pa la gnas kyis/_gzhan dag kyang nga rgyal med pa la dgod do zhes dbugs 'byin pa rnyed par 'gyur te/_de la nga rgyal med pa ni sems can la shin tu gus pa gang yin pa'o/_/bdag 
[\[23a.4\]]ni khon du 'dzin pa med pa la gnas kyis/_gzhan dag kyang khon du 'dzin pa med pa la dgod do zhes dbugs 'byin pa rnyed par 'gyur te/_de la khon du 'dzin pa med pa ni sems kyi yongs su gdung ba nye bar zhi ba gang yin pa ste/_'jam dpal dbugs 'byin pa rnyed pa lnga po de 
[\[23a.5\]]dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni tshul 'chos pa med pa 
[\[23a.6\]]la gnas kyis/_gzhan dag kyang tshul 'chos pa med pa la dgod do zhes dbugs 'byin pa rnyed par 'gyur te/_de la tshul 'chos pa med pa ni zang zing med pa'i sems kyis gzhan la phan 'dogs pa gang yin pa'o/_/bdag ni kha gsag med pa la gnas kyis/_gzhan dag 
[\[23a.7\]]kyang kha gsag med pa la dgod do zhes dbugs 'byin pa rnyed par 'gyur te/_de la kha gsag med pa ni sems can yongs su smin par byed pas yongs su len pa gtong ba gang yin pa'o/_/bdag ni thob kyis 'jal ba med pa la gnas kyis/_gzhan dag kyang thob kyis 
[\[23b\]]
[\[23b.1\]]'jal ba med pa la dgod do zhes dbugs 'byin pa rnyed par 'gyur te/_de la thob kyis 'jal ba med pa ni 'phags pa'i rigs yang dag par blangs pa yongs su rdzogs par byed cing sbyangs pa'i yon tan dang yo byad bsnyungs pa gang yin pa'o/_/bdag ni 'tsho ba yongs su 
[\[23b.2\]]dag pa la gnas kyis/_gzhan dag kyang 'tsho ba yongs su dag pa la dgod do zhes dbugs 'byin pa rnyed par 'gyur te/_de la 'tsho ba yongs su dag pa ni dam pa'i chos yongs su gzung bar bya ba'i phyir sdug bsngal gyi yo byad gang mi len pa de ci yang med pa dang /_
[\[23b.3\]]bde ba'i yo byad gang mi gtong ba de ci yang med pa'o/_/bdag ni gcig pur dga' ba la gnas kyis/_gzhan dag kyang gcig pur dga' ba la dgod do zhes dbugs 'byin pa rnyed par 'gyur te/_de la gcig pur dga' ba ni 'du 'dzi yongs su spong bar dga' ba gang 
[\[23b.4\]]yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o//_//bam po gsum pa/_'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po 
[\[23b.5\]]yongs su sbyong bar 'gyur te/_lnga gang zhe na/_'di lta ste/_bdag ni chos kyi kun dga' la dga' ba la gnas kyis/_gzhan dag kyang chos kyi kun dga' la dga' ba la dgod do zhes dbugs 'byin pa rnyed par 'gyur te/_de la chos kyi kun dga' la dga' ba ni khams gsum 
[\[23b.6\]]gyis mi skrag pa dang /_byang chub kyi sems chud mi za ba gang yin pa'o/_/bdag ni mnar sems kyi dngos po dgu spong ba la gnas kyis/_gzhan dag kyang mnar sems kyi dngos po dgu spong ba la dgod do zhes dbugs 'byin pa rnyed par 'gyur te/_de la mnar sems 
[\[23b.7\]]kyi dngos po dgu spong ba ni sems can gyi gnas dgu yongs su shes pa gang yin pa'o/_/bdag ni sems zhi ba nyid la gnas kyis/_gzhan dag kyang sems zhi ba nyid la dgod do zhes dbugs 'byin pa rnyed par 'gyur te/_de la sems zhi ba nyid ni sems kyi yongs su 
[\[24a\]]
[\[24a.1\]]gdung ba med pa gang yin pa'o/_/bdag ni zhi gnas kyi tshogs yongs su tshol ba la gnas kyis/_gzhan dag kyang zhi gnas kyi tshogs yongs su tshol ba la dgod do zhes dbugs 'byin pa rnyed par 'gyur te/_de la zhi gnas kyi tshogs yongs su tshol ba ni sems 
[\[24a.2\]]las su rung ba gang yin pa'o/_/bdag ni tshul khrims lhod pa med pa la gnas kyis/_gzhan dag kyang tshul khrims lhod pa med pa la dgod do zhes dbugs 'byin pa rnyed par 'gyur te/_de la tshul khrims lhod pa med pa ni cho ga dang /_tshul khrims dang /_lta ba nyams 
[\[24a.3\]]pa rnams las yang dag par 'da' ba gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa 
[\[24a.4\]]dang po yongs su sbyong bar 'gyur te/_lnga gang zhe na/_'di lta ste/_bdag ni lha dang mi la mi slu bar gnas kyis/_gzhan dag kyang lha dang mi la mi slu bar dgod do zhes dbugs 'byin pa rnyed par 'gyur te/_de la lha dang mi la mi slu ba ni byang chub kyi sems 
[\[24a.5\]]yongs su mi gtong ba gang yin pa'o/_/bdag ni sbyor ba la gnas kyis/_gzhan dag kyang sbyor ba la dgod do zhes dbugs 'byin pa rnyed par 'gyur te/_de la sbyor ba ni sems can thams cad la phan pa'i dngos po sngon du 'gro ba'i rjes su bstan pa gang yin pa'o/_/
[\[24a.6\]]bdag ni sems dmu rgod ma yin pa la gnas kyis/_gzhan dag kyang sems dmu rgod ma yin pa la dgod do zhes dbugs 'byin pa rnyed par 'gyur te/_de la sems dmu rgod ma yin pa ni dul ba dang cang shes kyi sems gang yin pa'o/_/bdag ni sems can 
[\[24a.7\]]thams cad kyi slob mar khas len pa la gnas kyis/_gzhan dag kyang sems can thams cad kyi slob mar khas len pa la dgod do zhes dbugs 'byin pa rnyed par 'gyur te/_de la sems can thams cad kyi slob mar khas len pa ni bya ba ci yod pa la bdag nyid 
[\[24b\]]
[\[24b.1\]]byed pa gang yin pa'o/_/bdag ni sbyin gnas rnams la 'dud pa dang /_phyag bya ba la gnas kyis/_gzhan dag kyang sbyin gnas rnams la 'dud pa dang phyag bya ba la dgod do zhes dbugs 'byin pa rnyed par 'gyur te/_de la sbyin gnas rnams la 'dud pa dang phyag bya ba 
[\[24b.2\]]ni sems can thams cad la nga rgyal med pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' 
[\[24b.3\]]rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni dam pa'i chos yongs su tshol ba la gnas kyis/_gzhan dag kyang dam pa'i chos yongs su tshol ba la dgod do zhes dbugs 'byin pa rnyed par 'gyur te/_de la dam pa'i chos yongs 
[\[24b.4\]]su tshol ba ni sems can thams cad yongs su smin par bya ba la skyo ba med pa dang /_sangs rgyas kyi zhing yongs su sbyong ba dang /_tshul khrims dang thos pa'i tshogs sogs pa dang /_chos yongs su tshol ba la brtson zhing sbyin pa mi len/_ser sna mi gtong /_tshul khrims 
[\[24b.5\]]mi len/_'chal pa'i tshul khrims mi gtong /_bzod pa mi len/_gnod sems mi gtong /_brtson 'grus mi len/_le lo mi gtong /_bsam gtan mi len/_rnam par rtog pa dang rnam par dpyod pa mi gtong /_shes rab mi len/_'chal pa'i shes rab mi 
[\[24b.6\]]gtong /_dge ba mi len cing mi dge ba mi gtong ba gang yin pa'o/_/bdag ni chos la gus pa dang bcas pa la gnas kyis/_gzhan dag kyang chos la gus pa dang bcas pa la dgod do zhes dbugs 'byin pa rnyed pa 'gyur te/_de la chos la gus pa dang bcas pa ni chos 
[\[24b.7\]]rnams la nan tan byed pa gang yin pa'o/_/bdag ni chos smra ba la gus pa dang bcas pa la gnas kyis/_gzhan dag kyang chos smra ba la gus pa dang bcas pa la dgod do zhes dbugs 'byin pa rnyed par 'gyur te/_de la chos smra ba la gus pa dang bcas pa ni chos smra 
[\[25a\]]
[\[25a.1\]]ba la ston par 'du shes pa gang yin pa'o/_/bdag ni tshig rtsub po med pa la gnas kyis/_gzhan dag kyang tshig rtsub po med pa la dgod do zhes dbugs 'byin pa rnyed par 'gyur te/_de la tshig rtsub po med pa ni phan 'dogs pa'i tshig gang yin pa'o/_/bdag 
[\[25a.2\]]ni gnod sems med pa la gnas kyis/_gzhan dag kyang gnod sems med pa la dgod do zhes dbugs 'byin pa rnyed par 'gyur te/_de la gnod sems med pa ni las bya ba la 'jug pa gang yin pa ste/_'jam dpal dbugs 'byin pa rnyed pa lnga po de dag ni byang chub sems 
[\[25a.3\]]dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni sbyin pa la gnas kyis/_gzhan dag kyang sbyin pa 
[\[25a.4\]]la dgod do zhes dbugs 'byin pa rnyed par 'gyur te/_de la sbyin pa ni chos ji lta ba bzhin du ston pa gang yin pa'o/_/bdag ni snyan par smra ba la gnas kyis/_gzhan dag kyang snyan par smra ba la dgod do zhes dbugs 'byin pa rnyed par 'gyur te/_de la snyan par smra ba ni 
[\[25a.5\]]zang zing med pa'i sems kyis/_chos ston pa gang yin pa'o/_/bdag ni don spyod pa la gnas kyis/_gzhan dag kyang don spyod pa la dgod do zhes dbugs 'byin pa rnyed par 'gyur te/_de la don spyod pa ni gzhan la lung 'bogs pa dang /_kha ton 'don du 'jug pa la 
[\[25a.6\]]skyo ba med pa gang yin pa'o/_/bdag ni don 'thun pa la gnas kyis/_gzhan dag kyang don 'thun pa la dgod do zhes dbugs 'byin pa rnyed par 'gyur te/_de la don 'thun pa ni sbyin pa byin nas theg pa chen po la dgod pa gang yin pa'o/_/bdag ni byang chub kyi sems 
[\[25a.7\]]la gnas kyis/_gzhan dag kyang byang chub kyi sems la dgod do zhes dbugs 'byin pa rnyed par 'gyur te/_de la byang chub kyi sems ni sangs rgyas kyi chos thams cad chud mi za zhing gnas par bya ba'i phyir 'dun pa skyed pa dang /_'bad pa dang /_brtson 'grus 
[\[25b\]]
[\[25b.1\]]rtsom pa dang /_sems rab tu 'dzin pa dang /_yang dag par 'jog pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa 
[\[25b.2\]]lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni don so so yang dag par rig pa la gnas kyis/_gzhan dag kyang don so so yang dag par rig pa la dgod do zhes dbugs 'byin pa rnyed par 'gyur 
[\[25b.3\]]te/_de la don so so yang dag par rig pa ni chos kyi tshul yang dag pa ji lta ba bzhin du rtogs pa gang yin pa'o/_/bdag ni chos so so yang dag par rig pa la gnas kyis/_gzhan dag kyang chos so so yang dag par rig pa la dgod do zhes dbugs 'byin pa rnyed par 'gyur te/_
[\[25b.4\]]de la chos so so yang dag par rig pa ni sangs rgyas kyi chos thams cad la 'jug pa'i ye shes gang yin pa'o/_/bdag ni nges pa'i tshig so so yang dag par rig pa la gnas kyis/_gzhan dag kyang nges pa'i tshig so so yang dag par rig pa la dgod do zhes dbugs 'byin pa 
[\[25b.5\]]rnyed par 'gyur te/_de la nges pa'i tshig so so yang dag par rig pa ni skad bsgrags pa thams cad la 'jug pa'i ye shes gang yin pa'o/_/bdag ni spobs pa so so yang dag par rig pa la gnas kyis/_gzhan dag kyang spobs pa so so yang dag par rig pa la 
[\[25b.6\]]dgod do zhes dbugs 'byin pa rnyed par 'gyur te/_de la spobs pa so so yang dag par rig pa ni sangs rgyas kyi chos thams cad la tshig rab tu dbye ba la mkhas pa'i shes pa gang yin pa'o/_/bdag ni spobs pa la gnas kyis/_gzhan dag kyang spobs pa la dgod do 
[\[25b.7\]]zhes dbugs 'byin pa rnyed par 'gyur te/_de la spobs pa ni sangs rgyas kyi chos thams cad la byin gyis rlob cing ston pa shes pa gang yin pa ste/_de ni tshig gcig bzung nas phyi ma'i mtha'i mu'i bskal par byin gyis rlob cing ston kyang mi ldang ba gang yin pa ste/_'jam 
[\[26a\]]
[\[26a.1\]]dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_
[\[26a.2\]]lnga gang zhe na/_'di lta ste/_bdag ni sems can yongs su smin par bya ba'i phyir sems can gyi kun nas nyon mongs pa bzod pa la gnas kyis/_gzhan dag kyang sems can yongs su smin par bya ba'i phyir sems can gyi kun nas nyon mongs pa bzod pa la dgod do zhes 
[\[26a.3\]]dbugs 'byin pa rnyed par 'gyur te/_de la kun nas nyon mongs pa ni lus la gnod pa dang /_sems la gnod pa gang yin pa'o/_/bdag ni phongs pa med pa la gnas kyis/_gzhan dag kyang phongs pa med pa la dgod do zhes dbugs 'byin pa rnyed par 'gyur te/_
[\[26a.4\]]de la phongs pa med pa ni dge ba'i rtsa ba rnams chud mi za ba gang yin pa'o/_/bdag ni sems mi 'khrugs pa la gnas kyis/_gzhan dag kyang sems mi 'khrugs pa la dgod do zhes dbugs 'byin pa rnyed par 'gyur te/_de la sems mi 'khrugs pa ni dge ba'i 
[\[26a.5\]]rtsa ba thams cad chud mi za ba gang yin pa'o/_/bdag ni brtson 'grus la gnas kyis/_gzhan dag kyang brtson 'grus la dgod do zhes dbugs 'byin pa rnyed par 'gyur te/_de la brtson 'grus ni sangs rgyas kyi chos thams cad yongs su rdzogs par byed pa dang /_mi dge 
[\[26a.6\]]ba'i chos thams cad spong ba gang yin pa'o/_/bdag ni sems can la dmigs pa'i byams pa la gnas kyis/_gzhan dag kyang sems can la dmigs pa'i byams pa la dgod do zhes dbugs 'byin pa rnyed par 'gyur te/_de la sems can la dmigs pa'i byams 
[\[26a.7\]]pa ni sems can thams cad la sems snyoms pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems 
[\[26b\]]
[\[26b.1\]]dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni khong khro ba med pa'i sems la gnas kyis/_gzhan dag kyang khong khro ba med pa'i sems la dgod do zhes dbugs 'byin pa rnyed par 'gyur te/_de la khong khro ba med pa'i 
[\[26b.2\]]sems ni sems can thams cad srung ba gang yin pa'o/_/bdag ni spong ba la gnas kyis/_gzhan dag kyang spong ba la dgod do zhes dbugs 'byin pa rnyed par 'gyur te/_de la spong ba ni dus gsum gyi chos thams cad la mnyam pa nyid du 'jug pa gang yin pa'o/_/bdag ni 
[\[26b.3\]]chos la dmigs pa'i byams pa la gnas kyis/_gzhan dag kyang chos la dmigs pa'i byams pa la dgod do zhes dbugs 'byin pa rnyed par 'gyur te/_de la chos la dmigs pa'i byams pa ni chos thams cad la mi dmigs shing mi dmigs pa la yang rlom sems med pa'o/_/
[\[26b.4\]]bdag ni dang po'i bsod nams kyi tshogs la gnas kyis/_gzhan dag kyang dang po'i bsod nams kyi tshogs la dgod do zhes dbugs 'byin pa rnyed par 'gyur te/_de la dang po'i bsod nams kyi tshogs ni byang chub kyi sems mi gtong ba dang /_byang chub sems dpa'i spyod pa'i 
[\[26b.5\]]rjes su 'jug pa gang yin pa'o/_/de la byang chub sems dpa'i spyod pa'i rjes su 'jug pa ni sems can thams cad la sems snyoms pas yang dag par bsdus pa'i byams pa dang /_ser sna'i sems tshar gcod pa dang /_'chal pa'i tshul khrims sel ba dang /_gnod 
[\[26b.6\]]sems spong ba dang /_le lo sel ba dang /_rnam par g.yeng ba kun du spyod pa med pa dang /_'chal pa'i shes rab spong ba dang /_bsdu ba'i dngos po bzhis sems can yongs su smin par byed pa dang /_sems can thams cad la sems sa dang mtshungs pa dang /_theg 
[\[26b.7\]]pa dman pa la mos pa med pa dang /_snying rje chen pos sems can thams cad kyi dge ba'i rtsa ba bya ba la brtson zhing sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab kyi pha rol tu phyin pa yongs su rdzogs par byed pa 
[\[27a\]]
[\[27a.1\]]dang /_dam pa'i chos yongs su 'dzin cing shes rab kyi rtsa ba las byung ba'i bslab pa dang /_bsod nams kyi tshogs dang /_ye shes kyi tshogs la mngon par brtson pa gang yin pa'o/_/bdag ni ngo mtshar gyi 'du shes la gnas kyis/_gzhan dag kyang ngo 
[\[27a.2\]]mtshar gyi 'du shes la dgod do zhes dbugs 'byin pa rnyed par 'gyur te/_de la ngo mtshar gyi 'du shes ni chos thams cad la gnyis su med pa'i 'du shes dang /_spyod pa thams cad la bdag gir spyod par 'du shes pa ste/_'jam dpal dbugs 'byin pa rnyed pa lnga po de dag ni 
[\[27a.3\]]byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni bzod pa dang des pa la gnas 
[\[27a.4\]]kyis/_gzhan dag kyang bzod pa dang des pa la dgod do zhes dbugs 'byin pa rnyed par 'gyur te/_de la bzod pa dang des pa ni ngan du brjod pa dang ngan du smras pa'i tshig gi lam la khong khro ba'i sems med pa gang yin pa'o/_/bdag ni sems zhi ba la gnas kyis/_gzhan 
[\[27a.5\]]dag kyang sems zhi ba la dgod do zhes dbugs 'byin pa rnyed par 'gyur te/_de la sems zhi ba ni ltung ba gleng ba med pa'o/_/bdag ni chos thams cad dngos po med pa la gnas kyis/_gzhan dag kyang chos thams cad dngos po med pa la dgod do zhes dbugs 'byin pa rnyed 
[\[27a.6\]]par 'gyur te/_de la chos thams cad dngos po med pa zhes bya ba de ni dngos po'i tshig go/_/de ci'i phyir zhe na/_dngos po'i rang bzhin las dngos po med pa gzhan ma yin te/_dngos po'i rang bzhin nyid dngos po med pa ste/_dngos po'i rang bzhin dngos po med 
[\[27a.7\]]pa shes pa des chos thams cad dngos po med pa'o/_/bdag ni chos gnas pa nyid la gnas kyis/_gzhan dag kyang chos gnas pa nyid la dgod do zhes dbugs 'byin pa rnyed par 'gyur te/_de la chos gnas pa nyid ni chos thams cad g.yo ba med pa gang yin pa'o/_/
[\[27b\]]
[\[27b.1\]]bdag ni chos la gnas kyis/_gzhan dag kyang chos la dgod do zhes dbugs 'byin pa rnyed par 'gyur te/_de la chos ni tha mi dad cing mi gnas pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/
[\[27b.2\]]'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni ye shes kyis nyon mongs pa rnams gzhom pa yang ma yin/_ye shes kyis nyon mongs pa rnams mi gzhom pa yang ma yin no zhes 
[\[27b.3\]]bya ba la zhugs kyis/_gzhan dag kyang ye shes kyis nyon mongs pa rnams gzhom pa yang ma yin/_ye shes kyis nyon mongs pa rnams mi gzhom pa yang ma yin no zhes bya ba la gzud do zhes dbugs 'byin pa rnyed par 'gyur ro/_/de ci'i phyir zhe na/_nyon mongs pa'i rang bzhin las ye shes gzhan ma yin 
[\[27b.4\]]pa'i phyir te/_nyon mongs pa'i rang bzhin las ye shes gzhan med pas nyon mongs pa'i rang bzhin nyid ye shes yin te/_ye shes des ye shes de nyid btsal bar mi bya'o/_/dper na mdzub mo'i rtse mo de nyid kyis mdzub mo'i rtse mo de nyid la reg par mi rung ba de ltar ye shes de nyid kyis ye shes de nyid 
[\[27b.5\]]btsal bar mi bya'o/_/bdag ni de bzhin gshegs pa rtag pa yang ma yin/_de bzhin gshegs pa mi rtag pa yang ma yin no zhes bya ba la zhugs kyis/_gzhan dag kyang de bzhin gshegs pa rtag pa yang ma yin/_de bzhin gshegs pa mi rtag pa yang ma yin no zhes bya ba 
[\[27b.6\]]la gzud do zhes dbugs 'byin pa rnyed par 'gyur te/_de la de bzhin gshegs pa rtag pa yang ma yin/_mi rtag pa yang ma yin zhes bya ba ni rlom sems kyi ngo bo nyid med pa'i phyir ro/_/bdag ni de bzhin gshegs pa bsam gyis mi khyab pa'o zhes bya ba'i ye shes 'di la zhugs kyis/_
[\[27b.7\]]gzhan dag kyang de bzhin gshegs pa bsam gyis mi khyab pa'o zhes bya ba'i ye shes 'di la dgod do zhes dbugs 'byin pa rnyed par 'gyur te/_de la de bzhin gshegs pa bsam gyis mi khyab pa ni sems can gdul ba ji lta ba dang /_bsam pa ji lta ba de bzhin du rnam par gzhag pa las 
[\[28a\]]
[\[28a.1\]]mi 'da' ba gang yin pa'o/_/bdag ni gzugs mtshan nyid med do zhes bya ba la zhugs kyis/_gzhan dag kyang gzugs mtshan nyid med do zhes bya ba la gzud do zhes dbugs 'byin pa rnyed par 'gyur te/_de ci'i phyir zhe na/_gzugs ni mtshan 
[\[28a.2\]]nyid med pa'i rang bzhin las gzhan ma yin pa'i phyir te/_gzugs kyi rang bzhin las mtshan nyid med pa gzhan med pas gzugs kyi rang bzhin nyid mtshan nyid med pa ste/_gzugs kyi rang bzhin gyi mtshan nyid med pa shes pa des chos thams cad mtshan nyid med 
[\[28a.3\]]pa'o/_/bdag ni thabs mkhas pa la gnas kyis/_gzhan dag kyang thabs mkhas pa la dgod do zhes dbugs 'byin pa rnyed par 'gyur te/_de la thabs mkhas pa ni chos thams cad yang dag par sdud pa ste/_'jam dpal dbugs 'byin pa rnyed pa lnga po de dag ni 
[\[28a.4\]]byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni bsod nams kyi tshogs 
[\[28a.5\]]mi zad pa la gnas kyis/_gzhan dag kyang bsod nams kyi tshogs mi zad pa la dgod do zhes dbugs 'byin pa rnyed par 'gyur te/_de la bsod nams kyi tshogs mi zad pa ni dge ba'i rtsa ba byang chub tu bsngos pa gang yin pa'o/_/bdag ni ye shes kyi tshogs la gnas 
[\[28a.6\]]kyis/_gzhan dag kyang ye shes kyi tshogs la dgod do zhes dbugs 'byin pa rnyed par 'gyur te/_de la ye shes kyi tshogs ni stong pa nyid la mos pa gang yin pa'o/_/bdag ni shes rab kyi rtsa ba las byung ba'i las la gnas kyis/_gzhan dag kyang shes rab kyi rtsa ba 
[\[28a.7\]]las byung ba'i las la dgod do zhes dbugs 'byin pa rnyed par 'gyur te/_de la shes rab kyi rtsa ba las byung ba'i las ni bdag nyid chos dkar po la gnas pa gang yin pa'o/_/yang shes rab kyi rtsa ba las byung ba'i las ni gzhan shes rab la dgod pa gang yin pa'o/_/bdag 
[\[28b\]]
[\[28b.1\]]ni ting nge 'dzin la gnas kyis/_gzhan dag kyang ting nge 'dzin la dgod do zhes dbugs 'byin pa rnyed par 'gyur te/_de la ting nge 'dzin ni sems med pa'i snyoms par 'jug pa gang yin pa'o/_/bdag ni so so yang dag par rtog pa la gnas kyis/_gzhan dag kyang 
[\[28b.2\]]so so yang dag par rtog pa la dgod do zhes dbugs 'byin pa rnyed par 'gyur te/_de la so so yang dag par rtog pa ni las dang bya ba la 'jug pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong 
[\[28b.3\]]bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni dbu ma'i lam shes pa la gnas kyis/_gzhan dag kyang dbu ma'i lam shes 
[\[28b.4\]]pa la dgod do zhes dbugs 'byin pa rnyed par 'gyur te/_de la dbu ma'i lam ni mtha' rnam par dag pa shes pa gang yin pa'o/_/de ci'i phyir zhe na/_mtha'i rang bzhin las dbu ma'i lam gzhan ma yin pa'i phyir te/_mtha'i rang bzhin las dbu ma'i lam gzhan 
[\[28b.5\]]med pas mtha'i rang bzhin nyid dbu ma'i lam mo/_/bdag ni chos thams cad rtag pa'o zhes bya ba la gnas kyis/_gzhan dag kyang chos thams cad rtag pa'o zhes bya ba la dgod do zhes dbugs 'byin pa rnyed par 'gyur te/_de la chos thams cad rtag pa ni mtha' 
[\[28b.6\]]dang dbung med pa'i phyir ro/_/chos thams cad mtha' dang dbung med pa ni 'dus byas kyi rang bzhin las gzhan ma yin pa'i phyir te/_'dus byas kyi rang bzhin las mtha' dang dbung med pa gzhan med pas 'dus byas kyi rang bzhin nyid mtha' dang dbung med pa'o/_/mtha' 
[\[28b.7\]]dang dbung med pa gang yin pa de ni rtag pa brtan pa ther zug pa'o/_/bdag ni sangs rgyas la mchod pa bye brag tu mngon par 'phags pa la gnas kyis/_gzhan dag kyang sangs rgyas la mchod pa bye brag tu mngon par 'phags pa la dgod do zhes dbugs 'byin 
[\[29a\]]
[\[29a.1\]]pa rnyed par 'gyur te/_de la sangs rgyas la mchod pa bye brag tu mngon par 'phags pa ni theg pa chen po la mos pa'i byang chub sems dpa' la bsnyen cing bsten pa dang /_bsnyen bkur byed cing rnyed pa dang bkur sti byas te/_ci nus kyis theg pa chen po yang dag 
[\[29a.2\]]par skyed cing sbyin pa gang yin pa'o/_/bdag ni chos thams cad 'dus ma byas so zhes bya ba la gnas kyis/_gzhan dag kyang chos thams cad 'dus ma byas so zhes bya ba la dgod do zhes dbugs 'byin pa rnyed par 'gyur te/_de la chos thams cad 'dus ma byas zhes bya ba de ni 
[\[29a.3\]]'dus byas kyi tshig go/_/de ci'i phyir zhe na/_'dus byas kyi rang bzhin las 'dus ma byas gzhan ma yin pa'i phyir te/_'dus byas kyi rang bzhin las 'dus ma byas gzhan med pas 'dus byas kyi rang bzhin nyid 'dus ma byas te/_'dus byas kyi rang bzhin 'dus ma byas 
[\[29a.4\]]shes pa des chos thams cad 'dus ma byas pa'o/_/bdag ni chos thams cad stong ngo zhes bya ba la zhugs kyis/_gzhan dag kyang chos thams cad stong ngo zhes bya ba la gzud do zhes dbugs 'byin pa rnyed par 'gyur te/_de la stong pa nyid ni lta bar gyur pa gang yin pa'o/_/
[\[29a.5\]]de ci'i phyir zhe na/_stong pa nyid ni lta bar gyur pa'i rang bzhin las gzhan ma yin pa'i phyir te/_lta bar gyur pa'i rang bzhin las stong pa nyid gzhan med pas lta bar gyur pa'i rang bzhin nyid stong pa nyid do/_/lta bar gyur pa'i rang bzhin stong pa nyid shes pa des chos thams cad 
[\[29a.6\]]stong ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur 
[\[29a.7\]]te/_lnga gang zhe na/_'di lta ste/_bdag ni chos thams cad mthong bar dka' ba la gnas kyis/_gzhan dag kyang chos thams cad mthong bar dka' ba la dgod do zhes dbugs 'byin pa rnyed par 'gyur te/_de la chos thams cad mthong bar dka' ba ni rgyu dang rkyen gyi rang bzhin yin 
[\[29b\]]
[\[29b.1\]]pa'i phyir ro/_/bdag ni chos thams cad rtogs par dka' ba la gnas kyis/_gzhan dag kyang chos thams cad rtogs par dka' ba la dgod do zhes dbugs 'byin pa rnyed par 'gyur te/_de la chos thams cad rtogs par dka' ba ni dmigs pa dang yid la byed pa'i rang 
[\[29b.2\]]bzhin ma yin pa'i phyir ro/_/bdag ni chos thams cad rig par dka' ba la gnas kyis/_gzhan dag kyang chos thams cad rig par dka' ba la dgod do zhes dbugs 'byin pa rnyed par 'gyur te/_de la chos thams cad rig par dka' ba ni shes pa dang /_shes bya mnyam 
[\[29b.3\]]pa nyid du rtogs pa'i phyir ro/_/bdag ni chos thams cad rnyog pa med pa la gnas kyis/_gzhan dag kyang chos thams cad rnyog pa med pa la dgod do zhes dbugs 'byin pa rnyed par 'gyur te/_de la chos thams cad rnyog pa med pa ni shin tu rnam par dag pa'i phyir ro/_/
[\[29b.4\]]bdag ni chos thams cad mi zad pa la gnas kyis/_gzhan dag kyang chos thams cad mi zad pa la dgod do zhes dbugs 'byin pa rnyed par 'gyur te/_de la chos thams cad mi zad pa ni dpe dang dper bya ba'i ngo bo nyid ma yin pa'i phyir te/_'jam dpal dbugs 
[\[29b.5\]]'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_
[\[29b.6\]]bdag ni chos thams cad mi phyed pa la gnas kyis/_gzhan dag kyang chos thams cad mi phyed pa la dgod do zhes dbugs 'byin pa rnyed par 'gyur te/_de la chos mi phyed pa ni chos thams cad chos kyi dbyings dang dbyer med pa'i phyir dus gsum mnyam pa nyid du 'jug pa 
[\[29b.7\]]gang yin pa'o/_/bdag ni 'phags pa'i bden pa bzhi mi phyed pa la gnas kyis/_gzhan dag kyang 'phags pa'i bden pa bzhi mi phyed pa la dgod do zhes dbugs 'byin pa rnyed par 'gyur te/_de la 'phags pa'i bden pa bzhi mi phyed pa ni nang rnam par dag pa 
[\[30a\]]
[\[30a.1\]]gang yin pa'o/_/bdag ni ma rig pa dang 'du byed mi phyed pa shes pa la gnas kyis/_gzhan dag kyang ma rig pa dang 'du byed mi phyed pa shes pa la dgod do zhes dbugs 'byin pa rnyed par 'gyur te/_de ci'i phyir zhe na/_ma rig pa ni 'du byed kyi rang bzhin las gzhan ma 
[\[30a.2\]]yin pa'i phyir ro/_/gal te 'du byed rnams las ma rig pa gzhan yin du zin na 'du byed rnams rgyu med pa can du 'gyur ro/_/ji ste ma rig pa las 'du byed rnams gzhan ma yin na de lta na ni shin tu rnam par dag pa'i phyir rgyu dang 'bras bu 'grogs par 'gyur ro/_/bdag ni chos 
[\[30a.3\]]thams cad mi rtag pa'o zhes bya ba la gnas kyis/_gzhan dag kyang chos thams cad mi rtag pa'o zhes bya ba la dgod do zhes dbugs 'byin pa rnyed par 'gyur te/_de ci'i phyir zhe na/_mi rtag pa nyid ni rtag pa'i rang bzhin las gzhan ma yin pa'i phyir te/_rtag pa'i rang bzhin las 
[\[30a.4\]]mi rtag pa gzhan med pas rtag pa'i rang bzhin nyid mi rtag pa'o/_/bdag ni de bzhin gshegs pa ma skyes ma 'gags pa'o zhes bya ba la gnas kyis/_gzhan dag kyang de bzhin gshegs pa ma skyes ma 'gags pa'o zhes bya ba la dgod do zhes dbugs 'byin pa rnyed par 'gyur 
[\[30a.5\]]te/_de la de bzhin gshegs pa ma skyes ma 'gags pa ste gnyen po med pa'i phyir ro/_/'di lta ste/_dper na nam mkha' ni ma skyes pa ma 'gags pa mtha' dang dbung med pa yin mod kyi/_'on kyang dmigs pa'i dbang gis 'di ni khab kyi bu gu'o/_/'di ni bum pa'i 
[\[30a.6\]]nang ngo /_/'di ni nam mkha' tshad med pa'o zhes rab 'bring dang tha mar snang yang ma skyes ma 'gags pa'i phyir nam mkha' la rab 'bring dang tha ma med do/_/nam mkha' ni mi rtog rnam par mi rtog mod kyi/_'on kyang ma 'dres pa'i chos dang ldan pa'i phyir te/_de mi rtog cing lhun gyis 
[\[30a.7\]]grub par bya ba 'di lta bu 'di 'byung ngo /_/'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas kyang ma skyes ma 'gags pa mtha' dang dbung med pa yin mod kyi/_'on kyang sems can gyi bsam pa'i dbang gis sems can gyi 
[\[30b\]]
[\[30b.1\]]bsam pa rab 'bring tha ma rnams la 'di ni nyan thos kyi theg pa'o/_/'di ni rang sangs rgyas kyi theg pa'o/_/'di ni sems can thams cad kyi go skabs yod pa theg pa chen po zhes bya ba tha dad pa 'byung ste/_de bzhin gshegs pa ni mi rtog rnam par mi rtog mod kyi/_'on kyang 
[\[30b.2\]]ma 'dres pa'i chos dang ldan pa'i phyir de mi rtog cing lhun gyis grub par bya ba 'di lta bu 'di 'byung ngo /_/'jam dpal 'di lta ste/_dper na nyi ma'i 'od ni gnas dang dmigs pa'i dbang gis grib ma sna tshogs su 'gyur yang nyi ma'i 'od ni ma 'dres pa'i chos dang ldan pa'i phyir mi rtog rnam 
[\[30b.3\]]par mi rtog go/_/'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas kyang sems can rnams kyi bsam pa dang dmigs pa'i dbang gis ye shes tha dad pa sna tshogs su 'gyur te/_de bzhin gshegs pa ni mi rtog rnam par mi 
[\[30b.4\]]rtog mod kyi/_'on kyang ma 'dres pa'i chos dang ldan pa'i phyir de mi rtog cing lhun gyis grub par bya ba 'di lta bu 'di 'byung ngo /_/'di la theg pa'am theg pa ma yin pa ni gang yang med de/_'jam dpal dbugs 'byin pa rnyed pa lnga po de dag ni byang chub sems dpa' rnams kyi 
[\[30b.5\]]sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni sems can thams cad kyi kun nas nyon mongs pa sel 
[\[30b.6\]]ba la gnas kyis/_gzhan dag kyang sems can gyi kun nas nyon mongs pa sel ba la dgod do zhes dbugs 'byin pa rnyed par 'gyur te/_de la kun nas nyon mongs pa ni lus la gnod pa dang sems la gnod pa'o/_/bdag ni chos snang ba'i sgo'i shes rab la gnas kyis/_gzhan dag 
[\[30b.7\]]kyang chos snang ba'i sgo'i shes rab la dgod do zhes dbugs 'byin pa rnyed par 'gyur te/_'jam dpal de la chos snang ba'i sgo'i shes rab ni chos bzhis 'byung bar 'gyur ro/_/bzhi gang zhe na/_'di lta ste/_dad pa dang /_bag yod pa dang /_bsam pa dang /_lhag 
[\[31a\]]
[\[31a.1\]]pa'i bsam pa ste/_'jam dpal chos bzhi po de dag gis byang chub sems dpa' rnams kyi chos snang ba'i sgo'i shes rab 'byung bar 'gyur te/_chos snang ba'i sgo'i shes rab kyis byang chub sems dpa' rnams kyi ngan song ngan 'gro log par ltung ba thams cad gcod par 
[\[31a.2\]]'gyur ro/_/bdag ni ye shes snang ba'i sgo'i shes rab la gnas kyis/_gzhan dag kyang ye shes snang ba'i sgo'i shes rab la dgod do zhes dbugs 'byin pa rnyed par 'gyur te/_'jam dpal de la ye shes snang ba'i sgo'i shes rab ni chos bzhis 'byung bar 'gyur ro/_/bzhi gang zhe na/_
[\[31a.3\]]'di lta ste/_bsod nams kyi tshogs dang /_ye shes kyi tshogs dang /_stong pa nyid la mos pa dang /_sems can rnams byang chub kyi sems la gzhog pa ste/_'jam dpal chos bzhi po de dag gis byang chub sems dpa' rnams kyi ye shes snang ba'i sgo'i shes rab 'byung bar 
[\[31a.4\]]'gyur te/_ye shes snang ba'i sgo'i shes rab kyis bdud kyi zhags pa dang /_bdud kyi las thams cad gcod par 'gyur ro/_/bdag ni sbyin pa'i bsam pa mi zad par sbyor ba'i shes rab la gnas kyis/_gzhan dag kyang sbyin pa'i bsam pa mi zad par sbyor ba'i shes rab 
[\[31a.5\]]la dgod do zhes dbugs 'byin pa rnyed par 'gyur te/_'jam dpal de la sbyin pa'i bsam pa mi zad par sbyor ba'i shes rab ni byang chub sems dpa' rnams kyi sems can ser sna can yongs su smin par byed par 'gyur ba'o/_/bdag ni tshul khrims kyi bsam pa mi zad par 
[\[31a.6\]]sbyor ba'i shes rab la gnas kyis/_gzhan dag kyang tshul khrims kyi bsam pa mi zad par sbyor ba'i shes rab la dgod do zhes dbugs 'byin pa rnyed par 'gyur te/_'jam dpal de la tshul khrims kyi bsam pa mi zad par sbyor ba'i shes rab ni byang chub sems dpa' rnams 
[\[31a.7\]]kyi sems can tshul khrims 'chal pa yongs su smin par byed par 'gyur ba ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag 
[\[31b\]]
[\[31b.1\]]byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni nang du yang dag 'jog la gnas kyis/_gzhan dag kyang nang du yang dag 'jog la dgod do zhes dbugs 'byin pa rnyed par 'gyur te/_de la nang du yang dag 
[\[31b.2\]]'jog ni lus dang sems dben zhing dge ba'i rtsa ba brtsam pa thams cad la zhum pa med pa gang yin pa'o/_/bdag ni 'dus byas kyi chos nyid la gnas kyis/_gzhan dag kyang 'dus byas kyi chos nyid la dgod do zhes dbugs 'byin pa rnyed par 'gyur te/_de la 'dus byas kyi 
[\[31b.3\]]chos nyid ni chos thams cad stong pa ma yin/_mi stong pa ma yin/_sgro btags pa ma yin/_sgro ma btags pa ma yin/_lhag par byed pa ma yin/_lhag par mi byed pa ma yin/_dngos po ma yin/_dngos po med pa ma yin/_'dus byas ma yin/_'dus ma byas ma yin/_
[\[31b.4\]]mtshan nyid ma yin/_mtshan nyid med pa ma yin/_gnas ma yin/_gnas med pa ma yin/_gnyis ma yin/_gnyis su med pa ma yin/_gdeg pa ma yin/_gzhog pa ma yin/_len pa ma yin/_gtong ba ma yin pa ste/_de ltar 'jug pa gang yin pa de ni 'dus 
[\[31b.5\]]byas kyi chos nyid ces bya'o/_/bdag ni 'dus ma byas kyi chos nyid la gnas kyis/_gzhan dag kyang 'dus ma byas kyi chos nyid la dgod do zhes dbugs 'byin pa rnyed par 'gyur te/_de la 'dus ma byas kyi chos nyid ces bya ba ni chos de dag nyid la dbyer med pa/_rlom sems med pa/_sgro 
[\[31b.6\]]mi 'dogs pa/_mi rtog rnam par mi rtog pa gang yin pa ste/_de ni 'dus ma byas kyi chos nyid ces bya'o/_/bdag ni yang dag par mthong ba la gnas kyis/_gzhan dag kyang yang dag par mthong ba la dgod do zhes dbugs 'byin pa rnyed par 'gyur te/_de la yang dag par 
[\[31b.7\]]mthong ba ni gnyis dang gnyis su med pa la mtshan nyid med par 'jug pa gang yin pa ste/_de ci'i phyir zhe na/_gnyis kyi rang bzhin las gnyis su med pa gzhan ma yin pa'i phyir te/_gnyis kyi rang bzhin las gnyis su med pa gzhan med pas gnyis kyi rang bzhin nyid gnyis 
[\[32a\]]
[\[32a.1\]]su med pa ste/_de ltar 'jug pa gang yin pa de ni yang dag par mthong ba zhes bya'o/_/bdag ni zhe sdang med pa la gnas kyis/_gzhan dag kyang zhe sdang med pa la dgod do zhes dbugs 'byin pa rnyed par 'gyur te/_de la zhe sdang med pa ni sems can thams 
[\[32a.2\]]cad la phan pa'i dngos po dang /_las kyi bya ba la 'jug pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub 
[\[32a.3\]]sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni pha rol tu phyin pa'i lam gyi tshul la 'jug pa la gnas kyis/_gzhan dag kyang pha rol tu phyin pa'i lam gyi tshul la 'jug pa la dgod do zhes dbugs 'byin pa rnyed par 
[\[32a.4\]]'gyur te/_de la pha rol tu phyin pa'i lam gyi tshul la 'jug pa ni thabs mkhas pas yang dag par zin pa'i shes rab gang yin pa'o/_/bdag ni sangs rgyas kyi rigs su skyes pa yin gyis/_gzhan dag kyang sangs rgyas kyi rigs su skye ba la dgod do zhes dbugs 'byin 
[\[32a.5\]]pa rnyed par 'gyur te/_de la sangs rgyas kyi rigs su skye ba ni bsod nams kyi tshogs dang /_ye shes kyi tshogs gang yin pa'o/_/bdag ni byang chub kyi sems la gnas kyis/_gzhan dag kyang byang chub kyi sems la dgod do zhes dbugs 'byin pa rnyed par 'gyur 
[\[32a.6\]]te/_de la byang chub kyi sems ni byams pa chen po dang snying rje chen po gang yin pa ste/_de ci'i phyir zhe na/_chos thams cad kyi rjes su song ba'i phyir ro/_/bdag ni chos so so yang dag par rig pa la gnas kyis/_gzhan dag kyang chos so so yang dag par rig pa la dgod do 
[\[32a.7\]]zhes dbugs 'byin pa rnyed par 'gyur te/_de la chos so so yang dag par rig pa ni chos thams cad kyi chos rab tu dbye ba bstan pa gang yin pa'o/_/bdag ni don so so yang dag par rig pa la gnas kyis/_gzhan dag kyang don so so yang dag par rig pa la dgod do zhes 
[\[32b\]]
[\[32b.1\]]dbugs 'byin pa rnyed par 'gyur te/_de la don so so yang dag par rig pa ni chos thams cad kyi rab tu dbye ba bstan pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam 
[\[32b.2\]]dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni nges pa'i tshig so so yang dag par rig pa la gnas kyis/_gzhan dag kyang nges pa'i tshig so so yang dag par 
[\[32b.3\]]rig pa la dgod do zhes dbugs 'byin pa rnyed par 'gyur te/_de la nges pa'i tshig so so yang dag par rig pa ni chos rnams la kun rdzob shes pa dang dbyer med pa gang yin pa'o/_/bdag ni spobs pa so so yang dag par rig pa la gnas kyis/_gzhan dag kyang 
[\[32b.4\]]spobs pa so so yang dag par rig pa la dgod do zhes dbugs 'byin pa rnyed par 'gyur te/_de la spobs pa so so yang dag par rig pa ni chos thams cad kyi don dam pa la mkhas pa'i ye shes gang yin pa'o/_/bdag ni dran pa la gnas kyis/_gzhan dag kyang dran pa la dgod 
[\[32b.5\]]do zhes dbugs 'byin pa rnyed par 'gyur te/_de la dran pa ni mi brjed pa'i chos nyid do/_/bdag ni blo gros la gnas kyis/_gzhan dag kyang blo gros la dgod do zhes dbugs 'byin pa rnyed par 'gyur te/_de la blo gros ni shin tu rnam par nges pa'i ye shes gang yin pa'o/_/
[\[32b.6\]]bdag ni brtan pa la gnas kyis/_gzhan dag kyang brtan pa la dgod do zhes dbugs 'byin pa rnyed par 'gyur te/_de la brtan pa ni sdom pa la spyod pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs 
[\[32b.7\]]su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni rtogs pa la gnas kyis/_gzhan dag kyang rtogs pa la dgod do zhes 
[\[33a\]]
[\[33a.1\]]dbugs 'byin pa rnyed par 'gyur te/_de la rtogs pa ni mdo las 'byung ba'i dgongs pa khong du chud pa gang yin pa'o/_/bdag ni shes rab la gnas kyis/_gzhan dag kyang shes rab la dgod do zhes dbugs 'byin pa rnyed par 'gyur te/_de la shes rab ni 
[\[33a.2\]]'dus byas dang /_'dus ma byas kyi chos rnams la dbyer med par mkhas pa gang yin pa'o/_/bdag ni tshogs la gnas kyis/_gzhan dag kyang tshogs la dgod do zhes dbugs 'byin pa rnyed par 'gyur te/_de la tshogs ni pha rol tu phyin pa lnga'o/_/bdag ni yongs su 
[\[33a.3\]]gcod pa la gnas kyis/_gzhan dag kyang yongs su gcod pa la dgod do zhes dbugs 'byin pa rnyed par 'gyur te/_de la yongs su gcod pa ni shes rab kyi pha rol tu phyin pa'o/_/bdag ni thabs mkhas pa la gnas kyis/_gzhan dag kyang thabs mkhas pa la dgod 
[\[33a.4\]]do zhes dbugs 'byin pa rnyed par 'gyur te/_de la thabs mkhas pa ni chos thams cad yang dag par sdud pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan 
[\[33a.5\]]yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni 'du 'dzir spyod pa la gnas kyis/_gzhan dag kyang 'du 'dzir spyod pa la dgod do zhes dbugs 'byin pa rnyed par 'gyur te/_de 
[\[33a.6\]]la 'du 'dzir spyod pa ni pha rol tu phyin pa lnga gang yin pa'o/_/bdag ni 'du 'dzi med par spyod pa la gnas kyis/_gzhan dag kyang 'du 'dzi med par spyod pa la dgod do zhes dbugs 'byin pa rnyed par 'gyur te/_/de la 'du 'dzi med par spyod pa ni shes rab kyi pha rol tu phyin pa gang 
[\[33a.7\]]yin pa'o/_/bdag ni zag pa dang bcas pa'i spyod pa la gnas kyis/_gzhan dag kyang zag pa dang bcas pa'i spyod pa la dgod do zhes dbugs 'byin pa rnyed par 'gyur te/_de la zag pa dang bcas pa'i spyod pa ni gang la rlom sems 'jug pa'o/_/bdag ni zag pa med 
[\[33b\]]
[\[33b.1\]]pa'i spyod pa la gnas kyis/_gzhan dag kyang zag pa med pa'i spyod pa la dgod do zhes dbugs 'byin pa rnyed par 'gyur te/_de la zag pa med pa'i spyod pa ni gang la rlom sems kyi rgyu ba med pa'o/_/bdag ni tshad yod par byas pa'i spyod pa la gnas kyis/_gzhan 
[\[33b.2\]]dag kyang tshad yod par byas pa'i spyod pa la dgod do zhes dbugs 'byin pa rnyed par 'gyur te/_de la tshad yod par byas pa'i spyod pa ni mtshan ma'i gnas gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su 
[\[33b.3\]]sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni tshad med par byas pa'i spyod pa la gnas kyis/_gzhan dag kyang tshad med 
[\[33b.4\]]par byas pa'i spyod pa la dgod do zhes dbugs 'byin pa rnyed par 'gyur te/_de la tshad med par byas pa'i spyod pa ni mtshan ma med pa'i gnas gang yin pa'o/_/bdag ni tshad yod par byas pa shes pa la gnas kyis/_gzhan dag kyang tshad yod par byas pa shes pa la dgod do 
[\[33b.5\]]zhes dbugs 'byin pa rnyed par 'gyur te/_de la tshad yod par byas pa shes pa ni phung po dang /_khams dang /_skye mched dang /_rten cing 'brel par 'byung ba dang /_gnas dang gnas ma yin pa rnam par dpyod pa la mkhas pa gang yin pa'o/_/bdag ni tshad med par 
[\[33b.6\]]byas pa shes pa la gnas kyis/_gzhan dag kyang tshad med par byas pa shes pa la dgod do zhes dbugs 'byin pa rnyed par 'gyur te/_de la tshad med par byas pa shes pa ni gang la rlom sems kyi rgyu ba med pa'o/_/bdag ni yongs su chad pa la gnas kyis/_gzhan 
[\[33b.7\]]dag kyang yongs su chad pa la dgod do zhes dbugs 'byin pa rnyed par 'gyur te/_de la yongs su chad pa ni pha rol tu phyin pa lnga'o/_/bdag ni yongs su ma chad pa la gnas kyis/_gzhan dag kyang yongs su ma chad pa la dgod do zhes dbugs 'byin pa rnyed par 'gyur te/_
[\[34a\]]
[\[34a.1\]]de la yongs su ma chad pa ni shes rab kyi pha rol tu phyin pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag 
[\[34a.2\]]byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni rang gi sems 'dul ba la gnas kyis/_gzhan dag kyang rang gi sems 'dul ba la dgod do zhes dbugs 'byin pa rnyed par 'gyur te/_de la rang gi sems 
[\[34a.3\]]'dul ba ni bdag med pa'i chos la so sor rtog pa gang yin pa'o/_/bdag ni lus dang sems 'dul ba la gnas kyis/_gzhan dag kyang lus dang sems 'dul ba la dgod do zhes dbugs 'byin pa rnyed par 'gyur te/_de la lus dang sems 'dul ba ni sems can thams 
[\[34a.4\]]cad smin par bya ba la yongs su mi skyo ba gang yin pa'o/_/bdag ni bsam pa rnam par sbyong ba la gnas kyis/_gzhan dag kyang bsam pa rnam par sbyong ba la dgod do zhes dbugs 'byin pa rnyed par 'gyur te/_de la bsam pa rnam par sbyong ba ni sems can thams cad la rnam 
[\[34a.5\]]par dpyad pa gang yin pa'o/_/bdag ni sems can thams cad la rnam par dpyad pa la gnas kyis/_gzhan dag kyang sems can thams cad la rnam par dpyad pa la dgod do zhes dbugs 'byin pa rnyed par 'gyur te/_de la sems can thams cad la rnam par dpyad 
[\[34a.6\]]pa ni sems can thams cad la sems mnyam pa nyid gang yin pa'o/_/bdag ni tshogs dag la gnas kyis/_gzhan dag kyang tshogs dag la dgod do zhes dbugs 'byin pa rnyed par 'gyur te/_de la tshogs ni pha rol tu phyin pa lnga gang yin pa ste/_'jam dpal dbugs 
[\[34a.7\]]'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_
[\[34b\]]
[\[34b.1\]]bdag ni lus 'dul ba la gnas kyis/_gzhan dag kyang lus 'dul ba la dgod do zhes dbugs 'byin pa rnyed par 'gyur te/_de la lus 'dul ba ni lus kyi las kyi nyes pa rnam pa gsum yongs su spangs pa gang yin pa'o/_/bdag ni ngag 'dul ba la gnas kyis/_
[\[34b.2\]]gzhan dag kyang ngag 'dul ba la dgod do zhes dbugs 'byin pa rnyed par 'gyur te/_de la ngag 'dul ba ni ngag gi las kyi nyes pa rnam pa bzhi yongs su spangs pa gang yin pa'o/_/bdag ni yid 'dul ba la gnas kyis/_gzhan dag kyang yid 'dul ba la dgod do zhes 
[\[34b.3\]]dbugs 'byin pa rnyed par 'gyur te/_de la yid 'dul ba ni yid kyi las kyi nyes pa rnam pa gsum yongs su spangs pa gang yin pa'o/_/bdag ni ser sna'i sems 'dul ba la gnas kyis/_gzhan dag kyang ser sna'i sems 'dul ba la dgod do zhes dbugs 'byin pa rnyed 
[\[34b.4\]]par 'gyur te/_de la ser sna'i sems 'dul ba ni bdog pa thams cad yongs su gtong ba gang yin pa'o/_/bdag ni g.yo med pa la gnas kyis/_gzhan dag kyang g.yo med pa la dgod do zhes dbugs 'byin pa rnyed par 'gyur te/_de la g.yo med pa ni sems can 
[\[34b.5\]]thams cad la sems mnyam pa nyid gang yin pa'o/_/de la sems can thams cad la sems mnyam pa ni chos kyi dbyings dbyer med pa'i phyir chos thams cad tha dad pa med pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' 
[\[34b.6\]]rnams kyi sa dang po yongs su sbyong bar 'gyur ba'o//_//bam po bzhi pa/_'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni le lo'i 
[\[34b.7\]]sems 'dul ba la gnas kyis/_gzhan dag kyang le lo'i sems 'dul ba la dgod do zhes dbugs 'byin pa rnyed par 'gyur te/_de la le lo'i sems 'dul ba ni dge ba'i rtsom pa thams cad la zhum pa med pa'o/_/bdag ni sangs rgyas mchod pa la gnas kyis/_
[\[35a\]]
[\[35a.1\]]gzhan dag kyang sangs rgyas mchod pa la dgod do zhes dbugs 'byin pa rnyed par 'gyur te/_de la sangs rgyas mchod pa ni gang byin gyis brlabs byas nas sangs rgyas 'byung bar 'gyur ba'i chos ston pa gang yin pa de dag la mchod pa gang yin pa ni de bzhin gshegs 
[\[35a.2\]]pa la mchod pa'o/_/bdag ni ye shes spyod pa la gnas kyis/_gzhan dag kyang ye shes spyod pa la dgod do zhes dbugs 'byin pa rnyed par 'gyur te/_de la ye shes spyod pa ni sems can thams cad phyir mi ldog pa'i chos la rab tu dgod pa gang yin pa'o/_/bdag ni 
[\[35a.3\]]ngag gi spyod pa la gnas kyis/_gzhan dag kyang ngag gi spyod pa la dgod do zhes dbugs 'byin pa rnyed par 'gyur te/_de la ngag gi spyod pa ni sems can thams cad kyi ngag gi nyes pa yongs su spyod pa gang yin pa'o/_/bdag ni sems kyi spyod pa la gnas kyis/_gzhan 
[\[35a.4\]]dag kyang sems kyi spyod pa la dgod do zhes dbugs 'byin pa rnyed par 'gyur te/_de la sems kyi spyod pa ni sems can thams cad kyi sems kyi nyes pa yongs su sbyong ba gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang 
[\[35a.5\]]po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni bdud kyi las sgro btags pa med pa sangs rgyas kyi phrin 
[\[35a.6\]]las la gnas kyis/_gzhan dag kyang bdud kyi las sgro btags pa med pa sangs rgyas kyi phrin las la dgod do zhes dbugs 'byin pa rnyed par 'gyur te/_de la bdud kyi las sgro btags pa med pa sangs rgyas kyi phrin las ni bdud kyi las sgro btags pas sems 
[\[35a.7\]]can yongs su smin par byed pa gang yin pa'o/_/bdag ni de bzhin gshegs pa rtag pa'o zhes bya bar mos pa la gnas kyis/_gzhan dag kyang de bzhin gshegs pa rtag pa'o zhes bya bar mos pa la dgod do zhes dbugs 'byin pa rnyed par 'gyur te/_de la de bzhin 
[\[35b\]]
[\[35b.1\]]gshegs pa rtag pa ni dbyer med pa'i phyir ro/_/bdag ni de bzhin gshegs pa ther zug go zhes bya bar mos pa la gnas kyis/_gzhan dag kyang de bzhin gshegs pa ther zug go zhes bya bar mos pa la dgod do zhes dbugs 'byin pa rnyed par 'gyur te/_de la 
[\[35b.2\]]de bzhin gshegs pa ther zug ni sangs rgyas kyi mdzad pa thams cad rgyun mi gcod pa'i phyir ro/_/bdag ni de bzhin gshegs pa shis pa zhes bya bar mos pa la gnas kyis/_gzhan dag kyang de bzhin gshegs pa shis pa zhes bya bar mos pa la dgod do zhes dbugs 
[\[35b.3\]]'byin pa rnyed par 'gyur te/_de la de bzhin gshegs pa shis pa zhes bya ba ni mthong ba dang /_thos pa dang /_dran pa rnams don yod pa'i phyir ro/_/bdag ni de bzhin gshegs pa g.yung drung ngo zhes bya bar mos pa la gnas kyis/_gzhan dag kyang de bzhin gshegs 
[\[35b.4\]]pa g.yung drung ngo zhes bya bar mos pa la dgod do zhes dbugs 'byin pa rnyed par 'gyur te/_de la de bzhin gshegs pa g.yung drung ngo zhes bya ba ni sku'i mtha' med pa'i phyir ro/_/sku'i mtha' med pa'i rnam par gzhag pa las 'das pa'i phyir te/_'jam dpal dbugs 'byin 
[\[35b.5\]]pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag 
[\[35b.6\]]ni phan pa'i dngos po la gnas kyis/_gzhan dag kyang phan pa'i dngos po la dgod do zhes dbugs 'byin pa rnyed par 'gyur te/_de la phan pa'i dngos po ni sems can thams cad kyi lus dang sems kyi mi bde ba yongs su bskyab pa'i phyir de sdug bsngal gyi yo byad 
[\[35b.7\]]gang ci yang mi len pa med de/_bde ba'i yo byad gang ci yang yongs su mi gtong ba med pa gang yin pa'o/_/bdag ni chos thams cad mtshan ma med pa la gnas kyis/_gzhan dag kyang chos thams cad mtshan ma med pa la dgod do zhes dbugs 'byin pa rnyed par 
[\[36a\]]
[\[36a.1\]]'gyur te/_de la mtshan ma med pa ni mtshan ma med pa'i rang bzhin gang yin pa ste/_de ci'i phyir zhe na/_rlom sems ni ngo bo nyid med pa'i phyir ro/_/bdag ni sangs rgyas la skyabs su song ba yin gyis/_gzhan dag kyang sangs rgyas la skyabs su 'gro ba la 
[\[36a.2\]]dgod do zhes dbugs 'byin pa rnyed par 'gyur te/_de la sangs rgyas la skyabs su 'gro ba ni sdig pa thams cad mi byed pa gang yin pa'o/_/bdag ni chos la skyabs su song ba yin gyis/_gzhan dag kyang chos la skyabs su 'gro ba la dgod do zhes dbugs 'byin pa rnyed par 
[\[36a.3\]]'gyur te/_de la chos la skyabs su 'gro ba ni rten cing 'brel bar 'byung ba la 'jug pa gang yin pa'o/_/bdag ni dge 'dun la skyabs su song ba yin gyis/_gzhan dag kyang dge 'dun la skyabs su 'gro ba la dgod do zhes dbugs 'byin pa rnyed par 'gyur te/_de la dge 
[\[36a.4\]]'dun la skyabs su 'gro ba ni rjes su chags pa dang khong khro ba spangs pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga 
[\[36a.5\]]dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste bdag ni lus mi phyed pa la gnas kyis/_gzhan dag kyang lus mi phyed pa la dgod do zhes dbugs 'byin pa rnyed par 'gyur te/_de la lus mi byed pa ni 
[\[36a.6\]]pha rol gyi gnod pa thams cad dang bral ba gang yin pa'o/_/bdag ni dad pa mi phyed pa la gnas kyis/_gzhan dag kyang dad pa mi phyed pa la dgod do zhes dbugs 'byin pa rnyed par 'gyur te/_de la dad pa mi phyed pa ni las kyi rnam par smin pa la yid ches pa gang 
[\[36a.7\]]yin pa'o/_/bdag ni snyoms par 'jug pa shes pa la gnas kyis/_gzhan dag kyang snyoms par 'jug pa shes pa la dgod do zhes dbugs 'byin pa rnyed par 'gyur te/_de la snyoms par 'jug pa ni dmigs pa'i ngo bo nyid la 'jug pa gang yin pa'o/_/bdag ni 
[\[36b\]]
[\[36b.1\]]chos mi phyed pa la gnas kyis/_gzhan dag kyang chos mi phyed pa la dgod do zhes dbugs 'byin pa rnyed par 'gyur te/_de la chos mi phyed pa ni chos sgrub pa gang yin pa'o/_/bdag ni dge ba'i bshes gnyen mi phyed pa la gnas kyis/_gzhan dag kyang dge ba'i bshes 
[\[36b.2\]]gnyen mi phyed pa la dgod do zhes dbugs 'byin pa rnyed par 'gyur te/_de la dge ba'i bshes gnyen mi phyed pa ni dge ba'i bshes gnyen mi slu ba gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs 
[\[36b.3\]]su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni chos dang rjes su 'thun pa'i chos la gnas kyis/_gzhan dag kyang 
[\[36b.4\]]chos dang rjes su 'thun pa'i chos la dgod do zhes dbugs 'byin pa rnyed par 'gyur te/_de la chos dang rjes su 'thun pa'i chos ni chos la yang dag pa nyid du sgrub pa gang yin pa'o/_/bdag ni ngo tsha shes pa la gnas kyis/_gzhan dag kyang ngo tsha shes pa la dgod do 
[\[36b.5\]]zhes dbugs 'byin pa rnyed par 'gyur te/_de la ngo tsha shes pa ni lus dang ngag gis legs par spyad pa gang yin pa'o/_/bdag ni khrel yod pa la gnas kyis/_gzhan dag kyang khrel yod pa la dgod do zhes dbugs 'byin pa rnyed par 'gyur te/_de la khrel yod pa ni 
[\[36b.6\]]yid kyi legs pa spyad pa gang yin pa'o/_/bdag ni yang dag par mthong ba la gnas kyis/_gzhan dag kyang yang dag par mthong ba la dgod do zhes dbugs 'byin pa rnyed par 'gyur te/_de la yang dag par mthong ba ni chos thams cad mtha' dang dbung med par 'jug pa 
[\[36b.7\]]gang yin pa'o/_/bdag ni rjes su chags pa spong ba la gnas kyis/_gzhan dag kyang rjes su chags pa spong ba la dgod do zhes dbugs 'byin pa rnyed par 'gyur te/_de la rjes su chags pa spong ba ni ma 'ongs pa'i mi dge ba'i las mi skyed pa gang yin pa ste/_'jam 
[\[37a\]]
[\[37a.1\]]dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang 
[\[37a.2\]]zhe na/_'di lta ste/_bdag ni khong khro ba spong ba la gnas kyis/_gzhan dag kyang khong khro ba spong ba la dgod do zhes dbugs 'byin pa rnyed par 'gyur te/_de la khong khro ba spong ba ni dge ba'i las skyes pa rnams chud mi gzon pa gang yin pa'o/_/bdag ni cho ga la 
[\[37a.3\]]gnas kyis/_gzhan dag kyang cho ga la dgod do zhes dbugs 'byin pa rnyed par 'gyur te/_de la cho ga ni ngo tsha shes pa dang khrel yod pa gang yin pa'o/_/bdag ni bdag gi dge ba'i rtsa ba yang dag par srung ba la gnas kyis/_gzhan dag kyang rang gi dge ba'i rtsa ba 
[\[37a.4\]]yang dag par srung ba la dgod do zhes dbugs 'byin pa rnyed par 'gyur te/_de la rang gi dge ba'i rtsa ba yang dag par srung ba ni las kyi bya ba la 'jug pa gang yin pa'o/_/bdag ni gzhan gyi dge ba'i rtsa ba chud mi gzon pa la gnas kyis/_gzhan dag kyang gzhan gyi dge ba'i 
[\[37a.5\]]rtsa ba chud mi gzon pa la dgod do zhes dbugs 'byin pa rnyed par 'gyur te/_de la gzhan gyi dge ba'i rtsa ba chud mi gzon pa ni byams pa chen po dang snying rje chen po la gnas pa gang yin pa'o/_/bdag ni stong pa nyid la mos pa la gnas kyis/_gzhan dag kyang stong pa nyid la 
[\[37a.6\]]mos pa la dgod do zhes dbugs 'byin pa rnyed par 'gyur te/_de la stong pa nyid ni lta bar gyur pa'i rang bzhin gang yin pa ste/_lta bar gyur pa'i rang bzhin las stong pa nyid gzhan ma yin te/_'jam dpal dbugs 'byin pa rnyed pa lnga po de dag ni byang chub sems dpa' 
[\[37a.7\]]rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni sgrib pa med pa'i rnam par grol ba'i 
[\[37b\]]
[\[37b.1\]]ye shes la gnas kyis/_gzhan dag kyang sgrib pa med pa'i rnam par grol ba'i ye shes la dgod do zhes dbugs 'byin pa rnyed par 'gyur te/_de la sgrib pa med pa'i rnam par grol ba'i ye shes ni gnyis dang gnyis su med pa rnam par dag pa gang yin pa'o/_/bdag ni chos 
[\[37b.2\]]rnams rten cing mi 'byung ngo zhes bya bar mos pa la gnas kyis/_gzhan dag kyang chos rnams rten cing mi 'byung ngo zhes bya bar mos pa la dgod do zhes dbugs 'byin pa rnyed par 'gyur te/_de la chos rnams rten cing mi 'byung ba ni rkyen rnams mi skye ba'i ngo bo nyid yin pa'i phyir ro/_/
[\[37b.3\]]bdag ni chos thams cad gnas med do zhes bya bar mos pa la gnas kyis/_gzhan dag kyang chos thams cad gnas med do zhes bya bar mos pa la dgod do zhes dbugs 'byin pa rnyed par 'gyur te/_de la chos thams cad gnas med do zhes bya ba ni phyogs cha tha dad pa med 
[\[37b.4\]]pa'i phyir ro/_/bdag ni sangs rgyas nam mkha' dang mtshungs so zhes bya bar mos pa la gnas kyis/_gzhan dag kyang sangs rgyas nam mkha' dang mtshungs so zhes bya bar mos pa la dgod do zhes dbugs 'byin pa rnyed par 'gyur te/_de la sangs rgyas nam mkha' 
[\[37b.5\]]dang mtshungs so zhes bya ba ni tha dad pa med pa dang rten pa med pa'i phyir ro/_/bdag ni sangs rgyas sems dang /_yid dang /_rnam par shes pa dang bral ba'o zhes bya ba la gnas kyis/_gzhan dag kyang sangs rgyas sems dang /_yid dang /_rnam par shes pa dang bral ba'o 
[\[37b.6\]]zhes bya ba la dgod do zhes dbugs 'byin pa rnyed par 'gyur te/_de la sangs rgyas dang /_sems dang /_yid dang rnam par shes pa dang bral ba'o zhes bya ba ni lhun gyis grub pa'i ye shes brnyes pa'i phyir te/_'jam dpal dbugs 'byin pa rnyed pa lnga po de dag ni 
[\[37b.7\]]byang chub sems dpa' rnams kyi sa dang po yongs su sbyong bar 'gyur ba'o/_/'jam dpal gzhan yang dbugs 'byin pa rnyed pa lnga dag byang chub sems dpa' rnams kyi sa dang po yongs su sbyong bar 'gyur te/_lnga gang zhe na/_'di lta ste/_bdag ni sbyin pa las byung ba'i 
[\[38a\]]
[\[38a.1\]]bsdu ba'i dngos po la gnas kyis/_gzhan dag kyang sbyin pa las byung ba'i bsdu ba'i dngos po la dgod do zhes dbugs 'byin pa rnyed par 'gyur te/_de la sbyin pa las byung ba'i bsdu ba'i dngos po ni bsam pa dang sbyor ba'o/_/bdag ni tshul khrims las byung ba'i bsdu 
[\[38a.2\]]ba'i dngos po la gnas kyis/_gzhan dag kyang tshul khrims las byung ba'i bsdu ba'i dngos po la dgod do zhes dbugs 'byin pa rnyed par 'gyur te/_de la tshul khrims las byung ba'i bsdu ba'i dngos po ni byams pa dang snying rje'o/_/bdag ni bsgoms pa las byung ba'i bsdu ba'i 
[\[38a.3\]]dngos po la gnas kyis/_gzhan dag kyang bsgoms pa las byung ba'i bsdu ba'i dngos po la dgod do zhes dbugs 'byin pa rnyed par 'gyur te/_de la bsgoms pa las byung ba'i bsdu ba'i dngos po ni thabs kyis yang dag par zin pa'i shes rab bo/_/bdag ni bsam pa 
[\[38a.4\]]la gnas kyis/_gzhan dag kyang bsam pa la dgod do zhes dbugs 'byin pa rnyed par 'gyur te/_de la bsam pa ni dge ba'i chos rnams la dad pa dang 'dun pa'o/_/bdag ni sbyor ba la gnas kyis/_gzhan dag kyang sbyor ba la dgod do zhes dbugs 'byin pa 
[\[38a.5\]]rnyed par 'gyur te/_de la sbyor ba ni dge ba'i chos thams cad sgrub pa gang yin pa ste/_'jam dpal dbugs 'byin pa rnyed pa lnga po de dag ni byang chub sems dpa' rnams kyi sa dang po yongs su sbyong bar 'gyur ba'o/_/de nas 'jam dpal gzhon nur gyur pas bcom ldan 'das 
[\[38a.6\]]kyis brjod pa mthar phyin par rig nas byang chub sems dpa' sems dpa' chen po kun tu bzang po la 'di skad ces smras so/_/kye rgyal ba'i sras sangs rgyas bcom ldan 'das rnams kyi ston pa thogs pa med pa gang yin/_sangs rgyas bcom ldan 'das rnams kyi mkhyen pa thogs 
[\[38a.7\]]pa med pa gang yin/_sangs rgyas bcom ldan 'das rnams kyi sems can yongs su smin par mdzad pa khyu mchog tu gyur pa gang yin/_sangs rgyas bcom ldan 'das rnams kyi kun nas mngon du gyur pa gang yin/_sangs rgyas bcom ldan 'das rnams kyi zhing yongs su sbyong ba 
[\[38b\]]
[\[38b.1\]]la mi 'jigs pa gang yin/_sangs rgyas bcom ldan 'das rnams kyi sku mtha' yas pa gang yin/_sangs rgyas bcom ldan 'das rnams kyi yul gang yin/_sangs rgyas bcom ldan 'das rnams kyi lhun gyis grub pa'i ye shes gang yin/_sangs rgyas bcom ldan 'das rnams kyi 
[\[38b.2\]]bsam gyis mi khyab pa gang yin/_sangs rgyas bcom ldan 'das rnams kyi kun du gzigs pa gang yin/_sangs rgyas bcom ldan 'das rnams kyi grags pa gang yin/_sangs rgyas bcom ldan 'das rnams kyi dbyer med cing mi gnas pa gang yin/_sangs rgyas bcom ldan 
[\[38b.3\]]'das rnams kyi sku thogs pa med pa gang yin/_sangs rgyas bcom ldan 'das rnams kyi spyi gtsug bltar mi mthong ba gang yin/_kye rgyal ba'i sras sangs rgyas bcom ldan 'das rnams kyi sems can yongs su smin par mdzad pa'i spyod pa'i gnas rnams gang yin/_sangs 
[\[38b.4\]]rgyas bcom ldan 'das rnams kyi sems can yongs su smin par mdzad pa'i mi 'jigs pa rnams gang yin/_de skad ces smras pa dang /_byang chub sems dpa' sems dpa' chen po kun tu bzang pos 'jam dpal gzhon nur gyur pa la 'di skad ces smras so/_/'jam 
[\[38b.5\]]dpal chos kyi rnam grangs 'di ni mthong bar dka' ba rig par dka' ba ste/_brtag par bya ba ma yin zhing rtog ge'i spyod pa ma yin pa mos par dka' ba ste/_sangs rgyas bye ba khrag khrig brgya stong mang po la bsnyen bkur byas pa'i sems can de dag chos kyi rnam grangs 
[\[38b.6\]]'di thos par 'gyur zhing thos nas kyang mos par 'gyur ro/_/'jam dpal gyis smras pa/_kye rgyal ba'i sras dmus long la mar me mi gzugs kyi/_mig dang ldan pa rnams la mar me gzugs te/_kye rgyal ba'i sras de bzhin du byang chub sems dpa' sems 
[\[38b.7\]]dpa' chen po gang dag bsod nams dang ye shes kyi tshogs dpag tu med pa bsags pa de dag gi phyir kho bo 'dri'o/_/gang dag bskal pa grangs med par sems can dmyal ba dang /_dud 'gro'i skyes gnas dang /[ {]yi dgas [,]yi dwags [}]dang gshin rje'i 'jig rten du gnas 
[\[39a\]]
[\[39a.1\]]par 'gyur ba'i las tshe 'di nyid la myong bar 'gyur ba de dag gi phyir kho bo 'dri'o/_/gang dag mthong ba dang /_thos pa dang /_bsnyen bkur byas pa don yod pa de dag gi phyir kho bo 'dri yis ston cig_/kye rgyal ba'i sras chos kyi rnam grangs 'di la ma mos 
[\[39a.2\]]pa la bla na med pa yang dag par rdzogs pa'i byang chub mi smras/_kye rgyal ba'i sras skye bo mang po la phan pa dang /_skye bo mang po la bde ba dang /_'jig rten la snying brtse ba dang /_skye bo phal po che dang /_lha dang mi rnams kyi don dang /_phan pa dang /_bde bar bya ba'i 
[\[39a.3\]]phyir ston cig_/de skad ces smras pa dang /_byang chub sems dpa' sems dpa' chen po kun tu bzang pos 'jam dpal gzhon nur gyur pa la 'di skad ces smras so/_/'jam dpal de la ston pa thogs pa med pa ni de bzhin gshegs pa phyogs bcu'i 'jig rten gyi khams so 
[\[39a.4\]]so'i gling re rer yang gser gyi kha dog gis 'dul ba'i lha dang mi rnams dang byang chub sems dpa' rnams la de bzhin gshegs pa gser gyi kha dog tu ston pa la thogs pa med do/_/nor bu rin po che'i rgyal po skar 'od kyi kha dog gis 'dul ba rnams la/_de bzhin gshegs 
[\[39a.5\]]pa nor bu rin po che'i rgyal po skar 'od kyi kha dog tu ston pa la thogs pa med do/_/nor bu rin po che'i rgyal po glog gi sgron ma'i kha dog gis 'dul ba rnams la/_de bzhin gshegs pa nor bu rin po che'i rgyal po glog gi sgron ma'i kha dog tu ston pa la thogs pa med do/_/nor bu 
[\[39a.6\]]rin po che'i rgyal po nyi zla mar me'i kha dog gis 'dul ba rnams la/_de bzhin gshegs pa nor bu rin po che'i rgyal po nyi zla mar me'i kha dog tu ston pa la thogs pa med do/_/nor bu rin po che'i rgyal po snang ba thams cad bsdus pa'i kha dog gis 'dul ba rnams la/_de bzhin 
[\[39a.7\]]gshegs pa nor bu rin po che'i rgyal po snang ba thams cad bsdus pa'i kha dog tu ston pa la thogs pa med do/_/nor bu rin po che dbang gi rgyal po'i kha dog gis 'dul ba rnams la/_de bzhin gshegs pa nor bu rin po che dbang gi rgyal po'i kha dog tu ston pa la thogs pa med 
[\[39b\]]
[\[39b.1\]]do/_/nor bu rin po che'i rgyal po ze ba can gyi kha dog gis 'dul ba rnams la/_de bzhin gshegs pa nor bu rin po che'i rgyal po ze ba can gyi kha dog tu ston pa la thogs pa med do/_/nor bu rin po che'i rgyal po seng ge ral pa can gyi kha dog gis 'dul ba rnams la/_de bzhin gshegs pa nor 
[\[39b.2\]]bu rin po che'i rgyal po seng ge ral pa can gyi kha dog tu ston pa la thogs pa med do/_/nor bu rin po che'i rgyal po seng ge'i rgyal mtshan gyi rtse mo'i kha dog gis 'dul ba rnams la/_de bzhin gshegs pa nor bu rin po che'i rgyal po seng ge'i rgyal mtshan gyi rtse mo'i kha dog tu ston 
[\[39b.3\]]pa la thogs pa med do/_/nor bu rin po che'i rgyal po brgya byin thogs pa'i kha dog gis 'dul ba rnams la/_de bzhin gshegs pa nor bu rin po che'i rgyal po brgya byin thogs pa'i kha dog tu ston pa la thogs pa med do/_/nor bu rin po che'i rgyal po lha thams cad kyi 'od kyi 
[\[39b.4\]]kha dog gis 'dul ba rnams la/_de bzhin gshegs pa nor bu rin po che'i rgyal po lha thams cad kyi 'od kyi kha dog tu ston pa la thogs pa med do/_/nor bu rin po che'i rgyal po chu dang bar byed pa'i kha dog gis 'dul ba rnams la/_de bzhin gshegs pa nor bu rin po 
[\[39b.5\]]che'i rgyal po chu dang bar byed pa'i kha dog tu ston pa la thogs pa med do/_/nor bu rin po che'i rgyal po rdo rje'i 'od kyi kha dog gis 'dul ba rnams la/_de bzhin gshegs pa nor bu rin po che'i rgyal po rdo rje'i 'od kyi kha dog tu ston pa la thogs pa med do/_/nor bu rin po che'i 
[\[39b.6\]]rgyal po pad ma ral gri kha dog gis 'dul ba rnams la/_de bzhin gshegs pa nor bu rin po che'i rgyal po pad ma ral gri kha dog tu ston pa la thogs pa med do/_/nor bu rin po che'i rgyal po bai dUr+ya'i kha dog gis 'dul ba rnams la/_de bzhin gshegs pa nor bu rin 
[\[39b.7\]]po che'i rgyal po bai dUr+ya'i kha dog tu ston pa la thogs pa med do/_/nor bu rin po che'i rgyal po an da rnyil gyi kha dog gis 'dul ba rnams la/_de bzhin gshegs pa nor bu rin po che'i rgyal po an da rnyil gyi kha dog tu ston pa la thogs pa med do/_/nor bu rin 
[\[40a\]]
[\[40a.1\]]po che'i rgyal po mthon ka chen po'i kha dog gis 'dul ba rnams la/_de bzhin gshegs pa nor bu rin po che'i rgyal po mthon ka chen po'i kha dog tu ston pa la thogs pa med do/_/nor bu rin po che'i rgyal po rdo rje'i snying po'i kha dog gis 
[\[40a.2\]]'dul ba rnams la/_de bzhin gshegs pa nor bu rin po che'i rgyal po rdo rje'i snying po'i kha dog tu ston pa la thogs pa med do/_/nor bu rin po che'i rgyal po dpal gyi snying po'i kha dog gis 'dul ba rnams la/_de bzhin gshegs pa nor bu rin po che'i rgyal po dpal 
[\[40a.3\]]gyi snying po'i kha dog tu ston pa la thogs pa med do/_/nor bu rin po che'i rgyal po dge ba bkod pa'i kha dog gis 'dul ba rnams la/_de bzhin gshegs pa nor bu rin po che'i rgyal po dge ba bkod pa'i kha dog tu ston pa la thogs pa med do/_/nor bu rin po che'i rgyal 
[\[40a.4\]]po ma chags pa bkod pa'i snying po'i kha dog gis 'dul ba rnams la/_de bzhin gshegs pa nor bu rin po che'i rgyal po ma chags pa bkod pa'i snying po'i kha dog tu ston pa la thogs pa med do/_/nor bu rin po che'i rgyal po mu tig dkar po'i kha dog gis 'dul ba rnams 
[\[40a.5\]]la/_de bzhin gshegs pa nor bu rin po che'i rgyal po mu tig dkar po'i kha dog tu ston pa la thogs pa med do/_/nor bu rin po che'i rgyal po mu tig mthon ka'i kha dog gis 'dul ba rnams la/_de bzhin gshegs pa nor bu rin po che'i rgyal po mu tig mthon ka'i kha 
[\[40a.6\]]dog tu ston pa la thogs pa med do/_/nor bu rin po che'i rgyal po mu tig gser lta bu'i kha dog gis 'dul ba rnams la/_de bzhin gshegs pa nor bu rin po che'i rgyal po mu tig gser lta bu'i kha dog tu ston pa la thogs pa med do/_/nor bu rin po che'i rgyal po mu tig nam 
[\[40a.7\]]mkha'i 'od kyi kha dog gis 'dul ba rnams la/_de bzhin gshegs pa nor bu rin po che'i rgyal po mu tig nam mkha'i 'od kyi kha dog tu ston pa la thogs pa med do/_/nor bu rin po che'i rgyal po bsod nams kyi tshogs rgya mtsho grangs med pa rjes su sgrog pa'i 'od kyi kha dog 
[\[40b\]]
[\[40b.1\]]gis 'dul ba rnams la/_de bzhin gshegs pa nor bu rin po che'i rgyal po bsod nams kyi tshogs rgya mtsho grangs med pa rjes su sgrog pa'i 'od kyi kha dog tu ston pa la thogs pa med do/_/nor bu rin po che'i rgyal po ye shes kyi tshogs rgya mtsho grangs med pa rjes su sgrog pa'i 
[\[40b.2\]]kha dog gis 'dul ba rnams la/_de bzhin gshegs pa nor bu rin po che'i rgyal po ye shes kyi tshogs rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po pha rol tu phyin pa rgya mtsho grangs med pa rjes su sgrog pa'i kha 
[\[40b.3\]]dog gis 'dul ba rnams la/_de bzhin gshegs pa nor bu rin po che'i rgyal po pha rol tu phyin pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po sa rgya mtsho grangs med pa rjes su sgrog pa'i kha dog gis 'dul ba 
[\[40b.4\]]rnams la/_de bzhin gshegs pa nor bu rin po che'i rgyal po sa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po gzungs rgya mtsho grangs med pa rjes su sgrog pa'i kha dog gis 'dul ba rnams la/_de bzhin 
[\[40b.5\]]gshegs pa nor bu rin po che'i rgyal po gzungs rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po ting nge 'dzin rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs 
[\[40b.6\]]pa nor bu rin po che'i rgyal po ting nge 'dzin rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po rnam par thar pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs pa 
[\[40b.7\]]nor bu rin po che'i rgyal po rnam par thar pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po so so yang dag par rig pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin 
[\[41a\]]
[\[41a.1\]]gshegs pa nor bu rin po che'i rgyal po so so yang dag pa'i rig pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po mngon par shes pa rgya mtsho grangs med pa rjes su sgrog pa'i kha dog gis 'dul ba 
[\[41a.2\]]rnams la/_de bzhin gshegs pa nor bu rin po che'i rgyal po mngon par shes pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po smon lam rgya mtsho grangs med pa rjes su sgrog pa'i kha dog gis 'dul ba rnams la/_de 
[\[41a.3\]]bzhin gshegs pa nor bu rin po che'i rgyal po smon lam rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po brtson 'grus rtsom pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs 
[\[41a.4\]]pa nor bu rin po che'i rgyal po brtson 'grus rtsom pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po dbugs 'byin pa rnyed pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs 
[\[41a.5\]]pa nor bu rin po che'i rgyal po dbugs 'byin pa rnyed pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po byang chub sems dpa' la 'jug pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin 
[\[41a.6\]]gshegs pa nor bu rin po che'i rgyal po byang chub sems dpa' la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po de bzhin gshegs pa la 'jug pa rgya mtsho grangs med pa rjes su sgrog pa'i kha dog gis 'dul 
[\[41a.7\]]ba rnams la/_de bzhin gshegs pa nor bu rin po che'i rgyal po de bzhin gshegs pa la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po sems can gyi bsam pa dang spyod pa la 'jug pa rgya mtsho grangs 
[\[41b\]]
[\[41b.1\]]med pa rjes su sgrog pa'i kha dog gis 'dul ba rnams la/_de bzhin gshegs pa nor bu rin po che'i rgyal po sems can gyi bsam pa dang spyod pa la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po che'i rgyal po 'jig rten 
[\[41b.2\]]gyi khams la 'jug pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs pa nor bu rin po che'i rgyal po 'jig rten gyi khams la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin po 
[\[41b.3\]]che'i rgyal po bskal pa la 'jug pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs pa nor bu rin po che'i rgyal po bskal pa la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/_/nor bu rin 
[\[41b.4\]]po che'i rgyal po dus gsum la 'jug pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs pa nor bu rin po che'i rgyal po dus gsum la 'jug pa rgya mtsho grangs med pa rjes su sgrog pa'i kha dog tu ston pa la thogs pa med do/_/
[\[41b.5\]]nor bu rin po che'i rgyal po dus gsum bstan pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs pa nor bu rin po che'i rgyal po dus gsum bstan pa rgya mtsho grangs med pa rjes su sgrog pa'i kha dog tu ston pa la thogs pa med do/_/
[\[41b.6\]]nor bu rin po che'i rgyal po mi skyo bar sems bskyed pa rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs pa nor bu rin po che'i rgyal po mi skyo bar sems bskyed pa rgya mtsho grangs med pa rjes su sgrog pa'i kha dog tu ston pa 
[\[41b.7\]]la thogs pa med do/_/nor bu rin po che'i rgyal po dbyer med pa'i ye shes rgya mtsho grangs med pa rjes su sgrog pa'i kha dog gis 'dul ba rnams la/_de bzhin gshegs pa nor bu rin po che'i rgyal po dbyer med pa'i ye shes rgya mtsho grangs med pa rjes su sgrog pa'i 
[\[42a\]]
[\[42a.1\]]kha dog tu ston pa la thogs pa med do/_/de ci'i phyir zhe na/_ma 'dres pa'i chos dang ldan pa'i phyir ro/_/'jam dpal 'di lta ste dper na/_nor bu rin po che bai dUr+ya la dngos po'i dbang gis bya ba rnam pa sna tshogs mtha' yas pa 'byung ste/_nor bu rin po che 
[\[42a.2\]]bai dUr+ya ni mi rtog rnam par mi rtog mod kyis/_'on kyang ma 'dres pa'i chos dang ldan pa'i phyir de mi rtog cing lhun gyis grub par bya ba 'di lta bu 'di dag 'byung ngo /_/'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas kyang sems 
[\[42a.3\]]can yongs su smin par bya ba'i dbang gis kha dog rnam pa tha dad pa'i mdzad pa 'byung ste/_de bzhin gshegs pa ni mi rtog rnam par mi rtog mod kyi/_'on kyang ma 'dres pa'i chos dang ldan pa'i phyir mdzad pa 'di lta bu 'di dag 'byung ste/_'jam dpal 'di ni sangs rgyas bcom 
[\[42a.4\]]ldan 'das rnams kyi ston pa thogs pa med pa'o/_/'jam dpal de la de bzhin gshegs pa'i mkhyen pa thogs pa med pa ni phyogs bcu'i 'jig rten gyi khams rab 'byam thams cad kyi 'jig rten gyi khams re re dang /_gling re re dang /_rdul phra rab kyi rdul re re dang /_
[\[42a.5\]]'jig rten gyi khams thams cad kyi rdul snyed kyi 'jig rten gyi khams rgya mtshor 'jug pa rnams la mkhyen pa la thogs pa med do/_/'jig rten gyi khams re re dag gling re re dang /_rdul phra rab kyi rdul re re la skad cig skad cig la zhing thams cad kyi rdul snyed kyi bsod nams kyi 
[\[42a.6\]]tshogs rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi ye shes kyi tshogs rgya mtsho grangs med pa'i bye brag bstan pa gzhan dang gzhan dag mkhyen pa la thogs pa 
[\[42a.7\]]med do/_/de bzhin du skad cig skad cig la zhing thams cad kyi rdul snyed kyi pha rol tu phyin pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi rgya mtsho grangs med pa'i 
[\[42b\]]
[\[42b.1\]]bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi gzungs rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing 
[\[42b.2\]]thams cad kyi rdul snyed kyi ting nge 'dzin rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi rnam par thar pa rgya mtsho grangs med pa'i bye brag bstan pa gzhan dang gzhan dag mkhyen pa la 
[\[42b.3\]]thogs pa med do/_/de bzhin du skad cig skad cig la zhing thams cad kyi rdul snyed kyi so so yang dag par rig pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi mngon 
[\[42b.4\]]par shes pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi smon lam rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med 
[\[42b.5\]]do/_/de bzhin du skad cig skad cig la zhing thams cad kyi rdul snyed kyi brtson 'grus rtsom pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi dbugs 'byin pa rnyed pa 
[\[42b.6\]]rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi byang chub sems dpa' la 'jug pa rgya mtsho grangs med pa'i bye brag bstan pa gzhan dang gzhan dag mkhyen 
[\[42b.7\]]pa la thogs pa med do/_/de bzhin du skad cig skad cig la zhing thams cad kyi rdul snyed kyi de bzhin gshegs pa la 'jug pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams 
[\[43a\]]
[\[43a.1\]]cad kyi rdul snyed kyi zhing thams cad la 'jug pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi sems can gyi bsam pa dang spyod pa la 'jug pa 
[\[43a.2\]]rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de bzhin du skad cig skad cig la zhing thams cad kyi rdul snyed kyi 'jig rten gyi khams la 'jug pa rgya mtsho grangs med pa'i bye brag bstan pa gzhan dang gzhan dag mkhyen 
[\[43a.3\]]pa la thogs pa med do/_/de bzhin du skad cig skad cig la zhing thams cad kyi rdul snyed kyi bskal pa la 'jug pa rgya mtsho grangs med pa'i bye brag bstan pa gzhan dang gzhan dag mkhyen pa la thogs pa med do/_/de ci'i phyir zhe na/_lhun gyis grub pa'i ye shes brnyes pa'i 
[\[43a.4\]]phyir ro/_/'jam dpal 'di lta ste dper na/_brag phug gi nang nas brag cha sems can gyi sgra rnam pa mang po 'jug pas sgra skad gzhan dang gzhan dag mtha' yas pa 'byung ste brag cha ni mi rtog_/rnam par mi rtog mod kyi 'on kyang ma 'dres pa'i chos dang ldan pa'i phyir de mi rtog 
[\[43a.5\]]cing lhun gyis grub par bya ba 'di lta bu 'di dag 'byung ngo /_/'jam dpal de bzhin du de bzhin gshegs pa la yang sems can gyi bsam pa ji lta ba dang /_'dul ba ji lta ba de dag gis de lta bu'i skad du ston pa 'byung bar shes te/_de bzhin gshegs pa ni mi rtog rnam par 
[\[43a.6\]]mi rtog mod kyi/_'on kyang ma 'dres pa'i chos dang ldan pa'i phyir de mi rtog cing lhun gyis grub par mdzad pa 'di lta bu 'di dag 'byung ngo /_/'jam dpal de bzhin gshegs pa'i mkhyen pa thogs pa med pa mdor bstan pa yin te/_rgyas par ni phyi ma'i mtha'i mu'i bskal par 
[\[43a.7\]]byin gyis brlabs kyang bstan par mi nus so/_/'jam dpal de la de bzhin gshegs pa'i sems can yongs su smin par mdzad pa khyu mchog tu gyur pa ni de bzhin gshegs pa'i gtsug tor phyogs bcu'i 'jig rten gyi khams rab 'byam thams cad du 'jig rten gyi khams 
[\[43b\]]
[\[43b.1\]]re re dang /_gling re rer yang thogs pa med pa/_sgrib pa med pa/_dbyer med pa/_nam mkha' khyab par 'gengs te/_sems can yongs su smin par mdzad pa'i khyu mchog tu gyur pas phyi ma'i mtha'i mu'i bskal par byin gyis rlob pa'o/_/'jam dpal de bzhin gshegs 
[\[43b.2\]]pa'i mdzod spu phyogs bcu'i 'jig rten gyi khams rab 'byam thams cad du 'jig rten gyi khams re re dang /_gling re rer yang thogs pa med pa/_sgrib pa med pa/_dbyer med pa/_nam mkha' khyab par 'gengs pa/_sems can yongs su smin par mdzad pa/_khyu mchog tu gyur 
[\[43b.3\]]pas phyi ma'i mtha'i mu'i bskal par byin gyis rlob pa'o/_/'jam dpal de bzhin du de bzhin gshegs pa'i mtshan re rer yang phyogs bcu'i 'jig rten gyi khams rab 'byam thams cad du 'jig rten gyi khams re re dang /_gling re rer yang thogs pa med pa/_sgrib pa med 
[\[43b.4\]]pa/_dbyer med pa/_nam mkha' khyab par 'gengs pa/_sems can yongs su smin par mdzad pa/_khyu mchog tu gyur pas phyi ma'i mtha'i mu'i bskal par byin gyis rlob pa'o/_/de bzhin du de bzhin gshegs pa'i dpe byad bzang po phyogs bcu'i 'jig rten gyi 
[\[43b.5\]]khams rab 'byam thams cad du 'jig rten gyi khams re re dang /_gling re rer yang thogs pa med pa/_sgrib pa med pa/_dbyer med pa/_nam mkha' khyab par 'gengs pa/_sems can yongs su smin par mdzad pa/_khyu mchog tu gyur pas phyi ma'i mtha'i mu'i 
[\[43b.6\]]bskal par byin gyis rlob pa'o/_/de bzhin du de bzhin gshegs pa'i spu'i khung bu re rer yang thogs pa med pa/_sgrib pa med pa/_dbyer med pa/_nam mkha' khyab par 'gengs pa/_sems can yongs su smin par mdzad pa/_khyu mchog tu gyur pas phyi ma'i 
[\[43b.7\]]mtha'i mu'i bskal par byin gyis rlob pa'o/_/de bzhin du de bzhin gshegs pa'i yo byad thams cad kyang phyogs bcu'i 'jig rten gyi khams rab 'byam thams cad du 'jig rten gyi khams re re dang /_gling re rer yang thogs pa med pa/_sgrib pa med pa/_dbyer med pa/_nam 
[\[44a\]]
[\[44a.1\]]mkha' khyab par 'gengs pa/_sems can yongs su smin par mdzad pa/_khyu mchog tu gyur pas phyi ma'i mtha'i mu'i bskal par byin gyis rlob pa'o/_/de ci'i phyir zhe na/_ma 'dres pa'i chos dang ldan pa'i phyir te/_ma 'dres pa'i chos dang ldan pa ni smon 
[\[44a.2\]]lam gyi stobs kyi byin gyis brlabs pa'i phyir ro/_/'jam dpal de bzhin gshegs pa'i sems can yongs su smin par mdzad pa/_khyu mchog tu gyur pa mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/
[\[44a.3\]]'jam dpal de la de bzhin gshegs pa'i kun nas mngon du gyur pa ni phyogs bcu'i 'jig rten gyi khams rab 'byam thams cad du 'jig rten gyi khams re re dang /_gling re re dang /_rdul phra rab re re la ste/_rdul phra rab kyi rdul gyi phyogs re re la byang chub sems dpa' rgya mtsho 
[\[44a.4\]]'khod pa ni rab tu mang gi_/'jig rten gyi khams lnga bcu'i rdul phra rab kyi rdul snyed kyi 'jig rten gyi khams rgya mtsho grangs med pa dag gi rdul phra rab ni ches nyung ste/_byang chub sems dpa' de dag ni sems can dang /_'jig rten gyi khams dang /_gling dang /_ri rab dang /_ri rab 
[\[44a.5\]]chen po dang /_khor yug dang /_khor yug chen po dang /_grong dang /_grong khyer dang /_grong rdal dang /_ljongs dang /_yul 'khor dang /_rgyal po'i pho brang 'khor dang /_'bab chu dang /_mtshe'u dang /_mtsho bran dag gang la yang gnod pa dang sgrib pa med de/_sngon 
[\[44a.6\]]ji lta bar phyis kyang de bzhin du bya ba dag 'jug ste/_de bzhin gshegs pa ma 'dres pa'i chos dang ldan pa'i phyir ro/_/bsam pa ji lta ba dang /_'dul ba ji lta ba'i lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am 
[\[44a.7\]]ci dang /_lto 'phye chen po dang /_brgya byin dang /_tshangs pa dang /_'jig rten skyong ba dang /_mi dang /_mi ma yin pa dang /_byang chub sems dpa' de dag gis kyang 'di ltar kun nas de bzhin gshegs pa gnya' shing gang tsam na bzhugs par mngon du mthong ngo /_/
[\[44b\]]
[\[44b.1\]]de ci'i phyir zhe na/_ma 'dres pa'i chos dang ldan pa'i phyir ro/_/'jam dpal 'di lta ste dper na/_zla ba yar gyi ngo tshes bco lnga'i nam phyed kyi dus na 'dzam bu'i gling gi skyes pa dang /_bud med dang /_khye'u dang /_bu mo thams cad kyis zla ba'i dkyil 'khor mdun na 'dug 
[\[44b.2\]]par mthong yang zla ba'i dkyil 'khor ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir mi rtog cing lhun gyis grub par bya ba 'di lta bu 'di dag 'byung ngo /_/'jam dpal de bzhin du de bzhin gshegs pa yang phyogs bcu'i 'jig rten 
[\[44b.3\]]gyi khams rab 'byam thams cad kyi sems can bsam pa ji lta ba dang /_'dul ba ji lta ba de dag gis de bzhin gshegs pa mdun na bzhugs par mthong yang de bzhin gshegs pa ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir mi 
[\[44b.4\]]rtog cing lhun gyis grub par mdzad pa 'di lta bu 'di dag 'byung ngo /_/'jam dpal de bzhin gshegs pa'i kun nas mngon du gyur pa mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal 
[\[44b.5\]]de bzhin gshegs pa'i zhing yongs su sbyong ba la mi 'jigs pa ni de bzhin gshegs pa phyogs bcu'i 'jig rten gyi khams rab 'byam thams cad kyi 'jig rten gyi khams re re dang /_rdul phra rab kyi rdul re re la 'jig rten gyi khams thams cad kyi rdul snyed kyi 'jig rten gyi 
[\[44b.6\]]khams rgya mtsho la 'jug go/_/de la 'jig rten gyi khams rgya mtsho la la ni bsod nams kyi tshogs rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni ye shes kyi tshogs rgya mtsho grangs med pa'i bye brag 
[\[44b.7\]]bstan pa'i ye shes kyis rnam par sbyong ngo /_/'jig rten gyi khams rgya mtsho la la ni pha rol tu phyin pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni sa rgya mtsho grangs med pa'i bye brag bstan pa'i ye 
[\[45a\]]
[\[45a.1\]]shes kyis rnam par sbyong ngo /_/'jig rten gyi khams rgya mtsho la la ni gzungs rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni ting nge 'dzin rgya mtsho grangs med pa'i bye brag bstan pa'i ye shes 
[\[45a.2\]]kyis rnam par sbyong ngo /_/'jig rten gyi khams rgya mtsho la la ni rnam par thar pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni so so yang dag par rig pa rgya mtsho grangs med pa'i bye brag bstan pa'i ye 
[\[45a.3\]]shes kyis rnam par sbyong ngo /_/'jig rten gyi khams rgya mtsho la la ni mngon par shes pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni smon lam rgya mtsho grangs med pa'i bye brag bstan pa'i ye shes kyis 
[\[45a.4\]]rnam par sbyong ngo /_/'jig rten gyi khams rgya mtsho la la ni brtson 'grus rtsom pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni dbugs 'byin pa rnyed pa rgya mtsho grangs med pa'i bye brag bstan pa'i ye 
[\[45a.5\]]shes kyis rnam par sbyong ngo /_/'jig rten gyi khams rgya mtsho la la ni byang chub sems dpa' las 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni de bzhin gshegs pa la 'jug pa rgya mtsho grangs 
[\[45a.6\]]med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni sems can gyis bsam pa dang spyod pa la 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la 
[\[45a.7\]]ni 'jig rten gyi khams la 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni bskal pa la 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams 
[\[45b\]]
[\[45b.1\]]rgya mtsho la la ni dus gsum bstan pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni dus gsum la 'jug pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams 
[\[45b.2\]]rgya mtsho la la ni mi skyo bar sems bskyed pa rgya mtsho grangs med pa'i bye brag bstan pa'i ye shes kyis rnam par sbyong ngo /_/'jig rten gyi khams rgya mtsho la la ni dbyer med pa rgya mtsho grangs med pa'i bye brag bstan pa'i ye shes kyis rnam par sbyong ste/_de bzhin gshegs pa ni 
[\[45b.3\]]gnas gang nas kyang mi g.yo'o/_/de ci'i phyir zhe na/_mi g.yo ba'i ye shes brnyes pa'i phyir ro/_/'jam dpal de bzhin gshegs pa'i sangs rgyas kyi zhing yongs su sbyong ba la mi 'jigs pa mdor bstan pa yin te/_rgyas par ni phyi ma'i mtha'i mu'i bskal par byin 
[\[45b.4\]]gyis brlabs kyang bstan par mi nus so/_/'jam dpal de bzhin gshegs pa'i sku mtha' yas pa ni phyogs bcu'i 'jig rten gyi khams rab 'byam thams cad kyi 'jig rten gyi khams re re dang /_gling re re la ste/_'jig rten gyi khams lnga bcu'i rdul phra rab kyi rdul snyed kyi 
[\[45b.5\]]'jig rten gyi khams rgya mtsho brgya stong grangs med pa'i rdul phra rab kyi rdul rnams ni rab tu nyung gi_/de bzhin gshegs pa'i byang chub sems dpa'i 'khor gyi dkyil 'khor rgya mtsho ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho'i 
[\[45b.6\]]rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho bsod nams kyi tshogs rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo /_/'jig 
[\[45b.7\]]rten gyi khams lnga bcu'i rdul snyed kyi 'jig rten gyi khams rgya mtsho'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho ye shes kyi tshogs rgya mtsho grangs med pa gzhan dang gzhan gyis sangs rgyas la 
[\[46a\]]
[\[46a.1\]]lta ba mngon du gyur pa thob pa dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems 
[\[46a.2\]]dpa' rgya mtsho pha rol tu phyin pa rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang 
[\[46a.3\]]chub sems dpa'i 'khor gyi dkyil 'khor re re'i byang chub sems dpa' rgya mtshos rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med 
[\[46a.4\]]pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho gzungs rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo /_/'jig rten gyi khams 
[\[46a.5\]]lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho ting nge 'dzin rgya mtsho grangs med pa gzhan dang gzhan gyis sangs rgyas la lta 
[\[46a.6\]]ba mngon du gyur pa thob pa dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' 
[\[46a.7\]]rgya mtsho rnam par thar pa rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/
[\[46b\]]
[\[46b.1\]]byang chub sems dpa'i 'khor gyi dkyil 'khor re re'i byang chub sems dpa' rgya mtsho so so yang dag par rig pa rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches mang ngo /_/'jig rten gyi khams lnga bcu'i rdul snyed kyi 'jig rten 
[\[46b.2\]]gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho mngon par shes pa rgya mtsho grangs med pa gzhan dang gzhan gyis sangs rgyas la lta ba mngon du gyur pa thob pa dag ni ches 
[\[46b.3\]]mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho smon lam gyi bye brag rgya mtsho grangs med pa gzhan 
[\[46b.4\]]dang gzhan gyis sangs rgyas la lta ba mngon du gyur pa thob pa dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub 
[\[46b.5\]]sems dpa' rgya mtsho bsod nams kyi tshogs kyi bye brag gzhan dang gzhan thob pa de dag bsod nams kyi tshogs kyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo /_/'jig rten gyi 
[\[46b.6\]]khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho ye shes kyi tshogs kyi bye brag gzhan dang gzhan thob pa de dag ye shes 
[\[46b.7\]]kyi tshogs kyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams 
[\[47a\]]
[\[47a.1\]]ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho pha rol tu phyin pa'i bye brag gzhan dang gzhan thob pa de dag pha rol tu phyin pa'i bye brag gzhan dang gzhan thob pa'i stobs bskyed pa'i byin gyi rlabs kyis de bzhin 
[\[47a.2\]]gshegs pa gzhan dang gzhan mthong ba dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho 
[\[47a.3\]]sa'i bye brag gzhan dang gzhan thob pa de dag sa'i bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i 
[\[47a.4\]]rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho gzungs kyi bye brag gzhan dang gzhan thob pa de dag gzungs kyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs 
[\[47a.5\]]pa gzhan dang gzhan mthong ba dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho ting nge 
[\[47a.6\]]'dzin gyi bye brag gzhan dang gzhan thob pa de dag ting nge 'dzin gyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi 
[\[47a.7\]]khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho rnam par thar pa'i bye brag gzhan dang gzhan thob pa de dag rnam par thar pa'i bye brag gzhan dang gzhan thob pa'i 
[\[47b\]]
[\[47b.1\]]stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 
[\[47b.2\]]'khor gyi dkyil 'khor re re'i byang chub sems dpa' rgya mtsho so so yang dag par rig pa'i bye brag gzhan dang gzhan thob pa de dag so so yang dag par rig pa'i bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan 
[\[47b.3\]]mthong ba dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho mngon par shes pa'i bye brag gzhan 
[\[47b.4\]]dang gzhan thob pa de dag mngon par shes pa'i bye brag gzhan dang gzhan thob pa'i stobs bskyed pa'i byin gyi rlabs kyis de bzhin gshegs pa gzhan dang gzhan mthong ba dag ni ches mang ngo /_/'jig rten gyi khams lnga bcu'i rdul snyed kyi 'jig rten gyi khams rgya mtsho grangs med pa'i 
[\[47b.5\]]rdul phra rab kyi rdul rnams ni rab tu nyung gi_/byang chub sems dpa'i 'khor gyi dkyil 'khor re re'i byang chub sems dpa' rgya mtsho smon lam gyi bye brag gzhan dang gzhan thob pa de dag smon lam gyi bye brag gzhan dang gzhan thob pa'i stobs bskyed pa'i byin gyi rlabs kyis de bzhin 
[\[47b.6\]]gshegs pa gzhan dang gzhan mthong ba dag ni ches mang ngo /_/'jam dpal de bzhin du sbyar te/_rten pa rnams dang /_ngo mtshar gyi 'du shes rnams dang /_spyod pa rnams dang /_dge ba'i bshes gnyen rnams dang /_brtson 'grus rtsom pa rnams dang /_dbugs 
[\[47b.7\]]'byin pa rnyed pa rnams dang /_sems can yongs su smin par mdzad pa rnams dang /_tshul khrims rnams dang /_lung bstan pa rnams dang /_byang chub sems dpa' dag la 'jug pa rnams dang /_de bzhin gshegs pa la 'jug pa rnams dang /_sems can gyi 
[\[48a\]]
[\[48a.1\]]bsam pa dang spyod pa la 'jug pa rnams dang /_'jig rten gyi khams la 'jug pa rnams dang /_bskal pa la 'jug pa rnams dang /_dus gsum bstan pa rnams dang /_dus gsum la 'jug pa rnams dang /_mi skyo ba'i sems bskyed pa rnams dang /_ye 
[\[48a.2\]]shes dbyer med pa rnams dang /_gzungs rnams dang /_sangs rgyas ston pa rnams dang /_kun tu bzang po'i sems bskyed pa rnams dang /_kun tu bzang po'i spyod pa'i chos rnams dang /_snying rje chen po thob pa rnams dang /_byang chub kyi sems kyi rkyen rnams dang /_
[\[48a.3\]]dge ba'i bshes gnyen la gus par bya ba'i sems bskyed pa rnams dang /_yongs su dag pa rnams dang /_pha rol tu phyin pa rnams dang /_ye shes rjes su rtogs pa rnams dang /_so sor rtogs pa rnams dang /_stobs bskyed pa rnams dang /_mnyam pa nyid kyi 
[\[48a.4\]]tshul gyi lam rnams dang /_sangs rgyas kyi chos 'chad pa rnams dang /_kun tu bzung ba rnams dang /_spobs pa rnams dang /_ye shes kyi dbang rnams dang /_gnas med pa rnams dang /_sems mnyam pa nyid dang /_ye shes mngon par bsgrubs pa rnams dang /_
[\[48a.5\]]sprul pa rnams dang /_byin gyis brlabs pa rnams dang /_dbugs 'byin pa chen po rnyed pa rnams dang /_zab mo la 'jug pa rnams dang /_sangs rgyas kyi chos la rten pa rnams dang /_sems bskyed pa brtan pa rnams dang /_the tsom thams cad gcod pa rnams dang /_
[\[48a.6\]]sems bskyed pa rnams dang /_bsam gyis mi khyab pa rnams dang /_ltem po ngag la mkhas pa rnams dang /_ye shes rnam par 'byed pa la mkhas pa rnams dang /_snyoms par 'jug pa rnams dang /_zad par gyi skye mched rnams dang /_rnam par thar pa rnams 
[\[48a.7\]]dang /_mngon par shes pa rnams dang /_rig pa rnams dang /_rnam par grol ba rnams dang /_skyed mos tshal rnams dang /_rin po che bkod pa rnams dang /_mi bskyod pa'i sems bskyed pa rnams dang /_lhag pa'i bsam pa mi gtong ba la gnas pa rnams dang /_
[\[48b\]]
[\[48b.1\]]rgya mtsho lta bu'i ye shes la 'jug pa rnams dang /_rin po che lta bu'i byang chub sems dpa'i gnas pa rnams dang /_rdo rje lta bu'i sems bskyed pa rnams dang /_theg pa chen po'i go cha rnams dang /_rtsom pa chen po rnams dang /_rtsom pa nyams 'og tu chud par byed pa rnams 
[\[48b.2\]]dang /_mi phyed pa'i dad pa rnams dang /_lung bstan pa rnams dang /_dge ba'i rtsa ba yongs su bsngo ba rnams dang /_ye shes khong du chud pa rnams dang /_sems bskyed pa rgya che ba mtha' dang dbung med pa rnams dang /_gter rnams dang /_sdom pa rnams dang /_dbang 
[\[48b.3\]]rnam par sprul pa rnams dang /_zhing rnam par sprul pa rnams dang /_chos rnam par sprul pa rnams dang /_smon lam rnam par sprul pa rnams dang /_spyod yul rnam par sprul pa rnams dang /_ye shes rnam par sprul pa rnams dang /_mngon par shes pa rnam par sprul pa rnams 
[\[48b.4\]]dang /_rdzu 'phrul rnam par sprul pa rnams dang /_stobs rnam par sprul pa rnams dang /_rnam par rol pa rnams dang /_yul rnams dang /_stobs rnams dang /_mi 'jigs pa rnams dang /_byang chub sems dpa'i chos ma 'dres pa rnams dang /_lus rnams dang /_
[\[48b.5\]]lus kyi las rnams dang /_gzugs rnams dang /_ngag gi las rnams dang /_sems rnams dang /_sems bskyed pa rnams dang /_sems rgyas par byed pa rnams dang /_dbang po rnams dang /_bsam pa rnams dang /_lhag pa'i bsam pa rnams dang /_sbyor ba rnams 
[\[48b.6\]]dang /_mos pa rnams dang /_'jig rten gyi khams su mos pa la 'jug pa rnams dang /_bag chags rnams dang /_len pa rnams dang /_nan tan rnams dang /_'grub pa rnams dang /_sangs rgyas kyi chos la nges pa rnams dang /_theg pa rnams dang /_mi 
[\[48b.7\]]'gyur ba rnams dang /_byang chub sems dpa'i nges pa'i chos rnams dang /_nges par 'byung ba'i lam rnams dang /_skyes bu dam pa'i ming thob pa rnams dang /_lam rnams dang /_lam gyi tshad rnams dang /_lam gyi tshogs rnams dang /_lam sgom pa rnams 
[\[49a\]]
[\[49a.1\]]dang /_lam bkod pa thams cad la'ang de bzhin du brjod par bya ste/_de bzhin gshegs pa ni mi rtog_/rnam par mi rtog go/_/de ci'i phyir zhe na/_lhun gyis grub pa'i ye shes brnyes pa'i phyir ro/_/'jam dpal 'di lta ste/_dper na nyi ma'i dkyil 
[\[49a.2\]]'khor ni 'dzam bu'i gling gi snod chus gang zhing sgrib pa med pa rnam par dag pa thams cad du snang ste/_nyi ma'i dkyil 'khor ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba 'di lta bu 'di dag 
[\[49a.3\]]kyang 'byung ngo /_/'jam dpal de bzhin du de bzhin gshegs pa yang phyogs bcu'i 'jig rten gyi khams rab 'byam thams cad na/_'jig rten gyi khams re re'i gling re rer sems can bsam pa ji lta ba dang /_'dul ba ji lta ba de dag gis cig car mthong ste/_de bzhin 
[\[49a.4\]]gshegs pa ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i sku thogs pa med pa'i phyir rnam par mi rtog cing lhun gyis grub par mdzad pa 'di lta bu 'di dag kyang 'byung ngo /_/'jam dpal de bzhin gshegs pa'i sku mtha' yas pa mdor 
[\[49a.5\]]bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so//_//bam po lnga pa ste tha ma/_'jam dpal de la de bzhin gshegs pa'i yul ni dpes bstan par bya ste/_de ci'i phyir zhe na/_skyes bu mkhas pa gang 
[\[49a.6\]]dag dpe bshad pas don shes par 'gyur ba yod pa'i phyir ro/_/'jam dpal 'di lta ste dper na/_mtsho dpag tshad 'bum phrag lnga pa bya rog gis btung du rung bar mu dang kha da chad du gyur pa/_pad ma'i 'dab mas g.yogs pa zhig yod la/_de la skyes bu la la zhig gis 
[\[49a.7\]]lcags kyi shing rta phang lo rtsib ma stong yod pa/_nam mkha' lding gi mgyogs pa bas kyang lhag pa'i rta de lta bur mgyogs pas shing rta drangs te/_de ltar mgyogs pa'i shing rta drangs nas phang lo la'ang chus mi reg_/rta'i rmig pas kyang pad ma'i 'dab ma mi rdol ba de lta bu'i 
[\[49b\]]
[\[49b.1\]]shing rta des drangs pa las mtsho chen po de nas sbrul gdug pa steng du byung ste/_skad cig gang la shing rta bsgyur ba'i skad cig de la sbrul gdug pa des shing rta de lan bcur bskor te/_'jam dpal skad cig gang gis sbrul gdug pas shing rta de lan cig bskor ba'i skad cig de la dge slong 
[\[49b.2\]]kun dga' bos chos rnam pa bcu bstan pa bshad de don kyang rig par byed do/_/dge slong kun dga' bos skad cig gang la chos gcig bstan pa bshad pa'i skad cig de la dge slong shA ri'i bus chos rnam pa stong bstan pa bshad nas don kyang rig par byed do/_/dge slong shA ri'i 
[\[49b.3\]]bus skad cig gang la chos gcig bstan pa bshad pa'i skad cig de la gnas brtan maud gal gyi bus 'jig rten gyi khams brgyad khri 'da'o/_/gnas brtan maud gal gyi bus skad cig gang la 'jig rten gyi khams gcig 'das pa'i skad cig de la/_de bzhin gshegs pas 
[\[49b.4\]]phyogs bcu'i 'jig rten gyi khams rab 'byam thams cad kyi gling re rer dga' ldan gyi gnas na gnas pa las 'pho ba dang /_skye ba dang /_mngon par 'byung ba dang /_dka' ba spyod pa dang /_sbyor ba dang /_byang chub kyi snying por bzhud pa dang /_bdud 'dul ba dang /_mngon 
[\[49b.5\]]par rdzogs par byang chub pa dang /_chos kyi 'khor lo bskor ba dang /_mya ngan las 'da' ba chen po dang /_chos gnas pa dang /_chos nub pa dus gcig tu ston to/_/mu stegs can gyi gnas kyi spyod pa dang /_skyes pa'i rabs thams cad du yang dus gcig tu snang 
[\[49b.6\]]ngo /_/de ci'i phyir zhe na/_mkhyen pa thogs pa med pa dang /_gzigs pa thogs pa med pa dbyer med pa dang mi rten cing dbyer med pa'i phyir ro/_/'jam dpal 'di lta ste dper na/_rin po che bai dUr+ya las dngos po'i dbang gis gzhal du med pa'i bya ba dag 'byung ste/_
[\[49b.7\]]bai dUr+ya ni mi rtog rnam par mi rtog mod kyi/_'on kyang ma 'dres pa'i chos dang 'thun pa'i phyir mi rtog cing lhun gyis grub par bya ba gzhal du med pa dag 'byung ngo /_/'jam dpal de bzhin du de bzhin gshegs pa dgra bcom pa yang dag par rdzogs pa'i sangs rgyas las 
[\[50a\]]
[\[50a.1\]]kyang sems can yongs su smin par mdzad pa'i dbang gis phyogs bcu'i 'jig rten gyi khams rab 'byam thams cad du dus gcig tu skad cig skad cig la mdzad pa gzhal du med pa dag 'byung mod kyi/_'on kyang de bzhin gshegs pa ni mi rtog_/rnam par mi rtog ste/_
[\[50a.2\]]de mi rtog cing lhun gyis grub par mdzad pa 'di lta bu 'di dag 'byung ste/_ma 'dres pa'i chos dang ldan pa'i phyir ro/_/'jam dpal 'di lta ste dper na/_zla ba'i dkyil 'khor dang nyi ma'i dkyil 'khor ni 'dzam bu'i gling du snod chus bkang ba sgrib pa med pa rnam par dag pa thams 
[\[50a.3\]]cad du cig car du snang yang gnas nas mi g.yo'o/_/de bzhin du de bzhin gshegs pa dgra bcom pa yang dag par rdzogs pa'i sangs rgyas kyang phyogs bcu'i 'jig rten gyi khams rab 'byam thams cad du sems can sgrib pa med pa'i rnam par dag pa de dag bsam pa ji lta ba dang /_ji 
[\[50a.4\]]ltar 'dul ba bzhin du de bzhin gshegs pa mthong ste/_de bzhin gshegs pa ni dga' ldan gnas nas g.yos pa yang med mod kyi/_'on kyang phyogs bcu'i 'jig rten gyi khams rab 'byam thams cad du mdzad pa rtsom pa thams cad kyang snang ngo /_/de ci'i phyir zhe na/_mi g.yo 
[\[50a.5\]]ba'i ye shes brnyes pa'i phyir ro/_/'jam dpal 'di lta ste dper na/_las kyi 'bras bu rnam par smin pa rab dang /_'bring dang /_tha ma'i dbang gis sems can rnams kyi 'du byed rab 'bring tha ma dag 'byung ste/_'du byed ni mi rtog_/rnam par mi rtog mod kyi/_'on 
[\[50a.6\]]kyang 'du byed de dag ma 'dres pa'i chos dang ldan pa'i phyir de mi rtog cing lhun gyis grub par bya ba de lta bu de dag 'byung ngo /_/de bzhin du rnam par smin pa tha ma dang /_'bring dang /_rab kyi dbang gis sems can thams cad kyis de bzhin gshegs pa tha ma dang /_'bring 
[\[50a.7\]]dang /_rab tu mthong ste/_de bzhin gshegs pa ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir mi rtog cing lhun gyis grub par mdzad pa de lta bu de dag kyang 'byung ngo /_/'jam dpal 'di lta ste dper na/_sprin las ro gcig pa'i char 
[\[50b\]]
[\[50b.1\]]'bab ste/_bab nas snod kyi bye brag gis kha dog sna tshogs dang /_dri sna tshogs su gyur te/_sprin ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba de lta bu de dag kyang 'byung ngo /_/'jam dpal 
[\[50b.2\]]de bzhin du de bzhin gshegs pa'i chos kyi dbyings kyi ro gcig ste/_de sems can yongs su smin par byed pa'i dbang gis chos kyi dbyings tha dad par snang yang de bzhin gshegs pa ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir rnam par mi 
[\[50b.3\]]rtog cing lhun gyis grub par mdzad pa de lta bu de dag kyang 'byung ngo /_/'jam dpal 'di lta ste dper na/_nor bu rin po che dbang gi rgyal po gang du 'byung ba der lcags dang lcags kyi yo byad rnams mi 'byung ngo /_/de ci'i phyir zhe na/_ma 'dres pa'i chos dang ldan pa'i phyir ro/_/
[\[50b.4\]]'jam dpal de bzhin du de bzhin gshegs pa gang du byung ba der me'i 'od rnams dang /_glog gi 'od rnams mi 'byung ngo /_/der nyi ma'i 'od rnams mi 'byung ngo /_/der nor bu'i 'od rnams mi 'byung ngo /_/der lha dang /_klu dang /_gnod sbyin dang /_dri za dang /_lha ma yin dang /_
[\[50b.5\]]nam mkha' lding dang /_mi 'am ci dang /_lto 'phye chen po dang /_brgya byin dang /_tshangs pa dang /_'jig rten skyong ba'i 'od rnams mi 'byung ngo /_/der rgyal po rnams kyi bka' mi 'byung ngo /_/der rigs bzhi rnams mi 'byung ngo /_/der mi khom par skye ba rnams mi 
[\[50b.6\]]'byung ngo /_/der sems can dmyal ba dang /_dud 'gro dang /[ {]yi dgas [,]yi dwags [}]dang /_gshin rje'i 'jig rten du skye ba rnams mi 'byung ngo /_/der mi dge ba bcu'i las kyi lam rnams mi 'byung ngo /_/der nyon mongs pa thams cad mi 'byung ngo /_/der 'khrug pa thams cad 
[\[50b.7\]]mi 'byung ngo /_/der mu stegs can spyod pa pa dang /_kun tu rgyu dang /_gcer bu dang /_'tsho ba pa rnams mi 'byung ste/_de bzhin gshegs pa ni mi rtog rnam par mi rtog mod kyi/_'on kyang ma 'dres pa'i chos dang ldan zhing yul chags pa med pa'i phyir rnam par mi 
[\[51a\]]
[\[51a.1\]]rtog cing lhun gyis grub par mdzad pa de lta bu de dag kyang 'byung ngo /_/'jam dpal de bzhin gshegs pa'i yul mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal de la de bzhin 
[\[51a.2\]]gshegs pa'i lhun gyis grub pa'i ye shes ni 'jam dpal 'jig rten gyi khams lnga bcu'i rdul snyed kyi 'jig rten gyi khams rgya mtsho'i rdul phra rab kyi rdul rnams ni rab tu nyung gi_/phyogs bcu'i 'jig rten gyi khams re re dang /_gling re rer skad cig skad cig la de bzhin gshegs 
[\[51a.3\]]pa'i gzugs kyi sku kha dog dang /_rnam par gnas pa dang 'jug pa dus gcig tu 'byung ba dag ni ches mang ste/_de ci'i phyir zhe na/_ma 'dres pa'i chos dang ldan pa'i phyir ro/_/'jam dpal 'jig rten gyi khams lnga bcu'i rdul snyed kyi 'jig rten gyi khams rgya mtsho grangs med 
[\[51a.4\]]pa'i rdul phra rab kyi rdul rnams ni rab tu nyung gi_/de bzhin gshegs pa'i ye shes lhun gyis grub pa'i phyogs bcu'i 'jig rten gyi khams re re dang /_gling re rer sems can rnams dge ba'i rtsa ba gzhan dang gzhan dag rtsom par sbyor ba dang /_las dang bzo'i gnas thams cad 
[\[51a.5\]]la sbyor ba dag 'byung ba ni ches mang ste/_de bzhin gshegs pa ni mi rtog rnam par mi rtog mod kyi/_'on kyang ma 'dres pa'i chos dang ldan pa'i phyir rnam par mi rtog cing lhun gyis grub par mdzad pa de lta bu de dag kyang 'byung ngo /_/'jam dpal phyogs bcu'i 'jig rten gyi khams 
[\[51a.6\]]rab 'byam thams cad na mu stegs can gyi gnas thams cad dang /_'jig rten pa dang /_'jig rten las 'das pa'i las bya ba thams cad gang ci 'byung ba de dag thams cad ni de bzhin gshegs pa'i lhun gyis grub pa'i ye shes kyis 'byung ngo /_/de ci'i phyir zhe na/_ma 'dres 
[\[51a.7\]]pa'i chos dang ldan pa'i phyir ro/_/'jam dpal 'di lta ste dper na/_sa la rten/_sa la gnas nas sa bon thams cad dang /_rtswa dang shing gel pa dang /_rtsi dang nags tshal thams cad 'phel zhing rgyas la yangs par 'gyur te/_sa ni mi rtog_/rnam par mi rtog mod kyi/_
[\[51b\]]
[\[51b.1\]]'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba de lta bu de dag kyang 'byung ngo /_/'jam dpal de bzhin du de bzhin gshegs pa la rten/_de bzhin gshegs pa la gnas nas phyogs bcu'i 'jig rten gyi khams rab 'byam thams cad kyi mu 
[\[51b.2\]]stegs can spyod pa pa dang /_kun tu rgyu dang /_gcer bu pa la sogs pa mu stegs can gyi gnas thams cad dang /_sems can thams cad kyi 'jig rten pa dang /_'jig rten las 'das pa'i dge ba'i rtsa ba thams cad 'phel zhing rgyas pa yangs par 'gyur te/_de bzhin gshegs pa 
[\[51b.3\]]ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir rnam par mi rtog cing lhun gyis grub par mdzad pa de lta bu de dag kyang 'byung ngo /_/'jam dpal 'di lta ste dper na/_gang dag zug rngu 'byin pa'i sman la reg pa de dag gi zug rngu thams cad 'byin te/_
[\[51b.4\]]zug rngu 'byin pa'i sman ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba de lta bu de dag kyang 'byung ngo /_/'jam dpal de bzhin du gang dag tha na de bzhin gshegs pa ri mor bris pa'am/_glegs 
[\[51b.5\]]bam la bris pa la reg kyang rung ste/_rgyu des de dag gi 'dod chags dang /_zhe sdang dang /_gti mug dang /_nyon mongs pa thams cad kyi zug rngu 'byin te/_de bzhin gshegs pa ni mi rtog rnam par mi rtog mod kyi/_'on kyang ma 'dres pa'i chos dang ldan pa'i phyir rnam par mi rtog 
[\[51b.6\]]cing lhun gyis grub par mdzad pa de lta bu de dag kyang 'byung ngo /_/'jam dpal 'di lta ste dper na/_rin po che'i rgyal po yid bzhin gyi nor bu ni sems can thams cad kyi bsam pa thams cad yongs su rdzogs par byed par 'gyur te/_yid bzhin gyi nor bu rin po che ni mi rtog_/rnam 
[\[51b.7\]]par mi rtog mod kyi/_'on kyang ma 'dres pa'i chos dang ldan pa'i phyir rnam par mi rtog cing lhun gyis grub par bya ba de lta bu de dag kyang 'byung ngo /_/'jam dpal de bzhin du lha dang /_mi dang /_lha ma yin dang /_byang chub sems dpa' gang dag chos bstan pa gang 'dod 
[\[52a\]]
[\[52a.1\]]pa de dag de bzhin gshegs pa'i gan du 'gro zhing chos bstan pa de dag de bzhin gshegs pa las nyan kyang de bzhin gshegs pa ni mi rtog_/rnam par mi rtog mod kyi/_'on kyang ma 'dres pa'i chos dang ldan pa'i phyir rnam par mi rtog cing lhun gyis grub par mdzad pa 
[\[52a.2\]]de lta bu de dag kyang 'byung ngo /_/'jam dpal de bzhin gshegs pa'i lhun gyis grub pa'i ye shes mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal de la de bzhin gshegs pa'i bsam gyis mi khyab pa ni 
[\[52a.3\]]'jam dpal de bzhin gshegs pa phyogs bcu'i 'jig rten gyi khams rab 'byam thams cad na 'jig rten gyi khams re re dang /_rdul phra rab re re dang /_'jig rten gyi khams thams cad kyi rdul snyed kyi 'jig rten gyi khams rgya mtsho dag la 'jug ste/_'jig rten gyi khams re re 
[\[52a.4\]]dang /_gling re rer yang 'jig rten gyi khams rgya mtsho grangs med pa bye ba khrag khrig brgya stong phrag lnga bcu'i rdul phra rab kyi rdul rnams ni rab tu nyung gi_/de bzhin gshegs pa'i bsod nams kyi tshogs tha dad pa rgya mtsho grangs med pa'i bye brag bstan pa rnam par gzhag pa las 'das 
[\[52a.5\]]pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag ni ches mang ngo /_/de bzhin du ye shes kyi tshogs tha dad pa rgya mtsho grangs med pa'i bye brag 
[\[52a.6\]]bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_ma 'dres pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go_/de bzhin du pha 
[\[52a.7\]]rol tu phyin pa tha dad pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin 
[\[52b\]]
[\[52b.1\]]gyis rlob pa dag go/_/de bzhin du sa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal 
[\[52b.2\]]par byin gyis rlob pa dag go/_/de bzhin du gzungs rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i 
[\[52b.3\]]mu'i bskal par byin gyis rlob pa dag go_/de bzhin du ting nge 'dzin tha dad pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs 
[\[52b.4\]]pa/_phyi ma'i mtha'i mu'i bskal par byin gyis rlob pa dag go/_/de bzhin du rnam par thar pa tha dad pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i 
[\[52b.5\]]khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/de bzhin du so so yang dag par rig pa tha dad pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig las 'byung ba thogs pa med pa/_sgrib pa med 
[\[52b.6\]]pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/de bzhin du mngon par shes pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs 
[\[52b.7\]]pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/de bzhin du smon lam rgya mtsho grangs med pa'i bye brag bstan pa rnam par gzhag pa las 'das pa skad cig skad 
[\[53a\]]
[\[53a.1\]]cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/de bzhin du brtson 'grus rtsom pa rgya mtsho grangs med pa'i bye brag bstan pa rnam par 
[\[53a.2\]]gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/de bzhin du dbugs 'byin pa rnyed pa rgya mtsho grangs med pa'i 
[\[53a.3\]]bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/de bzhin du byang chub sems 
[\[53a.4\]]dpa' la 'jug pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob 
[\[53a.5\]]pa dag go/_/de bzhin du de bzhin gshegs pa la 'jug pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i 
[\[53a.6\]]mtha'i mu'i bskal par byin gyis rlob pa dag go/_/de bzhin du sems can gyi bsam pa dang spyod pa la 'jug pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung ba thogs pa med pa/_sgrib pa med pa/_dbyer med 
[\[53a.7\]]pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/de bzhin du 'jig rten gyi khams la 'jug pa rgya mtsho grangs med pa'i bye brag bstan pa rnam par gzhag pa las 'das pa skad cig skad cig la 'byung 
[\[53b\]]
[\[53b.1\]]ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/de bzhin du bskal pa la 'jug pa rgya mtsho grangs med pa'i bye brag bstan pa rnam par gzhag pa las 'das pa skad 
[\[53b.2\]]cig skad cig la 'byung ba thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob pa dag go/_/'jam dpal phyogs bcu'i 'jig rten gyi khams rab 'byam thams cad na 'das pa dang /_
[\[53b.3\]]ma 'ongs pa dang /_da ltar byung ba'i 'jig rten gyi khams rgya mtsho gang dag yod pa de dag de bzhin gshegs pa'i spu'i khung bu re rer 'jig cing chags so/_/de ci'i phyir zhe na/_mtha' dang dbung med pa'i chos nyid brnyes pa'i phyir ro/_/'jam dpal de bzhin gshegs pa'i 
[\[53b.4\]]bsam gyis mi khyab pa mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal de la de bzhin gshegs pa'i kun tu gzigs pa ni phyogs bcu'i 'jig rten gyi khams rab 'byam thams cad kyi sems 
[\[53b.5\]]can 'chi 'pho ba dang /_skye ba dang /_bde 'gror 'gro ba dang /_ngan 'gror 'gro ba rnams de bzhin gshegs pas gzigs te/_de bzhin du gtsug tor gyis kyang gzigs so/_/de bzhin du mdzod spus kyang gzigs so/_/de bzhin du mtshan re res kyang gzigs so/_/
[\[53b.6\]]de bzhin du dpe byad bzang po re res kyang gzigs so/_/de bzhin du spu'i khung bu re res kyang gzigs so/_/de bzhin du phyogs bcu'i 'jig rten gyi khams rab 'byam thams cad na sems can 'chi 'pho ba dang /_skye ba dang /_bde 'gror 'gro ba dang /_ngan 'gror 'gro ba 
[\[53b.7\]]dag dus gcig tu gzigs so/_/'jam dpal de bzhin gshegs pa'i kun tu gzigs pa mdor bshad pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal de la de bzhin gshegs pa'i grags pa ni 'jam 
[\[54a\]]
[\[54a.1\]]dpal de bzhin gshegs pa phyogs bcu'i 'jig rten gyi khams rab 'byam thams cad na 'jig rten gyi khams re re dang /_gling re re dang /_rdul phra rab kyi rdul re re la 'jig rten gyi khams thams cad kyi rdul snyed kyi 'jig rten gyi khams rgya mtsho dag 'jug cing sems 
[\[54a.2\]]kyi skad cig sems kyi skad cig la 'jig rten gyi khams re re dang /_gling re rer 'jig rten gyi khams thams cad kyi rdul snyed kyi rnam par 'phrul pa thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa thams cad 'byung ste/_sems can 
[\[54a.3\]]yongs su smin par bya ba'i phyir phyi ma'i mtha'i mu'i bskal par byin gyis rlob ste/_ma 'dres pa'i chos dang ldan pa'i phyir ro/_/de bzhin du zhing rnam par 'phrul pa dang /_chos rnam par 'phrul pa dang /_sku rnam par 'phrul pa dang /_smon lam rnam par 'phrul pa dang /_spyod yul 
[\[54a.4\]]rnam par 'phrul pa dang /_ye shes rnam par 'phrul pa dang /_mngon par shes pa rnam par 'phrul pa dang /_rdzu 'phrul rnam par 'phrul pa dang /_stobs rnam par 'phrul pa de lta bu la sogs pa 'jig rten gyi khams thams cad kyi rdul snyed kyi rnam par 'phrul pa thogs pa med 
[\[54a.5\]]pa/_sgrib pa med pa/_dbyer med pa/_nam mkha'i khams rgyas par 'gengs pa dag skad cig skad cig la 'byung ste/_sems can yongs su smin par bya ba'i phyir phyi ma'i mtha'i mu'i bskal par byin gyis rlob po/_/de ci'i phyir zhe na/_ma 'dres pa'i chos dang ldan pa'i 
[\[54a.6\]]phyir ro/_/'jam dpal de bzhin gshegs pa'i grags pa mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal de la de bzhin gshegs pa'i dbyer med cing mi gnas pa ni 'jam dpal de 
[\[54a.7\]]bzhin gshegs pa 'jig rten gyi khams 'di na tha dad la 'jig rten gyi khams gzhan du gnas pa ma yin no/_/de bzhin gshegs pa gling 'di na tha dad la gling gzhan du gnas pa ma yin no/_/de bzhin gshegs pa khyim 'di na tha dad la khyim gzhan du gnas pa ma yin 
[\[54b\]]
[\[54b.1\]]no/_/de bzhin gshegs pa lha'i ris 'di na tha dad la lha'i ris gzhan du gnas pa ma yin no/_/de bzhin gshegs pa dud 'gro'i skye gnas su skye ba 'di na tha dad la dud 'gro'i skye gnas su skye ba gzhan du gnas pa ma yin no/_/de bzhin gshegs pa [{]yi dgas [,]yi dwags [}]kyi 'gro ba 
[\[54b.2\]]'di na tha dad la [{]yi dgas [,]yi dwags [}]kyi 'gro ba gzhan du gnas pa ma yin no/_/de bzhin gshegs pa sems can dmyal ba'i 'gro ba 'di na tha dad la sems can dmyal ba'i 'gro ba gzhan du gnas pa ma yin no/_/de bzhin gshegs pa 'dod pa'i khams na tha dad la gzugs kyi khams su 
[\[54b.3\]]gnas pa ma yin no/_/'jam dpal de bzhin gshegs pa'i dbyer med cing mi gnas pa mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal de la de bzhin gshegs pa'i sku thogs pa med 
[\[54b.4\]]pa ni phyogs bcu'i 'jig rten gyi khams rab 'byam dag na sangs rgyas kyi zhing gang dag yod pa de dag gi nam mkha' ci 'dra ba'i mtha' ni yod srid kyi/_dus gsum gyi phyogs mtha' yas pa dag na rgyal ba'i gtsug tor 'byung ba dang /_'jig par snang ba'i rgyal ba'i gtsug 
[\[54b.5\]]tor gyi mtha' ni phyogs rnams na mi rnyed do/_/de dag gi nam mkha' ci 'dra ba'i mtha' ni yod srid kyi/_de bzhin du rgyal ba'i mdzod spu dang /_de bzhin du mtshan re re dang /_de bzhin du dpe byad bzang po re re dang /_de bzhin du spu'i khung bu re re'i mtha' ni phyogs rnams 
[\[54b.6\]]na mi rnyed do/_/lha dang /_mi dang /_byang chub sems dpa' gang dag chos kyi tshul bstan pa ji lta bus 'dul ba de dag gis chos kyi tshul bstan pa de 'dra ba dag 'byung bar shes te/_de la lha dang /_mi dang /_byang chub sems dpa' kha cig gis ni gtsug tor las 
[\[54b.7\]]bsod nams kyi tshogs rgya mtsho grangs med pa'i bye brag bstan pa dag 'byung bar shes so/_/kha cig gis ni ye shes kyi tshogs rgya mtsho grangs med pa'i bye brag bstan pa dag 'byung bar shes so/_/kha cig gis ni pha rol tu phyin pa rgya mtsho grangs med pa'i bye brag bstan pa dag 
[\[55a\]]
[\[55a.1\]]'byung bar shes so/_/kha cig gis ni sa rgya mtsho grangs med pa'i bye brag bstan pa dag 'byung bar shes so/_/kha cig gis ni gzungs rgya mtsho grangs med pa'i bye brag bstan pa dag 'byung bar shes so/_/kha cig gis ni ting nge 'dzin rgya mtsho grangs med pa'i bye brag 
[\[55a.2\]]bstan pa dag 'byung bar shes so/_/kha cig gis ni rnam par thar pa rgya mtsho grangs med pa'i bye brag bstan pa dag 'byung bar shes so/_/kha cig gis ni so so yang dag par rig pa rgya mtsho grangs med pa'i bye brag bstan pa dag 'byung bar shes so/_/kha cig gis ni mngon par shes 
[\[55a.3\]]pa rgya mtsho grangs med pa'i bye brag bstan pa dag 'byung bar shes so/_/kha cig gis ni smon lam rgya mtsho grangs med pa'i bye brag bstan pa dag 'byung bar shes so/_/kha cig gis ni brtson 'grus rtsom pa rgya mtsho grangs med pa'i bye brag bstan pa dag 'byung bar shes so/_/kha cig gis 
[\[55a.4\]]ni dbugs 'byin pa rgya mtsho grangs med pa'i bye brag bstan pa dag 'byung bar shes so/_/kha cig gis ni byang chub sems dpa' la 'jug pa rgya mtsho grangs med pa'i bye brag bstan pa dag 'byung bar shes so/_/kha cig gis ni de bzhin gshegs pa la 'jug pa rgya mtsho grangs 
[\[55a.5\]]med pa'i bye brag bstan pa dag 'byung bar shes so/_/kha cig gis ni sems can gyi bsam pa dang spyod pa la 'jug pa rgya mtsho grangs med pa'i bye brag bstan pa dag 'byung bar shes so/_/kha cig gis ni 'jig rten gyi khams la 'jug pa rgya mtsho grangs med pa'i bye brag 
[\[55a.6\]]bstan pa dag 'byung bar shes so/_/kha cig gis ni bskal pa la 'jug pa rgya mtsho grangs med pa'i bye brag bstan pa dag 'byung bar shes so/_/kha cig gis ni dus gsum la 'jug pa rgya mtsho grangs med pa'i bye brag bstan pa dag 'byung bar shes so/_/kha cig gis ni dus 
[\[55a.7\]]gsum bstan pa rgya mtsho grangs med pa'i bye brag bstan pa dag 'byung bar shes so/_/kha cig gis ni mi skyo ba'i sems bskyed pa rgya mtsho grangs med pa'i bye brag bstan pa dag 'byung bar shes so/_/lha dang /_mi dang /_byang chub sems dpa' kha cig gis ni gtsug tor nas 
[\[55b\]]
[\[55b.1\]]dbyer med pa'i ye shes rgya mtsho grangs med pa'i bye brag bstan pa dag 'byung bar shes so/_/de bzhin du lha dang /_mi dang /_byang chub sems dpa' bsam pa ji lta ba dang /_'dul ba ji lta ba zhing thams cad kyi rdul snyed dag gis sems kyi skad cig sems kyi skad cig la de 
[\[55b.2\]]bzhin du mdzod spu dang /_de bzhin du mtshan re re dang /_de bzhin du dpe byad bzang po re re dang /_spu'i khung bu re re nas chos tha dad pa rgya mtsho'i bye brag bstan pa dag 'byung bar shes so/_/'jam dpal de bzhin gshegs pa'i sku thogs pa med pa mdor bstan pa yin te/_rgyas 
[\[55b.3\]]par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal de la de bzhin gshegs pa'i spyi gtsug bltar mi mthong ba ni 'jam dpal 'jig rten gyi khams lnga bcu'i rdul snyed kyi 'jig rten gyi khams rgya mtsho dag na rdul phra rab kyi rdul 
[\[55b.4\]]yod pa dag ni rab tu nyung gi_/de bzhin gshegs pa'i byang chub sems dpa'i 'khor gyi dkyil 'khor rgya mtsho dag ni ches mang ngo /_/de la byang chub sems dpa' kha cig gi khrun ni dpag tshad tsam mo/_/byang chub sems dpa' kha cig gi khrun ni dpag tshad bcu dang /_
[\[55b.5\]]nyi shu dang /_sum cu dang /_bzhi bcu'o/_/byang chub sems dpa' kha cig gi khrun ni dpag tshad brgya'o/_/byang chub sems dpa' kha cig gi khrun ni dpag tshad brgya phrag bcu dang /_nyi shu dang /_sum cu dang /_bzhi bcu'o/_/'khor de nyid na byang chub sems dpa' 
[\[55b.6\]]kha cig gi khrun ni dpag tshad stong ngo /_/'khor de nyid na byang chub sems dpa' kha cig gi khrun ni dpag tshad stong phrag bcu dang /_nyi shu dang /_sum cu dang /_bzhi bcu dang /_lnga bcu'o/_/byang chub sems dpa' kha cig gi khrun ni dpag tshad bye ba'o/_/byang chub sems 
[\[55b.7\]]dpa' kha cig gi khrun ni dpag tshad bye ba phrag bcu dang /_nyi shu dang /_sum cu dang /_bzhi bcu dang /_lnga bcu'o/_/byang chub sems dpa' kha cig gi khrun ni dpag tshad bye ba phrag brgya'o/_/byang chub sems dpa' kha cig gi khrun ni dpag tshad bye ba phrag stong ngo /_/
[\[56a\]]
[\[56a.1\]]byang chub sems dpa' kha cig gi khrun ni dpag tshad bye ba stong phrag bcu dang /_nyi shu dang /_sum cu dang /_bzhi bcu dang /_lnga bcu yod de/_de dag thams cad kyis phyogs bcu'i 'jig rten gyi khams rab 'byam thams cad dang /_gling thams cad na dus gcig tu 
[\[56a.2\]]de bzhin gshegs pa nyis 'gyur du mthong ngo /_/'jam dpal gal te byang chub sems dpa' rnam par thar pa bsam gyis mi khyab pa la gnas pa gang la la zhig sems kyi skad cig sems kyi skad cig la/_'jig rten gyi khams lnga bcu'i rdul snyed kyi gom pa 'dor bas steng gi phyogs 
[\[56a.3\]]logs su song ste/_gom pa re res kyang 'jig rten gyi khams lnga bcu'i rdul snyed kyi 'jig rten gyi khams rgya mtshor song la de bzhin gshegs pa'i spyi gtsug tshol zhing /_de bzhin du 'jig rten gyi khams lnga bcu'i rdul snyed kyi bskal pa rgya mtshor song yang der yang de bzhin gshegs pa 
[\[56a.4\]]nyis 'gyur du mthong ngo /_/de ci'i phyir zhe na/_ma 'dres pa'i chos dang ldan pa'i phyir ro/_/'jam dpal de bzhin gshegs pa'i spyi gtsug bltar mi mthong ba mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam 
[\[56a.5\]]dpal de la de bzhin gshegs pa'i sems can yongs su smin par mdzad pa spyod pa'i gnas rnams ni 'jam dpal phyogs bcu'i 'jig rten gyi khams rab 'byam thams cad kyi rdul phra rab kyi rdul rnams ni rab tu nyung gi_/'jig rten gyi khams re re dang /_gling re re dang /_rdul phra 
[\[56a.6\]]rab kyi rdul re re la de bzhin gshegs pa sems can yongs su smin par mdzad pa spyod pa'i gnas rnams ni ches mang ngo /_/'jam dpal 'jig rten gyi khams re re dang /_gling re re dang /_rdul phra rab kyi rdul re re la de bzhin gshegs pa sems can yongs su smin par mdzad 
[\[56a.7\]]pa spyod pa'i gnas ji snyed pa de bas ni/_de bzhin gshegs pa'i sku las 'od zer gyi rgya mtsho 'byung zhing byang chub sems dpa'i spyod pa rjes su sgrogs pa dag ches mang ngo /_/sems kyi skad cig sems kyi skad cig la de bzhin du gtsug tor dang /_mdzod spu dang /_mtshan re re dang /_
[\[56b\]]
[\[56b.1\]]dpe byad bzang po re re dang /_spu'i khung bu re re nas zhing thams cad kyi rdul snyed kyi 'od zer rgya mtsho dag 'byung ste/_de la 'od zer rgya mtsho kha cig ni bsod nams kyi tshogs rgya mtsho grangs med pa rjes su sgrog go/_/'od zer rgya mtsho kha cig ni ye shes kyi tshogs rgya mtsho grangs med pa 
[\[56b.2\]]rjes su sgrog go/_/'od zer rgya mtsho kha cig ni pha rol tu phyin pa rgya mtsho grangs med pa'i rjes su sgrog go/_/'od zer rgya mtsho kha cig ni sa rgya mtsho grangs med pa rjes su sgrog go/_/'od zer rgya mtsho kha cig ni ting nge 'dzin rgya mtsho grangs med pa rjes su sgrog go/_/'od zer rgya mtsho kha cig ni rnam 
[\[56b.3\]]par thar pa rgya mtsho grangs med pa rjes su sgrog go/_/'od zer rgya mtsho kha cig ni so so yang dag par rig pa rgya mtsho grangs med pa rjes su sgrog go/_/'od zer rgya mtsho kha cig ni mngon par shes pa rgya mtsho grangs med pa rjes su sgrog go/_/'od zer rgya mtsho kha cig ni smon lam rgya mtsho 
[\[56b.4\]]grangs med pa rjes su sgrog go/_/'od zer rgya mtsho kha cig ni brtson 'grus rtsom pa rgya mtsho grangs med pa rjes su sgrog go/_/'od zer rgya mtsho kha cig ni dbugs 'byin pa rnyed pa rgya mtsho grangs med pa rjes su sgrog go/_/'od zer rgya mtsho kha cig ni byang chub sems dpa' la 'jug pa 
[\[56b.5\]]rgya mtsho grangs med pa rjes su sgrog go/_/'od zer rgya mtsho kha cig ni de bzhin gshegs pa la 'jug pa rgya mtsho grangs med pa rjes su sgrog go/_/'od zer rgya mtsho kha cig ni sems can gyi bsam pa dang /_spyod pa la 'jug pa rgya mtsho grangs med pa rjes su sgrog go/_/'od 
[\[56b.6\]]zer rgya mtsho kha cig ni 'jig rten gyi khams la 'jug pa rgya mtsho grangs med pa rjes su sgrog go/_/'od zer rgya mtsho kha cig ni bskal pa la 'jug pa rgya mtsho grangs med pa rjes su sgrog go/_/'od zer rgya mtsho kha cig ni dus gsum la 'jug pa rgya mtsho grangs med pa rjes su 
[\[56b.7\]]sgrog go/_/'od zer rgya mtsho kha cig ni dus gsum bstan pa rgya mtsho grangs med pa rjes su sgrog go/_/'od zer rgya mtsho kha cig ni mi skyo ba'i sems bskyed pa rgya mtsho grangs med pa rjes su sgrog go/_/'od zer rgya mtsho kha cig ni ye shes tha dad pa rgya mtsho grangs med pa 
[\[57a\]]
[\[57a.1\]]rjes su sgrog ste/_thogs pa med pa/_sgrib pa med pa/_dbyer med pa/_nam mkha'i khams rgyas par 'gengs pa/_phyi ma'i mtha'i mu'i bskal par byin gyis rlob po/_/'jam dpal de bzhin gshegs pa'i sems can yongs su smin par mdzad pa 
[\[57a.2\]]spyod pa'i gnas rnams mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal de la de bzhin gshegs pa'i sems can yongs su smin par mdzad pa la mi 'jigs pa ni/_'jam dpal de bzhin 
[\[57a.3\]]gshegs pa skad cig skad cig la phyogs bcu'i 'jig rten gyi khams rab 'byam thams cad na zhing thams cad kyi rdul snyed kyi sems can rgya mtsho dag dus gcig tu rdul gcig la yongs su smin par mdzad do/_/de la sems can rgya mtsho kha cig ni bsod nams kyi tshogs tha dad pa rgya 
[\[57a.4\]]mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni ye shes kyi tshogs tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni pha rol tu phyin pa tha dad 
[\[57a.5\]]pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni sa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni gzungs tha dad pa rgya mtsho grangs med 
[\[57a.6\]]pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni ting nge 'dzin tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni rnam par thar pa tha dad pa rgya mtsho grangs 
[\[57a.7\]]med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni so so yang dag par rig pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho 
[\[57b\]]
[\[57b.1\]]kha cig ni mngon par shes pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni smon lam tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/
[\[57b.2\]]sems can rgya mtsho kha cig ni brtson 'grus rtsom pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni dbugs 'byin pa rnyed pa tha dad pa rgya mtsho grangs med pa'i bye brag bstan pa'i ye shes kyis yongs su 
[\[57b.3\]]smin par mdzad do/_/sems can rgya mtsho kha cig ni byang chub sems dpa' la 'jug pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni de bzhin gshegs pa la 'jug pa tha dad pa rgya mtsho grangs med 
[\[57b.4\]]pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni sems can gyi bsam pa dang /_spyod pa la 'jug pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho 
[\[57b.5\]]kha cig ni 'jig rten gyi khams la 'jug pa tha dad pa rgya mtsho grangs med pa'i bye brag bstan pa'i ye shes kyis yongs su smin par mdzad do/_/sems can rgya mtsho kha cig ni bskal pa la 'jug pa tha dad pa rgya mtsho grangs med pa'i bye brag bstan pa'i ye shes kyis yongs su smin par 
[\[57b.6\]]mdzad do/_/de bzhin du dus gsum la 'jug pa dang /_dus gsum bstan pa dang /_mi skyo ba'i sems bskyed pa dbyer med pa'i ye shes kyis yongs su smin par mdzad do/_/de bzhin du sems can rnam par sprul pa dang /_zhing rnam par sprul pa dang /_chos rnam 
[\[57b.7\]]par sprul pa dang /_lus rnam par sprul pa dang /_smon lam rnam par sprul pa dang /_spyod yul rnam par sprul pa dang /_ye shes rnam par sprul pa dang /_mngon par shes pa rnam par sprul pa dang /_rdzu 'phrul rnam par sprul pa dang /_stobs rnam par sprul 
[\[58a\]]
[\[58a.1\]]pas rnam par rol pa'i ye shes rgya mtsho grangs med pa'i bye brag bstan pa'i ye shes kyis de bzhin du skad cig skad cig la/_sems can rgya mtsho zhing thams cad kyi rdul snyed dag rdul gcig la yongs su smin par mdzad do/_/'jam dpal de bzhin gshegs 
[\[58a.2\]]pa'i sems can yongs su smin par mdzad pa la mi 'jigs pa mdor bstan pa yin te/_rgyas par ni phyi ma'i mtha'i mu'i bskal par byin gyis brlabs kyang bstan par mi nus so/_/'jam dpal rigs kyi bu'am/_rigs kyi bu mo gang la la zhig gis bskal pa rgya mtsho 
[\[58a.3\]]gang gA'i klung gi bye ma snyed du 'jig rten gyi khams thams cad kyi rdul snyed kyi sems can dag la nyin gcig bzhin lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_rigs kyi bu'am/_rigs kyi bu mo gzhan gang zhig gis dge 
[\[58a.4\]]bsnyen ston pa gzhan la mi rten pa/_dge ba bcu'i las kyi lam dang ldan pa gcig la 'di ni sangs rgyas bcom ldan 'das kyi bslab pa la bslabs pa'o snyam du bsams nas nyin gcig zan cig byin na/_'di ni de bas ches bsod nams grangs med par skyed do/_/'jam dpal 
[\[58a.5\]]rigs kyi bu 'am/_rigs kyi bu mo gang la la zhig gis bskal pa gang gA'i klung gi bye ma snyed du dge bsnyen ston pa gzhan la mi rten pa/_dge ba bcu'i las kyi lam dang ldan pa 'jig rten gyi khams thams cad kyi rdul snyed dag la nyin gcig bzhin du lha'i zas ro brgya dang 
[\[58a.6\]]ldan pa byin pa dang /_de bzhin du lha'i gos rnams sbyin pa byin pa bas/_rigs kyi bu'am/_rigs kyi bu mo gzhan gang zhig gis dge slong gcig la nyin gcig zan byin na/_'di ni de bas ches bsod nams grangs med par skyed do/_/'jam dpal rigs kyi bu'am/_
[\[58a.7\]]rigs kyi bu mo gang la la zhig gis bskal pa rgya mtsho gang gA'i klung gi bye ma snyed du 'jig rten gyi khams thams cad kyi rdul snyed kyi dge slong dag la nyin gcig bzhin du lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_rigs kyi 
[\[58b\]]
[\[58b.1\]]bu'am/_rigs kyi bu mo gzhan gang zhig gis dad pas rjes su 'brang ba gcig la nyin gcig zan cig byin na/_'di ni de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed 
[\[58b.2\]]du 'jig rten gyi khams thams cad kyi rdul snyed kyi dad pas rjes su 'brang ba dag la nyin gcig bzhin du lha'i zhal zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_rigs kyi bu'am/_rigs kyi bu mo gzhan gang zhig chos kyi rjes su 'brang 
[\[58b.3\]]ba gcig la nyin gcig zan cig byin na/_'di ni de bas ches bsod nams grangs med par skyed do/_/'jam dpal rigs kyi bu 'am/_rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi chos kyi 
[\[58b.4\]]rjes su 'brang ba dag la nyin gcig bzhin du lha'i zhal zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_'jam dpal rigs kyi bu'am/_rigs kyi bu mo gzhan gang zhig gis brgyad pa gcig la nyin gcig zan cig byin na/_'di ni 
[\[58b.5\]]de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi brgyad pa dag la nyin gcig bzhin du lha'i zas ro brgya dang 
[\[58b.6\]]ldan pa byin pa dang /_de bzhin du lha'i gos rnams sbyin pa byin pa bas/_'jam dpal rigs kyi bu'am/_rigs kyi bu mo gzhan gang zhig gis rgyun du zhugs pa gcig la nyin gcig zan cig byin na/_'di ni de bas ches bsod nams grangs med par skyed do/_/
[\[58b.7\]]'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi rgyun du zhugs pa dag la nyin gcig bzhin du lha'i zas ro brgya dang ldan pa byin pa dang /_de bzhin du lha'i 
[\[59a\]]
[\[59a.1\]]gos rnams sbyin pa byin pa bas/_'jam dpal rigs kyi bu'am/_rigs kyi bu mo gzhan gang zhig gis lan cig phyir 'ong ba gcig la nyin gcig zan cig byin na/_'di ni de bas ches bsod nams grangs med par skyed do/_/'jam dpal rigs kyi 
[\[59a.2\]]bu'am/_rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi lan cig phyir 'ong ba dag la nyin gcig bzhin du lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa 
[\[59a.3\]]bas/_'jam dpal rigs kyi bu'am/_rigs kyi bu mo gzhan gang zhig gis phyir mi 'ong ba gcig la nyin gcig zan cig byin na/_'di ni de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis 
[\[59a.4\]]bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi phyir mi 'ong ba dag la nyin gcig bzhin du lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_'jam dpal rigs kyi bu'am/_rigs kyi 
[\[59a.5\]]bu mo gzhan gang zhig gis dgra bcom pa gcig la nyin gcig zan cig byin na/_'di ni de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi 
[\[59a.6\]]khams thams cad kyi rdul snyed kyi dgra bcom pa dag la nyin bzhin du lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_'jam dpal rigs kyi bu'am/_rigs kyi bu mo gzhan gang zhig gis rang sangs rgyas gcig la nyin gcig 
[\[59a.7\]]zan cig byin na/_'di ni de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du 'jig rten gyi khams thams cad kyi rdul snyed kyi rang sangs rgyas dag la nyin gcig bzhin du lha'i 
[\[59b\]]
[\[59b.1\]]zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_rigs kyi bu'am/_rigs kyi bu mo gzhan gang zhig gis sangs rgyas ri mor bris pa'am/_gzugs su byas pa mthong na/_'di ni de bas ches bsod nams grangs med par skyed 
[\[59b.2\]]na/_thal mo sbyor ba'am/_me tog gam/_bdug pa'am/_spos sam/_mar me 'bul ba lta ci smos te/_'di ni de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gzhan gang la la zhig gis bskal pa gang 
[\[59b.3\]]gA'i klung gi bye ma snyed du sangs rgyas bcom ldan 'das nyan thos kyi dge 'dun dang bcas pa gang gA'i klung gi bye ma snyed dag la nyin gcig bzhin du lha'i zhal zas ro brgya dang ldan pa phul ba dang /_de bzhin du lha'i na bza' rnams phul pa bas/_rigs kyi bu'am/_rigs 
[\[59b.4\]]kyi bu mo gzhan gang gis tha na phyugs kyi shing rta lta bus 'gro ba'i byang chub sems dpa' bsam pa phun sum tshogs pa gcig la sangs rgyas la bskyed pa'i dge ba'i rtsa ba ci yang rung bas yongs su 'dzin te/_tha na nyin gcig zan cig byin na yang 'di ni de bas ches bsod 
[\[59b.5\]]nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du phyugs kyi shing rta lta bus 'gro ba'i byang chub sems dpa' 'jig rten gyi khams thams cad kyi rdul snyed dag la nyin gcig 
[\[59b.6\]]bzhin du lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_rigs kyi bu 'am/_rigs kyi bu mo gzhan gang zhig gis glang po che'i shing rta lta bus 'gro ba'i byang chub sems dpa' gcig la sangs rgyas la bskyed pa'i dge ba'i 
[\[59b.7\]]rtsa ba ci yang rung bas yongs su 'dzin te/_tha na nyin gcig zan cig byin na yang 'di ni de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du glang po che'i 
[\[60a\]]
[\[60a.1\]]shing rta lta bus 'gro ba'i byang chub sems dpa' 'jig rten gyi khams thams cad kyi rdul snyed dag la nyin gcig bzhin du lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_'jam dpal rigs kyi bu'am/_rigs kyi 
[\[60a.2\]]bu mo gzhan gang zhig gis zla ba dang nyi ma'i shing rta lta bus 'gro ba'i byang chub sems dpa' gcig la sangs rgyas la bskyed pa'i dge ba'i rtsa ba ci yang rung bas yongs su 'dzin te/_tha na nyin gcig zan cig byin na yang 'di ni de bas ches bsod nams grangs med par 
[\[60a.3\]]skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du zla ba dang /_nyi ma'i shing rta lta bus 'gro ba'i byang chub sems dpa' 'jig rten gyi khams thams cad kyi rdul snyed dag la nyin gcig bzhin 
[\[60a.4\]]du lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_'jam dpal rigs kyi bu'am/_rigs kyi bu mo gzhan gang zhig gis nyan thos kyi rdzu 'phrul gyis 'gro ba'i byang chub sems dpa' gcig la nyin gcig zan cig byin na/_
[\[60a.5\]]'di ni de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du nyan thos kyi rdzu 'phrul gyis 'gro ba'i byang chub sems dpa' 'jig rten gyi khams thams cad kyi rdul 
[\[60a.6\]]snyed dag la nyin gcig bzhin du lha'i zas ro brgya dang ldan pa sbyin pa byin pa dang /_de bzhin du lha'i gos rnams sbyin pa byin pa bas/_'jam dpal rigs kyi bu'am/_rigs kyi bu mo gzhan gang zhig gis de bzhin gshegs pa'i rdzu 'phrul gyis 'gro ba'i byang chub 
[\[60a.7\]]sems dpa' gcig la nyin gcig zan cig byin na/_'di ni de bas ches bsod nams grangs med par skyed do/_/'jam dpal rigs kyi bu'am/_rigs kyi bu mo gang la la zhig gis bskal pa gang gA'i klung gi bye ma snyed du/_de bzhin gshegs pa'i rdzu 'phrul 
[\[60b\]]
[\[60b.1\]]gyis 'gro ba'i byang chub sems dpa' 'jig rten gyi khams thams cad kyi rdul snyed dag la nyin gcig bzhin du lha'i zas ro brgya dang ldan pa byin pa dang /_de bzhin du lha'i gos rnams sbyin pa byin pa bas/_'jam dpal rigs kyi bu'am/_rigs kyi bu mo gzhan gang zhig 
[\[60b.2\]]gis chos kyi rnam grangs 'di yi ger 'dri ba dang /_yi ger 'drir 'jug pa dang /_klog pa 'di ni de bas ches bsod nams grangs med par skyed do/_/bzlog ste bsti stang ma byas pa'i mi dge ba'i las kyang de bzhin du brjod par bya'o/_/phyugs kyi shing rta lta bus 'gro ba 
[\[60b.3\]]dang /_ra'i shing rta lta bus 'gro ba dang /_glang po che'i shing rta lta bus 'gro ba dang /_zla ba dang nyi ma'i shing rta lta bus 'gro ba dang /_nyan thos kyi rdzu 'phrul gyis 'gro ba'ang de bzhin te/_'jam dpal rigs kyi bu dang /_rigs kyi bu mo gang la la zhig gis 'jig rten 
[\[60b.4\]]gyi khams thams cad kyi rdul snyed kyi nyan thos kyi rdzu 'phrul gyis 'gro ba'i byang chub sems dpa' rnams kyi dge ba'i rtsa ba rnams kyi bar chad byas pa bas/_'jam dpal rigs kyi bu'am/_rigs kyi bu mo gzhan gang zhig gis de bzhin gshegs pa'i rdzu 'phrul gyis 'gro 
[\[60b.5\]]ba'i byang chub sems dpa' gcig la tha na dud 'gro'i skye gnas su gtogs pa'i dge ba'i rtsa ba'i bar chad byed cing khro ba dang brnyas pa'i sems skyed na/_'di ni de bas ches bsod nams ma yin pa grangs med par skyed do/_/'jam dpal rigs kyi bu'am/_rigs kyi bu 
[\[60b.6\]]mo gang la la zhig gis phyogs bcu'i 'jig rten gyi khams thams cad kyi rdul snyed kyi sems can rnams kyi mig phyung nas bdog pa thams cad phrogs pa bas/_rigs kyi bu'am/_rigs kyi bu mo gzhan gang zhig gis byang chub sems dpa' la brnyas pa'i sems bskyed 
[\[60b.7\]]de gshe ba dang /_mi snyan par smra ba dang /_rnyogs par byed na/_'di ni de bas ches sdig pa mang du skyed do/_/'jam dpal rigs kyi bu'am/_rigs kyi bu mo gang la la zhig gis byang chub sems dpa' la rkyen ci yang rung bas brnyas pa bskyed de spyos na/_de mi dge 
[\[61a\]]
[\[61a.1\]]ba'i las des sems can dmyal ba ngu 'bod chen por lus dpag tshad lnga brgya par skye bar 'gyur te/_de la mgo lnga brgya yod par 'gyur ro/_/de'i mgo re re la yang kha lnga brgya lnga brgya yod par 'gyur/_de'i kha re re la yang lce lnga brgya lnga brgya yod par 
[\[61a.2\]]'gyur te/_lce re re la yang gshol lnga brgya lnga brgyas rmo bar 'gyur ro/_/'jam dpal rigs kyi bu'am/_rigs kyi bu mo gang la la zhig gis stong gsum gyi stong chen po'i 'jig rten gyi khams rnams su skyes pa'i sems can thams cad la dbyug pa dang mtshon gyis 
[\[61a.3\]]bsnun te bdog pa thams cad phrogs pa bas/_rigs kyi bu'am/_rigs kyi bu mo gzhan gang zhig gis byang chub sems dpa' la brnyas pa'i sems bskyed nas khro ba dang /_gnod sems dang /_tha ba dang /_khros pa'i sems skyed na/_'di ni de bas ches sdig pa grangs 
[\[61a.4\]]med par skyed do/_/'jam dpal rigs kyi bu'am/_rigs kyi bu mo gang la la zhig gis sdang ba'i sems kyis sems can rnams la gnod par 'dod cing /_'jig rten gyi khams gang gA'i klung gi bye ma snyed dag gi 'jig rten gyi khams re re dang /_gling re re na dgra 
[\[61a.5\]]bcom pa gang gA'i klung gi bye ma snyed dag gi srog gcad pa dang /_rin po che'i mchod rten rin po che'i stegs bus yongs su bskor cing gdugs dang /_rgyal mtshan dang /_lha'i ba dan btsugs pa gang gA'i klung gi bye ma snyed dag bshig pa bas/_'jam dpal rigs kyi bu 
[\[61a.6\]]'am/_rigs kyi bu mo gzhan gang zhig gis theg pa chen po la mos pa'i byang chub sems dpa'i theg pa chen po nyid la sgro btags te brnyas pa'i sems bskyed nas/_rkyen cis kyang rung /_khro ba dang /_gshe ba dang /_mi snyan par zer ba dang /_khyad du gsod par byed na/_
[\[61a.7\]]'di ni de bas ches sdig pa grangs med par skyed do/_/de ci'i phyir zhe na/_byang chub sems dpa' las de bzhin gshegs pa nges par 'byung ba'i phyir te/_de ni sangs rgyas kyi rigs mi gcod pa'i phyir zhugs pa yin no/_/gang byang chub sems dpa' la skur pa 
[\[61b\]]
[\[61b.1\]]des chos spangs pa yin no/_/chos kyang gzhan la chos yongs su 'dzin pa'i byang chub sems dpa' yang gzhan ma yin te/_byang chub sems dpa' nyid chos so/_/'jam dpal rigs kyi bu'am/_rigs kyi bu mo gang la la zhig khros nas phyogs bcu'i 'jig rten 
[\[61b.2\]]gyi khams thams cad kyi sems can thams cad btson ra mun gnag dag tu bcug pa bas/_rigs kyi bu'am/_rigs kyi bu mo gang la la khros te/_byang chub sems dpa' la rgyab kyis phyogs shing 'dug nas ma rungs pa 'di mi blta'o zhes zer na/_'di ni de bas ches sdig 
[\[61b.3\]]pa grangs med par skyed do/_/'jam dpal rigs kyi bu'am/_rigs kyi bu mo gang la la zhig gis 'dzam bu'i gling gi sems can thams cad kyi bdog pa thams cad phrogs pa bas/_gzhan gang zhig gis byang chub sems dpa' ji lta bu yang rung ba la smad na/_'di 
[\[61b.4\]]ni de bas ches sdig pa grangs med par skyed do/_/'jam dpal 'di lta ste dper na/_ri'i rgyal po chen po ri rab kyis 'di lta ste/_mtho ba dang /_yangs pa dang che bas ri thams cad zil gyis mnan nas lham me/_lhan ne/_lhang nge'o/_/'jam dpal de bzhin du 
[\[61b.5\]]byang chub sems dpa' chos kyi rnam grangs 'di la mos pas kyang /_'di lta ste/_mtho ba dang /_yangs pa dang /_che bas phyogs bcu dag na byang chub sems dpa' chos kyi rnam grangs 'di la ma mos pa/_'jig rten gyi khams thams cad kyi rdul snyed yod pa dag gi dge 
[\[61b.6\]]ba'i rtsa ba pha rol tu phyin pa lnga las byung ba/_bskal pa grangs med par bsags pa zil gyis mnan nas lham me/_lhan ne/_lhang nge'o/_/'jam dpal rigs kyi bu'am/_rigs kyi bu mo gang la la zhig gis phyogs bcu'i 'jig rten gyi khams thams cad kyi sems 
[\[61b.7\]]can thams cad byang chub kyi sems la bkod pa bas/_'jam dpal rigs kyi bu'am/_rigs kyi bu mo gzhan gang zhig gis phung po med pa'i gzhi la mos na/_'di ni de bas ches bsod nams grangs med par skyed do/_/'jam dpal gal te sems can 
[\[62a\]]
[\[62a.1\]]thams cad phung po med pa'i gzhi la mos par gyur pa bas/_'jam dpal rigs kyi bu'am/_rigs kyi bu mo gzhan gang zhig gis chos kyi rnam grangs 'di la mos la/_mos nas kyang yi ger 'dri ba dang /_yi ger 'drir 'jug pa dang /_klog pa dang /_
[\[62a.2\]]klog tu 'jug pa dang /_tha na glegs bam du bris pa la mos nas 'dzin par byed cing mar me dang /_me tog dang /_bdug pa dang /_spos dang /_phreng ba dang /_byug pa rnams kyis mchod par byed na/_'di ni de bas ches bsod nams grangs med par skyed do/_/'jam 
[\[62a.3\]]dpal rigs kyi bu'am/_rigs kyi bu mo gang la la zhig gis phyogs bcu'i 'jig rten gyi khams thams cad du gtogs pa'i sems can nyan thos kyi theg pa la yang dag par zhugs pa dag_/nyan thos kyi theg pa la yang dag par zhugs pa re re'i dge ba'i rtsa ba gzhal du 
[\[62a.4\]]med pa grangs med pa rnams dang /_'khor los sgyur ba'i rgyal por 'gyur ba'i dge ba'i rtsa ba rnams dang /_lha'i 'jig rten du skye ba'i dge ba'i rtsa ba rnams chud gsan pa bas/_gzhan gang zhig gis byang chub sems dpa'i dge ba'i rtsa ba gcig chud zos par byas na/_'di 
[\[62a.5\]]ni de bas ches sdig pa grangs med par skyed na/_gshe ba dang /_mi snyan par smra ba lta ci smos/_'jam dpal rigs kyi bu'am/_rigs kyi bu mo gang la la zhig gis mchod rten gang gA'i klung gi bye ma snyed dag bshig pa dang /_bsregs pa bas/_rigs kyi bu'am/_
[\[62a.6\]]rigs kyi bu mo gzhan gang zhig gis theg pa chen po la mos pa'i byang chub sems dpa' la gnod sems dang /_tha ba dang /_khro ba'i sems bskyed de/_gshe ba dang /_mi snyan par smras na/_'di ni de bas ches sdig pa grangs med par skyed do/_/de ci'i phyir zhe na/_
[\[62a.7\]]byang chub sems dpa' las sangs rgyas bcom ldan 'das rnams nges par byung la/_sangs rgyas las mchod rten rnams byung zhing /_sangs rgyas las 'jig rten thams cad dang /_lha'i ris thams cad kyi bde ba'i yo byad thams cad byung la/_sangs rgyas kyang 
[\[62b\]]
[\[62b.1\]]byang chub sems dpa' las byung bas na/_byang chub sems dpa' la bsti stang ma byas pa ni sangs rgyas thams cad la bsti stang ma byas pa yin no/_/byang chub sems dpa' la bsti stang byas pa ni sangs rgyas thams cad la bsti stang byas pa yin no/_/sangs rgyas thams cad 
[\[62b.2\]]la mchod pa bla na med pas mchod pa byed 'dod pas byang chub sems dpa' rnams la mchod par bya'o/_/'jam dpal gal te grong khyer la la zhig na byang chub sems dpa' bye ba brgya'am/_bye ba stong ngam/_bye ba brgya stong ngam/_gzhal du med pa grangs med pa dag yod la/_chos 
[\[62b.3\]]kyi rnam grangs 'di la ma mos na de dag gi las ni rgyal pos 'khrug par 'gyur ba'am/_chus 'khrug par 'gyur ba'i las sam/_chom rkun gyis 'khrug par 'gyur ba'i las sam/_mu ges 'khrug par 'gyur ba'i las sam/_mes 'khrug par 'gyur ba'i las 
[\[62b.4\]]sam/_kla klos 'khrug par 'gyur ba'i las su 'gyur ro/_/grong khyer chen po de na chos kyi rnam grangs 'di la mos pa'i byang chub sems dpa' yod na de'i las ni bskal pa grangs med par mtshams med pa'i gnas su skye bar mi 'gyur/_grong khyer der 'khrug par 
[\[62b.5\]]mi 'gyur ro/_/gal te byang chub sems dpa' de dag las rgyal pos 'khrug par 'gyur ba mi 'byung /_chus 'khrug par 'gyur ba'i las mi 'byung /_chom rkun gyis 'khrug par 'gyur ba'i las mi 'byung /_mu ges 'khrug par 'gyur ba'i las mi 'byung /_mes 
[\[62b.6\]]'khrug par 'gyur ba'i las mi 'byung /_kla klos 'khrug par 'gyur ba'i las mi 'byung la/_chos kyi rnam grangs 'di la mos pa'i byang chub sems dpa'i las bskal pa rgya mtsho grangs med par sems can dmyal ba dang /_dud 'gro dang /[ {]yi dgas [,]yi dwags [}]su skye bar 
[\[62b.7\]]'gyur ba yod na der 'khrug par 'gyur ro/_/de ci'i phyir zhe na/_de'i las bskal pa grangs med/_brjod du med par mtshams med par skye bar 'gyur ba dang /_de'i las bskal pa bcu dang /_nyi shu dang /_sum cur ngan song myong bar 'gyur ba yang tshe 'di la myong 
[\[63a\]]
[\[63a.1\]]ste/_'khrug pas byang bar 'gyur ro/_/de ci'i phyir zhe na/_bsod nams chen po'i tshogs bsags pa'i phyir ro/_/'jam dpal 'di lta ste dper na/_rgyar dpag tshad brgya pa'i rdzing yan lag brgyad dang ldan pa'i chus gang la dug srang stong yang mi gdug 
[\[63a.2\]]par 'gyur ro/_/de ci'i phyir zhe na/_chu'i phung po chen pos rab tu phye ba'i phyir ro/_/de bzhin du bskal pa grangs med par sems can dmyal ba dang /_dud 'gro dang /[ {]yi dgas [,]yi dwags [}]kyi nang du gnas par 'gyur ba'i las rab tu mang ba yang rnam par smin par mi 'gyur 
[\[63a.3\]]ro/_/de ci'i phyir zhe na/_bsod nams kyi tshogs chen po bsags pa'i phyir ro/_/bcom ldan 'das kyis de skad ces bka' stsal nas/_dge slong de dag dang /_byang chub sems dpa' phyogs bcu nas 'dus pa dpag tu med grangs med pa rnams dang /_lha dang /_
[\[63a.4\]]mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa dad pa'i stobs bskyed pa la 'jug pa'i phyag rgya zhes bya ba theg pa chen po'i mdo rdzogs so//_//rgya gar gyi mkhan 
[\[63a.5\]]po su ren+d+ra bo d+hi dang /_zhu chen gyi lots+tsha ba ban de ye shes sdes bsgyur cing zhus te gtan la phab pa//[ {D202}]@##/_/rgya gar skad du/_Ar+ya ni ya ta a ni ya ta ga ti mu drA a ba tA ra nA ma ma hA yA na sU tra/_
[\[63a.6\]]bod skad du/_'phags pa nges pa dang ma nges par 'gro ba'i phyag rgya la 'jug pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i 
[\[63a.7\]]khab na bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang /_byang chub sems dpa' bye ba khrag khrig 'bum phrag drug cu la 'di lta ste/_'jam dpal gzhon nur gyur pa dang /_spyan ras gzigs dbang phyug dang /_mthu chen thob 
[\[63b\]]
[\[63b.1\]]dang /_sman gyi rgyal po dang /_sman gyi yang dag 'phags dang /_mchod rten mngon par bsgrags pa'i sgra skad rgyal po dang /_de dag la sogs pa byang chub sems dpa' bye ba khrag khrig 'bum phrag drug cu thams cad kyang rab tu zhi ba rnam par nges pa'i cho 'phrul gyi ting nge 'dzin 
[\[63b.2\]]la gnas pa/_zab cing brtan pa'i chu'i rgya mtsho'i dus rlabs kyi ting nge 'dzin thob pa/_dbang bskur ba'i gzungs thob pa/_sangs rgyas kyi sku mdog mtha' yas pa yongs su 'grub pa'i gzungs thob pa sha stag dang thabs cig tu bzhugs te/_de nas bcom ldan 'das la 
[\[63b.3\]]'jam dpal gzhon nur gyur pas 'di skad ces gsol to/_/bcom ldan 'das phyag rgya gang gis byang chub sems dpa' 'di dag ni bla na med pa yang dag par rdzogs pa'i byang chub tu ma nges te/_bla na med pa'i ye shes kyi lam las phyir ldog par 'gyur ba'o/_/
[\[63b.4\]]byang chub sems dpa' 'di dag ni bla na med pa yang dag par rdzogs pa'i byang chub tu nges te/_bla na med pa'i ye shes kyi lam las phyir mi ldog pa'o zhes bgyi bar bdag gis 'tshal bar 'gyur ba byang chub sems dpa' rnams kyi nges pa dang ma nges par 'gro ba'i phyag 
[\[63b.5\]]rgya la 'jug pa zhes bgyi ba'i chos kyi rnam grangs bstan du gsol/_de skad ces gsol pa dang /_bcom ldan 'das kyis 'jam dpal gzhon nur gyur pa la 'di skad ces bka' stsal to/_/'jam dpal byang chub sems dpa' rnams kyi 'gro ba ni lnga po 'di dag 
[\[63b.6\]]yin te/_lnga gang zhe na/_'di lta ste/_phyugs kyi shing rtas 'gro ba lta bu dang /_glang po che'i shing rtas 'gro ba lta bu dang /_zla ba dang nyi mas 'gro ba lta bu dang /_nyan thos kyi rdzu 'phrul gyis 'gro ba lta bu dang /_de bzhin gshegs pa'i rdzu 'phrul gyis 'gro ba 
[\[63b.7\]]lta bu ste/_'jam dpal lnga po de dag ni byang chub sems dpa' rnams kyi 'gro ba yin no/_/'jam dpal de la byang chub sems dpa' gnyis ni bla na med pa yang dag par rdzogs pa'i byang chub tu ma nges pa'i 'gro ba pa yin no/_/byang chub sems dpa' gsum ni bla 
[\[64a\]]
[\[64a.1\]]na med pa yang dag par rdzogs pa'i byang chub tu nges pa'i 'gro ba pa yin no/_/'jam dpal gyis gsol pa/_bcom ldan 'das byang chub sems dpa' bla na med pa yang dag par rdzogs pa'i byang chub tu ma nges pa'i 'gro ba pa bla na med pa'i ye shes 
[\[64a.2\]]kyi lam las slar ldog pa dag gang lags/_bcom ldan 'das kyis bka' stsal pa/_'jam dpal byang chub sems dpa' phyugs kyi shing rtas 'gro ba lta bu dang /_glang po che'i shing rtas 'gro ba lta bu yin te/_'jam dpal byang chub sems dpa' 'di gnyis ni 
[\[64a.3\]]bla na med pa yang dag par rdzogs pa'i byang chub tu ma nges te/_bla na med pa'i ye shes kyi lam las phyir ldog pa yin no/_/'jam dpal byang chub sems dpa' zla ba dang nyi mas 'gro ba lta bu pa dang /_byang chub sems dpa' nyan thos kyi rdzu 'phrul gyis 'gro ba lta bu 
[\[64a.4\]]pa dang /_byang chub sems dpa' de bzhin gshegs pa'i rdzu 'phrul gyis 'gro ba lta bu pa 'di gsum ni bla na med pa yang dag par rdzogs pa'i byang chub tu nges te/_bla na med pa'i ye shes kyi lam las phyir mi ldog pa yin no/_/'jam dpal ji ltar byang chub 
[\[64a.5\]]sems dpa' phyugs kyi shing rtas 'gro ba lta bu pa yin par rig par bya zhe na/_'jam dpal 'di lta ste dper na/_skyes bu la la zhig sangs rgyas kyi zhing lnga brgya'i rdul phra rab kyi rdul snyed kyi 'jig rten gyi khams rnams 'da' bar 'dod la/_der yang de'i bya ba dang /_
[\[64a.6\]]bya ba chen po dang /_don dang /_don chen po dang /_ched che ba dang /_ched che rab cig yod nas de 'di snyam du sems te/_bdag gis bzhon pa ji lta bu zhig gis 'jig rten gyi khams de dag 'da' bar bya snyam mo/_/de yang 'di snyam du dpyod de/_ma la bdag phyugs kyi shing 
[\[64a.7\]]rta la zhon la 'jig rten gyi khams de dag 'da' bar bya gor ma chag snyam ste/_'jam dpal mi de phyugs kyi shing rta la zhon te lam der zhugs nas/_de yun ring zhing dus ring mo zhig na dpag tshad brgyar phyin pa las/_de rlung gi dkyil 'khor chen pos de nas bzlog nas dpag 
[\[64b\]]
[\[64b.1\]]tshad brgyad cur phyir ded de phul na 'jam dpal 'di ji snyam du sems mi des bskal pa gcig gam/_bskal pa brgya'am/_bskal pa stong ngam/_bskal pa bye ba phrag 'bum mam/_bskal pa brjod du med pa'i yang brjod du med pas kyang 'jig rten gyi khams de dag 'da' ba'am/_
[\[64b.2\]]'jig rten gyi khams gcig kyang 'da' bar nus sam/_'jam dpal gyis gsol pa/_bcom ldan 'das de ni gnas ma mchis so/_/bcom ldan 'das de ni skabs ma mchis te/_phyugs kyi shing rta la 'tshal ba'i mi des bskal pa gcig gam/_bskal pa brgya'am/_
[\[64b.3\]]bskal pa stong ngam/_bskal pa bye ba phrag 'bum mam/_bskal pa brjod du med pa'i yang brjod du med pas kyang 'jig rten gyi khams gcig kyang 'da' bar nus pa de ni gnas ma mchis lags so/_/bcom ldan 'das kyis bka' stsal pa/_'jam dpal de bzhin 
[\[64b.4\]]du rigs kyi bu'am/_rigs kyi bu mo gang la la zhig bla na med pa yang dag par rdzogs pa'i byang chub tu sems bskyed la theg pa chen po mi 'dzin mi klog par nyan thos kyi theg pa pa rnams dang lhan cig gnas te/_nyan thos kyi theg pa pa dag la snyen cing sten la bsnyen bkur byed 
[\[64b.5\]]cing de dag dang lhan cig tu 'dris par byed la kun tu spyod cing longs spyod par byed la/_kun dga' ra ba'am/_gtsug lag khang ngam/_'chag sar spyod yul 'thun par gnas par byed/_nyan thos kyi theg pa klog cing kha ton byed/_dpyod cing khong du chud par byed la gzhan dag 
[\[64b.6\]]kyang klog tu 'jug pa nas khong du chud pa'i bar du byed na/_de nyan thos kyi theg pa 'dzin pa'i dge ba'i rtsa ba bskyed pa mngon par 'du byed pa des shes rab rtul por 'gyur te/_bla na med pa'i ye shes kyi lam las phyir 'dren cing phyir zlog go/_/byang chub sems dpa' de'i 
[\[64b.7\]]byang chub kyi sems bsgoms pa las byung ba'i shes rab kyi dbang po shes rab kyi mig gang yin pa de yang de nyan thos kyi theg pa 'dzin cing 'chang ba'i dge ba'i rtsa ba bskyed pa mngon par 'du byed pa des rtul por byed cing nyams par byed do/_/'jam dpal dper na mi la 
[\[65a\]]
[\[65a.1\]]la zhig mig nad kyis mig zums par gyur nas/_de mig dbye ba dang gzums su rung bar bya ba'i phyir zla ba gcig gi bar du dpyad byas te/_zla ba gcig lon nas mig 'byed cing 'dzums par byed pa las/_de'i dgra'am/_mi mdza' ba gzhan zhig 
[\[65a.2\]]gis pi pi ling gi phye ma spar gang gis mig bkang nas de yang long bar byas pa de bzhin du/_'jam dpal byang chub sems dpa' de'i byang chub kyi sems bsgoms pa las byung ba'i shes rab kyi dbang po shes rab kyi mig gang yin pa de yang de nyan thos kyi theg pa 'dzin 
[\[65a.3\]]cing 'chang ba'i dge ba'i rtsa ba bskyed pa mngon par 'du byed pa des rtul por byed cing nyams par byed de/_'jam dpal 'di ni byang chub sems dpa' phyugs kyi shing rtas 'gro ba lta bu pa yin par rig par bya'o/_/'jam dpal ji ltar byang chub sems dpa' glang po che'i shing rtas 
[\[65a.4\]]'gro ba lta bu pa yin par rig par bya zhe na/_'jam dpal dper na mi la la zhig 'jig rten gyi khams de dag nyid 'da' bar 'dod la/_der yang de'i bya ba dang /_bya ba chen po dang /_don dang /_don chen po dang /_ched che ba dang /_ched che rab cig yod nas de 'di snyam du sems te/_
[\[65a.5\]]bdag gis bzhon pa ji lta bu zhig gis 'jig rten gyi khams de dag 'da' bar bya snyam mo/_de yang 'di snyam du spyod de/_ma la bdag glang po che'i shing rta yan lag brgyad dang ldan pa la zhon te 'jig rten gyi khams de dag 'da' bar bya gor ma chag snyam nas/_'jam dpal mi 
[\[65a.6\]]de glang po che'i shing rta yan lag brgyad dang ldan pa la zhon te lam der zhugs nas/_de lo brgyas dpag tshad nyis stong du son pa las rlung gi dkyil 'khor chen pos de nas phyir phul te bzlog na/_'jam dpal 'di ji snyam du sems/_glang po che'i shing rta la zhon pa'i mi des 
[\[65a.7\]]bskal pa gcig gam/_bskal pa brgya'am/_bskal pa stong ngam/_bskal pa bye ba phrag 'bum mam/_bskal pa brjod du med pa'i yang brjod du med pas kyang 'jig rten gyi khams gcig kyang 'da' bar nus sam/_'jam dpal gyis gsol pa/_bcom ldan 'das de ni gnas 
[\[65b\]]
[\[65b.1\]]ma mchis lags so/_/bcom ldan 'das de ni skabs ma mchis te/_glang po che'i shing rta 'tshal ba'i mi des bskal pa gcig gam/_bskal pa brgya'am/_bskal pa stong ngam/_bskal pa bye ba phrag 'bum mam/_bskal pa brjod du med pa'i yang brjod du med pas kyang 
[\[65b.2\]]'jig rten gyi khams gcig kyang 'da' bar nus pa de ni gnas ma mchis lags so/_/bcom ldan 'das kyis bka' stsal pa/_'jam dpal de bzhin du rigs kyi bu'am rigs kyi bu mo gang la la zhig bla na med pa yang dag par rdzogs pa'i byang chub tu sems bskyed la nyan thos 
[\[65b.3\]]kyi theg pa pa dag dang lhan cig gnas te/_nyan thos kyi theg pa pa dag la snyen cing sten la bsnyen bkur byed cing de dag dang lhan cig tu 'dris par byed la kun spyod cing longs spyod par byed la/_kun dga' ra ba'am/_gtsug lag khang ngam/_'chag sar spyod yul 'thun par 
[\[65b.4\]]gnas par byed/_nyan thos kyi theg pa klog cing kha ton byed/_dpyod cing khong du chud par byed la gzhan dag kyang klog tu 'jug par byed cing kha ton byed du 'jug la yongs su sbyong bar byed du 'jug na de nyan thos kyi theg pa 'dzin pa'i dge ba'i rtsa ba bskyed pa mngon par 'du 
[\[65b.5\]]byed pa des shes rab rtul por 'gyur te/_bla na med pa'i ye shes kyi lam las phyir 'dren cing phyir zlog go/_/byang chub sems dpa' de'i byang chub kyi sems bsgoms pa las byung ba'i dge ba'i rtsa ba bskyed pa mngon par 'du byed pa'i shes rab kyi dbang po shes rab 
[\[65b.6\]]kyi mig gang yin pa de yang de'i nyan thos kyi theg pa 'dzin cing 'chang ba'i dge ba'i rtsa ba bskyed pa mngon par 'du byed pa des rtul por byed cing nyams par byed do/_/'jam dpal dper na shing gi sdong po chen po srid du dpag tshad stong pa zhig yod la/_de yang rgya 
[\[65b.7\]]mtsho chen pos khyer ba las bar snang la gnas pa'i gnod sbyin dag gis de rgya mtsho chen po'i lam las phyir phul te bzlog nas/_de la lcags kyi gar bu dpag tshad lnga stong yod pa zhig btags na/_'jam dpal 'di ji snyam du sems/_shing gi sdong po 
[\[66a\]]
[\[66a.1\]]chen po de rgya mtsho chen po la 'gro ba 'am/_sems can bsgral ba'i phyir spyad par nus sam/_'jam dpal gyis gsol pa/_bcom ldan 'das de ni ma lags so/_/bcom ldan 'das kyis bka' stsal pa/_'jam dpal de bzhin du byang chub 
[\[66a.2\]]sems dpa' de'i byang chub kyi sems bsgoms pa las byung ba'i shes rab kyi shing chen po yang nyan thos kyi theg pa 'dzin pa'i dge ba'i rtsa ba bskyed pa mngon par 'du byed pa des/_thams cad mkhyen pa'i ye shes kyi rgya mtsho las phyir phul zhing bzlog ste/_thams 
[\[66a.3\]]cad mkhyen pa'i ye shes kyi rgya mtshor 'gro bar yang mi 'gyur/_'khor ba'i rgya mtsho las kyang sems can rnams sgrol mi nus te/_'jam dpal 'di ni byang chub sems dpa' glang po che'i shing rtas 'gro ba lta bu pa yin par rig par bya'o/_/'jam dpal ji ltar 
[\[66a.4\]]byang chub sems dpa' nyi ma dang zla bas 'gro ba lta bu pa yin par rig par bya zhe na/_'jam dpal dper na mi la la zhig 'jig rten gyi khams de dag nyid 'da' bar 'dod la/_der yang de'i bya ba dang /_bya ba chen po dang /_don dang /_don chen po dang /_ched che ba dang /_ched 
[\[66a.5\]]che rab cig yod nas de 'di snyam du sems te/_bdag gis rdzu 'phrul ji lta bu zhig gis 'jig rten gyi khams de dag 'da' bar bya snyam mo/_/de yang 'di snyam du dpyod de/_ma la bdag gis nyi ma dang zla ba'i 'gro bas 'jig rten gyi khams de dag 'da' bar bya gor ma 
[\[66a.6\]]chag snyam nas/_'jam dpal mi de nyi ma dang zla ba'i 'gro bas lam der zhugs na/_'jam dpal 'di ji snyam du sems/_mi des nyi ma dang zla ba'i 'gro bas 'jig rten gyi khams de dag 'da' bar nus sam/_'jam dpal gyis gsol pa/_bcom ldan 'das rngo 
[\[66a.7\]]thogs lags so/_/bde bar gshegs pa rgyud de'i lo dus ring mo zhig gis rngo thogs lags so/_/bcom ldan 'das kyis bka' stsal pa/_'jam dpal de bzhin du rigs kyi bu'am/_rigs kyi bu mo gang la la zhig bla na med pa yang dag par rdzogs pa'i byang chub tu 
[\[66b\]]
[\[66b.1\]]sems bskyed la nyan thos kyi theg pa pa dag dang lhan cig tu mi gnas te/_nyan thos kyi theg pa pa dag la mi snyen cing mi sten la/_bsnyen bkur mi byed nyan thos kyi theg pa pa de dag dang lhan cig tu 'dris par mi byed/_kun tu spyod cing longs spyod par mi byed/_kun dga' ra ba 
[\[66b.2\]]'am/_gtsug lag khang ngam/_'chag sar spyod yul 'thun par gnas par mi byed la/_nyan thos kyi theg pa klog par mi byed/_kha ton mi byed/_sems par mi byed la/_gzhan dag kyang tha na tshigs su bcad pa gcig tsam yang klog tu 'jug par mi byed/_kha 
[\[66b.3\]]ton byed du 'jug par mi byed de/_de gang klog pa de yang theg pa chen po kho na klog la/_gang ston pa de yang theg pa chen po kho na ston na/_'jam dpal 'di ni byang chub sems dpa' zla ba dang nyi ma'i 'gro ba lta bu pa yin par rig par bya'o/_/'jam dpal dper na nam mkha' 
[\[66b.4\]]lding gi dbang po'i rgyal po chen po lang tsho dang /_stobs dang /_mthu chen po thob pa ni 'dod na ri rab kyi rtse mo nas ri rab kyi rtse mor 'gro'o/_/'jam dpal de bzhin du zla ba dang nyi ma'i 'gro ba lta bu pa'i byang chub sems dpa' tshul khrims dang /_thos pa dang /_bsam pa dang 
[\[66b.5\]]lhag pa'i bsam pa'i stobs dang /_lang tsho dang /_mthu chen po thob pa yang 'dod na/_sangs rgyas kyi zhing nas sangs rgyas kyi zhing du 'gro zhing de bzhin gshegs pa'i 'khor gyi dkyil 'khor rnams su ston par byed do/_/'jam dpal ji ltar byang chub sems dpa' 
[\[66b.6\]]nyan thos kyi rdzu 'phrul gyis 'gro ba lta bu pa yin par rig par bya zhe na/_'jam dpal dper na mi la la zhig 'jig rten gyi khams de dag nyid 'da' bar 'dod la/_der yang de'i bya ba dang /_bya ba chen po dang /_don dang /_don chen po dang /_ched che ba dang /_ched che 
[\[66b.7\]]rab cig yod nas de 'di snyam du sems te/_bdag gis rdzu 'phrul ji lta bu zhig gis 'jig rten gyi khams de dag 'da' bar bya snyam mo/_/de yang 'di snyam du dpyod de/_ma la bdag nyan thos kyi rdzu 'phrul gyis 'jig rten gyi khams de dag 'da' bar bya'o snyam na/_'jam 
[\[67a\]]
[\[67a.1\]]dpal 'di ji snyam du sems/_mi des nyan thos kyi rdzu 'phrul gyis 'jig rten gyi khams de dag 'da' bar nus sam/_'jam dpal gyis gsol pa/_bcom ldan 'das rngo thogs lags so/_/bcom ldan 'das kyis bka' stsal pa/_'jam dpal de 
[\[67a.2\]]bzhin du rigs kyi bu'am rigs kyi bu mo gang la la zhig bla na med pa yang dag par rdzogs pa'i byang chub tu sems bskyed la/_nyan thos kyi theg pa pa dag dang lhan cig tu mi gnas/_nyan thos kyi theg pa pa dag la mi snyen mi sten cing bsnyen bkur mi byed la/_nyan thos 
[\[67a.3\]]kyi theg pa pa de dag dang lhan cig tu 'dris par mi byed/_kun tu spyod cing longs spyod par mi byed/_kun dga' ra ba'am/_gtsug lag khang ngam/_'chag sar spyod yul 'thun par gnas par mi byed la nyan thos kyi theg pa klog par mi byed/_kha ton mi byed/_dpyod 
[\[67a.4\]]cing khong du chud par mi byed la/_gzhan dag kyang tha na tshigs su bcad pa gcig tsam yang klog tu 'jug par mi byed/_kha ton byed du 'jug par mi byed de/_de gang klog pa de yang theg pa chen po kho na klog la/_gang ston pa de yang theg pa chen po kho na ston 
[\[67a.5\]]cing de theg pa chen po la mos pa'i byang chub sems dpa' rnams dang /_theg pa chen po klog pa rnams dang /_theg pa chen po yongs su 'dzin pa rnams la gus pa dang bcas/_zhe sa dang bcas par byed cing der gzhol/_der 'bab/_der bab la/_de dag dang lhan cig tu 
[\[67a.6\]]gnas te/_de dag la snyen cing sten la bsnyen bkur byed/_de dag dang lhan cig tu 'dris par byed/_kun tu spyod cing longs spyod par byed/_de dag dang kun dga' ra ba'am/_gtsug lag khang ngam/_'chag sar spyod yul 'thun par gnas par byed la/_de theg 
[\[67a.7\]]pa chen po yongs su tshol zhing sdud la 'chang bar byed/_mar me dang /_bdug pa dang /_me tog dang /_spos dang /_me tog phreng dang /_byug pa dag gis mchog tu gus par mchod par byed/_de theg pa chen po klog cing kha ton byed la/_dga' ba dang mchog tu dga' 
[\[67b\]]
[\[67b.1\]]bas lung 'bogs par byed/_ma bslabs pa'i byang chub sems dpa' rnams la brnyas pa'i sems mi skyed/_bzhin 'dzum pa dang gsong por smra la/_tshig mi brlang mi gtum mi rtsub pa dang /_dga' ba dang snyan par smra zhing /_de srog gi phyir yang theg pa chen po mi spong 
[\[67b.2\]]la de theg pa chen po la zhugs pa'i byang chub sems dpa' rnams dang /_theg pa chen po klog pa rnams dang /_theg pa chen po yongs su 'dzin pa rnams la ci nus ci lcogs kyis snying nas lhag pa'i bsam pas yongs su 'dzin par byed cing /_de su dang yang lhan cig 'gyed 
[\[67b.3\]]pa dang rtsod par mi byed la/_de sngon ma byung ba dang ma thos pa'i mdo sde rnams tshol ba'i rang bzhin can yin zhing /_gang dag las thos pa de dag la ston pa la gus pa drag po lta bu skyed par byed/_byang chub sems dpa' gzhan byang chub sems dpa'i spyod pa la ma 
[\[67b.4\]]bslabs pa dag la khyad du gsod par mi byed/_nyes pa bden pa dang mi bden pas gzhan dag la gleng bar mi byed la/_nyes pa gzhan gyi 'khrul pa yang mi tshol zhing byams pa dang /_snying rje dang /_dga' ba dang /_btang snyoms la slob pa 'di ni 'jam dpal 
[\[67b.5\]]byang chub sems dpa' nyan thos kyi rdzu 'phrul gyis 'gro ba lta bu pa yin par rig par bya'o/_/'jam dpal ji ltar byang chub sems dpa' de bzhin gshegs pa'i rdzu 'phrul gyis 'gro ba lta bu pa yin par rig par bya zhe na/_'jam dpal dper na mi la la zhig 'jig rten 
[\[67b.6\]]gyi khams de dag nyid 'da' bar 'dod la/_der yang de'i bya ba dang /_bya ba chen po dang /_don dang /_don chen po dang /_ched che ba dang /_ched che rab cig yod nas de 'di snyam du sems te/_bdag gis rdzu 'phrul ji lta bu zhig gis 'jig rten gyi khams de dag myur 
[\[67b.7\]]du 'da' bar bya snyam mo/_/de yang 'di snyam du dpyod de/_ma la bdag gis 'jig rten gyi khams de dag 'da' bar bya ba'i phyir de bzhin gshegs pa la gsol ba gdab gor ma chag snyam nas/_'jam dpal mi de yang de bzhin gshegs pa'i thad du song nas 
[\[68a\]]
[\[68a.1\]]gsol ba btab ste/_bcom ldan 'das bdag sangs rgyas kyi zhing lnga brgya'i rdul phra rab kyi rdul snyed kyi 'jig rten gyi khams 'da' bar 'tshal te/_der yang bdag gis bgyi ba dang /_bgyi ba chen po dang /_don dang /_don chen po dang /_ched che 
[\[68a.2\]]ba dang /_ched che rab cig mchis na/_bcom ldan 'das kyis bdag 'jig rten gyi khams de dag 'da' bar mdzad du gsol zhes byas la/_'jam dpal de bzhin gshegs pas kyang mi de 'jig rten gyi khams de dag 'da' bar mdzad na/_'jam dpal 'di ji snyam du 
[\[68a.3\]]sems/_de bzhin gshegs pas 'jig rten gyi khams de dag myur du 'da' bar mdzad spyod dam/_'jam dpal gyis gsol pa/_bcom ldan 'das spyod lags so/_/bde bar gshegs pa spyod lags so/_/bcom ldan 'das kyis bka' stsal pa/_'jam 
[\[68a.4\]]dpal de bzhin du rigs kyi bu'am/_rigs kyi bu mo gang la la zhig bla na med pa yang dag par rdzogs pa'i byang chub tu sems bskyed la/_nyan thos kyi theg pa pa dag dang lhan cig tu mi gnas te/_nyan thos kyi theg pa pa dag la mi snyen mi sten cing bsnyen bkur 
[\[68a.5\]]mi byed la/_nyan thos kyi theg pa pa de dag dang lhan cig 'dris par mi byed/_kun tu spyod cing longs spyod par mi byed/_kun dga' ra ba'am/_gtsug lag khang ngam/_'chag sar spyod yul 'thun par gnas par mi byed la/_nyan thos kyi theg pa klog 
[\[68a.6\]]par mi byed/_kha ton mi byed/_dpyod cing khong du chud par mi byed la/_gzhan dag kyang tha na tshigs su bcad pa gcig tsam yang klog tu 'jug par mi byed/_kha ton byed du 'jug par mi byed de/_de gang klog pa de yang theg pa chen po kho na klog_/gang kha 
[\[68a.7\]]ton byed pa de yang theg pa chen po kho na kha ton byed/_gang ston pa de yang theg pa chen po kho na ston cing de lus dang /_ngag dang /_yid yongs su dag la/_tshul khrims dang ldan zhing dge ba'i chos can yin la/_gzhan dag kyang lus dang /_ngag dang /_
[\[68b\]]
[\[68b.1\]]yid yongs su dag pa la dgod/_tshul khrims dang /_dge ba'i chos can la dgod/_theg pa chen po la zhugs pa'i byang chub sems dpa' rnams dang /_theg pa chen po klog pa rnams dang /_theg pa chen po yongs su 'dzin pa rnams la gus pa dang bcas/_zhe sa dang 
[\[68b.2\]]bcas par byed la/_der gzhol/_der 'bab/_der bab cing de dag dang lhan cig tu gnas te/_de dag la snyen cing sten la bsnyen bkur byed cing de dag dang lhan cig tu 'dris par byed/_kun tu spyod cing longs spyod par byed la/_de dag dang kun dga' ra ba'am/_gtsug 
[\[68b.3\]]lag khang ngam/_'chag sar spyod yul 'thun par gnas par byed/_de theg pa chen po yongs su tshol zhing sdud la 'chang bar byed/_mar me dang /_bdug pa dang /_me tog dang /_spos dang /_me tog phreng dang /_byug pa dag gis mchog tu gus pa drag pos mchod 
[\[68b.4\]]par byed de/_theg pa chen po klog cing kha ton byed la/_gzhan dag kyang dga' ba dang /_mchog tu dga' ba chen po drag pos klog tu 'jug cing kha ton byed du 'jug_/ma bslabs pa'i byang chub sems dpa' rnams la brnyas pa'i sems mi skyed la/_byang chub 
[\[68b.5\]]sems dpa' gzhan dag kyang bslab pa de kho na la 'god par byed/_de bzhin 'dzum zhing gsong por smra la/_gzhan dag kyang bzhin 'dzum zhing gsong por smra ba la dgod/_de tshig mi brlang /_mi gtum/_mi rtsub la/_gzhan dag kyang bslab pa de kho na la 
[\[68b.6\]]dgod cing /_de dga' ba dang snyan par smra la/_srog gi phyir yang theg pa chen po mi spong zhing /_de theg pa chen po la zhugs pa'i byang chub sems dpa' rnams dang /_theg pa chen po klog pa rnams dang /_theg pa chen po yongs su 'dzin pa rnams la gus pa drag po dang /_
[\[68b.7\]]dga' ba dang /_mchog tu dga' ba chen pos sri zhu bya ba'i phyir nye bar gnas la/_gzhan dag kyang bsam pa chen po dang /_lhag pa'i bsam pas bslab pa de kho na la 'god par byed/_su dang yang lhan cig 'gyed pa dang rtsod par mi byed/_de sngon ma byung ba dang /_
[\[69a\]]
[\[69a.1\]]ma thos pa'i mdo sde rnams gus pa drag pos don du gnyer zhing tshol ba dang /_gang dag las thos pa de dag la ston pa la gus pa drag po lta bu skyed par byed la/_gzhan dag kyang bslab pa de kho na la 'god/_gzhan byang chub sems dpa'i spyod pa la ma bslabs 
[\[69a.2\]]pa rnams la yang rlom sems mi byed/_nyes pa bden pa dang /_mi bden pas gzhan dag la gleng bar mi byed/_nyes pa gzhan gyi 'khrul pa yang mi tshol/_gzhan dag kyang bslab pa de kho na la 'god par byed/_de byang chub sems dpa'i las chud zos pa'i sems can 
[\[69a.3\]]gyi khams la rnam par lta bar byed/_gzhan dag kyang byang chub sems dpa'i las chud zos pa'i sems can gyi khams la rnam par lta ba la 'god par byed/_de byang chub sems dpa'i lam chud zos pa'i sems can gyi khams la rnam par lta bar byed la/_gzhan dag 
[\[69a.4\]]kyang byang chub sems dpa'i lam chud zos pa'i sems can gyi khams la rnam par lta ba la 'god par byed/_de byang chub sems dpa'i spyod pa chud zos pa'i sems can gyi khams la rnam par lta bar byed la/_gzhan dag byang chub sems dpa'i spyod pa chud zos pa'i 
[\[69a.5\]]sems can gyi khams la rnam par lta ba la 'god par byed/_de byang chub sems dpa'i rgyu chud zos pa'i sems can gyi khams la rnam par lta bar byed la/_gzhan dag kyang byang chub sems dpa'i rgyu chud zos pa'i sems can gyi khams la rnam par lta ba la 'god 
[\[69a.6\]]par byed/_de byang chub sems dpa'i thabs la mkhas pa chud zos pa'i sems can gyi khams la rnam par lta bar byed la/_gzhan dag kyang byang chub sems dpa'i thabs la mkhas pa'i chud zos pa'i sems can gyi khams la rnam par lta ba la 'god par byed/_
[\[69a.7\]]de byang chub sems dpa'i bya ba chud zos pa'i sems can gyi khams la rnam par lta bar byed la/_gzhan dag kyang byang chub sems dpa'i bya ba chud zos pa'i sems can gyi khams la rnam par lta ba la 'god par byed/_de byang chub sems dpa'i mngon par 'du byed 
[\[69b\]]
[\[69b.1\]]pa'i spyod pa'i stobs chud zos pa'i sems can gyi khams la rnam par lta bar byed la/_gzhan dag kyang byang chub sems dpa'i mngon par 'du byed pa'i spyod pa'i stobs chud zos pa'i sems can gyi khams la rnam par lta ba la 'god par byed/_de byang chub sems dpa'i spyod 
[\[69b.2\]]pa'i gnas chud zos pa'i sems can gyi khams la rnam par lta bar byed la/_gzhan dag kyang byang chub sems dpa'i spyod pa'i gnas chud zos pa'i sems can gyi khams la rnam par lta ba la 'god par byed/_de byams pa dang /_snying rje dang /_dga' ba dang /_btang snyoms chud 
[\[69b.3\]]zos pa'i sems can gyi khams la rnam par lta bar byed la/_gzhan dag kyang byams pa dang /_snying rje dang /_dga' ba dang /_btang snyoms chud zos pa'i sems can gyi khams la rnam par lta ba la 'god par byed/_de bgo bsha'i rang bzhin can yin la/_gzhan dag kyang 
[\[69b.4\]]bgo bsha'i rang bzhin can la 'god par byed/_de sangs rgyas kyi chos chud zos pa'i sems can gyi khams la rnam par lta bar byed la/_gzhan dag kyang sangs rgyas kyi chos chud zos pa'i sems can gyi khams la rnam par lta ba la 'god par byed/_de dge ba'i chos la 'dun 
[\[69b.5\]]pa dang bral ba'i sems can gyi khams la rnam par lta bar byed la/_gzhan dag kyang dge ba'i chos la 'dun pa dang bral ba'i sems can gyi khams la rnam par lta ba la 'god par byed/_de bcing bas bcings pa'i sems can gyi khams la rnam par lta bar byed la/_gzhan dag 
[\[69b.6\]]kyang bcing bas bcings pa'i sems can gyi khams la rnam par lta ba la 'god par byed/_de yun ring po nas na ba'i sems can gyi khams la rnam par lta bar byed la/_gzhan dag kyang yun ring po nas na ba'i sems can gyi khams la rnam par lta ba la 'god par byed/_
[\[69b.7\]]de sangs rgyas la dge ba'i rtsa ba bskyed pa chud zos pa'i sems can gyi khams la rnam par lta bar byed la/_gzhan dag kyang sangs rgyas la dge ba'i rtsa ba bskyed pa chud zos pa'i sems can gyi khams la rnam par lta ba la 'god par byed/_de mgon med pa'i sems 
[\[70a\]]
[\[70a.1\]]can gyi khams la rnam par lta bar byed la/_gzhan dag kyang mgon med pa'i sems can gyi khams la rnam par lta ba la 'god par byed/_de yun ring po nas gnyid kyis log pa'i sems can gyi khams la rnam par lta bar byed la/_gzhan 
[\[70a.2\]]dag kyang yun ring po nas gnyid kyis log pa'i sems can gyi khams la rnam par lta ba la 'god par byed/_de rigs ngan du skyes pa'i sems can gyi khams la rnam par lta bar byed la/_gzhan dag kyang rigs ngan du skyes pa'i sems can gyi khams 
[\[70a.3\]]la rnam par lta ba la 'god par byed/_de byang chub kyi sems chud zos pa'i sems can gyi khams la rnam par lta bar byed la/_gzhan dag kyang byang chub kyi sems chud zos pa'i sems can gyi khams la rnam par lta ba la 'god par byed/_de byang chub 
[\[70a.4\]]sems dpa'i spyod pa chud zos pa'i sems can gyi khams la rnam par lta bar byed la/_gzhan dag kyang byang chub sems dpa'i spyod pa chud zos pa'i sems can gyi khams la rnam par lta ba la 'god par byed/_de chos kyi spyod pa chud zos pa'i sems can 
[\[70a.5\]]gyi khams la rnam par lta bar byed la/_gzhan dag kyang chos kyi spyod pa chud zos pa'i sems can gyi khams la rnam par lta ba la 'god par byed/_de bsod nams dang ye shes kyi tshogs chud zos pa'i sems can gyi khams la rnam par lta bar byed 
[\[70a.6\]]la/_gzhan dag kyang bsod nams dang ye shes kyi tshogs chud zos pa'i sems can gyi khams la rnam par lta ba la 'god par byed/_de theg pa chen po la mos pa chud zos pa'i sems can gyi khams la rnam par lta bar byed la/_gzhan dag kyang 
[\[70a.7\]]theg pa chen po la mos pa chud zos pa'i sems can gyi khams la rnam par lta ba la 'god par byed/_de tshul khrims kyi sdom pa chud zos pa'i sems can gyi khams la rnam par lta bar byed la/_gzhan dag kyang tshul khrims kyi sdom pa chud zos pa'i 
[\[70b\]]
[\[70b.1\]]sems can gyi khams la rnam par lta ba la 'god par byed/_de chos kyi rjes su 'thun pa'i chos chud zos pa'i sems can gyi khams la rnam par lta bar byed la/_gzhan dag kyang chos kyi rjes su 'thun pa'i chos chud zos pa'i sems can gyi khams la rnam par 
[\[70b.2\]]lta ba la 'god par byed/_de bzod pa dang des pa chud zos pa'i sems can gyi khams la rnam par lta bar byed la/_gzhan dag kyang bzod pa dang des pa chud zos pa'i sems can gyi khams la rnam par lta ba la 'god par byed/_de zhi gnas dang 
[\[70b.3\]]lhag mthong chud zos pa'i sems can gyi khams la rnam par lta bar byed la/_gzhan dag kyang zhi gnas dang lhag mthong chud zos pa'i sems can gyi khams la rnam par lta ba la 'god par byed/_de sbyin pa dang /_dul ba dang /_legs par 
[\[70b.4\]]sdom pa dang /_des pa chud zos pa'i sems can gyi khams la rnam par lta bar byed la/_gzhan dag kyang sbyin pa dang /_dul ba dang /_legs par sdom pa dang /_des pa chud zos pa'i sems can gyi khams la rnam par lta ba la 'god par byed/_
[\[70b.5\]]de dran pa dang /_blo gros dang /_brtan pa dang /_rtogs pa chud zos pa'i sems can gyi khams la rnam par lta bar byed la/_gzhan dag kyang dran pa dang /_blo gros dang /_brtan pa dang /_rtogs pa chud zos pa'i sems can gyi khams la rnam par 
[\[70b.6\]]lta ba la 'god par byed/_de pha rol tu phyin pa'i lam gyi tshul la 'jug pa chud zos pa'i sems can gyi khams la rnam par lta bar byed la/_gzhan dag kyang pha rol tu phyin pa'i lam gyi tshul la 'jug pa chud zos pa'i sems can gyi khams la rnam par lta ba la 
[\[70b.7\]]'god par byed/_de sangs rgyas kyi rigs su skye ba chud zos pa'i sems can gyi khams la rnam par lta bar byed la/_gzhan dag kyang sangs rgyas kyi rigs su skye ba chud zos pa'i sems can gyi khams la rnam par lta ba la 'god par byed/_de dge ba'i 
[\[71a\]]
[\[71a.1\]]bshes gnyen chud zos pa'i sems can gyi khams la rnam par lta bar byed la/_gzhan dag kyang dge ba'i bshes gnyen chud zos pa'i sems can gyi khams la rnam par lta ba la 'god par byed/_de sems can la phan par 'dod pa chud zos 
[\[71a.2\]]pa'i sems can gyi khams la rnam par lta bar byed la/_gzhan dag kyang sems can la phan par 'dod pa chud zos pa'i sems can gyi khams la rnam par lta ba la 'god par byed/_de chos la rton pa chud zos pa'i sems can gyi khams la rnam par lta bar byed 
[\[71a.3\]]la/_gzhan dag kyang chos la rton pa chud zos pa'i sems can gyi khams la rnam par lta ba la 'god par byed/_de ye shes la rton pa chud zos pa'i sems can gyi khams la rnam par lta bar byed la/_gzhan dag kyang ye shes la rton pa chud zos pa'i sems 
[\[71a.4\]]can gyi khams la rnam par lta ba la 'god par byed/_de don la rton pa chud zos pa'i sems can gyi khams la rnam par lta bar byed la/_gzhan dag kyang don la rton pa chud zos pa'i sems can gyi khams la rnam par lta ba la 'god par byed/_de nges pa'i 
[\[71a.5\]]don gyi mdo sde la rton pa chud zos pa'i sems can gyi khams la rnam par lta bar byed la/_gzhan dag kyang nges pa'i don gyi mdo sde la rton pa chud zos pa'i sems can gyi khams la rnam par lta ba la 'god par byed/_de yang dag par spong ba bzhi chud zos 
[\[71a.6\]]pa'i sems can gyi khams la rnam par lta bar byed la/_gzhan dag kyang yang dag par spong ba bzhi chud zos pa'i sems can gyi khams la rnam par lta ba la 'god par byed/_de bden pa'i chos dang /_don dang /_'dul ba smra ba la mkhas pa yin 
[\[71a.7\]]la/_gzhan dag kyang bden pa'i chos dang don dang /_'dul ba smra ba la mkhas pa la 'god par byed/_de dbul po'i sems can gyi khams la rnam par lta bar byed cing gzhan dag kyang dbul po'i sems can gyi khams la rnam par lta ba la 'god par 
[\[71b\]]
[\[71b.1\]]byed/_de 'jig rten gyi khams thams cad byams pas khyab par byed de/_kye ma sems can 'di dag ni mgon med pa/_sems can 'di dag ni skyabs med pa/_sems can 'di dag ni dpung gnyen med pa/_sems can 'di dag ni gling med pa/_sems can 'di 
[\[71b.2\]]dag ni gnas med pa/_sems can 'di dag ni skyob pa med pa yin na/_kye ma nam zhig na bdag sems can 'di dag gi mgon du 'gyur zhig gu/_skyabs su 'gyur zhig gu/_dpung gnyen du 'gyur zhig gu/_gling du 'gyur zhig gu/_gnas su 'gyur 
[\[71b.3\]]zhig gu/_skyob par 'gyur zhig gu snyam pa'o/_/'jam dpal dper na bya'i rgyal po nam mkha' lding lang tsho dang /_stobs dang /_mthu chen po thob pa de ni 'dod na ri rab kyi rtse mo nas ri rab kyi rtse mor 'gro'o/_/'jam dpal de bzhin du de bzhin gshegs 
[\[71b.4\]]pa'i rdzu 'phrul gyis 'gro ba lta bu'i byang chub sems dpa' yang dge ba'i rtsa ba'i stobs dang /_mgyogs pa dang /_shugs dang /_rtul ba chen pos de bzhin gshegs pa'i 'khor gyi dkyil 'khor gang du skye bar 'dod pa der yang skye bar 'gyur la/_ngan song ngan 
[\[71b.5\]]'gro log par ltung bar skyes pa'i sems can thams cad kyi mgon dang skyabs dang /_dpung gnyen dang /_gling dang /_gnas dang /_skyob par yang 'gyur ba de ni 'jam dpal byang chub sems dpa' de bzhin gshegs pa'i rdzu 'phrul gyis 'gro ba lta bu pa yin par rig par bya'o/_/'jam 
[\[71b.6\]]dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi de bzhin gshegs pa rnams la nyin gcig bzhin du lha'i zhal zas ro brgya dang ldan pa phul zhing /_lha'i na bza' dag kyang phul te de bzhin gshegs 
[\[71b.7\]]pa re re la yang nyin gcig bzhin du 'jig rten gyi khams gang gA'i klung gi bye ma snyed nor bu rin po che dbang gi rgyal pos yongs su gang bar byas nas sbyin pa byin te/_de ltar sbyin pa bskal pa gang gA'i klung gi bye ma snyed du phul la/_rigs kyi bu'am rigs kyi bu mo gzhan zhig gis 
[\[72a\]]
[\[72a.1\]]ni sems can gcig rgyun du zhugs pa'i 'bras bu la bzhag na/_'di ni de bas ches bsod nams grangs med pa skyed do/_/'jam dpal gal te rigs kyi bu'am/_rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi 
[\[72a.2\]]rdul snyed kyi sems can thams cad rgyun du zhugs pa'i 'bras bu la bkod la/_rigs kyi bu'am rigs kyi bu mo gzhan zhig gis ni sems can gcig lan cig phyir 'ong ba'i 'bras bu la bzhag na/_'di ni de bas ches bsod nams grangs med pa skyed do/_/'jam dpal 
[\[72a.3\]]gal te rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad lan cig phyir 'ong ba'i 'bras bu la bkod la/_rigs kyi bu'am rigs kyi bu mo gzhan zhig gis ni sems 
[\[72a.4\]]can gcig phyir mi 'ong ba'i 'bras bu la bzhag na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can 
[\[72a.5\]]thams cad phyir mi 'ong ba'i 'bras bu la bkod la/_rigs kyi bu'am rigs kyi bu mo gzhan zhig gis ni sems can gcig dgra bcom pa nyid la bzhag na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang 
[\[72a.6\]]la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad dgra bcom pa nyid la bkod la/_rigs kyi bu'am rigs kyi bu mo gzhan zhig gis ni sems can gcig rang sangs rgyas nyid la bzhag na/_'di 
[\[72a.7\]]ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad rang sangs rgyas nyid la bkod la rigs kyi 
[\[72b\]]
[\[72b.1\]]bu'am rigs kyi bu mo gzhan zhig gis ni sems can gcig ra'i shing rtas 'gro ba lta bu'i byang chub kyi sems la bzhag na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig 
[\[72b.2\]]rten gyi khams thams cad kyi rdul phra rab kyi rdul snyed kyi sems can thams cad ra'i shing rtas 'gro ba lta bu'i byang chub kyi sems la bkod la/_rigs kyi bu'am rigs kyi bu mo gzhan zhig gis ni sems can gcig glang po che'i shing rtas 'gro ba lta bu'i byang chub kyi sems 
[\[72b.3\]]la bzhag na/_'di ni de bas ches bsod nams grangs med pa skyed do/_/'jam dpal rigs kyi bu'am/_rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad glang po 
[\[72b.4\]]che'i shing rtas 'gro ba lta bu'i byang chub kyi sems la bkod la/_rigs kyi bu'am/_rigs kyi bu mo gzhan zhig gis ni sems can gcig zla ba dang nyi mas 'gro ba lta bu'i byang chub kyi sems la bzhag na/_'di ni de bas ches bsod nams grangs med pa 
[\[72b.5\]]skyed do/_/'jam dpal rigs kyi bu'am/_rigs kyi bu mo gang la la zhig gis/_phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad zla ba dang nyi mas 'gro ba lta bu'i byang chub kyi sems la bkod la/_
[\[72b.6\]]rigs kyi bu'am/_rigs kyi bu mo gzhan zhig gis ni/_sems can gcig nyan thos kyi rdzu 'phrul gyis 'gro ba lta bu'i byang chub kyi sems la bzhag na/_'di ni de bas ches bsod nams grangs med pa skyed do/_/'jam dpal rigs kyi bu'am/_
[\[72b.7\]]rigs kyi bu mo gang la la zhig gis/_phyogs bcu'i 'jig rten gyi khams thams cad kyi rdul phra rab kyi rdul snyed kyi sems can thams cad nyan thos kyi rdzu 'phrul gyis 'gro ba lta bu'i byang chub kyi sems la bkod la/_rigs kyi bu'am rigs kyi bu mo gzhan zhig gis ni sems can 
[\[73a\]]
[\[73a.1\]]gcig de bzhin gshegs pa'i rdzu 'phrul gyis 'gro ba lta bu'i byang chub kyi sems la bzhag na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad 
[\[73a.2\]]kyi rdul phra rab kyi rdul snyed kyi sems can rnams la nyin gcig bzhin du lha'i zas ro brgya dang ldan pa byin zhing /_lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni dge bsnyen dad pa 
[\[73a.3\]]can gsum la skyabs su song ba/_bslab pa'i gzhi lnga dang ldan pa/_bcom ldan 'das kyi bstan pa la mngon par dga' ba/_gcig la nyin gcig zan cig byin na 'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo 
[\[73a.4\]]gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi dge bsnyen dad pa can gsum la skyabs su song ba/_bslab pa'i gzhi lnga dang ldan pa/_bcom ldan 'das kyi bstan pa la mngon par dga' ba rnams la nyin gcig bzhin du lha'i 
[\[73a.5\]]zas ro brgya dang ldan pa byin zhing /_lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni gang zag brgyad pa la nyin gcig zan cig byin na 'di ni de bas ches bsod nams grangs med 
[\[73a.6\]]par skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi gang zag brgyad pa rnams la nyin gcig bzhin du lha'i zas ro brgya dang ldan pa byin zhing lha'i gos dag kyang byin te/_de 
[\[73a.7\]]ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni rgyun du zhugs pa gcig la nyin gcig zan cig byin na/_'di ni de bas ches bsod nams grangs med pa skyed do/_/'jam dpal rigs kyi bu'am rigs 
[\[73b\]]
[\[73b.1\]]kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi rgyun du zhugs pa rnams la/_nyin gcig bzhin du lha'i zas ro brgya dang ldan pa byin zhing /_lha'i gos dag kyang byin te/_de ltar sbyin pa bskal pa gang gA'i klung gi bye 
[\[73b.2\]]ma snyed du byin la/_rigs kyi bu'am rigs kyi bu mo gzhan zhig gis ni lan cig phyir 'ong ba gcig la nyin gcig zan cig byin na/_'di ni de bas ches bsod nams grangs med pa skyed do/_'jam dpal rigs kyi bu'am rigs kyi bu mo gang la la zhig gis phyogs bcu'i 'jig 
[\[73b.3\]]rten gyi khams thams cad kyi rdul phra rab kyi rdul snyed kyi lan cig phyir 'ong ba rnams la nyin gcig bzhin du lha'i zas ro brgya dang ldan pa byin zhing /_lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo 
[\[73b.4\]]gzhan zhig gis ni phyir mi 'ong ba gcig la nyin gcig zan cig byin na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi 
[\[73b.5\]]phyir mi 'ong ba rnams la nyin gcig bzhin du lha'i zas ro brgya dang ldan pa byin zhing lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni dgra bcom pa gcig la nyin gcig zan cig byin 
[\[73b.6\]]na 'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi dgra bcom pa rnams la nyin gcig bzhin du lha'i zas ro brgya dang ldan pa 
[\[73b.7\]]byin zhing /_lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni rang sangs rgyas gcig la nyin gcig zan cig byin na/_'di ni de bas ches bsod nams grangs med pa 
[\[74a\]]
[\[74a.1\]]skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi rang sangs rgyas rnams la nyin gcig bzhin du lha'i zas ro brgya dang ldan pa byin zhing lha'i gos dag kyang byin 
[\[74a.2\]]te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni ra'i shing rtas 'gro ba lta bu'i byang chub sems dpa' gcig la nyin gcig zan cig byin na/_'di ni de bas ches bsod nams grangs med pa skyed do/_/de ci'i 
[\[74a.3\]]phyir zhe na/_'jam dpal byang chub sems dpa' gang gi tshe gang dang gang las brtsams te byang chub kyi sems bskyed pa de'i tshe des sems de la mi dge ba'i las ma spangs pa ci yang med la/_des sangs rgyas kyi chos gang yang ma bzung ba med pa'i phyir te/_'jam dpal de 
[\[74a.4\]]ltar na byang chub sems dpa' rnams ni yon tan bsam gyis mi khyab pa dang ldan pa yin no/_/'jam dpal dper na bya'i rgyal po ka la ping ka sgo nga'i sbubs na 'dug cing mig ma bye ba dag gis kyang sgra skad kyi gdangs zab cing snyan pas bya'i tshogs thams cad zil gyis gnon par 
[\[74a.5\]]byed do/_/'jam dpal de bzhin du dang po'i sems bskyed pa'i byang chub sems dpa' ma rig pa'i sgo nga'i sbubs na 'dug cing /_mig las dang nyon mongs pa'i mun pa'i rab rib kyi bris yog pa yang dge ba'i rtsa ba yongs su bsngo ba'i sbyor ba bsgrub pa'i sgra skad kyis nyan thos dang rang 
[\[74a.6\]]sangs rgyas thams cad zil gyis gnon par byed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi ra'i shing rtas 'gro ba lta bu pa'i byang chub sems dpa' rnams la/_nyin gcig 
[\[74a.7\]]bzhin du lha'i zas ro brgya dang ldan pa byin zhing lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni glang po che'i shing rtas 'gro ba lta bu pa'i byang chub sems dpa' gcig la nyin gcig 
[\[74b\]]
[\[74b.1\]]zan cig byin na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi glang po che'i shing rtas 'gro ba lta bu pa'i byang chub sems 
[\[74b.2\]]dpa' rnams la/_nyin gcig bzhin du lha'i zas ro brgya dang ldan pa byin zhing /_lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni zla ba dang nyi mas 'gro ba lta bu pa'i byang chub sems 
[\[74b.3\]]dpa' gcig la nyin gcig zan cig byin na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi zla ba dang nyi mas 'gro ba lta 
[\[74b.4\]]bu pa'i byang chub sems dpa' rnams la nyin gcig bzhin du lha'i zas ro brgya dang ldan pa byin zhing /_lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni nyan thos kyi rdzu 'phrul gyis 'gro 
[\[74b.5\]]ba lta bu pa'i byang chub sems dpa' gcig la nyin gcig zan cig byin na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed 
[\[74b.6\]]kyi nyan thos kyi rdzu 'phrul gyis 'gro ba lta bu pa'i byang chub sems dpa' rnams la nyin gcig bzhin du lha'i zas ro brgya dang ldan pa byin zhing /_lha'i gos dag kyang byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo 
[\[74b.7\]]gzhan zhig gis ni de bzhin gshegs pa'i rdzu 'phrul gyis 'gro ba lta bu pa'i byang chub sems dpa' gcig la nyin gcig zan cig byin na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs 
[\[75a\]]
[\[75a.1\]]bcu'i 'jig rten gyi khams thams cad kyi rdul phra rab kyi rdul snyed kyi de bzhin gshegs pa'i rdzu 'phrul gyis 'gro ba lta bu pa'i byang chub sems dpa' rnams la/_nyin gcig bzhin du lha'i zas ro brgya dang ldan pa byin zhing /_lha'i gos dag kyang byin te/_de ltar 
[\[75a.2\]]sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni chos kyi rnam grangs 'di thos nas mos shing yid ches par byed na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu 
[\[75a.3\]]mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi kha zas byed du bcug la/_stong gsum gyi stong chen po bcu'i rdul phra rab kyi rdul snyed kyi rang sangs rgyas rnams kyi gnas 'dzam bu chu bo'i gser las byas la/_nor bu rin po che glog gi sgron 
[\[75a.4\]]mas spras pa/_nor bu rin po che snang ba thams cad brtsegs pa'i stegs bus bskor ba/_nor bu dang /_mu tig dang /_rin po che'i chun pos mdzes par byas pa/_gdugs dang /_rgyal mtshan dang /_ba dan bsgreng ba/_nor bu rin po che dbang gi rgyal po'i dra bas bkab pa/_
[\[75a.5\]]dril bu g.yer ka'i dra ba'i bla re bres pa/_tsan dan sbrul gyi snying pos byugs pa/_me tog man dA ra ba dang /_man dA ra ba chen po dang /_man dzu Sha ka dang /_man dzu Sha ka chen po dang /_sna ma'i me tog dang /_klu shing gi me tog dang /_ta ra ni bar na dang /_go ta ra ni dang /_dri 
[\[75a.6\]]mchog dang /_d+ha nu ska ri dang /_lha'i sna ma'i me tog dang /_ud pa la dang /_pad ma dang /_ku mu da dang /_pad ma dkar po dang /_me tog chen po rnams bkram pa byed du bcug ste/_rang sangs rgyas de dag la lha'i zas ro brgya dang ldan pa byin zhing lha'i gos dag kyang 
[\[75a.7\]]byin te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig gis ni sangs rgyas zhes bya ba'am/_thams cad mkhyen pa zhes bya ba'am/_'jig rten gyi mgon po zhes bya ba'i sgra thos sam/_ri mor bris pa mthong 
[\[75b\]]
[\[75b.1\]]ngam/_gzugs su byas pa mthong na/_'di ni de bas ches bsod nams grangs med pa skyed par 'gyur na/_gang sor mo bcu'i thal mo sbyar ba lta ci smos te/_'di ni de bas ches bsod nams grangs med pa skyed do/_/gang mar me'am/_bdug pa'am/_me tog gam/_spos 
[\[75b.2\]]'bul ba lta ci smos te/_tha na de'i yon tan bsngags pa gcig tsam brjod na yang 'di ni de bas ches bsod nams mang du skyed do/_/longs spyod chen por 'grub par byed cing mthar gyis thams cad mkhyen pa nyid du 'gro bar 'gyur ro/_/'jam dpal dper na chu'i thigs pa chung 
[\[75b.3\]]ngu rgya mtsho chen por song ba yang sreg pa'i bskal pa'i me ma byung gi bar du bar ma dor yongs su zad par mi 'gyur ro/_/'jam dpal de bzhin du de bzhin gshegs pa la dge ba'i rtsa ba bskyed pa ji ltar chung ba yang thams cad mkhyen pa'i ye shes kyi me ma byung gi bar du bar ma dor 
[\[75b.4\]]yongs su zad pa'am/_mthar thug par mi 'gyur ro/_/'jam dpal dper na zla ba'i dkyil 'khor ni ji ltar chung yang /_'di lta ste/_bong dang /_khyon dang /_che bas skar ma'i tshogs thams cad zil gyis mnan nas lhang nger 'dug cing kun du lhang nger 'dug go_/
[\[75b.5\]]'jam dpal de bzhin du de bzhin gshegs pa la dge ba'i rtsa ba bskyed pa ji ltar chung ba yang 'di lta ste/_mtho ba dang /_yangs pa dang /_che bas dge ba'i rtsa ba thams cad zil gyis mnan nas lhang nger 'dug go/_/'jam dpal de ltar na de bzhin gshegs pa dgra bcom 
[\[75b.6\]]pa yang dag par rdzogs pa'i sangs rgyas ni yon tan bsam gyis mi khyab pa dang ldan no/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi de bzhin gshegs pa thams cad byang chub 
[\[75b.7\]]sems dpa' rnams dang /_nyan thos rnams dang bcas pa la nyin gcig bzhin du lha'i zhal zas ro brgya dang ldan pa phul zhing lha'i na bza' dag kyang phul te/_de ltar sbyin pa bskal pa gang gA'i klung gi bye ma snyed du byin la/_rigs kyi bu'am rigs kyi bu mo gzhan zhig 
[\[76a\]]
[\[76a.1\]]gis ni chos kyi rnam grangs 'di thos nas mos par byed na/_'di ni de bas ches bsod nams grangs med pa skyed par 'gyur na/_gang yi ger 'dri ba'am/_yi ger 'drir 'jug pa'am/_ston par byed pa lta ci smos te/_'di ni de bas sangs rgyas kyi ye shes 
[\[76a.2\]]thob par 'gyur ba'i bsod nams ches mang du skyed do/_/'jam dpal rigs kyi bu'am rigs kyi bu mo gang la la zhig gis sdang ba'i sems kyis nyan thos dang /_rang sangs rgyas dpag tu med pa dag gi zas dang gos bcad la/_rigs kyi bu'am rigs kyi bu mo gzhan zhig gis 
[\[76a.3\]]ni khros te sdang ba'i sems kyis theg pa chen po la mos pa'i byang chub sems dpa'i zan cig phrogs sam/_zan cig gcod du bcug na 'di ni de bas ches sdig pa grangs med pa skyed do/_/de ci'i phyir zhe na/_'jam dpal 'das pa dang /_ma 'ongs pa dang /_da ltar byung ba'i 
[\[76a.4\]]nyan thos dang /_rang sangs rgyas thams cad kyi sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes rab la sogs pa bskal pa bye ba grangs med pa nas yang dag par bsgrubs pa gang yin pa de dag thams cad ni rang gi sems kyi 
[\[76a.5\]]rgyud las skyes pa'i nyon mongs pa rnams 'joms par byed par zad kyi/_byang chub sems dpa' ni tha na dud 'gro'i skye gnas su skyes pa'i sems can la kham gcig tsam yongs su btang ba yang dkon mchog gsum gyi gdung mi 'chad par 'gyur bar byed pa'i phyir ro/_/'jam 
[\[76a.6\]]dpal nan gyis dper bya na/_rigs kyi bu'am rigs kyi bu mo gang la la zhig gis khros te sdang ba'i sems kyis nyan thos dang rang sangs rgyas dpag tu med pa dag gi tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i 
[\[76a.7\]]phung po dang /_rnam par grol ba'i ye shes mthong ba'i phung po med par byas la/_rigs kyi bu'am rigs kyi bu mo gzhan zhig gis ni sdang ba'i sems kyis theg pa chen po la mos pa'i byang chub sems dpa'i tshul khrims tha na bslab pa gcig blangs pa tsam yang med par byas 
[\[76b\]]
[\[76b.1\]]na/_'di ni de bas ches sdig pa grangs med pa skyed do/_/de ci'i phyir zhe na/_nyan thos dang /_rang sangs rgyas thams cad kyi tshul khrims kyi phung po dang /_ting nge 'dzin gyi phung po dang /_shes rab kyi phung po dang /_rnam par grol ba'i phung po dang /_rnam par grol ba'i ye 
[\[76b.2\]]shes mthong ba'i phung po ni rang gi sems kyi rgyud las skyes pa'i nyon mongs pa rnams 'joms par byed par zad kyi/_byang chub sems dpa' ni tha na nyi ma gcig gi bslab pa gcig las byung ba'i tshul khrims kyi phung po dang /_ting nge 'dzin gyi phung po dang /_shes rab kyi phung 
[\[76b.3\]]po dang /_rnam par grol ba'i phung po dang /_rnam par grol ba'i ye shes mthong ba'i phung po thams cad ni sems can thams cad kyi nyon mongs pa thams cad 'joms par byed pa nas thams cad mkhyen pa'i ye shes kyi bar du 'thob par 'gyur ba'i phyir ro/_/'jam dpal rigs kyi bu'am 
[\[76b.4\]]rigs kyi bu mo gang la la zhig gis khros te/_gnod sems kyi sems kyis phyogs bcu'i 'jig rten gyi khams thams cad kyi sems can thams cad btson rar bcug la/_rigs kyi bu'am rigs kyi bu mo gzhan zhig gis ni byang chub sems dpa' la khros te gnod sems kyi 
[\[76b.5\]]sems kyis 'di dang phrad par ma gyur cig ces rgyab kyis phyogs te 'dug na/_'di ni de bas ches sdig pa grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi sems can thams cad kyi mig 
[\[76b.6\]]phyung la/_rigs kyi bu'am rigs kyi bu mo gzhan zhig gis ni khros te gnod sems kyi sems kyis byang chub sems dpa' la bltas na/_'di ni de bas ches sdig pa grangs med pa skyed do/_/'jam dpal nan gyis dper bya na gal te phyogs bcu'i 'jig rten gyi khams 
[\[76b.7\]]thams cad kyi sems can thams cad kyi mig phyung bar gyur la/_de nas rigs kyi bu'am rigs kyi bu mo gang la la zhig gis byams pa'i sems kyis mig bskyed la/_rigs kyi bu'am rigs kyi bu mo gzhan zhig gis ni theg pa chen po la mos pa'i byang chub sems dpa' la 
[\[77a\]]
[\[77a.1\]]dga' ba'i sems kyis bltas na/_'di ni de bas ches bsod nams grangs med pa skyed do/_/'jam dpal rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi sems can thams cad btson rar 'dug pa las btson 
[\[77a.2\]]ra nas thar bar byas nas/_'khor los sgyur ba'i bde ba la bkod la/_rigs kyi bu'am rigs kyi bu mo gzhan zhig gis ni theg pa chen po la mos pa'i byang chub sems dpa' la dga' ba'i sems kyis mthong bar 'dod cing /_dga' ba'i sems kyis de'i bsngags pa brjod na/_
[\[77a.3\]]'di ni de bas ches bsod nams grangs med pa skyed do/_/'jam dpal byang chub sems dpa' gang la la zhig gis phyogs bcu'i 'jig rten gyi khams thams cad kyi sems can thams cad rang sangs rgyas nyid la bkod la/_byang chub sems dpa' gzhan zhig gis ni theg pa 
[\[77a.4\]]chen po la mos pa'i byang chub sems dpa'i dge ba'i rtsa ba sangs rgyas la bskyed pa gcig tsam 'phel bar byas na/_'di ni de bas ches bsod nams grangs med pa skyed do/_/'jam dpal theg pa chen po la mos pa'i byang chub sems dpa' gang la la zhig gis phyogs bcu'i 'jig 
[\[77a.5\]]rten gyi khams thams cad kyi sems can thams cad byang chub kyi sems la bkod la/_theg pa chen po la mos pa'i byang chub sems dpa' gzhan zhig gis ni theg pa chen po la mos pa'i byang chub sems dpa' phung po med pa'i tshigs su bcad pa gcig tsam 'don du bcug na 'di 
[\[77a.6\]]ni de bas ches bsod nams grangs med pa skyed do/_/'jam dpal nan gyis dper bya na/_rigs kyi bu'am rigs kyi bu mo gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi rang sangs rgyas rnams sems can dmyal ba dang /_dud 
[\[77a.7\]]'gro dang [{]yi dgas [,]yi dwags [}]rnams su skyes par byas la/_rigs kyi bu'am rigs kyi bu mo gang la la zhig gis ni byang chub sems dpa' gcig byang chub kyi sems las mos pa bzlog na/_'di ni de bas ches sdig pa grangs med pa skyed do/_/'jam dpal gal te rigs kyi bu'am 
[\[77b\]]
[\[77b.1\]]rigs kyi bu mo gang la la zhig gis phyogs bcu'i 'jig rten gyi khams thams cad kyi sems can thams cad byang chub kyi sems las mos pa bzlog la/_rigs kyi bu'am rigs kyi bu mo gzhan zhig gis ni tha na theg pa chen po la mos pa'i byang chub sems dpa' gcig theg 
[\[77b.2\]]pa chen po la mos pa bzlog na/_'di ni de bas ches sdig pa grangs med pa skyed do/_/'jam dpal gal te phyogs bcu'i 'jig rten gyi khams thams cad kyi sems can thams cad sems can dmyal ba dang /_dud 'gro dang /[ {]yi dgas [,]yi dwags [}]dang /_gshin rje'i 'jig rten du skyes 
[\[77b.3\]]par gyur la/_de nas byang chub sems dpa' gang la la zhig gis sems can de dag thams cad sems can dmyal ba dang /_dud 'gro dang /_gshin rje'i 'jig rten nas bton nas byang chub kyi sems la bkod la/_byang chub sems dpa' gzhan zhig gis ni sems can 
[\[77b.4\]]gcig theg pa chen po la mos pa la 'jug par byed na/_'di ni de bas ches bsod nams grangs med pa skyed do/_/'jam dpal gang la la zhig gis phyogs bcu'i 'jig rten gyi khams thams cad kyi rdul phra rab kyi rdul snyed kyi rang sangs rgyas rnams rang sangs rgyas las nyams 
[\[77b.5\]]par byas la/_gcig gis ni theg pa chen po la mos pa'i byang chub sems dpa' gcig byang chub sems dpa' las nyams par byas na/_'di ni de bas ches sdig pa grangs med pa skyed do/_/'jam dpal phyogs bcu'i 'jig rten gyi khams thams cad kyi rdul phra rab kyi 
[\[77b.6\]]rdul snyed kyi rang sangs rgyas rnams kyi rnyed pa dang /_bkur sti gcad pa'i phyir rnyed pa dang /_bkur sti la ser sna'i sems bskyed cing phyogs dang phyogs mtshams rnams su de dag gi grags pa dang /_sgra dang /_tshigs su bcad pa ma yin pa bsgrags la/_rigs kyi 
[\[77b.7\]]bu'am rigs kyi bu mo gzhan zhig gis ni theg pa chen po la mos pa'i byang chub sems dpa' gcig gi rnyed pa dang /_bkur sti gcad pa'i phyir rnyed pa dang /_bkur sti la ser sna'i sems bskyed cing bsngags pa ma yin pa bsgrags na/_'di ni de bas ches sdig pa grangs med pa 
[\[78a\]]
[\[78a.1\]]skyed do/_/'jam dpal gang la la zhig gis dam pa'i chos yongs su gzung ba'i phyir theg pa chen po la mos pa'i byang chub sems dpa' la dga' ba'i sems kyis tha na chu ra'i chu tsam byin na yang las des de 'khor los sgyur ba'i rgyal srid du ma myong bar gyur na/_
[\[78a.2\]]byang chub sems dpa' klog pa dang /_kha ton byed pa la mos pa la lta ci smos/_bcom ldan 'das kyis de skad ces bka' stsal nas/_byang chub sems dpa' de dag dang /_nyan thos de dag dang /_lha dang /_mi dang /_lha ma yin dang /_dri zar bcas pa'i 'jig 
[\[78a.3\]]rten yi rangs te/_bcom ldan 'das kyis gsungs pa la mngon par bstod do//_//'phags pa nges pa dang ma nges par 'gro ba'i phyag rgyal 'jug pa zhes bya ba theg pa chen po'i mdo rdzogs so//_//rgya gar gyi mkhan po pradz+nyA barma dang /_su ren dra bo d+hi dang /_
[\[78a.4\]]zhu chen gyi lots+tsha ba ban+de ye shes sde la sogs pas bsgyur cing zhus te gtan la phab pa//[ {D203}]@##/_/rgya gar skad du/_Ar+ya d+harma mu drA nA ma ma hA yA na sU tra/_/bod skad du/_'phags pa chos kyi phyag rgya zhes bya ba theg pa chen po'i 
[\[78a.5\]]mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod na rgyal bu rgyal byed kyi tshal/_mgon med zas sbyin gyi kun dga' ra ba na dge slong lnga stong thams pa'i dge slong 
[\[78a.6\]]gi dge 'dun chen po dang /_byang chub sems dpa' sems dpa' chen po rab tu mang po dag dang thabs cig tu bzhugs te/_de nas tshe dang ldan pa shA ri'i bu bcom ldan 'das kyi mthus stan las langs te/_bla gos phrag pa gcig tu gzar nas/_pus mo g.yas pa'i lha nga 
[\[78a.7\]]sa la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das rab tu byung ba rab tu byung ba zhes bgyi na/_bcom ldan 'das ji tsam gyis na legs par gsungs pa'i chos 
[\[78b\]]
[\[78b.1\]]'dul ba la dge slong rab tu byung ba 'phags pa 'jig rten las 'das pa'i rdzogs par bsnyen pas rdzogs par bsnyen pa lags/_bcom ldan 'das kyis bka' stsal pa/_shA ri'i bu so so'i skye bo'i chos rnams las kyang ma 'das la/_zag pa med pa'i chos rnams kyang ma 
[\[78b.2\]]thob pa de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten las 'das pa'i rdzogs par bsnyen pas rdzogs par bsnyen pa yin te/_de ltar rab tu byung ba gang dag yin pa de dag ni yang dag par rab tu byung ba yin gyis de lta ma yin par 
[\[78b.3\]]rab tu byung ba gang dag yin pa de dag ni log par rab tu byung ba yin no/_/shA ri'i bu dge slong de lta bus ni dad pas byin pa longs spyad par 'os te/_gos dang /_zas dang /_mal cha dang /_stan dang /_na ba'i gsos sman dang /_sman zong rnams longs spyad par 'os so/_/shA 
[\[78b.4\]]ri'i bu gzhan yang brtson pa mi gtong ba'i dge slong gang yin pa de ni gzugs gtong bar mi byed/_tshor ba dang /_'du shes dang /_'du byed rnams dang /_rnam par shes pa gtong bar mi byed de/_de tsam gyis na dge slong legs par gsungs pa'i chos 'dul ba la rab tu byung 
[\[78b.5\]]ba 'phags pa 'jig rten las 'das pa'i rdzogs par bsnyen pas rdzogs par bsnyen pa yin te/_de ltar rab tu byung ba gang dag yin pa de dag ni yang dag par rab tu byung ba yin gyi/_de lta ma yin par rab tu byung ba gang dag yin pa de dag ni log par rab tu byung ba yin no/_/shA ri'i 
[\[78b.6\]]bu dge slong de lta bus ni dad pas byin pa longs spyad par 'os te/_gos dang /_zas dang /_mal cha dang /_stan dang /_na ba'i gsos dang /_sman zong rnams longs spyad par 'os so/_/de nas tshe dang ldan pa rab 'byor gyis tshe dang ldan pa shA ri'i bu la 'di skad ces smras so/_/
[\[78b.7\]]tshe dang ldan pa shA ri'i bu/_bcom ldan 'das kyis ci la dgongs te/_so so'i skye bo'i chos rnams las kyang ma 'das la/_zag pa med pa'i chos rnams kyang ma thob pa de tsam gyis na/_dge slong legs par gsungs pa'i chos 'dul ba la rab tu byung ba 'phags pa 
[\[79a\]]
[\[79a.1\]]'jig rten las 'das pa'i rdzogs par bsnyen pas rdzogs par bsnyen pa yin te/_de ltar rab tu byung ba gang dag yin pa de dag ni yang dag par rab tu byung ba yin gyi/_de lta ma yin par rab tu byung ba gang dag yin pa de dag ni log par rab tu byung ba yin no/_/shA ri'i 
[\[79a.2\]]bu dge slong de lta bus ni dad pas byin pa longs spyad par 'os te/_gos dang /_zas dang /_mal cha dang /_stan dang /_na ba'i gsos sman dang /_sman zong rnams longs spyad par 'os so zhes de skad bka' stsal/_shA ri'i bus smras pa/_tshe dang ldan pa rab 'byor so so'i skye 
[\[79a.3\]]bo'i chos rnams ni sgyu ma lta bu ste/_de dag ni 'da' bar bya bar mi nus so/_/tshe dang ldan pa rab 'byor so so'i skye bo'i chos rnams ni yongs su ma grub pa ste/_de dag ni 'da' bar bya bar sla ba ma yin no/_/tshe dang ldan pa rab 'byor sems can gyi khams ni nang na yang mi dmigs/_
[\[79a.4\]]phyi rol na yang mi dmigs/_gnyi ga med par yang mi dmigs te/_sems can gyi khams kyi rang bzhin gang yin pa dang /_so so'i skye bo'i chos rnams kyi rang bzhin gang yin pa de dag ni 'da' bar bya bar sla ba ma yin no/_/tshe dang ldan pa rab 'byor bcom ldan 'das kyis 
[\[79a.5\]]'di skad du so so'i skye bo'i chos rnams las kyang ma 'das la zag pa med pa'i chos rnams kyang ma thob pa de tsam gyis na dge slong legs par gsungs pa'i chos 'dul ba la rab tu byung ba 'phags pa'i 'jig rten las 'das pa'i rdzogs par bsnyen pas rdzogs par bsnyen pa yin te/_
[\[79a.6\]]de ltar rab tu byung ba gang dag yin pa de dag ni yang dag par rab tu byung ba yin gyi/_de lta ma yin par rab tu byung ba gang dag yin pa de dag ni log par rab tu byung ba yin no/_/shA ri'i bu dge slong de lta bus ni dad pas byin pa longs spyad par 'os te/_gos dang /_zas 
[\[79a.7\]]dang /_mal cha dang /_stan dang /_na ba'i gsos dang /_sman zong rnams longs spyad par 'os so zhes gang gsungs pa de yang tshe dang ldan pa rab 'byor gang dag gi rten tam/_gnas med pa de dag ni ji ltar thob par rung /_tshe dang ldan pa rab 'byor gal te zag pa med pa'i 
[\[79b\]]
[\[79b.1\]]chos rnams thob tu rung na ni dmigs pa las dgra bcom pa 'byung bar 'gyur ro/_/de bzhin gshegs pa dgra bcom pa yang dag par rdzogs pa'i sangs rgyas rnams kyi chos nyid ni ltos pa med pa ste/_tshe dang ldan pa rab 'byor bcom ldan 'das kyis de la dgongs nas 'di 
[\[79b.2\]]skad du so so'i skye bo'i chos rnams las kyang ma 'das la zag pa med pa'i chos rnams kyang ma thob pa de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten las 'das pa'i rdzogs par bsnyen pas rdzogs par bsnyen pa yin te/_de ltar rab tu 
[\[79b.3\]]byung ba gang dag yin pa de dag ni yang dag par rab tu byung ba yin gyi/_de ltar ma yin par rab tu byung ba gang yin pa de dag ni log par rab tu byung ba yin no/_/shA ri'i bu dge slong de lta bus ni dad pas byin pa la longs spyad par 'os te/_gos dang /_zas dang /_mal cha dang /_stan 
[\[79b.4\]]dang /_na ba'i gsos sman dang /_sman zong rnams longs spyad par 'os so zhes bka' stsal to/_/de nas tshe dang ldan pa rab 'byor gyis yang tshe dang ldan pa shA ri'i bu la 'di skad ces smras so/_/tshe dang ldan pa shA ri'i bu bcom ldan 'das kyis ci las dgongs te brtson pa mi 
[\[79b.5\]]gtong ba'i dge slong gang yin pa de ni gzugs gtong bar mi byed/_tshor ba dang /_'du shes dang /_'du byed rnams dang /_rnam par shes pa gtong bar mi byed de/_de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten 
[\[79b.6\]]las 'das pa'i rdzogs par bsnyen pas rdzogs par bsnyen pa yin te/_de ltar rab tu byung ba gang dag yin pa de dag ni yang dag par rab tu byung ba yin gyi/_de lta ma yin par rab tu byung ba gang dag yin pa de dag ni log par rab tu byung ba yin no/_/shA ri'i bu dge slong de lta 
[\[79b.7\]]bus ni dad pas byin pa longs spyad par 'os te/_gos dang /_zas dang /_mal cha dang /_stan dang /_na ba'i gsos sman dang /_sman zong rnams longs spyad par 'os so zhes de skad bka' stsal/_shA ri'i bus smras pa/_tshe dang ldan pa rab 'byor bcom ldan 'das 
[\[80a\]]
[\[80a.1\]]kyis chos nyid las dgongs nas 'di skad du/_brtson pa mi gtong ba'i dge slong gang yin pa de ni gzugs gtong bar mi byed/_tshor ba dang /_'du shes dang /_'du byed rnams dang /_rnam par shes pa gtong bar mi byed ces bka' stsal to/_/tshe dang ldan pa 
[\[80a.2\]]rab 'byor/_chos kyi dbyings ni nang na yang mi dmigs/_phyi rol na yang mi dmigs/_gnyi ga med par yang mi dmigs so/_/nang gdags pa ni gdags su med pa dang skye ba med pa'i gdags pa'o/_/de ltar na sems can gyi khams mnyam pa nyid kyis chos kyi 
[\[80a.3\]]dbyings mnyam pa nyid do/_/chos kyi dbyings mnyam pa nyid kyis sems can gyi khams mnyam pa nyid do/_/de ltar na sems can gyi khams dang chos kyi dbyings 'di ni gnyis su med de gnyis su byar med do/_/gang la gnyis su med pa de gnyis su byar med pa de la ni gsal ba 
[\[80a.4\]]yang med/_gzhag pa yang med do/_/gang la gsal ba yang med/_gzhag pa yang med pa de ni 'das pa'am 'thob par byar mi nus te/_tshe dang ldan pa rab 'byor/_bcom ldan 'das kyis de la dgongs nas 'di skad du brtson pa mi gtong ba'i dge slong gang yin pa 
[\[80a.5\]]de ni gzugs gtong bar mi byed/_tshor ba dang /_'du shes dang /_'du byed rnams dang /_rnam par shes pa gtong bar mi byed de/_de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten las 'das pa'i rdzogs par 
[\[80a.6\]]bsnyen pas rdzogs par bsnyen pa yin te/_de ltar rab tu byung ba gang dag yin pa de dag ni yang dag par rab tu byung ba yin gyi/_de lta ma yin par rab tu byung ba gang dag yin pa de dag ni log par rab tu byung ba yin no/_/shA ri'i bu dge slong de lta bus ni dad pas byin pa 
[\[80a.7\]]longs spyad par 'os te/_gos dang /_zas dang /_mal cha dang /_stan dang /_na ba'i gsos sman dang /_sman zong rnams longs spyad par 'os so zhes bka' stsal to/_/dogs pa med pa'i dge slong ni dogs pa khas mi len to/_/yi ge med cing yi ge las 'das pa'i 
[\[80b\]]
[\[80b.1\]]dge slong gang yin pa de ni bgrang ba las bstan par mi nus la/_de la ni 'ong ba yang med/_'gro ba yang med/_'greng ba yang med/_'dug pa yang med/_nyal ba yang med do/_/rtog pa can ma yin pa'i dge slong ni brtags pa la longs spyod pa'o/_/rtog pa can gyi dge 
[\[80b.2\]]slong ni ma brtags pa la longs spyod pa ste/_tshe dang ldan pa rab 'byor/_bcom ldan 'das kyis de la dgongs nas de tsam gyis na dge slong legs par gsungs pa'i chos 'dul ba la rab tu byung ba 'phags pa 'jig rten las 'das pa'i rdzogs par bsnyen pas rdzogs par bsnyen pa yin 
[\[80b.3\]]te/_de ltar rab tu byung ba gang dag yin pa de dag ni yang dag par rab tu byung ba yin gyi/_de lta ma yin par rab tu byung ba gang dag yin pa de dag ni log par rab tu byung ba yin no/_/shA ri'i bu dge slong de lta bus ni dad pas byin pa longs spyad par 'os te/_gos dang /_zas 
[\[80b.4\]]dang /_mal cha dang /_stan dang /_na ba'i gsos sman dang /_sman zong rnams longs spyad par 'os so zhes bka' stsal to/_/de nas bcom ldan 'das kyis tshe dang ldan pa shA ri'i bu la legs so zhes bya ba byin te/_shA ri'i bu legs so legs so/_/khyod kyis ji skad bstan 
[\[80b.5\]]pa bzhin du ngas de las dgongs nas bstan pa yin te/_'di ni legs par gsungs pa'i chos 'dul ba la rab tu byung ba yin no/_/shA ri'i bu phyag rgya 'dis mngon pa'i nga rgyal can brtag par 'dod pas ni phyag rgya de'i mdun du brjod par bya'o/_/shA ri'i bu shin tu brtags pa ni 
[\[80b.6\]]phyag rgya 'dis ni mngon pa'i nga rgyal can mang po brtag par nus so/_/chos kyi rnam grangs 'di bstan pa na dge slong bdun brgya len pa med par zag pa rnams las sems rnam par grol lo/_/srid pa tha ma pa'i dge slong brgya ni chos kyi rnam grangs 'di la ma zhugs shing ma rtogs la 
[\[80b.7\]]ma mos nas stan las langs te dong ngo /_/dge slong lnga ni spong ba byas shing bzlog pa byas nas rang gi lus dang bcas te sems can dmyal ba chen por lhung ngo /_/bcom ldan 'das kyis bka' stsal pa/_shA ri'i bu ngas kye ma chos 'di ni 'jig rten thams cad dang mi 'thun no snyam ste/_
[\[81a\]]
[\[81a.1\]]de la dgongs nas de skad bstan mod kyi 'on kyang gang dang yang mi 'thun pa med de/_shA ri'i bu dper na mi la la zhig gnyid kyis log pa'i rmi lam du skye bo phal po che'i mdun du khyed la ngas chos bshad par bya'o/_/chos de yang 'jig rten thams cad dang mi 'thun no 
[\[81a.2\]]zhes tshig tu smra na/_shA ri'i bu 'di ji snyam du sems/_chos de dang mi 'thun pa gang dag yin pa'i mi de dag yod pa yin nam/_gsol pa/_bcom ldan 'das de ni ma mchis lags so/_/bcom ldan 'das kyis bka' stsal pa/_shA ri'i bu de bzhin du nga yang kye ma chos 
[\[81a.3\]]'di ni 'jig rten thams cad dang mi 'thun no zhes de skad du yang ston la de 'jig rten de yang yang dag par ma mthong ngo /_/'jig rten med pa la ni chos kyang bgrang du med do/_/'jig rten gdags pa yang med do/_/shA ri'i bu 'jig rten thams cad dang mi 'thun pa zhes bya ba ni chos 
[\[81a.4\]]rnams ma 'dres shing chos rnams 'dre ba med pa la bya bar gsungs so/_/gsol pa/_bcom ldan 'das ma 'dres pa zhes bgyi ba'i tshig gi don gang lags/_bka' stsal pa/_shA ri'i bu ma 'dres pa zhes bya ba ni chos rnams ro gcig par gdags pa yin te/_gcig pu 
[\[81a.5\]]kho na yang ma yin/_tha dad pa kho na yang ma yin no/_/shA ri'i bu ma 'dres pa zhes bya ba de ni stong pa nyid kyi tshig [{]bla dgas [,]bla dwags [}]so/_/gsol pa/_bcom ldan 'das stong pa nyid ces bgyi ba'i tshig gi don gang lags/_bka' stsal pa/_shA ri'i bu stong pa nyid ces bya ba ni 
[\[81a.6\]]gdags su med pa'o/_/gang gdags su med pa de ni gdags par mi nus so/_/gang gdags par mi nus pa de ni 'jig rten pa yang ma yin/_'jig rten las 'das pa yang ma yin no/_/shA ri'i bu gang 'jig rten pa yang ma yin/_'jig rten las 'das pa yang 
[\[81a.7\]]ma yin pa de ni stong pa nyid ces bya'o/_/bcom ldan 'das kyis de skad ces bka' stsal nas/_tshe dang ldan pa shA ri'i bu dang /_dge slong gi dge 'dun thams cad dang /_byang chub sems dpa' sems dpa' chen po de dag dang /_lha dang /_mi dang /_lha ma yin dang /_dri zar 
[\[81b\]]
[\[81b.1\]]bcas pa'i 'jig rten yi rangs te/_bcom ldan 'das kyis gsungs pa la mngon par bstod do//_//'phags pa chos kyi phyag rgya zhes bya ba theg pa chen po'i mdo rdzogs so//_//lots+tsha ba ban de klu'i dbang po dang /_lha'i zla bas bsgyur cing 
[\[81b.2\]]gtan la phab pa/[ {D204}]@##/_/rgya gar skad du/_Ar+ya pra dI pa dA nI yaM nA ma ma hA yA na sU tra/_bod skad du/_'phags pa mar me 'bul ba zhes bya ba theg pa chen po'i mdo/_sangs rgyas dang byang chub sems dpa' thams cad 
[\[81b.3\]]la phyag 'tshal lo/_/'di skad bdag gis thos pa'i dus gcig na/_bcom ldan 'das mnyan yod na rgyal bu rgyal byed kyi tshal/_mgon med zas sbyin gyi kun dga' ra ba na bzhugs so/_/de nas bcom ldan 'das kyis tshe dang ldan pa shA ri'i bu la bka' stsal pa/_
[\[81b.4\]]shA ri'i bu dpag tu med pa bzhi po 'di dag ni legs par yongs su sbyangs pa'i chos rnams dang ldan pa/_rnam par smin pa dpag tu med pa/_snang ba dpag tu med pa/_bsod nams la yang dag par gzhol ba dpag tu med pa/_gzugs dpag tu med pa/_bde ba la 
[\[81b.5\]]yang dag par gzhol ba dpag tu med pa dag ste/_de dag ni tshul khrims la 'jug pa dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba la 'jug pa dang /_so so yang dag par rig pa la 'jug pa dang /_len pa 
[\[81b.6\]]med par zag pa zad par 'gyur ba dag go/_/bzhi gang zhe na/_shA ri'i bu 'di lta ste/_de bzhin gshegs pa dgra bcom pa yang dag par rdzogs pa'i sangs rgyas tshul khrims kyi pha rol tu phyin pa brnyes pas bsam gtan par gyur pa/_shes rab kyi pha rol tu phyin pa brnyes 
[\[81b.7\]]pas shes rab dpag tu med pa dang ldan pa/_shes rab yangs pa dang ldan pa/_nges par 'byed pa'i shes rab dang ldan pa/_ji lta ba bzhin gyi shes rab dang ldan pa/_grangs med pa'i shes rab dang ldan pa/_rnam par nges pa'i shes rab dang ldan pa/_rnam par nges 
[\[82a\]]
[\[82a.1\]]pa gzigs pa/_mchog tu rnam par grol zhing shin tu rnam par grol ba'i thugs dang ldan pa/_g.yo ba med pa'i thugs dang ldan pa/_'khrug pa med pa'i thugs dang ldan pa/_'phrin las legs par mdzad pa'i thugs dang ldan pa dang /_shA ri'i bu de 
[\[82a.2\]]bzhin gshegs pa dgra bcom pa yang dag par rdzogs pa'i sangs rgyas ni mi dge ba'i chos thams cad spangs pa/_dge ba'i chos thams cad dang ldan pa/_spyod pa phun sum tshogs pa/_yid la mdzad pa dang ma bral ba/_bden pa ston pa/_bden pa gzigs pa/_snang 
[\[82a.3\]]bar gyur pa/_dpag tu med pa/_tshogs dpag tu med pa/_zil gyis gnon pa/_zil gyis mi gnon pa'i tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes gzigs pa'i stobs bskyed pa brnyes pa/_stobs 
[\[82a.4\]]bcu'i stobs bskyed pa brnyes pa/_mi 'jigs pa'i stobs bskyed pa brnyes pa/_sangs rgyas kyi chos kyi stobs bskyed pa brnyes pa/_byams pa chen po dang snying rje chen po'i stobs bskyed pa brnyes pa/_so so yang dag par rig pa'i stobs bskyed pa brnyes pa/_sngon gyi bsam 
[\[82a.5\]]pa phun sum tshogs pa/_sngon yongs su sbyong ba mdzad pa/_shes rab rin po che dang ldan pa/_brtson pa ma bor ba/_brtson 'grus dpag tu med pa/_mya ngan dang gnod pa dang bral ba/_yongs su 'dzin pa mi mnga' ba/_thams cad gzigs pa/_thams cad mkhyen pa/_
[\[82a.6\]]glang po chen po/_dpag tu med pa/_phung po mi mnga' ba/_bsod nams kyi zhing bla na med pa dang /_shA ri'i bu de la de bzhin gshegs pa dgra bcom pa yang dag par rdzogs pa'i sangs rgyas bskal pa bye ba khrag khrig 'bum phrag du mar dge ba'i rtsa ba yang dag par bsgrubs pa/_
[\[82a.7\]]rig pa gsum dang ldan pa/_bsod nams kyi zhing gi de bzhin gshegs pa'i mchod rten la dge slong ngam/_dge slong ma'am/_dge bsnyen nam/_dge bsnyen ma sems dang ba/_bsod nams don du gnyer ba/_bsod nams la dmigs pa/_bsod nams yo byad du 
[\[82b\]]
[\[82b.1\]]byed pa/_bsod nams 'dod pa/_rnal 'byor dang 'thun pa'i rjes su dran pa yid la byed pa/_sngon gyi sbyor ba phun sum tshogs pas tha na mar me'i snying po chung ngu'am ngan pa zhig 'bru mar gyis bskus sam mar gyis bskus te 'bul lam/_nges par 'bul lam/_yongs su 
[\[82b.2\]]'bul lam/_'jog par byed pa dang /_dge ba don du gnyer bas de bzhin gshegs pa dgra bcom pa yang dag par rdzogs pa'i sangs rgyas bcom ldan 'das phyi ma'i mtha'i skye ba'i 'khor ba spangs pa/_de ltar byung ba na tshul khrims dang /_ting nge 'dzin dang /_shes rab dang /_
[\[82b.3\]]rnam par grol ba dang /_rnam par grol ba'i ye shes gzigs pas bzung ba nyid yid la byed dam/_de las yon tan gang yang rung ba zhig yid la byed dam/_de bzhin gshegs pa'i phyir dang gzhi de las de bzhin gshegs pa yid la byed cing de bzhin gshegs pa dgra bcom 
[\[82b.4\]]pa yang dag par rdzogs pa'i sangs rgyas nyid kyi phyir de bzhin gshegs pa la mchod pa bya bar sems bskyed de/_mar me 'di 'bar bar bya/_rab tu 'bar bar bya/_dbul bar bya/_yongs su dbul bar bya/_rab tu gzhag par bya'o snyam pa'am/_sems kyi rgyud dad par gyur 
[\[82b.5\]]pas tshul khrims yongs su dag pa/_mi mnyam pa dang mnyam pa'i tshul khrims dang ldan pa/_de bzhin gshegs pa dgra bcom pa yang dag par rdzogs pa'i sangs rgyas dpag tu med pa bsod nams mang po mnga' ba'i de bzhin gshegs pa'i mchod rten la bsnyen bkur byed de/_
[\[82b.6\]]de tsam mam/[ {]chung zad [,]cung zad [}]tsam mam/_chung ngu zhig gam/_dan ngon tsam zhig gam/_gsog tsam zhig gam/_tha na glog gi rgyun tsam zhig kyang snang bar byed dam/_tha na them skas kyi gzhi gcig snang bar byed na yang shA ri'i bu de'i rnam par smin pa ni nyan thos rnams kyis sam/_
[\[82b.7\]]rang sangs rgyas rnams kyis bstan par mi nus so/_/shA ri'i bu gzhan yang lan la ni mi re zhing dad pa dang /_dga' ba dang /_dang bas yongs su btang ba'i rnam par smin pa bsod nams kyi rnam par smin pa de ni de bzhin gshegs pas ston par spyod do/_/shA ri'i bu gzhan yang 
[\[83a\]]
[\[83a.1\]]dad pa dang ldan pa gus par gnas shing g.yo med la sgyu med pa sangs rgyas kyi yon tan la nges par sems pa'i rigs kyi bu'am/_rigs kyi bu mo dge ba'i bsam pa skyes nas mar me [{]chung zad [,]cung zad [}]tsam mam/_chung ngu tsam zhig kyang snang bar byas te mar me snang bar byas 
[\[83a.2\]]pa gang gis de bzhin gshegs pa'i mchod rten de'i tha na them skas tsam snang ngam/_bskor sa tsam snang ngam/_smad dam/_gdugs sam/_thams cad snang ngam/_tha na bar skabs gang yang rung ba zhig snang ba'i mar me de mod la myur du shi ste/_rlung gis bskyod pas sam/_char 
[\[83a.3\]]pas sam/_mar zad pas sam/_snying po zad pas shi la/_shA ri'i bu 'di lta ste/_dper na klus dkrugs pa na sprin stug po'i dra ba 'khrigs pa las nam mkha' las glog byung nas nub na/_shA ri'i bu myur du 'byung ba'i rjes su 'brang ba de mthong bas sems can rnams kyi mig 
[\[83a.4\]]thibs zhes byed pa de tsam du shA ri'i bu de bzhin gshegs pa'i mchod rten la mar me 'bul ba'i dge slong ngam/_dge slong ma'am/_dge bsnyen nam/_dge bsnyen ma'am/_de las gzhan pa sems can bslab pa'i gzhi ma blangs pa/_dge ba'i rtsa ba don du gnyer ba/_sangs rgyas dang /_
[\[83a.5\]]chos dang /_dge 'dun la mngon par dad pa/_bdag nyid bskyab par bya ba la gnas pa/_bsod nams 'dod pa rnams kyis ji tsam du chung ba'i mar me phul ba'i bsod nams kyi phung po ji tsam du dpag tu med pa yongs su gzung bar 'gyur ba'i rnam par smin pa ni de bzhin gshegs pas 
[\[83a.6\]]mkhyen to/_/shA ri'i bu mar me 'bul ba [{]chung zad [,]cung zad [}]cig phul bas mar me phul ba las mngon par grub pa'i bsod nams kyi phung po de'i rnam par smin pa ni shA ri'i bu de bzhin gshegs pa dgra bcom pa yang dag par rdzogs pa'i sangs rgyas ma gtogs par lha dang bcas/_tshangs pa dang 
[\[83a.7\]]bcas pa'i 'jig rten dang /_dge sbyong dang bram zer bcas pa'i skye dgus bstan par mi nus so/_/shA ri'i bu sangs rgyas bcom ldan 'das rnams kyi yul ni bsam gyis mi khyab ste/_shA ri'i bu mar me 'bul ba yongs su phul ba des bsod nams kyi phung po ji tsam du dpag tu 
[\[83b\]]
[\[83b.1\]]med grangs med pa yongs su bzung bar gyur pa'i don de ni de bzhin gshegs pas mkhyen te/_shA ri'i bu mar me de tsam du chung ngu phul ba'i rnam par smin pa yang dpag tu med na/_gang gis de bzhin gshegs pa yongs su mya ngan las 'das pa'i de bzhin gshegs pa'i mchod 
[\[83b.2\]]rten la mchod pa khyad par can byed dam byed du 'jug ste/_spos sam/_me tog phreng ngam/_gdugs sam/_ba dan rnams sam/_gang yang rung ba'i mar me'i phreng ba rnam pa mang pos mchod pa khyad par can byed dam byed du 'jug pa lta smos kyang ci dgos/_shA ri'i bu gzhan yang 
[\[83b.3\]]chos 'di bzhi ni dad pas rtogs par bya ba yin te/_bzhi gang zhe na/_sangs rgyas kyi chos rnams ni dpag tu med do snyam du dad pas rtogs par bya ba dang /_dge ba'i rtsa ba ji ltar chung ngu'i rnam par smin pa yang dpag tu med par 'gyur ba dad pas rtogs par bya ba dang /_dkon mchog 
[\[83b.4\]]gsum la dad pa'i las mngon par 'du byed pa'i rnam par smin pa gang yin pa de ston pa mthong ba/_nyan thos khyed kyis kyang rnam pa thams cad du bsam pa'am/_yongs su bsam par mi nus na/_'phags pa'i rigs la mi gnas pa gzhan rnams kyis las kyi rnam par smin pa 
[\[83b.5\]]mngon sum du shes pa'am/_khong du chud par nus pa lta ci smos te de ni gnas med do/_/gzhan du na de ni dad pas rtogs par bya ba yin pa dang /_shA ri'i bu nyan thos rnams kyis sems can thams cad kyi las kyi rnam par smin pa bsam pa'am shes par mi nus te/_shA ri'i 
[\[83b.6\]]bu khyed rnams gnas 'di la bsam pa dang bral bar gyis shig_/de ci'i phyir zhe na/_shA ri'i bu sems can rnams kyi las kyi rnam par smin pa bsam gyis mi khyab bo zhes de bzhin gshegs pas gsungs pa'i phyir ro/_/shA ri'i bu sngon gyi de bzhin gshegs pa dgra bcom 
[\[83b.7\]]pa yang dag par rdzogs pa'i sangs rgyas rnams kyis kyang sems can rnams kyi las kyi rnam par smin pa bsam gyis mi khyab po zhes gsungs so/_/shA ri'i bu ma 'ongs pa'i de bzhin gshegs pa dgra bcom pa yang dag par rdzogs pa'i sangs rgyas rnams kyang sems can rnams kyi 
[\[84a\]]
[\[84a.1\]]las kyi rnam par smin pa bsam gyis mi khyab pa nyid do zhes ston par 'gyur ro/_/shA ri'i bu sems can gyi bsam pa dang /_sems dang /_lhag mthong yang bsam gyis mi khyab ste/_dad pas rtogs par bya ba yin no/_/shA ri'i bu 'phags pa'i rigs la gnas 
[\[84a.2\]]pa khyed cag nyid kyang sems can thams cad kyi shes pa de la mig dang mkhas pa la shes pa mi 'jug na/_sems ma dul ba tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba dang bral ba/_brjed ngas pa/_
[\[84a.3\]]ma rig pa'i mun pas mig bsgribs pa gzhan gang dag bdag ci zhig_/bdag su zhig_/bdag ci 'dra ba zhig_/bdag gang nas/_bdag ji tsam zhig_/bdag ji lta bu zhig_/bdag ldan pa'i ngang tshul can nam/_bdag mi ldan pa'i ngang tshul can nam/_bdag brjed ngas 
[\[84a.4\]]pa'am/_bdag dran pa nye bar gnas pa'am/_bdag mkhas pa'i las byed pa'am/_bdag byis pa'i las byed pa'am/_bdag gang nas 'ongs/_bdag gang du 'gro zhes rang gi chos la shes pa 'jug pa yang med pa rnams lta ci smos/_shA ri'i bu byis pa so so'i skye bo ni 
[\[84a.5\]]bdag la shes pa 'jug pa yang med na/_phyin ci log gi lta ba can de las kyi rnam par smin pa shes par lta ga la 'gyur te de ni gnas med do/_/shA ri'i bu de bzhin gshegs pa ni tshul khrims dang bral ba ma yin/_ting nge 'dzin dang bral ba ma yin/_shes rab dang bral ba 
[\[84a.6\]]ma yin/_rnam par grol ba dang bral ba ma yin/_rnam par grol ba'i ye shes mthong ba dang bral ba ma yin/_rig pa dang bral ba ma yin no/_/shA ri'i bu de bzhin gshegs pa dgra bcom pa yang dag par rdzogs pa'i sangs rgyas ni tshul khrims dpag tu med pa'o/_/
[\[84a.7\]]tshul khrims chags pa med pa'o/_/tshul khrims bsam gyis mi khyab pa'o/_/tshul khrims gzhal du med pa'o/_/tshul khrims rdzogs pa'o/_/tshul khrims rnam par dag pa'o/_/de la las dang las kyi rnam par smin pa yang dag pa ji lta ba bzhin du rab tu mkhyen to/_/
[\[84b\]]
[\[84b.1\]]shA ri'i bu ji ltar na de bzhin gshegs pa las dang las kyi rnam par smin pa yang dag pa ji lta ba bzhin du rab tu mkhyen ce na/_shA ri'i bu 'di la de bzhin gshegs pas 'di ltar rab tu mkhyen te/_sems can 'di ni dge ba'i chos rnams yongs su zad cing /_mi dge ba'i chos 
[\[84b.2\]]rnams kyis gang ba'o/_/sems can 'di ni dge ba'i chos rnams 'byung bar 'gyur zhing /_mi dge ba'i chos rnams 'gag par 'gyur ba'o/_/sems can 'di ni mi dge ba'i chos rnams skye bar 'gyur zhing /_dge ba'i chos rnams 'gag par 'gyur ba'o zhes shA ri'i bu 'jug 
[\[84b.3\]]pa 'dis de bzhin gshegs pa sems can de dang de dag gi las dang las kyi rnam par smin pa sna tshogs rjes su 'jug pa rab tu mkhyen to/_/shA ri'i bu de la sems can rnams mun pa yod cing mkhas pa med de mkhyen pa de lta bu dang ldan pa/_mkhas pa de lta bu dang ldan pa des 
[\[84b.4\]]sems can rnams kyi las kyi rnam par smin pa bsam gyis mi khyab pa lung ston to/_/shA ri'i bu de la gang dag dad pa de dag ni yid ches par 'gyur la gang dag ma dad cing bstan pa 'di las nyams pa de dag ni smad par 'gyur zhing rtsod par 'gyur te/_de ni de dag la yun ring por 
[\[84b.5\]]mi phan pa dang /_don med pa dang /_sdug bsngal ba dang /_log par ltung bar 'gyur ba'o/_/shA ri'i bu de la sems can gang de bzhin gshegs pa'i mchod rten la mar me 'bul ba des mar me 'bul ba yongs su phul ba dang /_nges par phul ba dang /_dge ba'i rtsa ba 
[\[84b.6\]]bsags pa'i las mngon par 'dus byas pa dang /_rnam par smin pa'i 'bras bu bde ba 'dod pa dang /_dga' ba dang /_mchog tu dga' ba dang ldan pa dang /_dad pas yongs su phul ba bsags pas tshe 'di nyid la sems kyi nges par sems pa gsum 'thob ste/_gsum 
[\[84b.7\]]gang zhe na/_de 'di snyam du sems te/_bdag gis de bzhin gshegs pa dgra bcom pa yang dag par rdzogs pa'i sangs rgyas la mchod pa byas te/_lus thob pa snying po dang snying po ma yin pa'i lus shes par byas la snying po sbyin par bya'o snyam nas longs spyod rnams la nyes 
[\[85a\]]
[\[85a.1\]]dmigs can du shes te/_snying po med pa'i longs spyod rnams la snying po sbyin par byed pa 'di ni shA ri'i bu de bzhin gshegs pa'i mchod rten la mchod pa byas pa'i sems kyi nges par sems pa dang po'o/_/shA ri'i bu gzhan yang de 'di snyam du sems te/_bdag 
[\[85a.2\]]gis bsod nams kyi zhing bla na med pa'i yon gnas kyi sbyin pa mchog len pa po la mchod pa byas pas bdag la sems can dmyal ba'i 'jigs pa'am/_dud 'gro'i skye gnas kyi 'jigs pa'am/_gshin rje'i 'jig rten gyi 'jigs pa med do/_/bdag gi 'gro ba bde ba 
[\[85a.3\]]ni lnga ste/_mtho ris 'thob pa'am/_mi 'thob pa'am/_gzugs 'thob pa'am/_longs spyod 'thob pa'am/_byang chub 'thob po snyam pa de ni shA ri'i bu de bzhin gshegs pa'i mchod rten la mchod pa bya ba'i sems kyi nges par sems pa 'thob pa gnyis pa'o/_/shA 
[\[85a.4\]]ri'i bu gzhan yang de bzhin gshegs pa'i mchod rten la mar me 'bul ba yongs su phul ba la yang dag par gnas pa yin te/_gal te bdag gis sbyin pa byin no/_/bdag gis bsod nams dag kyang byas so/_/bdag gis ser sna spangs so snyam du shes shing /_de 'di 
[\[85a.5\]]snyam du sems te/_bdag ni sbyin pa po yin la/_bdag gis kyang sbyin pa byin no snyam du/_de ltar sems shing gtong ba la yongs su gdung ba med/_brnyas pa med de/_shA ri'i bu de ni de bzhin gshegs pa'i mchod rten la mchod pa byas pa'i sems kyi nges par sems 
[\[85a.6\]]pa 'thob pa gsum pa'o/_/shA ri'i bu rigs kyi bu'am/_rigs kyi bu mo de bzhin gshegs pa'i mchod rten la mar me 'bul ba phul bas/_'chi ba'i dus kyi tshe snang ba gsum thob ste/_gsum gang zhe na/_dge legs byas pa mngon du 'gyur te/_dran pa 'thob 
[\[85a.7\]]cing dge ba rnams brjed par mi 'gyur te/_shA ri'i bu 'di ltar 'chi ba'i dus kyi tshe/_de bzhin gshegs pa la dge ba'i rtsa ba bskyed pa rnams rjes su dran pa 'di ni snang ba dang po'o/_/shA ri'i bu gzhan yang de bzhin gshegs pa'i mchod rten la mchod pa byas pa'i sems 
[\[85b\]]
[\[85b.1\]]can de 'chi ba'i dus kyi tshe dran par 'gyur te/_bdag gis sangs rgyas la mchod pa byas so zhes mchog tu dga' ba 'thob ste/_shA ri'i bu 'di ltar sangs rgyas rjes su dran pa dang bcas pa'i sems bskyed pa 'di ni snang ba gnyis pa'o/_/shA ri'i bu gzhan yang sems can de 
[\[85b.2\]]'chi ba'i dus kyi tshe sems can gzhan sbyin pa gtong ba mthong na/_de 'di snyam du sems te/_bdag gis mar me 'bul ba phul lo/_/phyis kyang sbyin pa byin no snyam du de gtong ba'i sems skyes shing sdug bsngal gyi tshor ba rnams kyis mi 'phrogs la/_de la chos rjes su dran 
[\[85b.3\]]pa de lta bu 'byung ste/_shA ri'i bu 'di ltar/_dge ba'i rtsa ba ji lta ba bzhin du yid la byed pa 'di ni snang ba thob pa gsum pa yin no/_/shA ri'i bu gzhan yang rigs kyi bu'am rigs kyi bu mo de bzhin gshegs pa'i mchod rten la mar me dbul ba phul ba de 'chi ba'i dus kyi tshe snang ba 
[\[85b.4\]]bzhi 'thob ste/_bzhi gang zhe na/_mdun na nyi ma'i dkyil 'khor 'char ba mthong ba dang /_mdun na zla ba nya ba'i dkyil 'khor 'char ba mthong ba dang /_lha'i 'khor gnas pa mthong ba dang /_de bzhin gshegs pa dgra bcom pa yang dag par rdzogs pa'i sangs rgyas 
[\[85b.5\]]byang chub kyi snying po la bzhugs shing byang chub mngon par rdzogs par sangs rgyas pa mthong ste/_de la bdag nyid gus par byed pa la gnas shing thal mo sbyar bar byas par mthong ba ste/_shA ri'i bu de bzhin gshegs pa'i mchod rten la mar me dbul ba phul bas/_'chi 
[\[85b.6\]]ba'i tshe snang ba 'di bzhi 'thob par 'gyur ro/_/bcom ldan 'das kyis de skad ces bka' stsal te/_bde bar gshegs pas de skad gsungs nas/_de bzhin du ston pas gzhan yang 'di skad ces bka' stsal to/_/mtha' yas chos bdag drang srong chen po yi/_/mchod 
[\[85b.7\]]rten rnams la mkhas pa gang zhig gis/_/mar me phul ba byas pa'i las de yis/_/bde dang don dang rnyed pa mtha' yas 'thob/_/de ni 'chi khar dran pa nyams mi 'gyur/_/mar me phul ba'ang bdag nyid mthong bar 'gyur/_/zang zing med pa'i dga' ba bzhi yang 'thob/_/
[\[86a\]]
[\[86a.1\]]'chi ba'i dus tshe rmongs pa med par 'gyur/_/kun nas snang ba dag kyang des shes te/_/nyi ma dang ni zla ba'ang mthong bar 'gyur/_/bye ba khrag khrig lha rnams des mthong 'gyur/_/rmongs pa med par sangs rgyas chos kyang smra/_/de la pha ma bu dang rtsa lag dang /_/
[\[86a.2\]]'khor rnams kun gyis bskor nas ngu na yang /_/de rnams la ni mngon du de mi phyogs/_/de tshe nam yang dran pa nyams mi 'gyur/_/de yi mdun na gzhal med khang mchog mthong /_/'jigs med lha yi bu mo rnams kyang mthong /_/skyed mos tshal bzhi shin tu brgyan sdug cing /_/
[\[86a.3\]]'dod pa'i yon tan lnga ldan mthong bar 'gyur/_/thub pa'i skyes mchog rnams la mchod byas pas/_/des ni byang chub snying por bde gshegs dang /_/des ni bdag kyang thal mo sbyar byas shing /_/lha klu lha min rnams kyis mdun bdar mthong /_/gus dang bcas pas 'jig rten 'dren 
[\[86a.4\]]pa mthong /_/de der phyin te bde bar gshegs mthong nas/_/dga' bas de tshe spyan yang 'dren par byed/_/de yis gdugs tshod sbyar la gnang bar mdzad/_/so so rnyed pa'i bde bas tshim gyur nas/_/'chi dus byas tshe sdug bsngal des mi myong /_/byang chub dam pa mchog la sems 
[\[86a.5\]]kyang dga'/_/de la 'chi ba'i 'jigs chen 'byung mi 'gyur/_/mar me phul ba'i rnam smin 'di yin te/_/'chi dus byed tshe dran pa nyams mi 'gyur/_/de la phyogs rnams snang bar gyur par 'gyur/_/sngon cad ma mthong gzugs bzang rnams kyang mthong /_/de ni shi nas mtho ris nges 
[\[86a.6\]]'gro zhing /_/lha yi stan la de lus 'dug par shes/_/rgyal ba la ni mchod pa byed pa'i tshe/_/des ni kun nas lha mo rnams kyang mthong /_/shA ri'i bu gzhan yang de bzhin gshegs pa'i mchod rten la mar me dbul ba phul bas sum cu rtsa gsum du skyes nas lha'i bu de rnam pa lnga yongs 
[\[86a.7\]]su dag pa dang ldan par 'gyur ro/_/shA ri'i bu lha'i bu de rnam pa lnga yongs su dag pa dang ldan pa ji lta bu zhe na/_de'i lus yongs su dag par 'gyur ba dang /_de lha'i mthu rgya chen po dang ldan par 'gyur ba dang /_de'i dran pa dang shes rab yongs su dag par 'gyur ba dang /_
[\[86b\]]
[\[86b.1\]]de'i rna bar sgra snyan pa thos par 'gyur ba dang /_de'i 'khor yid bde ba mang ba dang ldan par 'gyur ba'o/_/bcom ldan 'das kyis de skad ces bka' stsal te/_bde bar gshegs pas de skad gsungs nas/_de bzhin du ston pas gzhan yang 'di skad ces bka' 
[\[86b.2\]]stsal to/_/drang srong mchod rten mar me phul bas ni/_/de yi lus ni rab tu 'od gsal zhing /_/gzhan gyis mi tshugs dpal dang ldan pa dang /_/lha stong gi ni gtso bor de 'gyur ro/_/lha yi sgra dbyangs snyan cing yid 'ong thos/_/ji ltar lha gzhan de bzhin 'di yang mchog_/dran 
[\[86b.3\]]dang blo mchog dang ni ldan pa dang /_/'khor mchog phun sum tshogs pa'ang 'thob par 'gyur/_/gang du lha bu de ni 'gro ba der/_/de 'gro ba na lha kun 'dong bar byed/_/gang gis de lus 'di ltar 'od 'bar ba/_/sngon gyi las kyi 'bras bu de 'dra'o/_/skyed mos tshal gyi gzhi na 
[\[86b.4\]]shing gi ming /_/zla mchog ces bya gzhal med khang gis brgyan/_/zla ba ji ltar kun nas gsal ba ltar/_/de yi shing rnams de bzhin gsal ba yin/_/mar me rab 'bar ji bzhin rnam gsal la/_/yid 'ong dri ngad phyogs rnams gtong byed pa/_/me tog gsal ba 'di ni ming 
[\[86b.5\]]ci zhes/_/lha rnams ngo mtshar stong snyed 'dzin par 'gyur/_/de yi 'khor tshogs me tog de dag gis/_/brgyan pa byas pas de dag mdzes par 'gyur/_/bye ba khrag khrig lha yi nang na de/_/nyi ma shar ba bzhin du rnam par mdzes/_/shA ri'i bu de bzhin gshegs pa'i mchod rten 
[\[86b.6\]]la mar me dbul ba phul bas sum cu rtsa gsum gyi lha'i nang du skyes nas/_lha'i bu de dag yun ji srid cig na 'chi 'pho ba'i chos su 'gyur ba bdag nyid kyis shes te/_lha'i bu des 'chi ba na rang gi 'khor dang /_lha'i bu gzhan dag kyang chos kyi gtam gyis yang dag par dga' bar byas 
[\[86b.7\]]yang dag par 'dzin du bcug nas gnas de nas shi 'phos te/_shi 'phos nas kyang log par ltung bar 'gro bar mi 'gyur te/_mi'i 'jig rten du skyes na yang rigs mchog tu btsun pa/_dad pa dang ldan pa/_sangs rgyas 'byung ba dang ldan par skye bar 'gyur ro/_/gal te sangs 
[\[87a\]]
[\[87a.1\]]rgyas mi 'byung ba zhig la bab na yang de sdig pa'i lta ba can ma yin zhing ya mtshan du 'dzin pa dang bral ba'i rigs su skye bar 'gyur ro/_/bcom ldan 'das kyis de skad ces bka' stsal te/_bde bar gshegs pas de skad gsungs nas/_de bzhin du ston pas gzhan 
[\[87a.2\]]yang 'di skad ces bka' stsal to/_/lha yi srid par bdag ni yun ring du/_/gnas par 'gyur zhes de yi shes 'di 'jug_/lha gtso de yis de yang rab tu shes/_/gang tshe 'chi ba'i dus ni 'bab 'gyur ba/_/de tshe mtshan ma lnga dag 'byung 'gyur te/_/bye ba phrag mang lha dag der 'du zhing /_/
[\[87a.3\]]de dag mngon sum du ni chos kyang ston/_/bdag ni 'di nas ring por mi thogs 'chi/_/srid pa thams cad mi rtag bde ba med/_/gzhan dag 'chi zhing gzhan dag skye bar 'gyur/_/kye ma bdag ni 'chi bar 'gyur ro zhes/_/de ni dbus 'dug shin tu mi bzad smra/_/de yi mngag gzhug rnams 
[\[87a.4\]]kyang de bzhin du/_/lha gzhan du ma sdug bsngal nyam thag go/_/de nas bdag gis ltas ni lnga mthong nas/_/de ni rang gi stan la dga' mi 'thob/_/gnas de nas ni langs te 'gro bar byed/_/gzhal med khang gi gnas su'ang dga' mi skye/_/bdag cag 'di mthong tha ma 'di yin zhes/_/
[\[87a.5\]]de bzhin lha mang du ma mya ngan byed/_/de yi stan mchog dam pa gang yin pa/_/de ni lha yi bu mos blangs te 'bul/_/stan de mthong nas de ni rang stan la/_/dga' ba thob par ma gyur de nas shi/_/lha yi dbang po lha gnas shi 'phos nas/_/mi yi 'jig rten du ni mngon par 'gro/_/de yi rang la 
[\[87a.6\]]yod pa'i dran mi nyams/_/der yang bde bar 'gyur gyi sdug bsngal min/_/skyes nas tshe rabs rab tu dran gyur te/_/skyes ma thag tu sngon gyi srid pa shes/_/nyon mongs rnams kyis bdag la gnod 'gyur zhes/_/shin tu sdug bsngal der yang dga' ba med/_/lha yi 'jig rten thob pa'i dpal 
[\[87a.7\]]dran nas/_/mi yi 'jig rten la ni bde mi rnyed/_/mtho ris sdug bsngal mi yul smos ci dgos/_/srid pa thams cad snying po med cing g.yo/_/gang dang gang tshe lus stobs nyams gyur pa/_/de tshe de ni rab tu 'byung bar nges/_/'di yang de yi rnam smin 'gyur ba ste/_/rnam rtog spyod par 
[\[87b\]]
[\[87b.1\]]nam yang mi 'gyur ro/_/de ni de yi mar me phul ba'i 'bras/_/de dang der ni tshe rabs des dran 'gyur/_/bya ba'i 'os min las ni de mi spyod/_/gdon mi za bar de ni khyim nas 'byung /_/long bar mi 'gyur zha bor mi 'gyur zhing /_/de yi mig ni med par 'gyur ma yin/_/nad can ma yin 
[\[87b.2\]]'jigs rung sgra ldan min/_/blun por mi 'gyur mi shes mi 'gyur ro/_/mig med par ni nam yang mi 'gyur zhing /_/de yi mig ni na bar 'gyur ma yin/_/mig gcig ma yin khog long mig ma yin/_/de yi mig la mi gsal med par 'gyur/_/mig ni ring zhing dkar gnag rnam par gsal/_
[\[87b.3\]]srid par de yi mig ni dag par 'gyur/_/nor bu 'od [{]bzangs [,]bzang [}]ltar ni don zhib rtogs/_/bskal pa grangs med dag tu nams kyang de'i/_/sha yi mig ni yongs su nyams mi 'gyur/_/de la mig nad dag ni mi 'byung ste/_/mar me phul ba'i rnam smin de yin no/_/de bzhin lag rtsis gzugs 
[\[87b.4\]]dang rtog ge rnams/_/rtog par khong chud bzod ldan 'jigs pa med/_/de ni mdzangs la blo dang ldan par 'gyur/_/blo ni shin tu cha phra don dam mthong /_/srid pa dag la byed pa med par lta/_/rgyal ba'i bstan la snang ba thob par 'gyur/_/de bzhin 'jig rten 'dren pa sangs rgyas mthong /_/
[\[87b.5\]]mthong nas dad pas mchod pa rab tu byed/_/gzugs kyi dngos po bzang dang mdzes par 'gyur/_/mdza' bshes dang ni rtsa lag skye bo dga'/_/phyug cing stobs ldan nor ni mang bar 'gyur/_/mi phyed 'khor ni phun sum tshogs pa 'thob/_/ji ltar mar mes mun pa bsal nas su/_/
[\[87b.6\]]kun la 'od kyis snang ba khyab pa ltar/_/de bzhin kun snang byas nas lhang nge'o/_/mun pa'i dbang du nges par de mi 'gro/_/sangs rgyas mchod rten la ni mi gang gis/_/sems ni dad pas mar me'i phreng ba 'bul/_/mar me phul ba'i sems ni rnam dag cing /_/de ni 'jig rten 
[\[87b.7\]]rigs pa'i mchog tu 'gyur/_/blta na sdug cing rab tu mdzes par 'gyur/_/'jig rten kun gyi dga' ba skye bar 'gyur/_/ltad mo mi 'dod bkra shis 'dod ma yin/_/g.yon phyogs lam la de ni bsten mi 'gyur/_/de ni 'jig rten log lta gang dag dang /_/lam gol gang dag yin 
[\[88a\]]
[\[88a.1\]]pa der mi mos/_/rgyal phran tsam gyis chog par de 'dzin cing /_/su dang yang ni 'thab tu 'gro mi byed/_/tshegs 'byung med cing mya ngan med par 'gyur/_/de yi sems la yongs su yi chad med/_/de la yid mi ches par mi 'gyur ro/_/bsam pa ngan dang gnod pa byed 
[\[88a.2\]]pa med/_/rgyal po'i pho brang gang du de smra ba/_/rgyal po dang ni rgyal 'khor grags par 'gyur/_/skya rbab nad kyis nams kyang de mi thebs/_/za mar mi 'gyur ma ning 'gyur ma yin/_/legs par gnas shing bde dang ldan 'gyur la/_/de yi lus la nad rnams 'byung mi 'gyur/_/rmi 
[\[88a.3\]]lam du ni sdig pa mi rmi la/_/des ni ji ltar ston pa de tshe shes/_/des ni yang dang yang du gter rnyed de/_/bde gshegs mchod rten mchod pas de ltar 'gyur/_/de bzhin gshegs pa'i mchod rten la mar me dbul ba phul bas/_sems can de ni 'dun pa bzhi 'thob ste/_bzhi 
[\[88a.4\]]gang zhe na/_lus kyi 'dun pa dang /_longs spyod kyi 'dun pa dang /_rigs btsun par skye ba'i 'dun pa dang /_shes rab 'thob pa ste/_shA ri'i bu de bzhin gshegs pa'i mchod rten la mar me dbul ba phul bas 'dun pa bzhi po de dag 'thob par 'gyur ro/_/bcom ldan 'das kyis 
[\[88a.5\]]de skad ces bka' stsal te/_bde bar gshegs pas de skad gsungs nas/_de bzhin du ston pas gzhan yang 'di skad ces bka' stsal to/_/drang srong chen po'i mchod rten mar me phul/_/de yi lus rdzogs pa dang stobs cher 'gyur/_/de ni nams kyang rtsod pa sten mi byed/_/
[\[88a.6\]]dbang phyug tshugs pa med pa phyogs bcur spyod/_/drang srong chen po'i mchod rten mar me phul/_/rnam par grags pa'i longs spyod ldan pa dang /_/yon tan mchog ldan rab mchog khyim du skye/_/skyes nas tshe rabs dran pa nyid du 'gyur/_/g.yog 'khor phun sum tshogs pa mchog 
[\[88a.7\]]ldan 'gyur/_/srog chags rnams la rtag tu snying brtse byed/_/rtag tu mi 'tshe shin tu des par 'gyur/_/rnam ltung 'gro ba'i khyim du de mi skye/_/shA ri'i bu de bzhin gshegs pa'i mchod rten la mar me dbul ba phul bas yongs su dag pa bzhi 'thob ste/_bzhi gang zhe na/_lus 
[\[88b\]]
[\[88b.1\]]yongs su dag pa dang /_ngag yongs su dag pa dang /_yid yongs su dag pa dang /_mdza' bshes yongs su dag pa'o/_/shA ri'i bu rigs kyi bu'am/_rigs kyi bu mo de skye ba'i gnas de dang /_de dag tu skyes pa na srog gcod pa spong bar 'gyur te/_de srog gcod 
[\[88b.2\]]par mi byed do/_/ma byin par mi len to/_/'dod pas log par g.yem pa spong bar 'gyur te/_rang gi chung ma la yang log par mi sten to/_/'bru'i chang dang /_bcos pa'i chang btung ba spong bar byed do/_/sems can gang la yang dbyug pa'am/_mtshon nam/_bong ba'am/_
[\[88b.3\]]khu tshur ram/_mtshon char gyur pa gang yang rung bas rnam par 'tshe bar mi byed cing /_de sdig pa mi dge ba'i chos rnams las ldog par 'gyur te/_shA ri'i bu de dag ni lus kyi yongs su dag pa zhes bya'o/_/de la ngag gi yongs su dag pa gang zhe na/_de [{]brdzun [,]rdzun [}]du smra ba spangs 
[\[88b.4\]]pa yin te/_de ma mthong ba'am/_ma thos pa rjod par mi byed la/_mthong ba dang /_thos pa dris pa yang dus ma yin par smra bar mi byed de/_de mthong ba'am/_thos pa dris na yang dag par smra bar byed de/_de bdag gi don nam/_gzhan gyi don du yang rung ste log par 
[\[88b.5\]]mi smra'o/_/gzhan dag gis [{]brdzun [,]rdzun [}]du smra ba bcol ba'i tshe yang dag par shes na bden pa srung bar byed de/_ngag gi yongs su ma dag pa de dag spong bar byed do/_/de de dag dbye ba'i phyir 'di nas thos pa pha bir mi snyod/_de dag dbye ba'i phyir pha bi nas thos pa 'dir mi snyod de/_
[\[88b.6\]]'thun pa rnams ni gcugs par byed cing /_bye ba rnams la ni sdums byed do/_/de ngag rtsub po spangs pa yin te/_ngag gang zher 'debs pa/_brlang ba/_gzhan la rtsub pa/_gzhan la mi bde ba/_mi sdug pa/_mi 'dod pa/_mi dga' ba/_yid du mi 'ong ba/_
[\[88b.7\]]gzhan la gnod pa/_khon du 'dzin pa'i ngag de lta bu spangs nas/_ngag mnyen pa/_'jam pa/_yid du 'ong ba/_bden pa/_rnar snyan pa/_snying du sdug pa/_mdza' bar 'gyur ba/_skye bo mang po mgu ba/_skye bo mang po 'dod pa/_dga' ba/_yid du 'ong ba/_
[\[89a\]]
[\[89a.1\]]dgra thams cad rab tu zhi bar byed pa de lta bu'i ngag smra'o/_/de tshig kyal pa spangs pa yin te/_de spang bar bya ba gzhan dang mi smra ba yin/_de gzhan gyi lag rtsis dang brda sbed par byed do/_/de mang du smra bar mi byed/_dus ma yin par smra bar mi byed la/_mya 
[\[89a.2\]]ngan las 'das pa dang mi ldan pa'i tshig mi smra ste/_de ltar de dag gi las yongs su ma dag pa spong ba 'di ni/_shA ri'i bu ngag gi las yongs su dag pa zhes bya'o/_/de yid kyi las yongs su ma dag pa spong ba yin te/_de brnab sems su mi byed cing /_de gzhan gyi nor 
[\[89a.3\]]dang /_gzhan gyi rdzas dang /_gzhan gyi yo byad dag la brnab sems mi skyed do/_/de gnod sems mi byed de/_gnod sems spong ba yin no/_/log par lta ba yang spong ste/_sdig pa'i lta ba can ma yin no/_/de ltar yid kyi las yongs su ma dag pa spong ba 'di ni yid 
[\[89a.4\]]kyi las yongs su dag pa zhes bya'o/_/mdza' bshes yongs su dag pa yang 'thob ste/_gang dag [{]brdzun [,]rdzun [}]du smra ba dang /_'bru'i chang dang /_bcos pa'i chang btung ba spong ba dang /_mi rtsub pa dang /_mi brlang ba dang /_legs par sdom pa dang /_yang dag pa'i lta ba can 
[\[89a.5\]]de dag la sten cing gang du yang sangs rgyas bcom ldan 'das rnams dang /_byang chub sems dpa' rnams dang /_rang sangs rgyas dang /_nyan thos rnams la yang sten cing snyen la bsnyen bkur byed de/_shA ri'i bu 'di ni yongs su dag pa bzhi pa ste/_mdza' bshes 
[\[89a.6\]]yongs su dag pa zhes bya'o/_/shA ri'i bu de bzhin gshegs pa'i mchod rten la mar me dbul ba phul bas/_yongs su dag pa bzhi po de dag 'thob par 'gyur ro/_/bcom ldan 'das kyis de skad ces bka' stsal te/_bde bar gshegs pas de skad gsungs nas/_de 
[\[89a.7\]]bzhin du ston pas gzhan yang 'di skad ces bka' stsal to/_/rnam par sbyang phyir bde gshegs gsungs pa la/_/lus dang ngag dang yid kyis shin tu bsdams/_/lta ba ma rnyed tshul khrims rnam par dag_/de yi mig ni yid las byung ba yin/_/nyi bzhin phyogs rnams 
[\[89b\]]
[\[89b.1\]]su ni shin tu gsal/_/de yis zag pa zad pa myur du shes/_/de yi blo ni rdzu 'phrul che bar 'gyur/_/lha mig rdul dang bral zhing zag pa med/_/blo ldan de yis 'jig rten sems rnams dang /_/lha yi mngon shes so so rig pa shes/_/'dod na nyan thos byang chub rnyed mi dka'/_/
[\[89b.2\]]mar me phul ba'i rnam smin de yin no/_/drang srong chen po'i mchod rten mar me phul/_/gal te sangs rgyas byang chub 'dod na'ang bla/_/blo ldan pa la gsum char nyams pa med/_/shes rab mig ldan longs spyod chen por 'gyur/_/shA ri'i bu theg pa chen po la yang dag par zhugs pa'i 
[\[89b.3\]]rigs kyi bu'am/_rigs kyi bu mos de bzhin gshegs pa'i mchod rten la mar me dbul ba phul na/_skye ba'i gnas de dang de dag tu 'dun par 'gyur ba'i chos kyi mchog brgyad 'thob ste/_brgyad gang zhe na/_sha'i mig mchog 'thob pa dang /_dran pa spyi 
[\[89b.4\]]gtsug bltar mi mthong ba 'thob pa dang /_bsgom pa yongs su rdzogs par nges par 'byed pa'i cha dang 'thun pa'i lha'i mig mchog 'thob pa dang /_shes rab yongs su rdzogs pas tshul khrims nyams pa med pa 'thob pa dang /_sngon bsod nams byas pas mtho ris 'thob pa dang /_
[\[89b.5\]]bsod nams legs par byas pas dal ba phun sum tshogs pa 'thob pa dang /_sems can thams cad kyi mig tu gyur pas sangs rgyas 'byung ba mnyes par byed pa dang /_shA ri'i bu rigs kyi bu'am/_rigs kyi bu mos mar me phul ba'i dge ba'i rtsa ba des 'khor los sgyur ba'i rgyal 
[\[89b.6\]]srid 'thob ste/_de la yang zhe 'gras pa med pa'i yid dang ldan zhing mchog tu blta na sdug pa'am/_lha'i dbang po brgya byin rdzu 'phrul chen po thob cing mig stong dang ldan par 'thob par 'gyur ba'am/_tshangs pa'i gnas la mkhas pa'i tshangs par yang 'gyur te grags pa'i bsam 
[\[89b.7\]]gtan 'thob par 'gyur ba ste/_dge ba'i rtsa ba byang chub tu yongs su bsngos pas 'dun par 'gyur ba'i chos kyi mchog brgyad po de dag 'thob bo/_/gzhan yang chos brgyad 'thob ste/_brgyad gang zhe na/_sangs rgyas kyi spyan dpag tu med pa 'thob pa dang /_sangs rgyas kyi spobs 
[\[90a\]]
[\[90a.1\]]pa dpag tu med pa 'thob pa dang /_sangs rgyas kyi rdzu 'phrul dpag tu med pa dang /_sangs rgyas kyi tshul khrims dpag tu med pa dang /_sangs rgyas kyi ting nge 'dzin dpag tu med pa dang /_sangs rgyas kyi shes rab dpag tu med pa dang /_sangs rgyas kyi rnam 
[\[90a.2\]]par grol ba dpag tu med pa dang /_sems can gyi sems dang bsam pa dpag tu med pa la 'jug pa 'thob ste/_shA ri'i bu mar me phul bas de ltar rnam par smin pa dpag tu med pa yongs su bzung ba yin no/_/shA ri'i bu gzhan yang sems can gang dag de bzhin gshegs pa 
[\[90a.3\]]chos 'chad pa na/_kye e ma ho chos 'chad do/_/kye e ma ho chos rab tu ston to zhes mar me dbul ba phul ba'i mar me de til gyi mar mer rjes su bzung bas/_chos kyi mar me rjes su 'dzin par byed do/_/de mar me phul ba'i dge ba'i rtsa ba des tshogs dpag tu med pa brgyad 'thob 
[\[90a.4\]]ste/_brgyad gang zhe na/_dran pa'i tshogs dpag tu med pa 'thob pa dang /_de bzhin du sbyar te/_blo gros kyi tshogs dang /_dad pa'i tshogs dang /_brtson 'grus kyi tshogs dang /_shes rab kyi tshogs dang /_ting nge 'dzin gyi tshogs dang /_spobs pa'i tshogs dang /_bsod 
[\[90a.5\]]nams kyi tshogs dpag tu med pa 'thob ste/_tshogs dpag tu med pa brgyad po de dag 'thob par 'gyur ro/_/so so yang dag par rig pa bzhi yang 'thob ste/_rim gyis thams cad mkhyen pa'i ye shes kyi bar du 'thob par 'gyur ro/_/shA ri'i bu gzhan yang de bzhin 
[\[90a.6\]]gshegs pa dgra bcom pa yang dag par rdzogs pa'i sangs rgyas la/_de dang ba'i sems kyis thal mo sbyar ba byas pa'i dge ba'i rtsa ba des chos mchog tu byung ba brgyad 'thob ste/_brgyad gang zhe na/_gzugs mchog tu byung ba 'thob pa dang /_g.yog 'khor mchog tu byung 
[\[90a.7\]]ba 'thob pa dang /_tshul khrims mchog tu byung ba dang /_lha dang mi rnams su skye ba mchog tu byung ba dang /_dad pa mchog tu byung ba dang /_spobs pa mchog tu byung ba dang /_kun nas nyon mongs pa med pa'i 'phags pa'i lam 'thob pa dang /_bla na med pa yang dag par 
[\[90b\]]
[\[90b.1\]]rdzogs pa'i byang chub mngon par rdzogs par 'tshang rgya ba'o/_/shA ri'i bu de ci'i phyir dpag tu med pa zhes bya zhe na/_de bzhin gshegs pa la des mchod pa'i 'bras bu dpag tu med pa'i phyir te/_phan yon dpag tu med pa yin no/_/de nas de'i tshe bcom ldan 'das kyis 'di skad du/_
[\[90b.2\]]brtsam byos mngon par 'byung bar gyis/_/sangs rgyas bstan la brtson par byos/_/'dam bu'i khyim la glang chen bzhin/_/'chi bdag sde rnams gzhom par byos/_/zhes ched du brjod pa de ched du brjod pa mdzad do/_/de nas bcom ldan 'das kyis tshe dang ldan pa shA ri'i bu la bka' 
[\[90b.3\]]stsal pa/_shA ri'i bu chos lnga po 'di dag ni mchog tu rnyed par dka' ba ste/_lnga gang zhe na/_mir skye ba 'thob pa dang /_de bzhin gshegs pa'i bstan pa la rab tu 'byung ba dang /_de la mngon par dga' ba dang /_tshul khrims yongs su rdzogs pa dang /_zag pa zad pa ste/_shA ri'i 
[\[90b.4\]]bu chos lnga po de dag ni sems can thams cad kyis mchog tu rnyed par dka' ba yin te/_de dag ni khyed rnams kyis thob zin to/_/bcom ldan 'das kyis de skad ces bka' stsal te/_bde bar gshegs pas de skad gsungs nas/_de bzhin du ston pa gzhan yang 'di skad ces 
[\[90b.5\]]bka' stsal to/_/byang chub don phyir sems can phan 'dogs pas/_/bde gshegs mchod rten dbul ba 'dir phul bas/_/mkhas pa de yis byas pa'i las des ni/_/tshe rabs kun du khyad par can du 'gyur/_/'di nas shi 'phos lha mis bsngags pa yi/_/yang srid dam pa de ni 
[\[90b.6\]]'thob par 'gyur/_/ri rab bzhin du de ni mi g.yo la/_/'od zer dag gis phyogs kun snang zhing mdzes/_/lha tshogs rnams kyis mthong nas gus dang bcas/_/mchog tu gus pas de la dga' ba skyed/_/stod pa byed cing de la mchod pa byed/_/yang dang yang du lta bas ngoms pa med/_/
[\[90b.7\]]bsod nams mtshan byas de ni lhas mchod 'os/_/tshangs pa'i gnas na tshangs pa mdzes pa 'dra/_/ci yi las shig nges par des bsten na/_/gang gis de yi lus ni shin tu mdzes/_/'di na bsod nams mi 'dod su zhig yod/_/'phags pa'i tshul khrims mkhas pa su mi sten/_/thub pa 
[\[91a\]]
[\[91a.1\]]mthong na lta bas mi ngoms te/_/chos thos nas ni su zhig bag mi byed/_/mi yi 'jig rten gnas tshe de yis ni/_/bde gshegs mchod rten mar me phul byas shing /_/bde bar gshegs kyi bstan la gnas byas pas/_/'di na lha mchog rnyed pa legs par rnyed/_/mi yi lus ni 
[\[91a.2\]]bdag gis thob gyur cig_/rgyal ba'i bstan la dad pa mchog thob shog_/gal te bag med gyur na lus 'dor gyi/_/chos kyi dam pa 'dor bar yod ma gyur/_/mi lus rnyed par dka' ba thob gyur nas/_/blun rnams ci phyir rang gi don mi byed/_/bde gshegs bstan la gnod byed sems ldan na/_/
[\[91a.3\]]shi nas g.yang sa chen por ltung bar 'gyur/_/de yis 'byor ba rgya chen lhas thos nas/_/skyo ba skyes te smon lam 'debs byed pa/_/mi yi lus ni bdag gis thob gyur cig_/legs don gyur nas tshangs spyod bdag ston shog_/'chi ba'i dus byed tshe yang de bzhin du/_/chos la phan zhing sems la gsal 
[\[91a.4\]]gyur cing /_/lha stong bye ba lha mo rnams bcas pas/_/de ni bdag gi yin zhes dga' bar byed/_/lha yi bu mo yid 'ong brgyan pa rnams/_/skyed mos tshal bzhir de ni rtse byed 'jug_/yid du 'ong ba'i spos ngad kun nas ldang /_/glu dbyangs snyan pa'i sgra yang thos par 'gyur/_/bsngags pa'i lha de ga 
[\[91a.5\]]las gar 'gro ba/_/de dang der ni gzugs bzang rnams kyang mthong /_/mi sdug gzugs ngan rnams kyang mi mthong ste/_/rgyal ba'i mchod rten mar me phul bas 'gyur/_/de nas shi 'phos mi yi srid pa 'dir/_/dran dang ldan bzhin ma yi mngal na gnas/_/btsas nas gang nas shi 'phos tshe 
[\[91a.6\]]rabs dran/_/'phags pa'i ye shes stobs las nyams mi 'gyur/_/bde gshegs mchod rten mar me phul byas pas/_/de yis las byas pa ni de nyid kyis/_/'khor los sgyur ba mi bdag stobs chen ldan/_/yid 'ong gzugs bzang blta na dga' bar 'gyur/_/de yis las byas pa des tshe 
[\[91a.7\]]ring 'gyur/_/gcig tu dag pa nyid kyi bde dang ldan/_/de yi lus ni nad kyis nyon mi mongs/_/mar me phul ba'i rnam smin de yin no/_/bde bar gshegs la mar mes mchod byas pas/_/rkun po'i gnod med rgyal po'i chad pa med/_/gshed ma med cing chung ma byi pho med/_/de yi las kyis 
[\[91b\]]
[\[91b.1\]]nams kyang gtse mi 'gyur/_/bde zhing lo legs gang du'ang 'jigs pa med/_/rtag tu 'byor cing legs 'byor nor 'bru ldan/_/de yi skyed mos tshal mchog phreng ba dang /_/tshal dang shing phran lo ma sna tshogs brgyan/_/de yis 'jig rten gtso bo sangs rgyas mthong /_/mthong nas kyang ni mchog tu 
[\[91b.2\]]dga' 'gyur te/_/de dag rnams la gus par de mchod byed/_/rgyal srid spangs nas dge slong nyid la sten/_/bsngags pa mtha' yas gzigs pa mtha' yas shing /_/mtha' yas blo ldan bde gshegs mchod rten la/_/mar me phul bas mtha' yas blo ldan 'gyur/_/mar me bzhin du 
[\[91b.3\]]phyogs rnams kun du gsal/_/mar me chen pos skyes mchog thub pa yi/_/mchod rten gsal byas rnam dag mig gis ni/_/byang chub rdul bral zag pa med thob nas/_/de phyogs kun du mar me bzhin du gsal/_/bde gshegs mchod rten mar me phul bas na/_/rnam grol blo 
[\[91b.4\]]mnga' stobs bcu rnams ldan zhing /_/de bzhin ma 'dres chos kyi pha rol byon/_/kun nas spyan ldan bde bar gshegs par 'gyur/_/phyogs rnams dag na bgrang byas 'jig rten khams/_/gang dag ji snyed yod pa ma lus pa/_/mar me lta bur me yi rgyu yis ni/_/ma lus pa dag rtag 
[\[91b.5\]]tu snang byas 'gyur/_/bdag nyid che la mar me phul ba las/_/mthu 'byung gang yin de ni de yin no/_/mar me 'dra ba dag la sems can kun/_/lhag byas gal te mthu chen don dam mthong /_/rang rgyal rnams su gyur la de mchod phyir/_/gcig 'gas mar me 'bar bar byas gyur la/_/
[\[91b.6\]]mar me'i snying po ri rab tsam byas shing /_/de yis 'jig rten ma lus snang byed la/_/rnam pa de 'dras mtha' yas phyogs kun du/_/gal te mar me 'bul bar byed gyur la/_/rang rgyal byang chub tu ni smon sems kyis/_/bskal pa brgya phrag mtha' yas 'bar byed pas/_/gang zhig 
[\[91b.7\]]byang chub phyir ni smon sems kyis/_/mchod rten mchog la rtswa mes gsal byed na/_/de bas de mchog 'bras bu ches che zhes/_/don dam gzigs pa sangs rgyas rnams gsung ngo /_/phyogs bcu'i skye bo gang dag dpag med pa/_/rang sangs rgyas nyid mngon par 'dod pa'i phyir/_/
[\[92a\]]
[\[92a.1\]]re res de bzhin mar me rnams phul zhing /_/bskal pa grangs med de dag 'bar byed la/_/'jig rten ched du bde gshegs nyid 'dod cing /_/gang zhig 'jig rten dam pa'i mchod rten la/_/mar me 'bul lam lan cig phyag 'tshal na/_/de bas 'di bsod 'bras bu khyad par 
[\[92a.2\]]'phags/_/sangs rgyas spyod yul mthong dka' bsam mi khyab/_/thos nas dad dang dga' ba skyed par byed/_/dad med chos mchog ma thob byis pa rnams/_/zhum zhum por ni shin tu byed par 'gyur/_/de phyir 'jig rten kun mgon gang yin pa/_/dag chos spyod yul can rnams rnyed dka' 
[\[92a.3\]]bas/_/thub rnams spyan sngar shin tu dang sems kyis/_/sangs rgyas nyid kyi ched du smon lam thob/_/bcom ldan 'das kyis de skad ces bka' stsal nas/_tshe dang ldan pa shA ri'i bu dang /_thams cad dang ldan pa'i 'khor de dag dang /_lha dang /_mi dang /_lha ma yin dang /_dri zar 
[\[92a.4\]]bcas pa'i 'jig rten yi rangs te/_bcom ldan 'das kyis gsungs pa la mngon par bstod do//_//'phags pa mar me 'bul ba zhes bya ba theg pa chen po'i mdo rdzogs so//_//rgya gar gyi mkhan po pradz+nya barma dang /_zhu chen gyi lo ts+tsha ba ban de ye shes sde la sogs 
[\[92a.5\]]pas bsgyur cing zhus te gtan la phab pa//[ {D205}]@##/_/rgya gar skad du/_Ar+ya nA ga ra a ba lam bi kA nA ma ma hA yA na sU tra/_bod skad du/_'phags pa grong khyer gyis 'tsho ba zhes bya ba theg pa chen po'i mdo/_sangs rgyas dang byang chub sems 
[\[92a.6\]]dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am 
[\[92a.7\]]ci dang /_lto 'phye chen po dang /_brgya byin dang /_tshangs pa dang /_'jig rten skyong ba dang /_rgyal po dang /_blon po dang /_byang chub sems dpa' dang /_dge slong dang /_dge slong ma dang /_dge bsnyen dang /_dge bsnyen ma rnams kyis bkur stir byas/_bla mar byas/_mchod cing brjed de/_
[\[92b\]]
[\[92b.1\]]pad ma chus ma gos pa bzhin du bzhugs so/_/de nas de'i tshe rgyal po gsal rgyal gyis de bzhin gshegs pa la mchod pa'i phyir ston zla tha chung sa zla ba nya ba'i tshes [{]bcwa [,]bco [}]lnga la/_'bru mar gyis zangs po che stong bkang ste dngar nas mar me sbar ba'i 'od kyis kho ra khor yug tu dpag tshad bzhir 
[\[92b.2\]]snang bas khyab par byas so/_/de nas yang de'i tshe mnyan yod kyi grong khyer chen po na dga' byed ma zhes bya ba grong khyer gyis 'tsho ba zhig 'dug go/_/des 'bru mar sran gre'u dang sbyar ba nyos nas zhag bzhi kha 'tshos te nyam chung bar gyur to/_/de nas 'bru mar de khyer te rgyal bu rgyal byed kyi tshal du 
[\[92b.3\]]song nas khyams kyi nang logs su mar me sbar te bzhag nas 'di ltar sems bskyed de/_/bcom ldan 'das bdag dge ba'i rtsa ba 'dis ma 'ongs pa'i dus na ji ltar da ltar gyi de bzhin gshegs pa dgra bcom pa yang dag par rdzogs pa'i sangs rgyas ji lta ba bzhin du bdag kyang ma 'ongs 
[\[92b.4\]]pa'i dus na ston par gyur te chos ston par gyur cig_/dge 'dun yang sdud par gyur cig ces byas so/_/'di ltar yang sems bskyed de/_gal te bdag ma 'ongs pa'i dus na sangs rgyas su 'gyur ba zhig na/_mar me 'di bdag phyir ma 'ongs kyi bar du 'bar bar gyur cig ces byas 
[\[92b.5\]]nas mar me de spar te grong khyer du song na/_mar me de'i 'od kyis 'dzam bu'i gling thams cad snang bar gyur te nam nangs kyi bar du yang mar me de ma shi'o/_/de nas tshe dang ldan pa maung gal gyi bu chen pos chos gos kyi mtha' mas mar me gsad par byas na gsad par ma nus so/_/de 
[\[92b.6\]]nas tshe dang ldan pa maud gal gyi bu chen pos rnam par 'thor rlung gis gsad par byas kyang gsad par ma nus so/_/de nas tshe dang ldan pa maung gal gyi bu chen pos tshangs pa'i 'jig rten du 'dug nas stong gsum 'dir shing rta'i srog shing tsam gyi char gyi rgyun dbab par byin gyis 
[\[92b.7\]]brlabs te mar me de'i steng du btang yang gsad par ma nus so/_/de nas bcom ldan 'das kyis bka' stsal pa/_maud gal gyi bu thong shig_/mar me 'di ni byang chub kyi sems kyis sbar ba yin la/_byang chub kyi sems ni nyan thos kyis zil gyis gnan par mi nus so/_/de ci'i 
[\[93a\]]
[\[93a.1\]]phyir zhe na/_thams cad mkhyen pa nyid kyi sems ni nyan thos dang /_rang sangs rgyas thams cad kyis zil gyis gnan du med pa'i phyir ro/_/de nas re zhig na bud med de nyi ma shar te grong khyer nas phyir 'ongs nas/_des mar me de shin tu 'bar ba mthong ba dang /_
[\[93a.2\]]de mchog tu dga' ba chen pos rgyas par gyur to/_/de nas bcom ldan 'das kyis de'i tshe 'dzum pa mdzad do/_/sangs rgyas bcom ldan 'das rnams kyi chos nyid ni 'di yin te/_gang gi tshe sangs rgyas bcom ldan 'das 'dzum pa mdzad pa de'i tshe sangs rgyas bcom ldan 'das rnams kyi 
[\[93a.3\]]zhal gyi sgo nas 'od zer kha dog du ma 'di lta ste/_sngon po dang /_ser po dang /_dmar po dang /_dkar po dang /_btsod ka dang /_shel dang /_dngul gyi kha dog lta bu dag byung bar gyur te/_'jig rten gyi khams mtha' yas mu med pa dag snang bas khyab par byas nas tshangs pa'i 'jig 
[\[93a.4\]]rten gyi bar du song ste zla ba dang nyi ma'i 'od kyang zil gyis mnan nas yang slar log ste bcom ldan 'das la lan gsum bskor ba byas nas bcom ldan 'das kyi dbu'i gtsug tor du nub par gyur to/_/de nas 'od zer de dag gis bcom ldan 'das la lan gsum bskor ba byas te bcom ldan 
[\[93a.5\]]'das kyi dbu'i gtsug tor du mi snang bar gyur to/_/de nas bcom ldan 'das la tshe dang ldan pa kun dga' bos tshigs su bcad de gsol pa/_rgyal mchog rnam par 'dren pa gang zag mchog_/rgyu med par ni 'dzum pa mi mdzad na/_/ci yi rkyen gyis zhal ni 'dzum mdzad pa/_/'jig rten 
[\[93a.6\]]phan pa thugs brtses bdag la gsungs/_/bcom ldan 'das kyis bka' stsal pa/_kun dga' bo grong khyer gyis 'tsho ba 'di bskal pa nyi shu rtsa brgyad kyi bar du ngan 'gro log par ltung bar 'gro bar mi 'gyur te/_rtag tu lha dang mi'i phun sum tshogs pa dag nyams su myong nas de bzhin 
[\[93a.7\]]gshegs pa dgra bcom pa yang dag par rdzogs pa'i sangs rgyas kun du snang ba zhes bya bar 'gyur ro/_/de nas bcom ldan 'das kyis de'i tshe tshigs su bcad pa 'di dag bka' stsal to/_/stobs bcu ldan pa mchod phyir zangs chen phrag stong gsal rgyal gyis/_/mar me bzang po sbar bas 
[\[93b\]]
[\[93b.1\]]dpag tshad bzhir ni kun du snang /_/grong khyer 'tsho ba'i 'bru mar sran ma gre'u sbyar sbar ba yis/_/'dzam gling snang bas khyab gyur de ni byang chub sems kyi mthus/_/maud gal gyis ni mar me gsad 'dod rdzu 'phrul rgya chen byas/_/rnam par 'thor ba'i rlung gi shugs btang gsad par yong ma 
[\[93b.2\]]nus/_/tshangs pa'i 'jig rten 'dug nas chu rgyun shing rta'i srog shing tsam/_/phab kyang gsad par ma nus mar me nyi ma'i 'od bzhin snang /_/de ni zhag bzhi kha 'tshos rgyal byed dga' ba'i tshal du 'ongs/_/dga' ba'i sems kyis bde gshegs zhabs la phyag byas thal sbyar 'dug_/
[\[93b.3\]]mnyam med 'dzum pa mdzad pas kun dga' bo yang rab dga' nas/_/gzi brjid mtha' yas 'dzum mdzad 'di yi 'bras bu ji 'dra gsungs/_/dga' byed 'di ni bskal pa nyi shu brgyad na rgyal bar 'gyur/_/rang byung kun snang zhes bya 'od kyis stong chen bzhi snang byed/_/ma 'ongs dus na bde bar 
[\[93b.4\]]gshegs pa bye ba mchod par 'gyur/_/de ni kun du 'khor los sgyur 'gyur rgyal rnams bkur stir byed/_/sangs rgyas rtogs pa brjod pa yi ni dad rnams rab dga' byed/_/skye bo mkhas pa dag gis de thos sems kyang rab tu dga'/_/de ltar rgyal ba bsam yas stobs bcu'i chos kyang 
[\[93b.5\]]bsam mi khyab/_/dga' ba bskyed na rnam smin mtshungs med bsam gyis mi khyab 'gyur/_/bcom ldan 'das kyis de skad ces bka' stsal nas/_tshe dang ldan pa kun dga' bo dang /_grong khyer gyis 'tsho ba de dang /_byang chub sems dpa' de dag dang /_dge slong de dag dang /_lha 
[\[93b.6\]]dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do//_//'phags pa grong khyer gyis 'tsho ba zhes bya ba theg pa chen po'i mdo rdzogs so//_//
[\[93b.7\]]rgya gar gyi mkhan po dz+nyA na gar+b+ha dang /_lo ts+tsha ba ban de klu'i dbang pos bsgyur ba/_rgya gar gyi mkhan po bid+yA ka ra sing ha dang /_zhu chen gyi lo ts+tsha ba ban de de ba tsan dras zhus te gtan la phab pa//_//
[\[94a\]]
[\[94a.1\]{D206}]@#/_/bod skad du/_zas kyi 'tsho ba rnam par dag pa zhes bya ba theg pa chen po'i mdo/_sangs rgyas dang /_byang chub sems dpa' thams cad la phyag 'tshal lo/_'di skad bdag gis thos pa dus gcig na/_bcom ldan 'das 'od ma'i tshal na dge slong gi dge 'dun chen po brgya 
[\[94a.2\]]phrag phyed dang bcu gsum dang /_gzhan yang dge slong pha dang /_dge slong ma dang /_dge bsnyen pha dang /_dge bsnyen ma dang /_lha klu sde brgyad dang /_byang chub sems dpa' mang po dang thabs cig tu bzhugs so/_/de nas maung gal gyi bu chen po 'dug pa las langs te/_bcom ldan 
[\[94a.3\]]'das la phyag 'tshal te 'di skad ces gsol to/_/bcom ldan 'das bdag sngon grong khyer du bsod snyoms la mchis pa'i shul logs su mi grangs khri stong snyed mchis te/_de dag gi mgo bo ni ri bzhin du che/_khog pa ni ri rab lhun po tsam 'dra/_mgrin pa ni khab bzhin du phra/_phan tshun 
[\[94a.4\]]bskyod cing mchi ba na shing rta lnga brgya shin tu 'khrol ba'i sgra byung ste/_de yang mi bzad pa'i gzhob kyi dud pa kun nas 'thul lo/_/de ci'i dngos po lags pa dang /_ci las gyur pa bcom ldan 'das kyis bka' stsal du gsol/_de nas bcom ldan 'das kyis bka' stsal pa/_
[\[94a.5\]]maud gal gyi bu de dag ni 'dre bkren ltogs pa yin te/_sngon 'das pa'i dus na mchod sdong bshig pa dang /_mchod ston sbyar ba bshig pas de lta bu'i sdig pa rnam par smin pa yin no/_/yang gcig tu na gzhan gyi mchod ston zos nas za gcig par ma byas pa'i sdig gi rnam par smin pa de yin 
[\[94a.6\]]no/_/mchod ston lhag ma za gcig par mi byed pa la ma byin cig_/yon bdag gis lhag ma rnams dge 'dun la sbags pa'i gsol ba byos la bzod par gsol cig_/sbags pa'i zas rnams dge 'dun rnams kyis gnang ba byin cig_/gnang ba ma byin na dge 'dun rnams kyang ltung 
[\[94a.7\]]bar 'gyur ro/_/de nas maud gal gyi bus gsol pa/_bcom ldan 'das kyis bka' stsal pa ni yang dag pa'o/_/yon bdag su yang rung ste chos bzhin du bsdu ba'i phyir mchod pa'i yo byad 'byor tshogs te/_zas gcig par byas pa rnams ni zas kyi 'tsho ba dang ldan par 'gyur 
[\[94b\]]
[\[94b.1\]]ro/_/bcom ldan 'das kyis bka' stsal pa/_za gcig par ma byas pa rnams ni zas dang mi ldan par 'gyur ro/_/de ltar na nyi ma gcig za gcig pa thub na nyi ma drug khrir bsod nams dang bza' ba rnam par 'phel bar 'gyur ro/_/de la de ltar ma byas pa rnams ni nyi ma khri phrag 
[\[94b.2\]]drug cur 'dre ltogs par 'gyur ro/_/de ci'i phyir zhe na/_de'i sbyin pa ni shin tu lci ba yin te/_gnyis na lcags kyi thu lum zos kyang sla'i/_yon bdag dad pa can gyi zas ni shin tu bzhu bar dka' ste/_shin tu yun ring por sdug bsngal bar 'gyur te/_tshe rabs khri phrag brgyar 
[\[94b.3\]]'dre ltogs pa'i dngos por 'gyur ro/_/bsod nams kyi zas bya'o cog la nan tan cher byos shig_/snam phrag gam phu rung gi nang du khyer bar byas na tshe rabs lnga brgyar dmyal bar ltung ste/_lcags kyi thu lum dmar po mchan khung g.yon pa nas thal te mchan khung g.yas par thal 
[\[94b.4\]]lo/_/lhag ma mi bkur bar byos shig_/chung ngu na khre'i 'bru gcig tsam khyer na yang lcags kyi 'khor lo tsam du 'gyur ro/_/dge bsnyen gyis kyang rung ste bsod nams kyi zas sbyar ro cog la thog ma nas myang ba'i sbags par mi bya'o/_/de myangs pas sbyar ba thams cad lhag ma'i sbags 
[\[94b.5\]]pa mi bya'o/_/byas pa don med par 'gyur ro/_/gnyis na ma byas kyang sla'o/_/de ci'i phyir zhe na/_lha thams cad mi dgyes par 'gyur ro/_/gnyen po thams cad mi dga' bar 'gyur ro/_/gang zhig myangs pa zhig yod na tshe rabs lnga khrir 'dre ltogs par 'gyur ro/_/sdug bsngal 
[\[94b.6\]]mi bzad pa sna tshogs kyang myong bar 'gyur ro/_/gang zhig phyin chad bsod nams 'dod pas tshul bzhin du bsod nams kyi zas gtsang sbras phyed pa dang /_shin tu gus par sbyar la lag pa shin tu dag par bkrus nas tshod ma la sogs pa drod bag tu sbyar ro cog shin tu bkab pa 
[\[94b.7\]]dang /_rim gro bskyed de de dag kyang sngar myang bar mi bya'o/_/de nas bsod nams su gyur cing lha thams cad kyang dga' bar 'gyur ro/_/gnyen po thams cad kyang dga' bar 'gyur ro/_/lha la sogs pa thams cad kyis srung zhing byin gyis rlob par 'gyur te yang dag par smra ba yin no/_/
[\[95a\]]
[\[95a.1\]]bsod nams rnam par smin pa ni brag ca dang gzugs brnyan bzhin no/_/de ltar 'dre bkren ltogs pa ni thog ma mi las gyur te/_thog ma lag pa mi gtsang bas dge 'dun gyi kha zas gtsang ma la reg pa dang /_bdag gi lag pa mi gtsang bas dge 'dun gyi kha zas gtsang 
[\[95a.2\]]ma'i nang du bsngogs sam/_zas gtsang ma'i nang du kha zas mi gtsang ba bsres te dge 'dun la sbyin pa byas pas tshe rabs lnga brgyar 'dre ltogs par ltung ste/_rtag tu mi gtsang ba za zhing snam phyi sar mi gtsang ba za na/_snam phyi sa'i srungs mas lcags kyi ber kas gdengs te 'dre ltogs 
[\[95a.3\]]pa de rnams phyi sa'i sar mi snyan par byed do/_/mi'i rnag dang /_khrag dang /_mchil snabs dang /_ngar snabs dang /_khrud ma mi gtsang ba btsog pa za zhing mi gtsang ba srung zhing bud med bu btsas pa'i khrag mi gtsang ba 'dzag pa za bar 'gyur ro/_/de nas tshe rabs khri phrag lnga brgyar khyi dang 
[\[95a.4\]]phag pa dang /_sbur ba la sogs pa'i lus su gyur nas rtag par mnam zhing btsog pa dang mi gtsang ba za bar 'gyur te/_/de lta bu'i sdug bsngal bskal pa grangs khri stong du myong ste thar pa'i dus med do/_/rnam par thar par dka'o/_/shin tu mi zad pa yang brjod kyis mi lang ngo /_/gal 
[\[95a.5\]]te lag pa pho mtshan la reg gam/_lag pa mo mtshan la reg gam/_lag pa mi gtsang bas dge 'dun gyi kha zas gtsang ma la reg gam/_dge 'dun gyi kha zas la mi gtsang ba nang du bcug gam/_mi gtsang ba'i zas dge 'dun zar bcug na de lta bu'i sdig pa rnam par smin pa ni thams 
[\[95a.6\]]cad mig nad kyi rims kyis btab pa dang sdig par mi shes pa'o/_/phyin chad dge 'dun gyi kha zas gtsang bar byas pa dang /_lag pa gtsang mas dge 'dun gyi kha zas kyi snod la bzung ba dang /_lag pa gtsang mas khre 'bras bkru ba dang /_kha zas gtsang ma sbyin pa byas pa ni 
[\[95a.7\]]bsod nams bsam gyis mi khyab pa thob par 'gyur ro/_/phyin chad 'di yongs su grags pa dang /_myur bu'i yid kyis zung shig_/'tsho ba rnam par dag pa'i mdo rdzogs so//[ {D207}]@##/_/rgya gar skad du/_hasti 
[\[95b\]]
[\[95b.1\]]kak+Sh+ya nA ma ma hA yA na sU tra/_bod skad du/_glang po'i rtsal zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa'i dus gcig na/_bcom ldan 'das bya rgod kyi phung po'i ri la dge slong lnga brgya tsam gyi dge slong 
[\[95b.2\]]gi dge 'dun chen po dang /_byang chub sems dpa' mngon par grags pas mngon par grags pa/_gzungs thob pa/_spobs pa thogs pa med pa/_gnyis su med pa'i chos 'chad pa/_rdzu 'phrul rnam par 'phrul pa bsam gyis mi khyab pa dang ldan pa drug khri dang yang thabs cig tu 
[\[95b.3\]]bzhugs te/_'di lta ste/_byang chub sems dpa' sems dpa' chen po brtson 'grus dpe med blo gros dang /_mngon par gnon pa'i sgra sgrogs gzi brjid snying po dang /_byang chub sems dpa' rin po che bzhi'i me tog rgyas pa dang /_glog chen sgron ma dang /_mtha' yas par lta zhing yul 
[\[95b.4\]]thams cad las 'das pa dang /_ri rab brtsegs pa ltar mngon par 'phags pa dang /_mngon par dga' bas mgu ba skyed pa dang /_dpung pa dri ma med pas 'od zer bcom pa dang /_sems can gyi bsam pa nges pa'i don gyi pha rol du bgrod par dong ba dang /_rdo rje lta bur brtan pa thob pa 
[\[95b.5\]]dang /_sgrar brjod pa dang /_dbyangs dang nga ro thams cad las 'das pa dang /_tshangs pa'i sgra gzi brjid mngon par 'phags pa dang /_grags pa'i sgras 'jigs pa bcom pa dang /_dge ba'i rtsa ba rin po che thams cad bsags pa dang /_byang chub sems dpa' sems dpa' 
[\[95b.6\]]chen po 'jam dpal gzhon nur gyur pa dang /_de la sogs pa byang chub sems dpa' drug khri rnams dang thabs cig go/_/de nas tshe dang ldan pa sha ra dwa ti'i bu phyi dro'i dus na/_nang du yang dag 'jog las langs te bcom ldan 'das ga la ba der song ngo /_/yang de'i tshe bcom ldan 'das 
[\[95b.7\]]shing gzhan zhig gi drung na rab tu zhi ba sgrub pa zhes bya ba'i ting nge 'dzin la mnyam par bzhag ste bzhugs so/_/de nas tshe dang ldan pa sha ra dwa ti'i bus rgyang ring po nas bcom ldan 'das spyod lam rab tu zhi ba mthong ba dang myur du rtswa bsdus nas phyogs gcig tu skyil mo krung bcas lus bsrang ste/_
[\[96a\]]
[\[96a.1\]]dran pa mngon du byas nas 'dug go/_/de der 'dug ma thag tu e ma'o de bzhin gshegs pa'i spyod pa rab tu zhi ba 'di dang /_bde ba dang /_yid bde ba 'di ngo mtshar to/_/sems can gang dag chos thams cad rang bzhin gyis mnyam par bzhag par rab tu shes 
[\[96a.2\]]pa de dag ni bde ba dang ldan pa yin no snyam du sems la sems kyi rtog pa de lta bu skyes so/_/de nas bcom ldan 'das dgongs shing mkhyen bzhin du ting nge 'dzin de las bzhengs te mgur bsal ba'i sgra phyung ngo /_/de nas tshe dang ldan pa sha ra dwa ti'i bus bcom ldan 'das kyi mgur bsal 
[\[96a.3\]]ba'i sgra thos pa dang dga' mgu rangs par gyur nas/_bcom ldan 'das ga la ba der song ste phyin pa dang /_bcom ldan 'das kyi spyan sngar 'dug ste/_bcom ldan 'das la phyag 'tshal nas ngo mtshar du gyur te/_/de'i tshe tshigs su bcad pa 'di dag smras so/_/stong pa'i chos la ji 
[\[96a.4\]]ltar bdag bzod bzhin/_/gang dag sems can yang dag mi rtog cing /_/chos la'ang nams kyang rtog par mi byed pa/_/'jig rten na ni de dag mnyam par bzhag_/sems can 'khrul la nams kyang mi lta zhing /_/chos rnams nam mkha' bzhin du bsams byas nas/_/gang dag sgyu 
[\[96a.5\]]ma'i ngo bo nyid mos pa/_/gang dag bdag tu lta med de dag bde/_/'di dag sems can yin nam ma yin zhes/_/'du shes thams cad la ni mi dmigs pa/_/sems can kun la 'du shes med pa dang /_/gang dag sems can lta med de dag bde/_/ril por 'du shes nams kyang 
[\[96a.6\]]gang ma chags/_/nams kyang dngos po'i 'du shes rmongs pa med/_/ldang bar mi byed 'dug par byed pa'ang med/_/gang dag srog tu lta med de dag bde/_/sems can tha dad mi byed mkhas pa gang /_/chos kyi dbyings dang 'gal bar mi 'gyur la/_/gang zag 'du shes thams 
[\[96a.7\]]cad rnam par bshig_/gang dag tha dad blo med de dag bde/_/gang dag sbyin dang tshul khrims rtag tu gnas/_/'jungs pa'i bsam par nams kyang ma gyur cing /_/gong bu'i chos la'ang yang dag mi gnas pa/_/gang dag tshul khrims rlom med de dag bde/_/gang dag bzod dang 
[\[96b\]]
[\[96b.1\]]nges pa'i yon tan 'phags/_/gang dag thab mo dag la'ang mi lta zhing /_/brtson 'grus ldan min le lo can yang min/_/gang dag bzod pa'i 'du shes med pa de dag bde/_/gang dag bsam gtan byed cing brtan pa mi gnas pa/_/de yang g.yeng bar rnam par mi sems pa/_/mnyam 
[\[96b.2\]]par bzhag pa'i chos rnams rab tu shes/_/gang dag bsam gtan 'du shes med pa de dag bde/_/gang dag 'du shes med cing 'di la shes rab med/_/mi shes dbang du 'gro ba'ang ma yin la/_/mkhas pa'ang ma yin rmongs pa'ang yod ma yin/_/gang dag shes rab 'du shes med dag 
[\[96b.3\]]bde/_/ji ltar dgon pa de bzhin grong na gnas/_/gnyi gar 'du shes mtshungs shing mnyam par 'jug_/grong gi spyod yul smod par mi byed cing /_/gang dag dgon pas mi rlom de dag bde/_/gang dag bsod snyoms khyim dang bcas par spyod/_/de dag bsod snyoms de yi 'du shes med/_/
[\[96b.4\]]bsod snyoms spyod pa bdag yin snyam mi sems/_/gang dag bsod snyoms 'du shes med dag bde/_/gang dag bor ba'i phyag dar khrod pa rnams/_/blangs nas bdag gis lus la 'chang bar byed/_/bdag ni gos ngan snyam du de mi sems/_/gang dag gzhan la mi smod de dag bde/_/sangs 
[\[96b.5\]]rgyas gnang zhing bde gshegs bsngags pa yi/_/chos gos gsum las lhag par mi 'chang zhing /_/bdag ni 'jigs med yin par mi rtog pa/_/gang dag nga rgyal med pa de dag bde/_/gang na bdag med sems can yod min pa'i/_/gang dag chos mchog dam pa 'chad byed pa/_/
[\[96b.6\]]bdag ni 'chad mkhan yin par sems pa'ang med/_/gang dag med par ma gyur de dag bde/_/dkar po kun la yang dag 'du shes med/_/snying po med pa rjes su 'du shes med/_/dkar dang gnag par gang dag mi sems pa/_/gang dag gnyis su mi spyod de dag bde/_/gang dag 
[\[96b.7\]]langs la langs par 'du shes med/_/'dug kyang 'dug par 'du shes yod ma yin/_/nyin mtshan phyad par 'chag cing brtson 'grus rtsom/_/gang dag spros pa med pa de dag bde/_/gang dag gnas min gnas par mi rtog cing /_/khyad par shes pa zhi bar mi rtog la/_/de 
[\[97a\]]
[\[97a.1\]]bzhin gshegs dang mu stegs khyad par med/_/gang dag mchog tu rlom sems med pa de dag bde/_/gang la grangs dang bgrang ba'ang yod ma yin/_/nam mkha'i dbyings ltar mnyam nyid mi gtong la/_/bdag dang sems can tha dad mi sems pa/_/gang 
[\[97a.2\]]dag khyad par thob med de dag bde/_/gang dag sgyu mar gyur cing rmi lam spyod/_/rab tu ma rmongs mig yor lta bur gyur/_/'jig rten dag na chu zla bzhin du spyod/_/gang dag kun tu mi brtson de dag bde/_/sems can gang dag mkhas la don dam lta/_/brda dang tha snyad snying po med par 
[\[97a.3\]]shes/_/rab tu zhi ba'i chos rnams rjes su rtogs/_/gang dag mtshan ma'i spyod yul ma yin de dag bde'o/_/de nas bcom ldan 'das kyis tshe dang ldan pa sha ra dwa ti'i bu la legs so zhes bya ba byin te/_sha ra dwa ti'i bu 'di ltar shes rab zab pa la spyod pa'i chos la mchog tu gyur pa/_
[\[97a.4\]]de legs so legs so/_/shA ri'i bu de bas na bya rgod kyi phung po'i ri 'di la dge slong dang /_byang chub sems dpa' ji snyed nang du yang dag 'jog la zhugs pa de dag thams cad khyod kyis sdus shig_/shA ri'i bus gsol pa/_bcom ldan 'das bdag ni mi spro'o/_/de ci'i slad 
[\[97a.5\]]du zhe na/_glang po chen po dag ni mgu bar dka' ba'i slad du'o/_/de nas bcom ldan 'das kyis de'i tshe nyid kyi sku las 'od zer phyung nas des 'jig rten gyi khams mtha' yas mu med pa na gnas pa'i byang chub sems dpa' rnams la bskul ba dang /_bya rgod kyi phung po'i ri gang na ba dang /_
[\[97a.6\]]bcom ldan 'das gang na ba der lhags nas bar snang gi nam mkha' la gnas par gyur to/_/dge slong dang byang chub sems dpa' sems dpa' chen po gang dag nang du yang dag 'jog la zhugs pa de dag thams cad kyang bcom ldan 'das gang na ba der lhags par gyur to/_/rgyal po'i khab 
[\[97a.7\]]kyi grong khyer chen po nas kyang srog chags brgya stong du ma bcom ldan 'das ga la ba der lhags par gyur to/_/de nas bcom ldan 'das kyis thams cad yod pa'i 'khor 'dus par mkhyen nas 'jam dpal gzhon nur gyur pa'i bzhin la gzigs so/_/gzigs nas kyang 'dzum pa mdzad 
[\[97b\]]
[\[97b.1\]]do/_/de nas de nyid kyi tshe 'jam dpal gzhon nur gyur pa stan las langs te/_bla gos phrag pa gcig la gzar nas pus mo g.yas pa'i lha nga sa la btsugs te/_bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/_/de 
[\[97b.2\]]bzhin gshegs pa dgra bcom pa yang dag par rdzogs pa'i sangs rgyas rgyu dang rkyen ma mchis par 'dzum pa mi mdzad na/_bcom ldan 'das 'dzum pa mdzad pa'i rgyu gang lags/_rkyen gang lags/_de skad ces gsol pa dang /_bcom ldan 'das kyis 'jam dpal gzhon nur gyur 
[\[97b.3\]]pa la 'di skad ces bka' stsal to/_/'jam dpal sangs rgyas khri rnams kyis/_bya rgod kyi phung po'i ri 'di la glang po'i rtsal lta bu zhes bya ba'i chos kyi rnam grangs bshad do/_/de nas tshe dang ldan pa kun dga' bo bcom ldan 'das kyis bka' stsal pa thos pa dang /_myur ba myur bar [{]rings [,]ring [}]
[\[97b.4\]]pa'i tshul du stan las langs te/_chos gos phrag pa gcig la gzar nas pus mo g.yas pa'i lha nga sa la btsugs te/_bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das da yang glang po'i rtsal lta bu zhes 
[\[97b.5\]]bgyi ba'i chos kyi rnam grangs bdag la bshad na legs so/_/bde bar gshegs pa bdag la bstan na legs so/_/gang bcom ldan 'das kyis 'jam dpal gzhon nur gyur pa'i bzhin la gzigs nas 'dzum pa mdzad pa'i chos kyi rnam grangs de deng sang thos par dkon la/_chos kyi rnam 
[\[97b.6\]]grangs de ngo mtshar du 'gyur zhing zab la zab par snang ba lags so/_/bcom ldan 'das kyis bka' stsal pa/_kun dga' bo 'di ltar khyod lhag mthong la mkhas shing dpyod pa legs so legs so/_/de bas na kun dga' bo khyod legs par shin tu nyon la yid la zung shig dang ngas bshad do/_/
[\[97b.7\]]bcom ldan 'das legs so zhes tshe dang ldan pa kun dga' bo bcom ldan 'das kyi ltar nyan to/_/de nas bcom ldan 'das kyis chos kyi rnam grangs 'di 'drir gzhug pa'i phyir 'jam dpal gzhon nur gyur pa la de lta bu'i mtshan ma mdzad nas/_de'i phyir gang bdag gis de bzhin gshegs pa la 
[\[98a\]]
[\[98a.1\]]de lta bu'i zab mo zab pa gang nyan thos dang /_rang sangs rgyas rnams dang /_mtshan mar lhung ba'i byang chub sems dpa' rnams kyi sa ma yin pa zhu ba zhu'o snyam du sems par gyur to/_/'jam dpal gzhon nur gyur pas de ltar yid la byas nas bcom ldan 'das la 'di skad ces 
[\[98a.2\]]gsol to/_/gal te zhus nas zhu ba lung bstan pa'i slad du bcom ldan 'das kyis bdag la skabs phye na bdag bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la phyogs 'ga' zhig zhu'o/_/bcom ldan 'das kyis bka' stsal pa/_thams cad dang 
[\[98a.3\]]ldan pa'i 'khor 'di dag kyang 'dus kyis 'jam dpal khyod gang dang gang 'dod pa zhus shig_/'jam dpal gyis gsol pa/_bcom ldan 'das ji ltar na byang chub sems dpa' yon tan thams cad la gnas shing byang chub sems dpa'i spyod pa thams cad la yang gda' ba lags/_sems can 
[\[98a.4\]]tshad ma mchis grangs ma mchis pa rnams kyang yongs su smin par bgyid cing sangs rgyas kyi zhing thams cad na yang chu'i zla ba lta bur gda' ba lags/_de skad ces gsol pa dang /_bcom ldan 'das kyis 'jam dpal gzhon nur gyur pa la 'di skad ces bka' stsal to/_/'jam dpal khyod kyis 
[\[98a.5\]]mdor don chen po zhu ba zhus pa legs so legs so/_/de'i rnam par dbye ba rgya cher legs par shin tu nyon la yid la zung shig dang ngas khyod la bshad do/_/bcom ldan 'das de bzhin 'tshal lo zhes 'jam dpal gzhon nur gyur pa bcom ldan 'das kyi ltar nyan pa dang /_bcom ldan 'das 
[\[98a.6\]]kyis de la 'di skad ces bka' stsal to/_/'jam dpal 'di la byang chub sems dpa' chos drug dang ldan na bya ba de dag kyang yongs su rdzogs par byed cing yon tan gyi chos thams cad la yang gnas par 'gyur ro/_/drug gang zhe na/_'di la byang chub sems dpa' sbyin pa byed pa na/_sbyin pa'i bdag 
[\[98a.7\]]po bdog pa thams cad yongs su gtong ba yin mod kyi/_bdag ser sna spyod pa las rnam par log par mi mthong ngo /_/tshul khrims la gnas pa yin mod kyi/_bdag tshul khrims ngan pa'i las las 'das pa yin par mi shes so/_/bzod pa dang nges par ldan pa yin mod kyi/_bdag 
[\[98b\]]
[\[98b.1\]]gnod sems kyi spyod pa dang bral bar mi mthong ngo /_/brtson 'grus brtsams pa yin mod kyi/_lus dang sems kyis brtson pa ma yin no/_/bsam gtan dang rnam par thar pa dang /_ting nge 'dzin dang /_snyoms par 'jug pa thams cad la mkhas pa yin mod kyi/_sems rtse gcig tu 
[\[98b.2\]]gnas par gyur pa yang ma yin no/_/spyod yul shes rab la gnas pa yin mod kyi/_bdag 'gro ba thams cad las yongs su ma grol bar mthong ngo /_/'jam dpal byang chub sems dpa' chos 'di drug dang ldan na bya ba de dag yongs su rdzogs par byed cing yon tan gyi chos thams cad la 
[\[98b.3\]]yang gnas pa yin no/_/'jam dpal gzhan yang chos drug dang ldan na/_byang chub sems dpa' bya ba de dag yongs su rdzogs par byed cing yon tan gyi chos thams cad la yang gnas pa yin no/_/drug gang zhe na/_'di la byang chub sems dpa' sems can dmyal ba'i gnas yongs 
[\[98b.4\]]su gzung ba yang yongs su 'dzin la mtho ris kyi chos kyang myong bar byed pa dang /_dud 'gror 'gro ba'i gnas kyang yongs su 'dzin la mi'i chos rgya chen po yang myong bar byed pa dang /_rigs dma' bar skye ba yongs su gzung ba yang yongs su 'dzin la 'khor los sgyur ba'i rgyal srid kyi bde ba yang 
[\[98b.5\]]myong bar byed pa dang /_skye ba thams cad du gtogs par yang ston la 'gro ba'i khyad par gyi bya ba rnams kyang myong bar byed pa dang /_sangs rgyas kyi zhing thams cad du 'gro ba la mkhas pa yang yin la gnas nas kyang mi 'pho/_'gro ba yang med/_'ong ba yang med cing sangs rgyas kyi zhing thams 
[\[98b.6\]]cad du yang chu'i zla ba bzhin du snang ba dang /_sgra skad thams cad kyang 'byin la phan tshun 'dres par yang mi byed pa yin te/_'jam dpal byang chub sems dpa' chos de drug dang ldan na bya ba de dag ston cing yon tan gyi chos thams cad la yang gnas pa yin no/_/de skad ces bka' stsal pa 
[\[98b.7\]]dang /_bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das ji ltar na byang chub sems dpa' sems can dmyal ba'i gnas yongs su gzung ba yang yongs su 'dzin la mtho ris kyi chos kyang myong ba lags/_bcom ldan 'das kyis bka' stsal pa/_
[\[99a\]]
[\[99a.1\]]'jam dpal 'di la byang chub sems dpa' sems dpa' chen pos pad mo chen po zhes bya ba'i ting nge 'dzin la snyoms par zhugs nas sems can dmyal ba'i gnas yongs su gzung ba yang yongs su 'dzin te/_de lha'i bde ba gang [{]chung zad [,]cung zad [}]yod pa de dag thams cad de na myong bar 
[\[99a.2\]]byed do/_/sems can de dag gis kyang de dmyal bas dmyal bar mthong ste/_de cha lugs des sems can dmyal ba pa'i sems can de dag dmyal ba dang bral bar gyur pa la chos 'chad do/_/de sems can stong phrag du ma sems can dmyal ba las rab tu thar bar byed do/_/'jam dpal de ltar 
[\[99a.3\]]na byang chub sems dpa' sems can dmyal ba'i gnas yongs su gzung ba yang yongs su 'dzin la mtho ris kyi chos kyang myong bar byed pa yin no/_/'jam dpal gyis gsol pa/_bcom ldan 'das ji ltar na byang chub sems dpa' dud 'gro'i gnas kyang yongs su 'dzin la mi'i chos rgya chen po 
[\[99a.4\]]yang myong bar bgyid pa lags/_bcom ldan 'das kyis bka' stsal pa/_'jam dpal 'di la byang chub sems dpa' nye bar zhi ba la 'jug pa zhes bya ba'i ting nge 'dzin la snyoms par zhugs nas dud 'gro'i gnas yongs su 'dzin cing sems nyams pa med par mi'i chos rgya chen po myong bar byed 
[\[99a.5\]]do/_/de cha lugs des dud 'gror gyur pa'i sems can rnams la chos 'chad de/_de sems can stong phrag mang po chos la 'jog go/_/'jam dpal de ltar na byang chub sems dpa' dud 'gro'i gnas kyang yongs su 'dzin la mi'i chos rgya chen po yang myong bar byed pa yin no/_/'jam dpal 
[\[99a.6\]]gyis gsol pa/_bcom ldan 'das ji ltar na byang chub sems dpa' rigs dma' bar skye ba yongs su gzung ba yang yongs su 'dzin la 'khor los sgyur ba'i rgyal srid kyi bde ba yang myong bar bgyid pa lags/_bcom ldan 'das kyis bka' stsal pa/_'jam dpal 'di la byang chub sems 
[\[99a.7\]]dpa' mngon par gnon cing rnam par gsal ba zhes bya ba'i ting nge 'dzin la snyoms par zhugs te/_de ting nge 'dzin de mngon par gnon pa dang /_rnam par gsal bas rigs dma' bar skye ba yongs su gzung ba yang yongs su 'dzin la 'khor los sgyur ba'i rgyal srid kyi bde ba yang myong bar byed 
[\[99b\]]
[\[99b.1\]]de/_thabs des kyang sems can stong phrag du ma chos la 'jog go/_/'jam dpal de ltar na byang chub sems dpa' rigs dma' bar skye ba yongs su gzung ba yang yongs su 'dzin la 'khor los sgyur ba'i rgyal srid kyi bde ba yang myong bar byed pa yin no/_/'jam dpal gyis gsol pa/_bcom 
[\[99b.2\]]ldan 'das ji ltar na byang chub sems dpa' 'gro ba thams cad du gtogs par yang ston la/_'gro ba'i khyad par bgyid pa yang myong ba lags/_bcom ldan 'das kyis bka' stsal pa/_'jam dpal 'di la byang chub sems dpa' spyod pa thams cad la btang ba snang ba'i khyad par ston pa 
[\[99b.3\]]zhes bya ba'i ting nge 'dzin la snyoms par 'jug go/_/de ting nge 'dzin de la gnas nas 'gro ba thams cad du gtogs par yang ston cing 'gro ba'i khyad par gyi byed pa yang myong bar byed de/_'jam dpal de ltar na byang chub sems dpa' 'gro ba thams cad du gtogs par yang ston la 'gro ba'i 
[\[99b.4\]]khyad par yang myong bar byed pa yin no/_/'jam dpal gyis gsol pa/_bcom ldan 'das ji ltar na byang chub sems dpa' sangs rgyas kyi zhing thams cad du 'gro ba la mkhas shing gnas nas kyang mi g.yo/_'gro ba yang ma mchis/_'ong ba yang ma mchis la/_sangs rgyas kyi zhing thams cad 
[\[99b.5\]]du yang chu'i zla ba ltar gda' ba lags/_bcom ldan 'das kyis bka' stsal pa/_'jam dpal 'di la byang chub sems dpa' gzugs thams cad rnam par gnon pa zhes bya ba'i ting nge 'dzin la snyoms par 'jug ste/_de ting nge 'dzin de la gnas pa na phyogs bcu'i 'jig rten gyi khams 
[\[99b.6\]]rnams su bdag gi lus cig car snang bar byed la gnas nas kyang mi g.yo/_'gro ba yang med/_'ong ba yang med de/_snyoms par zhugs pa nyid kyis sangs rgyas bcom ldan 'das mthong zhing chos kyang nyan te/_'jam dpal de ltar na byang chub sems dpa' sangs rgyas kyi zhing thams cad 
[\[99b.7\]]du 'gro ba la mkhas pa yang yin la gnas nas kyang mi g.yo/_'gro ba yang med/_'ong ba yang med de/_sangs rgyas kyi zhing thams cad du yang chu'i zla ba bzhin du snang ba yin no/_/'jam dpal gyis gsol pa/_bcom ldan 'das ji ltar na byang chub sems dpa' sgra skad thams cad 
[\[100a\]]
[\[100a.1\]]kyang 'byin par bgyid la phan tshun 'dres par yang mi bgyid pa lags/_bcom ldan 'das kyis bka' stsal pa/_'jam dpal 'di la byang chub sems dpa' mtha' yas par 'khyil pa zhes bya ba'i gzungs thob nas sems can gyi sems kyi bsam pa mtha' yas pa la 
[\[100a.2\]]'jug cing sgra bshad pa mtha' yas pa rnams shes/_bdag gi tshul mtha' yas pa rnams kyang rab tu shes te/_de gzungs de thob pas sgra skad thams cad kyang 'byin la phan tshun 'dres par yang mi byed de/_'jam dpal de ltar na byang chub sems dpa' sgra skad thams cad kyang 'byin la 
[\[100a.3\]]phan tshun 'dres par yang mi byed pa yin no/_/'jam dpal gyis gsol pa/_bcom ldan 'das byang chub sems dpa' rnams kyi thabs mkhas pa ni mngon par 'byung bar dka'o/_/bcom ldan 'das 'on kyang chos kyi rnam grangs 'di rtogs par 'tshal ba'i byang chub sems dpas chos kyi rnam 
[\[100a.4\]]grangs ji lta bur rtogs par bgyi/_bcom ldan 'das kyis bka' stsal pa/_'jam dpal chos kyi rnam grangs 'di rtogs par 'dod pa'i byang chub sems dpas nam mkha'i tshul rtogs par bya'o/_/gsol pa/_bcom ldan 'das nam mkha'i tshul ji lta bu lags/_bcom ldan 'das 
[\[100a.5\]]kyis bka' stsal pa/_'jam dpal 'di lta ste/_dper na nam mkha' ni chags pa ma yin/_zhe sdang ba ma yin/_rmongs pa ma yin no/_/de bzhin du chos thams cad kyang chags pa ma yin/_zhe sdang ba ma yin/_rmongs pa ma yin no/_/'di lta ste dper na/_nam mkha' ni sbyin pa phun 
[\[100a.6\]]sum tshogs pa ma yin pa nas shes rab kyi bar du phun sum tshogs pa ma yin no/_/de bzhin du chos thams cad kyang sbyin pa phun sum tshogs pa ma yin pa nas shes rab kyi bar du phun sum tshogs pa ma yin no/_/de 'di lta ste/_dper na nam mkha' ni yongs su shes par bya ba ma yin/_spang 
[\[100a.7\]]bar bya ba ma yin no/_/de bzhin du chos thams cad kyang yongs su shes par bya ba ma yin/_spang bar bya ba ma yin no/_/'di lta ste/_dper na nam mkha' ni bsgom par bya ba ma yin/_mngon du bya ba ma yin no/_/de bzhin du chos thams cad kyang bsgom par bya ba ma yin/_mngon du bya ba 
[\[100b\]]
[\[100b.1\]]ma yin no/_/'di lta ste/_dper na nam mkha' ni mun pa ma yin/_snang ba ma yin no/_/de bzhin du chos thams cad kyang mun pa ma yin/_snang ba ma yin no/_/'di lta ste/_dper na nam mkha' ni kun tu gzung bar bya ba ma yin no/_/de bzhin du chos thams cad kyang kun tu gzung bar bya ba 
[\[100b.2\]]ma yin no/_/'di lta ste/_dper na nam mkha' ni lam gyis yang dag par zhugs pa ma yin/_lam ngan pas ma yin no/_/de bzhin du chos thams cad kyang lam gyis yang dag par zhugs pa ma yin/_lam ngan pas ma yin no/_/'di lta ste/_dper na nam mkha' ni nyan thos kyi theg 
[\[100b.3\]]pas yang dag par zhugs pa ma yin/_rang sangs rgyas kyi theg pas ma yin/_theg pa chen pos yang dag par zhugs pa ma yin no/_/de bzhin du chos thams cad kyang nyan thos kyi theg pas yang dag par zhugs pa ma yin/_rang sangs rgyas kyi theg pas ma yin/_theg pa chen pos 
[\[100b.4\]]yang dag par zhugs pa ma yin no/_/'di lta ste/_dper na nam mkha' ni sems par byed pa ma yin/_shes par byed pa ma yin no/_/de bzhin du chos thams cad kyang sems par byed pa ma yin/_shes par byed pa ma yin no/_/'di lta ste/_dper na nam mkha' ni len par byed pa ma 
[\[100b.5\]]yin/_'dor bar byed par ma yin/_blang bar bya ba ma yin/_dor bar bya ba ma yin no/_/de bzhin du chos thams cad kyang len par byed pa ma yin/_'dor bar byed pa ma yin/_blang bar bya ba ma yin/_dor bar bya ba ma yin no/_/'di lta ste/_dper na nam mkha' ni gang gis kyang nyon 
[\[100b.6\]]mongs par bya mi nus so/_/de bzhin du mya ngan las 'das pa'i mthar gtogs pa'i chos thams cad kyang kun nas nyon mongs pa ma yin te/_de dag zhi bar yang mi 'gyur/_nye bar zhi bar yang mi 'gyur ro/_/'di lta ste/_dper na nam mkha' ni mi gnas pa'i phyir gnas ma yin/_gnas 
[\[100b.7\]]pa ma yin/_g.yo bar mi byed/_'gul bar mi byed do/_/byang chub sems dpas de bzhin du chos thams cad mi gnas pa la gnas par blta'o/_/de dag yang dag par thob pas mi 'gul/_mi g.yo/_mi gnas/_gnas par mi byed do/_/de la 'jam dpal chos thams cad kyi 
[\[101a\]]
[\[101a.1\]]ngo bo nyid de lta bu la gang de bzhin gshegs pa lta bar 'dod pa de dag ni log par lta ba'o/_/gang log par lta ba de dag ni yang dag par zhugs pa'o/_/gang yang dag par zhugs pa de dag la byin pa ni 'bras bu che ba ma yin/_phan yon che ba ma yin no/_/gang dag 
[\[101a.2\]]la byin na 'bras bu che ba ma yin/_phan yon che ba ma yin pa de dag ni 'jig rten gyi sbyin gnas so/_/gang 'jig rten gyi sbyin gnas yin pa de dag la sbyin pa'i rnam par smin pa med do/_/gang la sbyin pa'i rnam par smin pa med pa de dag gis 'du shes med pa yongs su rdzogs par byas so/_/
[\[101a.3\]]gang gi 'du shes med pa yongs su rdzogs par byas pa de dag myur du mi skye ba'i chos la bzod pa thob par 'gyur ro/_/de nas 'khor de'i nang nas dge slong lhag pa'i nga rgyal can drug cu bstan pa 'di thos pa dang 'di snyam du gyur te/_mun nag gi lam du gyur la de bzhin gshegs pa yang 
[\[101a.4\]]mun nag gi lam du ston to/_/'di lta ste/_mu stegs can gzhan dag kyang de skad ston/_de bzhin gshegs pa yang de skad ston pas de bzhin gshegs pa dang /_mu stegs can gzhan gang 'od srung dang /_ma ska ri 'ga' ba ya la dang /_mi dkar ba skra'i la ba can dang /_kun 
[\[101a.5\]]rgyal 'be'i ra ti'i bu dang /_dpon po kA t+yA ya na dang /_gcer bu pa nye du'i bu rnams kyi tshig mtshungs so snyam mo/_/de nas bcom ldan 'das kyi thugs kyis dge slong lhag pa'i nga rgyal can de rnams kyi sems kyi rtog pa mkhyen nas 'jam dpal gzhon nur gyur pa la bka' stsal pa/_
[\[101a.6\]]'jam dpal de de bzhin te/_gang ngas chos bshad pa 'di mu stegs can gzhan rnams dang mtshungs na/_mu stegs can gzhan rnams kyis ni de bzhin gshegs pas chos bshad pa mi shes so/_/de skad ces bka' stsal pa dang /_dge slong lhag pa'i nga rgyal can rnams lhag par 
[\[101a.7\]]sdug bsngal/_mi dga'/_ma mgu/_ma rangs/_chos bshad pa 'di yang ma shes nas stan las langs te dong ngo /_/de nas tshe dang ldan pa shA ri'i bus dge slong de dag la 'di skad ces smras so/_/tshe dang ldan pa khyed gar 'dong /_de dag gis de la 'di skad ces smras so/_/btsun 
[\[101b\]]
[\[101b.1\]]pa shA ri'i bu chos bshad pa 'di bdag cag gis ma 'tshal to/_/des de dag la 'di skad ces smras so/_/tshe dang ldan pa dag de bzhin gshegs pa'i dgongs te bstan pa yin par shes par bya'o/_/de'i phyir bcom ldan 'das kyis ci las dgongs te/_de skad bstan pa de bzhin gshegs pa 
[\[101b.2\]]la zhu ba'i bar du re zhig sdod cig_/de nas dge slong de dag tshe dang ldan pa shA ri'i bu'i tshig thos nas so so'i stan la slar 'khod do/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das dge slong 'di dag gi the tshom bsal ba'i slad du de bzhin 
[\[101b.3\]]gshegs pas ci las dgongs te 'di skad bstan pa bcom ldan 'das kyis bshad du gsol/_bcom ldan 'das kyis bka' stsal pa/_shA ri'i bu de ji snyam du sems/_dge slong gang nye bar len pa med par zag pa las sems rnam par grol ba de sgra gang gis kyang dngang ba dang /_skrag pa dang /_
[\[101b.4\]]kun tu skrag par 'gyur ram/_gsol pa/_bcom ldan 'das ma lags so/_/dge slong bden pa mthong ba yang sgra thams cad kyis mi dngang /_mi skrag_/kun tu skrag par mi 'gyur na dge slong gang nye bar len pa ma mchis par zag pa las sems rnam par grol ba lta ci smos/_bcom 
[\[101b.5\]]ldan 'das kyis bka' stsal pa/_shA ri'i bu 'di la skyes bu blun po kha cig yang dag pa ma yin pa'i chos rnams brtags nas lhag pa'i nga rgyal can du gyur cing gnas so/_/shA ri'i bus gsol pa/_gang thos nas 'khor thams cad the tshom ma mchis par 'gyur ba'i tshig bshad pa de dag 
[\[101b.6\]]bcom ldan 'das kyis bka' stsal du gsol/_bcom ldan 'das kyis bka' stsal pa/_shA ri'i bu gang gis de bzhin gshegs pa rmi lam dang mtshungs/_sgyu ma dang mtshungs par mthong ba des yang dag par mthong ngo /_/gang yang dag par mthong ba de dag de bzhin gshegs pa la yang dag 
[\[101b.7\]]par 'du shes mi byed/_snying por 'du shes dang /_rdzas su 'du shes dang /_dngos por 'du shes dang /_ril por 'du shes mi byed/_gang de bzhin gshegs pa la yang dag par 'du shes pa ma yin/_snying po dang /_rdzas dang /_dngos po dang /_ril por 'du shes pa ma yin pa de dag 
[\[102a\]]
[\[102a.1\]]gis 'du byed thams cad [{]brdzun [,]rdzun [}]par mthong ngo /_/gang gis 'du byed thams cad [{]brdzun [,]rdzun [}]par mthong ba de dag gis chos thams cad log par shes so/_/gang gis chos thams cad log par shes pa de dag thams cad de bzhin gshegs pas log par lta ba yongs su rdzogs pa 
[\[102a.2\]]yin par bstan to/_/de dag gis lta bar gyur pa thams cad log pa yin par yang shes te/_de'i phyir yang de dag log par lta ba zhes bya'o/_/shA ri'i bu rnam grangs des gang de bzhin gshegs pa lta bar 'dod pa de dag log par lta ba zhes bya'o/_/shA ri'i bu de dag ni de bzhin gshegs 
[\[102a.3\]]pa'i sku ma 'khrugs par lta ba'o/_/gang de bzhin gshegs pa'i sku log pa yin par rtog pa de dag ni de bzhin gshegs pa'i 'du shes med pa'o/_/shA ri'i bu gang 'di ltar log par shes pa de ni de bzhin gshegs pa mthong ba'o/_/gsol pa/_bcom ldan 'das ji ltar na gang log 
[\[102a.4\]]par lta ba de dag yang dag par zhugs pa lags/_bcom ldan 'das kyis bka' stsal pa/_shA ri'i bu gang so so'i skye bo rnams rtog pa dang /_rnam par rtog pa dang /_dpyod pa dang /_rnam par dpyod pa dang /_ldang bar byed pa dang /_kun tu ldang bar byed pa dang /_rten pa dang /_gnas pa dang /_
[\[102a.5\]]len pa dang /_'dor ba dang /_bdag dang /_sems can dang /_srog dang /_gang zag tu lta ba nye bar len pa dang /_bdag tu 'dzin pa la mngon par zhen pa dang /_bdag gir 'dzin pa la chags pa de dag gi spyod pa dang /_shes pa dang /_g.yo ba dang /_spros pa de lta bu dag de dag gis shes 
[\[102a.6\]]te/_de dag ji lta bur yod pa ma yin pa de lta bu nyid du shes so/_/shA ri'i bu med pa zhes bya ba de ni yang dag pa ma yin pa'i tshig [{]bla dgas [,]bla dwags [}]so/_/yang dag pa ma yin pa zhes bya ba de ni [{]brdzun [,]rdzun [}]pa'o/_/[{]brdzun [,]rdzun [}]pa zhes bya ba de ni log pa'i tshig [{]bla dgas [,]bla dwags [}]so/_/de ltar gang tshul 'di lta bu yang dag pa ma yin 
[\[102a.7\]]par 'dzin pa dag log par mthong ba de'i phyir de dag yang dag par zhugs pa zhes bya'o/_/shA ri'i bu rnam grangs de nyid kyis gang log par lta ba de dag yang dag par zhugs pa'o/_/gsol pa/_bcom ldan 'das ji ltar na gang yang dag par zhugs pa de dag la stsal na 'bras bu che ba ma lags/_
[\[102b\]]
[\[102b.1\]]phan yon che ba ma lags/_bcom ldan 'das kyis bka' stsal pa/_shA ri'i bu gang tshul 'di lta bus yang dag par zhugs pa dang ldan par gyur pa de dag la sbyin pa ni mya ngan las 'da' ba la gzhol/_mya ngan las 'da' ba la 'bab/_mya ngan las 'da' ba la bab/_mya ngan las 'da' ba'i mthar 
[\[102b.2\]]thug par 'gyur te/_mya ngan las 'da' ba yang 'bras bu chung ba yang ma yin/_'bras bu che ba yang ma yin/_phan yon chung ba yang ma yin/_phan yon che ba yang ma yin no/_/de ci'i phyir zhe na/_mya ngan las 'das pa ni 'bras bu thams cad dang bral zhing btags pa ma yin/_gdags par bya 
[\[102b.3\]]ba ma yin pa'i phyir ro/_/gsol pa/_bcom ldan 'das 'o na de bzhin gshegs pas mya ngan las 'das pa/_gdags su ma mchis pa la ji ltar yon tan mtha' yas pa'i sman yon gyi bye brag bstan/_bcom ldan 'das kyis bka' stsal pa/_shA ri'i bu skye ba'i spyod yul can gyi 
[\[102b.4\]]sems can bdag dang /_sems can dang /_srog dang /_gang zag tu smra ba rnams mos pa bskyed pa'i phyir mya ngan las 'das pa gdags su med pa la yang de bzhin gshegs pas yon tan mtha' yas pa'i phan yon gyi bye brag bstan to/_/shA ri'i bu 'on kyang 'phags pa rnams ni sbyin pa 
[\[102b.5\]]la 'jug par mi blta'i/_'phags pa rnams 'dod chags dang bral ba dang /_sbyin pa las ldog par blta'o/_/shA ri'i bu 'di lta ste/_dper na zhing pa dag zhing la nas kyi sa bon btab ste/_de'i nas de nyid la brten nas sre da dang /_rtswa dang /_sngo rnams skye na/_shA ri'i bu de ji 
[\[102b.6\]]snyam du sems/_sre da dang rtswa dang /_sngo 'di dag zhing pa de'i las byas pa'i 'bras bu yin nam/_gsol pa/_bcom ldan 'das ma lags so/_/bcom ldan 'das kyis bka' stsal pa/_shA ri'i bu 'di lta ste/_dper na zhing pas nas kyi sa bon btab pa de'i nas de dag nyid la brten 
[\[102b.7\]]nas sred rnams 'byung ba dang /_rtswa dang /_sngo rnams skye bar 'gyur te/_nas kyi snyi ma gzhan rnams kyang 'byung ngo /_/de bzhin du 'phags pa rnams la sbyin pa byin pa ni tshegs chung ngus longs spyod chen por 'gyur la/_gzhan yang zag pa zad pa sred pa'i 'bras bu thams cad skems par byed 
[\[103a\]]
[\[103a.1\]]do/_/'di lta ste/_dper na nas 'dod pa dag 'di ni nas kyi sa bon de'i 'bras bu ma yin/_'di ni nas kyi sa bon de'i snyi ma ma yin no snyam nas sre das mgu bar mi 'gyur zhing /_rtswa dang /_sngos rangs par mi 'gyur ba de bzhin du 'dus ma byas pa'i zhing la sbyin pa byin pa 'dus byas 
[\[103a.2\]]kyi 'bras bu yin par bstan par mi bya'o/_/shA ri'i bu rnam grangs des gang yang dag par zhugs pa de dag la byin pa 'bras bu che ba ma yin/_phan yon che ba ma yin no/_/gsol pa/_bcom ldan 'das gang dag la stsal na 'bras bu che ba ma lags shing sman yon che ba ma lags pa de dag 
[\[103a.3\]]ji ltar 'jig rten gyi sbyin gnas lags/_bcom ldan 'das kyis bka' stsal pa/_shA ri'i bu gang 'bras bu che bar 'du shes pa yang ma yin/_'bras bu chung bar 'du shes pa yang ma yin pa de dag sbyin pa skye bar mi 'gyur ro/_/gang sbyin pa skye bar mi 'gyur ba de dag ni lha dang bcas pa'i 
[\[103a.4\]]'jig rten gyi sbyin gnas su 'gyur ro/_/shA ri'i bu de la zad mi shes pa'i zhing la sbyin pa byin pa ni me tog kyang mi chags/_'bras bur yang mi 'gyur ro/_/shA ri'i bu rnam grangs 'dis gang la byin na 'bras bu che ba yang ma yin/_phan yon che ba yang ma yin pa de dag 'jig rten gyi sbyin gnas 
[\[103a.5\]]yin no/_/gsol pa/_bcom ldan 'das ji ltar na gang 'jig rten gyi sbyin gnas de dag la byin pa rnam par smin pa ma mchis pa lags/_bcom ldan 'das kyis bka' stsal pa shA ri'i bu de ji snyam du sems/_sbyin pa gang mya ngan las 'da' ba'i mthar thug par 'gyur ba de rnam par smin pa'i chos 
[\[103a.6\]]can yin nam/_gsol pa/_bcom ldan 'das ma lags so/_/bcom ldan 'das sbyin pa mya ngan las 'das pa'i mthar thug pa de de ste sbyin pa'i chos can lags na/_'phags pa'i gang zag rnams 'dus ma byas pas rab tu phye bar mi 'gyur ro/_/bcom ldan 'das kyis bka' stsal pa/_shA ri'i bu 
[\[103a.7\]]legs so/_/legs so/_/rnam grangs 'dis gang 'jig rten gyi sbyin gnas yin pa de dag la byin pa rnam par smin pa med pa yin no/_/gsol pa/_bcom ldan 'das ji ltar na gang sbyin pa'i rnam par smin pa ma mchis pa de dag gis 'du shes ma mchis pa yongs su rdzogs par bgyis pa 
[\[103b\]]
[\[103b.1\]]lags/_bcom ldan 'das kyis bka' stsal pa/_shA ri'i bu de ji snyam du sems/_gang chos rnams kyi ngo bo nyid shes pa de yod dam/_'on te med/_gsol pa/_bcom ldan 'das gang chos thams cad kyi ngo bo nyid 'tshal ba de sgyu ma'i ngo bo nyid 'tshal ba lags te/_bcom ldan 'das de ni ma mchis 
[\[103b.2\]]pa lags te/_mchis pa ma lags so/_/de ci'i slad du zhe na/_bcom ldan 'das chos thams cad ni bcom ldan 'das kyis sgyu ma'i ngo bo nyid du bstan to/_/sgyu ma lta bu gang lags pa de yang ma mchis pa'o/_/gang chos thams cad kyi ngo bo nyid 'tshal ba 'di ni 'du shes ma mchis pa'o/_/de ci'i 
[\[103b.3\]]slad du zhe na/_'di la gang yang dag par gyur pa'i chos gang yang mi dmigs so/_/bcom ldan 'das kyis bka' stsal pa/_shA ri'i bu legs so/_/legs so/_/de de bzhin te/_shA ri'i bu 'di la chos 'ga' zhig rdzas sam/_yang dag par yod par gyur na sems can rnams phyis kyang mya ngan 
[\[103b.4\]]las 'da' bar mi 'gyur ro/_/shA ri'i bu gang gi phyir chos thams cad yang dag pa ma yin/_yod pa ma yin/_rdzas ma yin pa de'i phyir sems can gang gA'i klung gi bye ma snyed mya ngan las bzlas kyang sems can med pa'i phyir sems can rnams las gang yang zad par mi mngon no/_/shA ri'i bu de lta 
[\[103b.5\]]bas na gang sems can thams cad med pa'i 'du shes dang /_de dag kyang mi dmigs pa 'di ni 'du shes med pa yongs su rdzogs pa'o/_/shA ri'i bu rnam grangs des gang dag la byin pa rnam par smin pa med pa de dag gis 'du shes med pa yongs su rdzogs par byas pa yin no/_/gsol pa/_bcom 
[\[103b.6\]]ldan 'das ji ltar na gang dag gis 'du shes med pa yongs su rdzogs par bgyis pa'i 'du shes des myur du mi skye ba'i chos la bzod pa thob par 'gyur/_bcom ldan 'das kyis bka' stsal pa/_shA ri'i bu gang gis med pa mngon sum du byas pa de dag ni shes pa'o/_/med pa yang gang zhe na/_med 
[\[103b.7\]]pa zhes bya ba ni bdag tu lta ba dang /_sems can du lta ba dang /_srog tu lta ba dang /_gang zag tu lta ba dang /_chad par lta ba dang /_rtag par lta ba'o/_/med pa zhes bya ba ni sangs rgyas su 'du shes pa dang /_chos su 'du shes pa dang /_dge 'dun du 'du shes pa dang /_mya ngan las 'da' bar 'du 
[\[104a\]]
[\[104a.1\]]shes pa dang /_ji tsam du sems kyi sbyor ba dang /_spyod pa dang /_shes pa dang /_g.yo ba dang /_spros pa de dag thams cad med pa'o/_/shA ri'i bu de bas na tshul de lta bur yang dag pa ma yin par 'dzin pa de dag las yongs su grol ba de dag ni shes pa'o/_/shA ri'i bu rnam 
[\[104a.2\]]grangs des gang gis 'du shes med pa yongs su rdzogs par byas pa de dag myur du mi skye ba'i chos la bzod pa thob par 'gyur ro/_/dgongs te gsungs pa'i bstan pa 'di bstan pa'i tshe/_byang chub sems dpa' bzhi khri nyis stong gis mi skye ba'i chos la bzod pa thob par gyur to/_/dge bsnyen 
[\[104a.3\]]drug stong gis bla na med pa yang dag par rdzogs pa'i byang chub tu sems bskyed do/_/lha'i bu sum khri drug stong rnams kyis ye shes mngon par rtogs par gyur to/_/dge slong lhag pa'i nga rgyal can drug cu po de dag rnams kyang nye bar len pa med par zag pa rnams las sems rnam par grol lo/_/
[\[104a.4\]]de dag sems rnam par grol nas mgrin gcig tu tshig smras pa/_bcom ldan 'das bdag cag ni deng slan chad ston pa drug rnams kyi rjes su rab tu byung ngo /_/deng slan cad bdag cag gi ston pa sangs rgyas ma lags/_chos la mi rten/_dge 'dun la mi rten to/_/deng slan chad bdag cag 
[\[104a.5\]]bya ba ma mchis par smra ba/_rgyu ma mchis par smra ba/_las ma mchis par smra ba/_rnam par smin pa ma mchis par smra ba/_'dul ba ma lags par smra ba'o/_/de'i tshe 'khor de na srog chags stong phrag mang po rnams 'di snyam du gyur te/_'di ltar dge slong 'di dag 'di lta bu yang dag pa ma 
[\[104a.6\]]yin pa'i tshig smra ba las na/_bcom ldan 'das kyi bslab pa phul nas mu stegs can gyi mtshan ma 'dzin par mi 'gyur ram snyam du gyur to/_/de nas tshe dang ldan pa shA ri'i bu'i sems kyis 'khor de dag gi sems kyi rtog pa shes nas dge slong de dag la smras pa/_tshe dang ldan pa dag ci las 
[\[104a.7\]]bsams te/_deng phan chad bdag cag ston pa drug gi rjes su rab tu byung ngo zhes de skad smra/_de dag gis smras pa/_tshe dang ldan pa shA ri'i bu deng phan chad bdag cag gi ston pa thams cad ston pa drug dang mnyam zhing mtshan nyid gcig cing bye brag med par rnam par rig go/_/bdag cag 
[\[104b\]]
[\[104b.1\]]gis ston pa thams cad tha dad pa med par rig nas rnam par mi rtog par rab tu byung ba'i rjes su rab tu byung ngo /_/smras pa ci las bsams nas deng phan chad bdag cag gi ston pa sangs rgyas ma yin no zhes de skad smra/_de dag gis smras pa/_deng phan chad bdag cag bdag la rten gyi gzhan la mi rten/_
[\[104b.2\]]bdag la skyabs su dong gi gzhan la skyabs su dong ba ma yin/_bdag ston pa yin gyi ston pa gzhan ma yin no/_/de bas na deng phan chad bdag cag gi ston pa sangs rgyas ma yin no/_/de ci'i phyir zhe na/_bdag ma gtogs par sangs rgyas med/_sangs rgyas ma gtogs par bdag med do/_/
[\[104b.3\]]smras pa/_ci las bsams nas deng phan chad bdag cag chos la mi rten/_dge 'dun la mi rten ces de skad smra/_de dag gis smras pa/_deng phan chad bdag cag gis gang la brten pa dang /_gang dang lhan cig 'gro ba'i chos gang yang ma dmigs so/_/de bas na bdag cag deng phan chad chos 
[\[104b.4\]]la mi rten/_dge 'dun la mi rten to/_/smras pa/_ci las bsams te bdag cag deng phan chad bya ba med par smra'o zhes de skad ces zer/_de dag gis smras pa/_bdag cag gis deng phan chad chos thams cad ma byas par shes te/_gang na byas pa yang med/_'gyur ba yang med pa'i chos de 
[\[104b.5\]]bdag cag gis mngon du byas so/_/de bas na deng phan chad bdag cag bya ba med par smra'o/_/smras pa/_ci las bsams te deng phan chad bdag cag rgyu med par smra'o zhes de skad zer/_de dag gis smras pa/_bdag cag srid pa thams cad du 'gro bar skye ba'i rgyu deng zad de gang na rgyu yang med 
[\[104b.6\]]rkyen yang med pa'i chos de mngon du byas so/_/de'i phyir deng phan chad bdag cag rgyu med par smra'o/_/smras pa/_ci las bsams te deng phan chad bdag cag rnam par smin pa med par smra'o zhes de skad zer/_de dag gis smras pa/_deng phan chad bdag cag gis gang na las kyang med/_las kyi 
[\[104b.7\]]rnam par smin pa yang med cing /_chos thams cad shin tu yongs su mya ngan las 'das par yongs su shes so/_/de'i phyir bdag cag deng phan chad las kyi rnam par smin pa med par smra'o/_/smras pa/_tshe dang ldan pa dag ci las bsams te deng phan chad bdag cag 'dul ba ma yin par 
[\[105a\]]
[\[105a.1\]]smra'o zhes de skad zer/_de dag gis smras pa/_tshe dang ldan pa shA ri'i bu deng phan chad bdag cag gis gang na 'dul ba yang med/_gsung ba yang med/_'dul ba ma yin pa yang med cing chos thams cad shin tu dul bar yongs su shes te/_de'i phyir bdag cag deng phan 
[\[105a.2\]]chad 'dul ba ma yin par smra'o/_/de nas dge slong de dag gi lhag pa'i nga rgyal bstan pa 'di lta bu thos nas dge slong sum stong drug brgya rnams nye bar len pa med par zag pa las sems rab tu rnam par grol lo/_/de nas bcom ldan 'das kyis dge slong de dag la legs so zhes bya ba byin 
[\[105a.3\]]te/_dge slong dag gang na chos gang yang rtogs pa med pa de ni yang dag pa thob pa yin gyis legs so legs so/_/de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das rtogs pa rtogs pa zhes bgyi ba'i rtogs pa de chos gang gi tshig 
[\[105a.4\]{]bla dgas [,]bla dwags [}]lags/_bcom ldan 'das kyis bka' stsal pa/_'jam dpal rtogs pa rtogs pa zhes bya ba de ni skye ba med pa'i chos la bzod pa'i tshig [{]bla dgas [,]bla dwags [}]so/_/gsol pa/_skye ba ma mchis pa'i chos la bzod pa thob par 'tshal ba'i byang chub sems dpas ji ltar bslab par bgyi/_
[\[105a.5\]]ji ltar spyad par bgyi/_ji ltar rnal 'byor du 'jug par bgyi/_de nas bcom ldan 'das kyis 'jam dpal gzhon nur gyur pa mi skye ba'i chos la bzod pa bslab pa shes par bya ba'i phyir de'i tshe tshigs su bcad pa 'di dag gsungs so/_/thams cad mkhyen pa bla med pa'i/_/sangs rgyas 
[\[105a.6\]]ye shes thob 'dod pas/_/chos rnams gang yang mi gzung zhing /_/chos rnams gang yang mi 'dor ro/_/gang zhig skye bar 'gyur ba yi/_/chos ni gang yang mi rnyed de/_/chos rnams 'byung ba med pa la/_/byis pa dag ni 'byung bar 'dod/_/chos rnams shes par bya ba dang /_/spang bar bya 
[\[105a.7\]]bar srog chags 'chad/_/byis pa skye ba'i spyod yul can/_/skye ba med la dad mi 'gyur/_/byang chub lam ni dam pa dang /_/lam gyi chos rnams btang byas te/_/byis pa gnyis la chags pa ste/_/gnyis su med pa mi shes so/_/sgyu ma sna tshogs gyur pa la/_/byis pa rnams kyis tha dad 
[\[105b\]]
[\[105b.1\]]mthong /_/'di la tha dad yod ma yin/_/de dag thams cad mtshan nyid gcig_/so so'i skye bor gang brjod dang /_/'jig rten sangs rgyas mkhas pa dag_/mi gnyis gnyis su dbyer med de/_/de dag sgyu ma'i tshul du mnyam/_/byis pa kha cig smra ba ni/_/nam zhig bdag cag 
[\[105b.2\]]'dod chags zad/_/zhe sdang gti mug zhi bar 'gyur/_/nam zhig nyon mongs med par 'gyur/_/med la yod par 'du shes pa'i/_/'dod chags zhe sdang gzhig pa'i phyir/_/gang dag stong pa nyid ston pa/_/de dag chad pa mya ngan 'das/_/zad pa med cing skye med par/_/mya ngan 
[\[105b.3\]]'das pa yang dag bstan/_/zad cing skye med gang brtson pa/_/de dag nga yi bstan las ring /_/sbyin dang tshul khrims 'du shes dang /_/gang dag byang chub 'du shes dga'/_/de dag mtshan ma'i spyod yul bas/_/nga yi byang chub des mi rtogs/_/byis pa med pas rmongs pa dag_/
[\[105b.4\]]chos rnams gsog tu mi shes te/_/chos rnams mtshan nyid gcig pa la/_/de dag tha dad 'byed par byed/_/gang gis chos 'di shes pa ni/_/ngo bo nyid kyis mtshan med pa/_/sor mo lnga yi lag pa bzhin/_/de dag byang chub rnyed mi dka'/_/byang chub gang dang yang mi ring /_/gang dang 
[\[105b.5\]]yang ni nye ba med/_/rtog dang rnam rtog gang ldan pa/_/de dag byang chub rab tu ring /_/byis pa phan tshun spyod pa dag_/gcig la gcig ni smod byed pa/_/'di ni tshul khrims ldan ma yin/_/tshul khrims mi ldan 'di mi srun/_/chos rnams rmi lam lta bu ste/_/'dus byas thams 
[\[105b.6\]]cad yang dag min/_/sgyu ma bzhin du skye mthong nas/_/mkhas pa snying por mi 'dzin to/_/bden par 'di la tshul khrims med/_/tshul khrims mi ldan bden par med/_/chos rnams brten te byung bas na/_/'di la bdag ni yod ma yin/_/bskal pa bye ba stong dag tu/_/snyom las med par 
[\[105b.7\]]sbyin pa byin/_/tshul khrims dag ni mchog bsrungs kyang /_/'dren pas nga ni lung ma bstan/_/gang tshe nga ni 'du shes bral/_/sbyin pa'i 'du shes ma lus dang /_/rnam par rtog pa kun spangs pa/_/de tshe byang chub lung bstan to/_/sbyin pas longs spyod 'gyur bar bstan/_/tshul khrims 
[\[106a\]]
[\[106a.1\]]kyis ni mtho ris bstan/_/gang na [{]chung zad [,]cung zad [}]mi dmigs pa/_/de ni byang chub bla med do/_/byis pa dmigs par gnas pa dag_/mi skye 'dus ma byas pa yi/_/bzod pa bdag gis thob po zhes/_/mi mkhas pa dag rtog par byed/_/chos rnams skye ba med pa la/_/gang 
[\[106a.2\]]dag skye bar sems pa ni/_/bskal pa bye ba stong du yang /_/de yi bzod pa rnyed par dka'/_/chos rnams ming gis lung bstan te/_/chos rnams la ni byed pa med/_/rtsa ba med cing gnas med de/_/thams cad nam mkha'i mtshan nyid do/_/sangs rgyas bye ba mang po yis/_/'dod chags 
[\[106a.3\]]zhe sdang spang ba'i phyir/_/chos mchog dag kyang bshad mod kyi/_/chos rnams zad pa'ang yong med do/_/gal te chos de yang dag na/_/thams cad yang dag zad par 'gyur/_/gang phyir de dag yang dag min/_/de bas mtha' ni mi rnyed do/_/'dod chags zhe sdang mtha' yas te/_/gti mug 
[\[106a.4\]]gi ni mtha' yang med/_/gang dag gi ni mtha' med pa/_/de dag gi ni rtsa ba med/_/sa bon myu gu med na ni/_/'dab ma 'bras bu ga la 'byung /_/'dab ma med pa gang yin pa/_/de la me tog yod ma yin/_/chos rnams skye ba med pa la/_/sems can sa bon mi rnyed do/_/sems can sa bon 
[\[106a.5\]]med pa'i phyir/_/skye med mya ngan 'da' ba med/_/ji ltar bud med mo sham dag_/de la bu ni yod ma yin/_/de la bu ni yod min na/_/bu yi mya ngan byed pa med/_/chos rnams thams cad ma skyes par/_/de ltar rig cing mthong nas ni/_/'khor ba dag tu 'khor ba na/_/sdug bsngal 'jigs 
[\[106a.6\]]pa de la med/_/byis pa med pas rmongs pa dag_/rmongs pas chos nyid mi shes te/_/nam mkha' khur du thogs byas te/_/mi mkhas pa dag skyo bar 'gyur/_/med cing mtha' yang med pa dang /_/grangs med pa dang tshad med par/_/gang gis chos 'di shes pa ni/_/de dag la ni skyo ba med/_/
[\[106a.7\]]ji ltar thog ma'i mtha' dag ni/_/med pa dag tu ngas bstan pa/_/de bzhin phyi ma'i mtha' dag dang /_/dbus kyang mtshan nyid gcig pa yin/_/rtog pa'i mtha' ni mtha' med de/_/mtha' ni gsob dang med pa yin/_/don rnams de ltar shes byas na/_/dngos po gnyis su mi 'gyur ro/_/
[\[106b\]]
[\[106b.1\]]mtha' ni nam mkha'i mtshan nyid de/_/sems can mtha' ni bsam mi khyab/_/mtha' ni mig yor lta bu ste/_/de bas ye shes shes mi 'gyur/_/rnam par rtog la spyod pa na/_/sdig pa ji ltar zad par 'gyur/_/nam zhig sangs rgyas bdag 'gyur zhes/_/sems ni de ltar 'jug par 'gyur/_/
[\[106b.2\]]sangs rgyas dag ni ma skyes pas/_/de dag 'byung ba gang yang med/_/'byung ba med pa'i chos rnams la/_/byis pa rnams ni 'byung bar 'dod/_/nam mkha' la ni rten pa dang /_/gnas dang gnas par bya mi nus/_/nam mkha' la ni gnas med de/_/thogs pa med cing dngos po med/_/ji 
[\[106b.3\]]ltar nam mkha' dngos med pa/_/de ltar byang chub shes par byos/_/ji ltar byang chub shes bya ba/_/de ltar sems can shes par byos/_/nam mkha'i dbyings dang byang chub dang /_/sems can khams rnams de dag mnyam/_/gang gis de dag mnyam shes pa/_/de yis byang chub rnyed mi 
[\[106b.4\]]dka'/_/gang dag byang chub mi brtson zhing /_/tshul bzhin du yang sems mi byed/_/chos rnams tshol bar mi byed pa/_/de yis byang chub rnyed mi dka'/_/byang chub btsal du med pa ste/_/ji ltar tshol ba thams cad ltar/_/sems kyi thob pa rnams kyis ni/_/bla med byang chub rtogs 
[\[106b.5\]]mi nus/_/sbyin pas byang chub thob snyam nas/_/sbyin pa'i sems pa gang sems pa/_/byang chub thob pa gang yang med/_/ma thob pa ni byang chub mchog_/tshul khrims sems la gang chags dang /_/brtson 'grus yang dag nyid rtog cing /_/gang dag 'du shes 'jug par byed/_/nga 
[\[106b.6\]]yi bstan la de mi sbyor/_/chos kun sbyor ba med pa la/_/nga yis sbyor ba nye bstan te/_/[{]chung zad [,]cung zad [}]rtsom pa gang med pa/_/de ni sbyor ba bla med pa'o/_/chos 'di rnams ni zag pa med/_/chos 'di zag dang bcas pa zhes/_/gang la 'du shes de yod pa/_/de yi sems ni tshul bzhin min/_/
[\[106b.7\]]gang gis chos rnams bsam yas pa/_/nam mkha' 'dra ba mthong ba dang /_/ma bcings pa dang ma grol ba/_/de yi shes rab bla na med/_/gang zhig tshul khrims ldan par rtog_/tshul khrims mi ldan rnam rtog pa/_/gnyis ni tshul khrims ngan par bshad/_/gnyis su med pa tshul 
[\[107a\]]
[\[107a.1\]]khrims mchog_/chos rnams tha dad bya ba med/_/khyad par med cing mtshan med par/_/gang gis mthong zhing shes pa dag_/de dag nga yi bstan pa 'dzin/_/gang gis sems ni nam mkha' ltar/_/ma chags bzhin du phyogs su 'gro/_de ltar ye shes chags 
[\[107a.2\]]med pa/_/de yi dge sbyong yang dag nyid/_/gang gis [{]chung zad [,]cung zad [}]ma brtags shing /_/thams cad du yang sems pa med/_/sems can med cing chos med pa/_/de dag byang chub rnyed mi dka'/_/'dod chags mtha' la gang mi gnas/_/'dod chags dang yang bral ma gyur/_/'dod chags 
[\[107a.3\]]las kyang rgyal mi byed/_/de ni byang chub mi dkon no/_/gang dag bskal par mi skyo zhing /_/mthas kyang 'jig par mi 'gyur la/_/'khor bas skrag par mi 'gyur ba/_des ni byang chub rnyed mi dka'/_/de nas bcom ldan 'das kyis tshigs su bcad pa 'di dag gsungs nas 'jam 
[\[107a.4\]]dpal gzhon nur gyur pa la 'di skad ces bka' stsal to/_/'jam dpal gang chos kyi rnam grangs 'di la mos par byed/_the tsom du mi byed/_nem nur du mi byed/_lung sbyin par byed/_'dzin par byed/_klog par byed/_kun chub par byed/_gzhan la yang rgya cher yang 
[\[107a.5\]]dag par ston pa de'i phan yon bsngags pa nyi shu yod par re bar bya'o/_/nyi shu gang zhe na/_lhas bsrungs par 'gyur/_klus bsrungs par 'gyur/_gnod sbyin gyis bsrungs par 'gyur/_sems g.yengs par mi 'gyur/_tshe brjes nas kyang tshe rabs dran par 'gyur/_mngon par 
[\[107a.6\]]shes pa lnga thob par 'gyur/_tshe brjes ma thag tu byang chub sems dpa' byams pa mthong bar 'gyur/_de ste chos kyi rnam grangs 'di sems mi g.yeng bar yid la byed cing gnyid kyi snyom pa sel na/_de'i rmi lam du sangs rgyas mthong bar 'gyur te/_byang chub sems dpa' mthong 
[\[107a.7\]]ba yang re bar bya'o/_/de chos kyi rnam grangs 'di la mos na rjes su 'thun pa'i chos rnams la bzod pa re bar bya'o/_/chos kyi rnam grangs 'di sems na tshe 'di nyid la gnod sems med par re bar bya'o/_/dug myur ba'i nang na 'dug na yang chos kyi rnam grangs 'di yid la byed na 'jigs pa 
[\[107b\]]
[\[107b.1\]]med par re bar bya'o/_/slar rgol ba tshar gcod par re bar bya'o/_/kun tu snang ba'i ting nge 'dzin kyang thob par re bar bya'o/_/chos kyi rnam grangs 'di rtogs par byed pa'i tshe las kyi sgrib pa thams cad byang bar re bar bya'o/_/chos kyi rnam grangs 'di 'chad pa na yang chos kyi sgo brgya stong du ma 
[\[107b.2\]]thob par re bar bya'o/_/byang chub kyi sems mi brjed pa dang /_mtha' yas 'khyil ba'i gzungs thob par yang re bar bya'o/_/chos kyi rnam grangs 'di yid la byed pa na yang bdud kyis bskor ba med par re bar bya'o/_/sangs rgyas mngon du bzhugs par yang skye bar re bar bya'o/_/smon 
[\[107b.3\]]lam thams cad grub par yang re bar bya'o/_/srog chags kyi rigs rkang pa med pa dang /_rkang gnyis pa dang /_rkang bzhi pa dang /_rkang pa mang po dug can rnams las bsrungs par re bar bya'o/_/de la mi'i rgyal po 'khrugs pa'i 'jigs pa med par re bar bya ste/_'jam dpal 
[\[107b.4\]]gang sems la the tshom med pa dang /_nem nur med par chos kyi rnam grangs 'di 'dzin par byed/_'chang bar byed/_klog par byed/_kun chub par byed/_gzhan la yang rgyas par yang dag par ston pa'i chos smra ba de la yon tan bsngags pa nyi shu po 'di rnams yod par re bar 
[\[107b.5\]]bya'o/_/de nas bcom ldan 'das la 'jam dpal gzhon nur gyur pas 'di skad gsol to/_/bcom ldan 'das 'di lta ste/_dper na sman gyi shing thams cad ni sems can rnams kyi nad thams cad zhi bar bgyid do/_/de bzhin du chos kyi rnam grangs 'di yang nad thams cad rab tu zhi 
[\[107b.6\]]bar bgyid par blta bar bgyi'o/_/bcom ldan 'das kyis bka' stsal pa/_de de bzhin no/_/'jam dpal de de bzhin te/_khyod kyis tshig 'di legs par smras so/_/chos kyi rnam grangs 'di nad thams cad rab tu zhi bar byed pa'o/_/de ci'i phyir zhe na/_'jam dpal sngon 'das 
[\[107b.7\]]pa'i dus bskal pa grangs med cing shin tu grangs med pa de'i tshe de'i dus na/_gang de bzhin gshegs pa dgra bcom pa yang dag par rdzogs pa'i sangs rgyas seng ge'i stabs su 'gro ba zhes bya ba zhig 'jig rten du byung bar gyur te/_des srog chags stong phrag du ma rnams la rgyang ring po nas 
[\[108a\]]
[\[108a.1\]]chos kyi rnam grangs 'di bshad do/_/de'i tshe 'khor der byang chub sems dpa' rdo rje'i rgyal mtshan zhes bya ba 'dus te 'dus par gyur to/_/des de bzhin gshegs pa de las chos kyi rnam grangs 'di mnyan to/_/des sems g.yeng ba med pa dang /_the tsom med pa dang /_
[\[108a.2\]]nem nur med pas chos kyi rnam grangs 'di yon tan bsngags pa dang bcas par bzung zhing kun chub par byas te/_kun chub par byas nas kyang mos pa'i mthu dang ldan par gyur te/_grong dang grong khyer dang /_ljongs dang /_yul dang yul 'khor dang /_pho brang 'khor du 'ongs nas bdag 
[\[108a.3\]]ni sman pa'o/_/bdag ni sman pa'o zhes bdag nyid khas 'che'o/_/de nas de ma thag tu srog chags nad sna tshogs kyis gzir ba stong phrag du ma srog gi skyabs kyi phyir byang chub sems dpa' rdo rje'i rgyal mtshan ga la ba der lhags so/_/de nas byang chub sems dpa' rdo rje'i rgyal mtshan 
[\[108a.4\]]mos pa'i mthu la gnas pa'i sems kyis sems can de dag la chos kyi gzhung 'dis brims so/_/chos kyi rnam grangs 'di las gang rig sngags 'byung ba de dag gis kyang bsrungs pa dang /_bskyabs pa dang /_yongs su bzung bar byas so/_/'jam dpal de la rig sngags kyi 
[\[108a.5\]]tshig de dag kyang gang zhe na/_tad ya thA/_a la ta/_bi tA la/_bi b+h+ri na/_a tir+tha/_a b+h+ri da/_a nu Da/_bi bra m+ha/_na hi kha ga ru nga /_mA yA su kha/_A nan da/_dzA la da/_na da mi tra/_a mi tra/_dzo tra hi ta/_sarba da tra la/_a~M ga ma~M ga aratha yu ta/_sa brA mA i sha_/rig 
[\[108a.6\]]sngags kyi tshig 'di rnams kyis sems can de dag bsrung ba byas so/_/des gal te gdug pas zos pa'am/_gal te mi ma yin pas gtses pa'am/_srog chags kyi rigs dug can gang yang rung ba 'ga' zhig gis zin pa'am gal te nad skem pa dang /_mdze byung ba'am/_gal 
[\[108a.7\]]te rlung dang /_mkhris pa dang /_bad kan dang 'dus pa'i nad kyis btab pa/_nad sna tshogs kyis rab tu gzir ba'i sems can de dag nad de dang de dag las rab tu thar bar byas so/_/'jam dpal de ltar na byang chub sems dpa' rdo rje'i rgyal mtshan gyis chos kyi rnam grangs 'di la gnas 
[\[108b\]]
[\[108b.1\]]nas sems can de rnams nad las rab tu thar bar byas so/_/'jam dpal khyod ji snyam du sems/_de'i tshe de'i dus na byang chub sems dpa' rdo rje'i rgyal mtshan zhes bya ba de gzhan yin pa snyam du sems na de de ltar mi blta'o/_/de ci'i phyir zhe na/_de'i tshe de'i dus na nga nyid byang chub sems 
[\[108b.2\]]dpa' rdo rje'i rgyal mtshan zhes bya bar gyur te/_ngas chos kyi rnam grangs 'di la mos nas sems can de snyed kyi don byas so/_/'jam dpal rnam grangs des kyang khyod kyis 'di ltar rig par bya ste/_sman thams cad kyi kha ba ji lta ba de bzhin du chos kyi rnam grangs 'di la blta bar bya'o/_/
[\[108b.3\]]'jam dpal gyis gsol pa/_bcom ldan 'das byang chub sems dpa' rig sngags kyi tshig 'di rnams 'dzin cing 'chang ba dang /_kun chub par bgyid pas ji lta bur kun tu spyad par bgyi/_bcom ldan 'das kyis bka' stsal pa/_'jam dpal rig sngags 'di dag 'don pa'i 
[\[108b.4\]]byang chub sems dpas gtsang sbra bya ba dang /_sha mi bza' bar kun tu spyad par bya'o/_/des rkang pa gnyis kyang mi bsku'o/_/'du 'dzi'i nang na gnas par mi bya'o/_/sems can thams cad la yang phyi phyir zhing byams pa'i sems su bya'o/_/gang dag las 'tshe ba 'ong bar 'gyur ba de 
[\[108b.5\]]dag la sems gdug par mi bya'o/_/chos kyi rnam grangs 'di yang gtsang sbra ma phyed pas kha ton mi bya'o/_/sa phyogs mi gtsang bar gzhag par mi bya'o/_/'jam dpal gyis gsol pa/_bcom ldan 'das bdag ni 'di snyam bgyid de/_chos kyi rnam grangs 'di ston pa'i byang chub 
[\[108b.6\]]sems dpas bdag gi lus dang srog la mi lta bar bgyi'o snyam du sems so/_/bcom ldan 'das kyis bka' stsal pa/_'jam dpal de de bzhin no/_/de de bzhin te/_khyod ji skad zer ba de bzhin no/_/de nas bcom ldan 'das kyis tshe dang ldan pa kun dga' bo la bka' stsal pa/_
[\[108b.7\]]chos kyi rnam grangs 'di skye bo mang po'i don byed par 'gyur gyis/_kun dga' bo khyod kyis zung shig_/kun dga' bo sems can gang chos kyi rnam grangs 'di la mos pa de dag glang po'i rtsal dang /_glang po chen po'i rtsal gyis gnon par 'gyur/_kun dga' bo gang chos kyi rnam grangs 
[\[109a\]]
[\[109a.1\]]'di la mos pa de dag seng ge'i 'gros dang /_khyu mchog gi 'gros su 'gro bar 'gyur ro/_/kun dga' bo chos kyi rnam grangs 'di byang chub sems dpa' rnams rab tu dga' ba dang /_byang chub sems dpa' 'byung bar byed par 'gyur ro/_/nga 'das pa'i phyi na byang 
[\[109a.2\]]chub sems dpa'i lag tu 'ong bar 'gyur ro/_/byang chub sems dpa'i glegs bam du 'ong ba dang /_byang chub sems dpa'i sgrom du 'ong bar 'gyur ro/_/byang chub sems dpa' gdol pa rnams kyi lag tu 'ong bar mi 'gyur/_glegs bam du 'ong ba dang /_sgrom du 'ong bar mi 'gyur 
[\[109a.3\]]ro/_/de nas bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das chos kyi rnam grangs 'di de bzhin gshegs pas ji skad bshad pa bzhin du bdag gis gzung ngo /_/bcom ldan 'das kyis bka' stsal pa/_kun dga' bo chos kyi rnam 
[\[109a.4\]]grangs 'di ji ltar zin pa bzhin du gang dag la byin pa'i sems can de dag la khyod ston pa'i bya ba byed pa legs so legs so/_/bcom ldan 'das kyis de skad ces bka' stsal pa dang /_tshe dang ldan pa kun dga' bo dang /_tshe dang ldan pa shA ri'i bu dang /_'jam dpal gzhon nur gyur 
[\[109a.5\]]pa dang /_lha dang /_mi dang /_lha ma yin dang /_dri zar bcas pa'i 'jig rten rnams yid dga' ste/_bcom ldan 'das kyis bka' stsal pa la mngon par bstod do/_/glang po'i rtsal zhes bya ba theg pa chen po'i mdo rdzogs so//_//
[\[109a.6\]{D208}]@##/_/rgya gar skad du/_Ar+ya ma hA ra Na nA ma ma hA yA na sU tra/_bod skad du/_'phags pa sgra chen po zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 
[\[109a.7\]]'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong gi dge 'dun mang po dang thabs cig tu bzhugs so/_/de nas tshe dang ldan pa kun dga' bo snga dro sham thabs dang chos gos bgos te/_lhung bzed thogs nas mnyan yod du bsod snyoms 
[\[109b\]]
[\[109b.1\]]la song ngo /_/mnyan yod du bsod snyoms la 'gro ba na/_tshe dang ldan pa kun dga' bos khang pa brtsegs pa chen po phyi nang byugs shing byi dor byas pa/_sgo gtan legs par bcug pa/_skar khung bcad pa zhig mthong ngo /_/mthong nas kyang 'di snyam du sems te/_gang zhig gis 
[\[109b.2\]]khang pa brtsegs pa 'di lta bu zhig byas te phyogs bzhi'i dge slong gi dge 'dun la 'bul bar byed pa dang /_gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcug ste/_srog shing khab tsam btsugs 
[\[109b.3\]]nas gdugs rgya shug gi lo ma tsam 'dogs par byed pa'am/_de bzhin gshegs pa'i sku gzugs tshon gang tsam zhig byed na/_de gnyis las gang bsod nams ches mang du 'phel snyam mo/_/de nas tshe dang ldan pa kun dga' bo mnyan yod nas bsod snyoms las slar 'khor nas zan zos 
[\[109b.4\]]te zas phyi ma spangs nas lhung bzed dang /_chos gos bzhag ste rkang pa bkrus nas/_bcom ldan 'das ga na ba der song ste phyin nas/_bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas bcom ldan 'das la tshe dang ldan pa kun 
[\[109b.5\]]dga' bos 'di skad ces gsol to/_/btsun pa 'di na bdag snga dro sham thabs dang /_chos gos bgos te lhung bzed thogs nas mnyan yod du bsod snyoms la mchis te/_btsun pa bdag mnyan yod du bsod snyoms la mchi ba na khang pa brtsegs pa chen po slad nang byugs 
[\[109b.6\]]shing byi dor bgyis pa/_sgo gtan legs par stsal pa/_skar khung bkum pa zhig mthong lags so/_/mthong nas kyang bdag nyid 'di snyam du sems te/_gang zhig gis khang pa brtsegs pa 'di lta bu zhig bgyis te phyogs bzhi'i dge slong gi dge 'dun la dbul bar bgyid pa dang /_
[\[109b.7\]]gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du stsal te/_srog shing khab tsam btsugs nas gdugs rgya shug gi lo ma tsam 'dogs par bgyid pa'am/_de bzhin gshegs pa'i sku 
[\[110a\]]
[\[110a.1\]]gzugs tshon gang ba tsam zhig bgyid na/_de gnyis las gang bsod nams ches mang du 'phel snyam bgyid lags te/_bcom ldan 'das la bdag don 'di yongs su zhu lags so/_/de skad ces gsol pa dang /_bcom ldan 'das kyis tshe dang ldan pa kun dga' 
[\[110a.2\]]bo la 'di skad ces bka' stsal to/_/kun dga' bo legs so legs so/_/kun dga' bo khyod gang zhig gis khang pa brtsegs pa de lta bu zhig byas te phyogs bzhi'i dge slong gi dge 'dun la dbul bar byed la/_gang zhig gis de bzhin gshegs pa yongs su mya ngan las 'das pa'i ring 
[\[110a.3\]]bsrel yungs 'bru tsam mchod rten gyi bum pa skyu ru ra tsam gyi nang du bcug ste/_srog shing khab tsam btsugs nas gdugs rgya shug gi lo ma tsam 'dogs par byed pa'am/_de bzhin gshegs pa'i sku gzugs tshon gang tsam zhig byed na/_de gnyis las gang bsod nams ches 
[\[110a.4\]]mang du 'phel zhes pa ni khyod kyi zhu ba bzang la spobs pa legs te dpyod pa dge'o/_/kun dga' bo de'i phyir legs par rab tu nyon la yid la zung shig dang ngas bshad do/_/kun dga' bo gang zhig gis khang pa brtsegs pa de lta bu zhig byas nas phyogs bzhi'i dge slong gi dge 'dun 
[\[110a.5\]]la dbul bar byed la/_gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcug ste/_srog shing khab tsam btsugs nas gdugs rgya shug gi lo ma tsam 'dogs par byed pa'am/_de bzhin 
[\[110a.6\]]gshegs pa'i sku gzugs tshon gang tsam zhig byed na/_kun dga' bo bsod nams 'di la bsod nams snga ma des brgya'i char yang nye bar mi 'gro_/stong gi cha dang /_'bum gyi cha dang /_grangs dang /_cha dang /_dpe dang /_rgyur yang nye bar mi 'gro'o/_/de ci'i phyir zhe na/_de 
[\[110a.7\]]bzhin gshegs pa dgra bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag dang ldan te/_tshul khrims dpag tu med pa dang /_ting nge 'dzin dpag tu med pa dang /_shes rab dpag tu med pa dang /_rnam par grol ba dpag tu med pa dang /_
[\[110b\]]
[\[110b.1\]]rnam par grol ba'i ye shes gzigs pa dpag tu med pa dang ldan pa'i phyir ro/_/kun dga' bo 'dzam bu'i gling chu zheng dang rgyar dpag tshad bdun stong yod pa 'di rgyun du zhugs pa rnams dang /_lan cig phyir 'ong ba rnams dang /_phyir mi 'ong ba rnams dang /_dgra bcom pa rnams 
[\[110b.2\]]dang /_rang sangs rgyas rnams kyis 'di lta ste/_'bras sA lu'i zhing ngam/_til gyi zhing ngam/_smyig ma'i tshal lam/_'dam bu'i tshal lam/_bu ram shing gi tshal bzhin du gang bar gyur pa de dag la/_mi la la zhig gis ji srid 'tsho'i bar du chos gos dang /_bsod snyoms 
[\[110b.3\]]dang /_mal stan dang /_nad kyi gsos sman dang /_yo byad rnams kyis ci 'dod pa bstabs te/_de dag thams cad yongs su mya ngan las 'das nas kyang mchod rten byas te/_gdugs dang /_sil snyan dang /_ba dan dang /_dri dang /_bdug pa dang /_phreng ba dang /_phye ma dang /_
[\[110b.4\]]byug pa dag gis mchod pa byed la/_gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam mchod rten gyi bum pa skyu ru ra tsam gyi nang du bcug ste/_srog shing khab tsam btsugs nas gdugs rgya shug gi lo ma tsam 'dogs par byed pa'am/_
[\[110b.5\]]de bzhin gshegs pa'i sku gzugs tshon gang tsam zhig byed na/_kun dga' bo bsod nams 'di la bsod nams snga ma des brgya'i char yang nye bar mi 'gro/_stong gi cha dang /_'bum gyi cha dang /_grangs dang /_cha dang /_dpe dang /_rgyur yang nye bar mi 'gro'o/_/de ci'i phyir zhe na/_
[\[110b.6\]]de bzhin gshegs pa dgra bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag dang ldan te/_tshul khrims dpag tu med pa dang /_ting nge 'dzin dpag tu med pa dang /_shes rab dpag tu med pa dang /_rnam par grol ba dpag tu med 
[\[110b.7\]]pa dang /_rnam par grol ba'i ye shes gzigs pa dpag tu med pa dang ldan pa'i phyir ro/_/kun dga' bo shar gyi lus 'phags gling chu zheng dang rgyar dpag tshad brgyad stong yod pa rgyun du zhugs pa rnams kyis kyang gang bar gyur ces bya ba nas rnam par grol ba'i ye shes gzigs 
[\[111a\]]
[\[111a.1\]]pa zhes bya ba'i bar du rgya cher snga ma bzhin du brjod par bya'o/_/kun dga' bo nub kyi ba lang spyod kyi gling chu zheng dang rgyar dpag tshad dgu stong yod pa rgyun du zhugs pa rnams kyis kyang gang bar gyur ces bya ba nas snga ma bzhin du rgyas par sbyar ro/_/kun dga' bo byang gi 
[\[111a.2\]]sgra mi snyan gyi gling chu zheng du dpag tshad khri yod pa rgyun du zhugs pa rnams kyis kyang gang bar gyur ces bya ba nas snga ma bzhin du rgyas par sbyar ro/_/kun dga' bo lha'i dbang po brgya byin gyi khang [{]bzangs [,]bzang [}]rnam par rgyal ba zhes bya ba ka ba brgyad khri bzhi stong rab tu brtan pa dag yod de/_ka ba de 
[\[111a.3\]]dag thams cad kyang lha'i bai dUr+ya sngon po yin no/_/kun dga' bo khang [{]bzangs [,]bzang [}]rnam par rgyal ba gser gyi bye ma bdal ba la tsan dan gyi chus chag chag btab pa/_gser gyi dra bas g.yogs shing gser gyi dril bu g.yer khas bskor ba ste/_kun dga' bo gang zhig stong gsum gyi stong 
[\[111a.4\]]chen po'i 'jig rten gyi khams khang [{]bzangs [,]bzang [}]de lta bu sha stag gis bkang ste/_phyogs bzhi'i dge slong gi dge 'dun la dbul bar byed la/_gang zhig gis de bzhin gshegs pa yongs su mya ngan las 'das pa'i sku gdung yungs 'bru tsam zhes bya ba nas rgya cher snga ma bzhin du sbyar ro/_/
[\[111a.5\]]kun dga' bo lus 'phags mo'i bu yul ma ga d+hA'i rgyal po ma skyes dgras pha rgyun du zhugs pa bsad nas de de bzhin gshegs pa'i sku gdung la mchod pa bya ba'i phyir sku gdung gi brgyad cha la bkur stir bya ba de/_bla mar bya ba dang /_ri mor bya ba dang /_mchod par bya ba dang /_rjed par bya ba 
[\[111a.6\]]dang /_gsol bar bya ba la brtson par 'gyur ro zhes sangs rgyas kyis bsngags pa'i dge ba'i las de des byas pas sems can dmyal bar lan cig song nas las de nyid dang /_dge ba'i rtsa ba de nyid dang /_sngon legs par spyad pa de nyid kyis de nas thar nas bskal pa nyi shur log par 
[\[111a.7\]]ltung bar mi 'gyur la/_skra dang kha spu bregs nas gos ngur smrig bgos te/_yang dag par khyim nas khyim med par rab tu byung nas rang byang chub mngon du byed par 'gyur te/_rang sangs rgyas rnam par rgyal ba'i sde zhes bya bar 'gyur ro/_/de ci'i phyir zhe na/_de bzhin gshegs pa dgra 
[\[111b\]]
[\[111b.1\]]bcom pa yang dag par rdzogs pa'i sangs rgyas rnams ni dpag tu med pa'i chos 'di lta bu dag dang ldan te/_tshul khrims dpag tu med pa dang /_ting nge 'dzin dpag tu med pa dang /_shes rab dpag tu med pa dang /_rnam par grol ba dpag tu med pa dang /_rnam par grol ba'i 
[\[111b.2\]]ye shes gzigs pa dpag tu med pa dang ldan pa'i phyir ro/_/kun dga' bo 'di ltar de bzhin gshegs pa dgra bcom pa yang dag par rdzogs pa'i sangs rgyas rnams dpag tu med pa'i chos rnams dang ldan pa de'i phyir de la mchod pa'i rnam par smin pa yang de ltar dpag tu med 
[\[111b.3\]]par shes par bya'o/_/chos kyi rnam grangs 'di bshad pa'i tshes chen po 'di rnam pa drug tu g.yos te/_shar phyogs mtho na nub phyogs dma'/_nub phyogs mtho na shar phyogs dma'/_lho phyogs mtho na byang phyogs dma'/_byang phyogs mtho na lho phyogs dma'/_dbus mtho 
[\[111b.4\]]na mtha' dma'/_mtha' mtho na dbus dma' bar gyur to/_/de nas bcom ldan 'das la tshe dang ldan pa kun dga' bos 'di skad ces gsol to/_/bcom ldan 'das chos kyi rnam grangs 'di'i ming ci lags/_bdag gis ji ltar gzung bar bgyi/_bcom ldan 'das kyis 
[\[111b.5\]]bka' stsal pa/_kun dga' bo de'i phyir chos kyi rnam grangs 'di bdud rtsi'i rnga zhes bya bar zung shig_/sgra chen po zhes bya bar yang zung shig_/de nas tshe dang ldan pa kun dga' bo bcom ldan 'das kyis gsungs pa la mngon par bstod de rjes su yi rangs nas bcom ldan 'das kyi 
[\[111b.6\]]zhabs la phyag 'tshal te/_bcom ldan 'das la lan gsum bskor ba byas nas/_bcom ldan 'das kyi spyan snga nas song ngo /_/'phags pa sgra chen po zhes bya ba theg pa chen po'i mdo rdzogs so//_//rgya gar gyi mkhan po bi shud d+ha sing ha dang /_lo ts+tsha ba ban de dge ba 
[\[111b.7\]]dpal gyis bsgyur/_rgya gar gyi mkhan po bir+yA kar sing ha dang /_zhu chen gyi lo ts+tsha ba ban de de btsan dras zhus te gtan la phab pa//[ {D209}]@##/_/rgya gar skad du/_Ar+ya sing ha nA di ka na nA ma ma hA yA na sU tra/_
[\[112a\]]
[\[112a.1\]]bod skad du/_'phags pa seng ge'i sgra bsgrags pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das nyi zla'i gnas rnam par rgyal byed kyi khang 
[\[112a.2\]{]bzangs kyi [,]bzang gi [}]nang na dge slong gi dge 'dun chen po dang dgra bcom pa bye ba khrag khrig brgya stong phrag dgu bcu rtsa dgu dang thabs cig tu bzhugs so/_/de'i tshe bcom ldan 'das kyis byang chub sems dpa' rnam par rgyal ba'i phung po la bka' stsal pa/_rnam par rgyal ba'i phung po khyod sangs 
[\[112a.3\]]rgyas kyi zhing 'di nas byang phyogs logs na gang gA'i klung drug cu'i bye ma snyed kyi sangs rgyas kyi zhing rdul phra rab snyed 'das pa na 'jig rten gyi khams mngon par dga' ba zhes bya ba zhig yod de/_de na de bzhin gshegs pa dgra bcom pa yang dag par rdzogs pa'i sangs rgyas chos 'phags 
[\[112a.4\]]zhes bya ba da ltar bzhugs te/_'tsho zhing gzhes la chos kyang ston to/_/de bzhin gshegs pa de la blta ba dang /_phyag bya ba dang /_bsnyen bkur bya ba dang /_mchod pa bya ba'i phyir song shig_/de nas byang chub sems dpa' rnam par rgyal ba'i phung po 'jig rten gyi khams der song nas/_
[\[112a.5\]]bcom ldan 'das chos 'phags de'i zhabs la phyag 'tshal te lan bdun bskor ba byas nas phyogs gcig tu 'dug go/_/byang chub sems dpa' rnam par rgyal ba'i phung po phyogs gcig tu 'dug pa dang /_de nas bcom ldan 'das de bzhin gshegs pa chos 'phags des byang chub sems 
[\[112a.6\]]dpa' de la 'di skad ces bka' stsal to/_/rigs kyi bu khyod ga las 'dir 'ongs/_de nas byang chub sems dpa' rnam par rgyal ba'i phung po bcom ldan 'das kyis bka' stsal pa de la cang mi smra bar kha rog 'dug go/_/de'i tshe der 'khor 'dus pa gang lha dang /_klu dang /_gnod sbyin 
[\[112a.7\]]dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa de dag 'di snyam du sems te/_ci'i phyir byang chub sems dpa' rnam par rgyal ba'i phung po 'di 'jig rten gsum gyi bla mas bka' stsal pa la lan mi gsol bar kha rog 'dug 
[\[112b\]]
[\[112b.1\]]zhig gu snyam mo/_/de nas bcom ldan 'das kyis der seng ge bsgyings pa lta bus phyogs bcur gzigs nas 'khor thams cad the tsom du gyur pa thugs su chud nas 'dzum pa mdzad do/_/bcom ldan 'das de bzhin gshegs pa chos 'phags de 'dzum pa mdzad pa'i 'od kyi snang ba gser gyi 
[\[112b.2\]]kha dog lta bu'i 'od zer brgya stong phrag du mas phyogs bcu snang bar mdzad do/_/de nas skad cig de nyid la sa chen po g.yos par gyur to/_/phyogs bcu nas kyang byang chub sems dpa' gzugs dang /_kha dog dang /_tshul du ma 'chang ba dag bcom ldan 'das kyi cho 'phrul chen po de mthong 
[\[112b.3\]]nas 'jig rten gyi khams der thams cad 'dus te/_bcom ldan 'das de'i zhabs la mgo bos phyag 'tshal nas rang rang gi dge bas bsgrubs pas 'dug ste/_pus mo g.yas pa'i lha nga sa la btsugs nas bcom ldan 'das ga la ba de logs su thal mo sbyar ba btud de/_ngo mtshar du gyur 
[\[112b.4\]]pa dang /_rmad du gyur pas 'dzum dmul nas bcom ldan 'das la 'di skad ces gsol to/_/bcom ldan 'das bdag cag gis 'od zer gyi cho 'phrul du ma dag mthong lags te/_bcom ldan 'das bdag cag gis 'od zer gyi snang ba 'di lta bu dag sngon nam yang ma mthong lags so/_/
[\[112b.5\]]bcom ldan 'das 'di'i don de ni legs pa lags te/_gang bcom ldan 'das kyis 'dzum pa de lta bu mdzad pa'i don de bdag cag la thugs brtse bar dgongs te lung bstan du gsol/_de nas byang chub sems dpa' 'od phreng gis bcom ldan 'das la tshigs su bcad de gsol pa/_
[\[112b.6\]]rnam 'dren gang zag mchog ste thugs rje can/_/rgyu ma mchis par 'dzum pa mi mdzad na/_/bdag dang 'jig rten snang mdzad thugs rje can/_/'dzum mdzad rgyu dang mdzad rgyu nges par gsungs/_/de nas bcom ldan 'das de bzhin gshegs pa chos 'phags 'dzam bu chu bo'i 
[\[112b.7\]]gser ltar snang zhing 'od zer bye ba khrag khrig brgya stong phrag du ma rab tu 'gyed pa/_sku'i gzugs dang mdog gzi brjid kyis 'bar ba de la byang chub sems dpa' 'od phreng gis 'di skad ces gsol to/_/bcom ldan 'das bdag gis cho 'phrul mang po mthong lags te/_bdag 
[\[113a\]]
[\[113a.1\]]gis sngon 'od zer gyi snang ba 'di lta bu nams kyang ma mthong lags so/_/de bzhin gshegs pa des bka' stsal pa/_'od phreng phyogs 'dir de bzhin gshegs pa'i 'od zer gyi snang ba 'di lta bu chung ngu zhig mdzad de/_mtshan ma snang ba de dag ni rgyu med pa ma 
[\[113a.2\]]yin/_byed rgyu med pa ma yin no/_/'od phreng khyod de'i phyir legs par rab tu nyon la yid la zung shig dang /_ngas khyod la bshad do/_/don gang gi phyir ngas 'dzum pa mdzad pa thos nas kyang rigs kyi bu khyod kyis skrag par mi bya/_dngang bar mi bya/_dngang bar 'gyur bar mi bya/_
[\[113a.3\]]som nyir mi bya/_the tsom du mi bya'o/_/de ci'i phyir zhe na/_sangs rgyas bcom ldan 'das rnams kyi yul ni bsam gyis mi khyab bo/_/smon lam ni bsam gyis mi khyab bo/_/rnam par 'phrul pa ni bsam gyis mi khyab bo/_/don de dag yang dag par mthong nas the tsom ma byed cig_/
[\[113a.4\]]'od phreng gang 'di ltar de bzhin gshegs pa shAkya thub pas nga'i drung du byang chub sems dpa' rnam par rgyal ba'i phung po btang ba 'di khyod kyis mthong ngam/_gsol pa/_bcom ldan 'das mthong lags so/_/bde bar gshegs pa mthong lags so/_/rigs kyi bu byang chub 
[\[113a.5\]]sems dpa' rnam par rgyal ba'i phung po 'di la ngas khyod ga las 'ongs zhes de skad dris na/_de cang mi smra bar kha rog 'dug ste/_rigs kyi bu ngas don gyi dbang 'di mthong nas 'dir 'dzum pa mdzad do/_/de bzhin gshegs pas rmas pa'i lan de ci'i phyir 'dis ma gsol snyam 
[\[113a.6\]]du 'khor 'di dag thams cad the tsom du gyur to/_/rigs kyi bu ngas rmas pa'i lan skyes bu dam pa 'dis ci'i phyir ma gsol ce na/_'ong ba dang 'gro ba med pa'i chos rnams la/_bcom ldan 'das bdag la khyod ga las 'ongs zhes 'ong ba rmed par mdzad do snyam mo/_/chos thams cad 
[\[113a.7\]]brjod du ma mchis par yang glo bar chud na/_bcom ldan 'das ga las 'ongs zhes byung ba'i gnas la bdag gis gsol bar spro ba ma mchis so snyam du sems te/_rigs kyi bu mdor na rigs kyi bu 'dis chos thams cad bstan te/_yang dag pa'i chos ston pa yin no/_/rigs kyi 
[\[113b\]]
[\[113b.1\]]bu byang chub sems dpa' rnam par rgyal ba'i phung pos yi ge med pa'i chos dang /_tshig med pa dang /_brjod du med pa dang /_yi ge dang bral ba dang /_mtshan ma med pa dang /_mtshan ma dang bral ba dang /_blang ba med pa dang /_blang ba dang bral ba dang /_'ong ba med pa dang /_mthong ba med 
[\[113b.2\]]pa dang /_gnas pa med pa dang /_sems dang yid dang /_rnam par shes pa dang bral ba dang /_rgyu rkyen dang bral ba dang /_tshig med pa dang /_rnam par rig pa med pa dang /_lta ba med pa dang /_ther zug tu gnas pa med pa dang /_tshig gis brjod du med pa dang /_brda med pa 
[\[113b.3\]]dang /_yi ge gcig la 'di lta ste/_yang dag pa ma yin pa dang /_bsags pa med pa'i gnas pa dang /_yi ge med pa dang /_gdul ba med pa rnams la su zhig ston snyam du shes nas rigs kyi bu bstan pa med pa 'dir bstan to/_/de nas bcom ldan 'das kyi mthus byang chub sems dpa' 
[\[113b.4\]]lus 'od gsal gyis bcom ldan 'das la 'di skad ces gsol to/_/bcom ldan 'das gal te chos thams cad bstan du ma mchis pa lags na chos de dag thams cad lkugs pas bstan par 'gyur lags so/_/bcom ldan 'das kyis bka' stsal pa/_rigs kyi bu ji skad smras pa 
[\[113b.5\]]de bzhin te/_lkugs pa 'ba' zhig gis ma yin gyi/_sems can thams cad kyang mi shes bzhin du chos ston par byed do/_/gsol pa/_bcom ldan 'das ji ltar sems can thams cad ma 'tshal bzhin du chos ston pa de bshad du gsol/_bde bar gshegs pa bshad du gsol/_
[\[113b.6\]]de skad ces gsol pa dang /_bcom ldan 'das kyis byang chub sems dpa' lus 'od gsal la 'di skad ces bka' stsal to/_/rigs kyi bu 'di lta ste/_dper na dmus long dag nyi ma shar kyang gzugs mthong bar mi 'gyur zhing nyi ma'i 'od ci 'dra ba yang mi shes te/_ji ltar gzhan dag 
[\[113b.7\]]gis nyi ma'i mtshan nyid 'di lta bu zhig yin no zhes bstan pa dang /_de ltar gzhan gyi sgra las nyi ma yin par mngon par zhen to/_/rigs kyi bu de bzhin du chos thams cad nang du 'dus shing dbyings kyi nang du 'dus te/_dbyings med cing yi ge med pa/_yi ge dang bral ba/_chos thams 
[\[114a\]]
[\[114a.1\]]cad brjod du med pa yin na rkyen gyi dbang gis sgra 'byung bar 'gyur ro/_/rigs kyi bu 'di lta ste/_dper na ri brag dang sgra la brten nas brag ca'i sgra 'byung yang rigs kyi bu ri brag gi sgra ni stong pa yin no/_/rigs kyi bu de bzhin du rkyen la brten nas yi ge'i sgra 'byung bar 
[\[114a.2\]]'gyur te/_yi ge'i sgra ni stong pa yin no/_/rigs kyi bu sems can gang dag brjod pa de thams cad so so yang dag par rig pa'i nang du 'dus par blta ste/_tshig gis brjod pa gang yin pa de ni chos so so yang dag par rig pa yin par blta ba dang /_tshig gis brjod pa gang yin pa de ni don 
[\[114a.3\]]so so yang dag par rig pa yin par blta bar bya'o/_/de lta bas na rigs kyi bu khyod kyis sems can gyi gang cung zad g.yo ba de thams cad chos kyi sdom bzhir 'dus par blta bar bya ste/_'byung po dag mi shes pas gnas mi g.yo'o/_/de ltar mi dmus long de ji ltar shes pa de bzhin 
[\[114a.4\]]du chos de nyid la mngon par zhen to/_/rigs kyi bu don yongs su tshol bar 'dod pas rang gi rgyud las yongs su btsal bar bya'o/_/rigs kyi bu byang chub yongs su tshol bar 'dod pas rang gi nye bar len pa'i phung po lnga las btsal bar bya'o/_/chos kyi rnam grangs 'di'i don ji lta ba 
[\[114a.5\]]bzhin bshad pa na stong gsum gyi stong chen po'i 'jig rten gyi khams thams cad rnam pa drug tu g.yos so/_/snang ba chen pos 'jig rten khyab par shin tu snang bar gyur to/_/bcom ldan 'das de bzhin gshegs pa chos 'phags kyi ljags kyi dbang po phyung nas stong gsum gyi stong 
[\[114a.6\]]chen po'i 'jig rten gyi khams thams cad ljags kyi dbang pos yang dag par bkab par gyur to/_/ljags kyi dbang po de las 'od zer bye ba khrag khrig brgya stong phrag du ma byung ste/_'od zer de dag gis sems can dmyal ba chen po la sogs pa nas srid pa'i rtse mo'i bar gyi 'jig rten 
[\[114a.7\]]gyi khams thams cad snang bar byas so/_/de nas bcom ldan 'das kyi ljags kyi dbang po de nyid slar bsdus nas 'khor gyi dkyil 'khor thams cad la bka' stsal pa/_grogs po dag lce 'di lta bu yod pa ni [{]brdzun [,]rdzun [}]mi zer ste/_grogs po dag ngas gtam cung zad ji lta ba bzhin bshad 
[\[114b\]]
[\[114b.1\]]pa de ltar brtag pa dang /_de ltar dad pa dang /_yid ches par gyis shig_/de nas sa bcu la gnas pa dang /_lha dang klu dang /_gnod sbyin dang /_lha ma yin dang /_nam mkha' lding dang /_mi 'am ci dang /_lto 'phye chen po la sogs pa dang /_mi dang mi ma yin pa'i 'khor 
[\[114b.2\]]thams cad stan las langs te thal mo sbyar nas tshig 'thun par 'di skad ces gsol to/_/bcom ldan 'das yang dag pa'i don bstan pa bshad du gsol/_bde bar gshegs pa bshad du gsol/_sangs rgyas kyi mthus som nyi mi bgyi zhing the tsom mi bgyi'o/_/de nas bcom 
[\[114b.3\]]ldan 'das kyis thams cad dang ldan pa'i 'khor la lan gnyis lan gsum du gzigs nas 'di skad ces bka' stsal to/_rigs kyi bu dag skye bo mang po la phan pa dang /_skye bo mang po la bde ba'i phyir seng ge'i sgras bshad par bya'o/_/rigs kyi bu gang 'jig rten gyi khams mi 
[\[114b.4\]]mjed na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba da ltar bzhugs te/_'tsho zhing gzhes la chos kyang ston to/_/rigs kyi bu de ni de bzhin gshegs pa chos 'phags nga nyid yin te/_'jig rten gyi khams mi mjed der sgrub pa 
[\[114b.5\]]rnam pa sna tshogs kyis sems can rnams la chos ston pa mdzad do/_/de nas thams cad dang ldan pa'i 'khor ngo mtshar du gyur cing rmad du gyur pa de dag gis bcom ldan 'das la legs so zhes bya ba gsol te/_bcom ldan 'das de ltar sems can thams cad la seng ge'i sgra bsgrags pa 
[\[114b.6\]]legs lags so/_/legs lags so/_/bcom ldan 'das ji ltar 'khor 'dir seng ge'i sgra bsgrags pa'i bcom ldan 'das kyi seng ge'i sgra 'di thos par 'gyur zhing thos nas kyang yid ches par 'gyur ba'i sems can gang lags pa de dag kyang /_bcom ldan 'das dge ba'i 
[\[114b.7\]]rtsa ba ngan ngon dang ldan pa ma lags na gang 'dzin pa dang /_'chang ba dang /_klog pa dang /_gzhan dag la yang rgya cher yang dag par rab tu ston pa dang /_mdo sde 'di la me tog dang /_bdug spos dang /_phreng ba dang /_byug pa dang /_phye ma dang /_na bza' dang /_gdugs dang /_
[\[115a\]]
[\[115a.1\]]rgyal mtshan dang /_ba dan dag gis mchod pa bgyid pa lta smos kyang ci 'tshal te/_seng ge'i sgra bsgrags pa'i mdo sde 'di sems can gang gi rna bar thos par 'gyur ba de ni bcom ldan 'das sangs rgyas thams cad kyis byin gyis brlabs pa lags so/_/de nas bcom 
[\[115a.2\]]ldan 'das kyis byang chub sems dpa' de dag la legs so bya ba gnang ste/_rigs kyi bu ji skad smras pa de bzhin te/_legs so legs so/_/gang de bzhin gshegs pa'i yang dag pa'i seng ge'i sgra 'di thos nas rab tu dang ba'i sems kyis legs so zhes bya ba 'ga' zhig rjes su 
[\[115a.3\]]'bul na yang rigs kyi bu'am/_rigs kyi bu mo de dge ba'i rtsa ba ngan ngon dang ldan pa ma yin te/_de dag ngas yongs su bzung ba yin no/_/byang chub sems dpa' sems dpa' chen po byams pas kyang 'gron du gnyer bar byed do/_/de dag gis nga yi byang chub phrag pa la khyer ba yin 
[\[115a.4\]]no/_/gang snyigs ma lnga dag la bab pa'i tshe mdo sde 'di la mos pa'i sems can de dag ni ngas yongs su smin par byas pa yin te/_tshe rabs gzhan du yang mi pham pas yongs su 'dzin par 'gyur ro/_/de'i skye ba'i rgya mtsho bskams pa yin no/_/bdud pham par byas pa yin no/_/nyon 
[\[115a.5\]]mongs pa rnams bsal ba yin no/_/chos kyi rnga shin tu brdungs pa yin no/_/srid pa gsum rnam par bzlog pa yin no/_/phyir rgol ba rnams las nges par rgyal ba yin no/_/nyon mongs pa'i tshogs bcom pa yin no/_/rigs kyi bu'am/_rigs kyi bu mo gang la la zhig gis stong 
[\[115a.6\]]gsum gyi stong chen po'i 'jig rten gyi khams grangs med pa phrag bcu'i rdul phra rab kyi rdul snyed kyi bskal par de bzhin gshegs pa thams cad la bde ba'i yo byad thams cad kyis bsnyen bkur byed kyang /_de bzhin gshegs pa'i sngon gyi rnam par 'phrul pa 'di thos nas dad par mi byed na 
[\[115a.7\]]de nyes pa che ba yin no/_/de bzhin gshegs pa'i bkas rigs kyi bu de de bzhin gshegs pa la rim gror bya bas rim gror byed pa dang /_rigs kyi bu'am rigs kyi bu mo gang gzhan zhig gis de bzhin gshegs pas yang dag par bstan pa 'di thos nas dad cing sems rab tu dang bas 
[\[115b\]]
[\[115b.1\]]legs so zhes bya ba 'bul na/_gang de bzhin gshegs pa la mchod cing bsnyen bkur byas pa de bas 'di bsod nams ches lhag par brgya phrag stong sogs par 'gyur ro/_/de lta bas na rigs kyi bu gang dag nga la skyabs su song ba de dag gis mdo sde 'di bri bar bya bcang bar bya'o/_/de 
[\[115b.2\]]nas byang chub sems dpa' rnam par rgyal ba'i phung po dang /_'od phreng dang /_glog gi 'od dang /_spyan rnam par dag pa dang /_byams pa dang /_mi 'jigs mdzad dang /_spyan ras gzigs dbang phyug dang /_mthu chen thob dang /_'jam dpal dang /_spobs pa dpa' bo dang /_
[\[115b.3\]]sgrib pa thams cad rnam par sel ba dang /_spyan ras gzigs dang /_kun tu bzang po dang /_de dag la sogs pa byang chub sems dpa' bye ba khrag khrig brgya stong phrag brgyad cu rtsa bzhis bcom ldan 'das la 'di skad ces gsol to/_/bcom ldan 'das slad ma'i dus slad ma'i tshe 
[\[115b.4\]]snyigs ma lnga la bab pa na bdag cag gis mdo sde 'di rgyas par bgyi'o/_/bcom ldan 'das gang mdo sde 'di la mos pa'i sems can de ni yongs su mya ngan las 'das par rig par bgyi'o/_/bcom ldan 'das sems can dge ba'i rtsa ba ma bskyed pa rnams kyi rna bar mdo sde 'di thos par mi 
[\[115b.5\]]'gyur te/_gang dag rgya cher 'jug pa de dag gi yon tan gyi mtha' ni bskal pa bye ba khrag khrig brgya phrag stong du rtogs par dka' lags so/_/de nas bcom ldan 'das des byang chub sems dpa' de dag la legs so zhes bya ba gnang ste/_rigs kyi bu dag legs so legs so/_/de 
[\[115b.6\]]ltar khyed rnams kyis de bzhin gshegs pa'i bstan pa la gdos pa 'dzin pa lta bur gyis shig_/bcom ldan 'das kyis de skad ces bka' stsal nas/_byang chub sems dpa' rnam par rgyal ba'i phung po dang /_thams cad dang ldan pa'i 'khor lha dang /_mi dang /_lha ma yin dang /_dri zar bcas pa'i 'jig 
[\[115b.7\]]rten de dag bcom ldan 'das kyis gsungs pa la yi rangs te mngon par bstod do/_/'phags pa seng ge'i sgra bsgrags pa zhes bya ba theg pa chen po'i mdo rdzogs so//_//rgya gar gi mkhan po bid+yA ka ra sing ha dang /_lo ts+tsha ba ban de sba rje ye shes snying pos bsgyur nas gtan la phab pa//_//
[\[116a\]]
[\[116a.1\]{D210}]@##/_/rgya gar skad du/_Ar+ya shA li stam+b+ha nA ma ma hA yA na sU tra/_bod skad du/_'phags pa sA lu'i ljang pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa'i dus gcig na/_bcom ldan 
[\[116a.2\]]'das rgyal po'i khab bya rgod phung po'i ri la dge slong stong nyis brgya lnga bcu'i dge slong gi dge 'dun chen po dang /_byang chub sems dpa' sems dpa' chen po rab tu mang po dang thabs cig tu bzhugs te/_de'i tshe na tshe dang ldan pa shA ri'i bu byang chub sems dpa' sems dpa' chen po byams pa'i 
[\[116a.3\]]bgrod par bya ba'i sa phyogs ga la ba der song ste phyin nas phan tshun yang dag par dga' bar bya ba'i gtam rnam pa mang po byas nas 'dus te gnyis ka rdo leb la 'khod do/_/de nas tshe dang ldan pa shA ri'i bus byang chub sems dpa' sems dpa' chen po byams pa la 'di skad ces smras so/_/
[\[116a.4\]]byams pa deng 'dir bcom ldan 'das kyis sA lu'i ljang pa la gzigs nas dge slong rnams la mdo 'di gsungs so/_/dge slong dag sus rten cing 'brel par 'byung ba mthong ba des chos mthong ngo /_/sus chos mthong ba des sangs rgyas mthong ngo zhes de skad bka' stsal nas/_bcom ldan 
[\[116a.5\]]'das cang mi gsung bar gyur na byams pa bde bar gshegs pas bka' stsal pa'i mdo de'i don ni ci/_rten cing 'brel par 'byung ba ni gang /_chos ni gang /_sangs rgyas ni gang /_ji ltar rten cing 'brel par 'byung ba mthong na chos mthong /_ji ltar chos mthong na sangs rgyas mthong /_de skad 
[\[116a.6\]]ces smras pa dang /_byang chub sems dpa' sems dpa' chen po byams pas tshe dang ldan pa sha ra dwa ti'i bu la 'di skad ces smras so/_/btsun pa shA ri'i bu 'di la bcom ldan 'das chos kyi bdag po thams cad mkhyen pas dge slong dag sus rten cing 'brel par 'byung ba mthong ba des chos mthong ngo /_/
[\[116a.7\]]sus chos mthong ba des sangs rgyas mthong ngo zhes gsungs pa de la rten cing 'brel par 'byung ba gang zhe na/_rten cing 'brel par 'byung ba zhes bya ba ni 'di lta ste/_'di yod pas 'di 'byung la/_'di skyes pa'i phyir 'di skye ba ste/_gang 'di ma rig pa'i rkyen gyis 'du byed rnams/_'du byed 
[\[116b\]]
[\[116b.1\]]kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_
[\[116b.2\]]srid pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung ste/_de ltar sdug bsngal gyi phung po chen po 'ba' zhig po 'di 'byung bar 'gyur ro/_/de la ma rig pa 'gags pas 'du 
[\[116b.3\]]byed 'gag_/'du byed 'gags pas rnam par shes pa 'gag_/rnam par shes pa 'gags pas ming dang gzugs 'gag_/ming dang gzugs 'gags pas skye mched drug 'gag_/skye mched drug 'gags pas reg pa 'gag_/reg pa 'gags pas tshor ba 'gag_/tshor 
[\[116b.4\]]ba 'gags pas sred pa 'gag_/sred pa 'gags pas len pa 'gag_/len pa 'gags pas srid pa 'gag_/srid pa 'gags pas skye ba 'gag_/skye ba 'gags pas rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug 
[\[116b.5\]]pa rnams 'gag par 'gyur te/_de ltar sdug bsngal gyi phung po chen po 'ba' zhig po 'di 'gag par 'gyur ro/_/'di ni bcom ldan 'das kyis rten cing 'brel par 'byung ba zhes gsungs so/_/chos gang zhe na/_'phags pa'i lam yan lag brgyad pa ste/_'di lta ste/_yang dag pa'i 
[\[116b.6\]]lta ba dang /_yang dag pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag pa'i rtsol ba dang /_yang dag pa'i dran pa dang /_yang dag pa'i ting nge 'dzin to/_/'di ni 'phags pa'i lam yan lag brgyad pa zhes bya ste/_
[\[116b.7\]]'bras bu thob pa dang mya ngan las 'das pa gcig tu bsdus te/_bcom ldan 'das kyis chos so zhes bka' stsal to/_/de la sangs rgyas bcom ldan 'das gang zhe na/_sus chos thams cad thugs su chud pa'i phyir sangs rgyas zhes bya ste/_des 'phags pa'i shes rab kyi spyan dang /_chos 
[\[117a\]]
[\[117a.1\]]kyi sku dang ldan pa dang /_slob pa dang mi slob pa'i chos de dag gzigs pa'o/_/de la rten cing 'brel par 'byung ba mthong ba ji lta bu zhe na/_'di la bcom ldan 'das kyis sus rten cing 'brel par 'byung ba rtag pa dang /_srog med pa dang /_srog dang bral ba dang /_ji lta bu 
[\[117a.2\]]nyid dang /_ma nor ba dang /_ma skyes pa dang /_ma byung ba dang /_ma byas pa dang /_'dus ma byas pa dang /_thogs pa med pa dang /_dmigs pa med pa dang /_zhi ba dang /_'jigs pa med pa dang /_mi 'phrogs pa dang /_zad pa med pa dang /_rnam par zhi ba ma yin pa'i rang bzhin du mthong 
[\[117a.3\]]ba ste/_gang gis tshul 'di 'dra bar chos la'ang rtag pa dang /_srog med pa dang /_srog dang bral ba dang /_ji lta bu nyid dang /_ma nor ba dang /_ma skyes pa dang /_ma byung ba dang /_ma byas pa dang /_'dus ma byas pa dang /_thogs pa med pa dang /_dmigs pa med pa dang /_zhi ba 
[\[117a.4\]]dang /_'jigs pa med pa dang /_mi 'phrogs pa dang /_zad pa med pa dang /_rnam par zhi ba ma yin pa'i rang bzhin du mthong ba des 'phags pa'i chos mngon par rtogs te/_yang dag pa'i ye shes dang ldan pas bla na med pa'i chos kyi skur sangs rgyas mthong ngo zhes gsungs so/_/smras pa/_
[\[117a.5\]]ci'i phyir rten cing 'brel par 'byung ba zhes bya/_smras pa rgyu dang bcas rkyen dang bcas pa la bya'i/_rgyu med rkyen med pa la ni ma yin te/_de'i phyir rten cing 'brel par 'byung ba zhes bya'o/_/de la bcom ldan 'das kyis rten cing 'brel par 'byung ba'i mtshan nyid mdor bsdus te bka' stsal pa 
[\[117a.6\]]rkyen 'di nyid kyi 'bras bu ste/_de bzhin gshegs pa rnams byung yang rung /_ma byung yang rung /_chos rnams kyi chos nyid 'di ni 'dug pa'o zhes bya ba nas gang 'di chos nyid dang /_chos gnas pa nyid dang /_chos mi 'gyur ba nyid dang /_rten cing 'brel par 'byung bar 'thun pa dang /_
[\[117a.7\]]de bzhin nyid dang /_ma nor ba de bzhin nyid dang /_gzhan ma yin pa de bzhin nyid dang /_yang dag pa nyid dang /_bden pa kho na dang /_ma nor ba nyid dang /_phyin ci ma log pa nyid ces bya ba'i bar du gsungs so/_/'di ltar yang rten cing 'brel par 'byung ba 'di gnyis kyi phyir 'byung ste/_
[\[117b\]]
[\[117b.1\]]gnyis gang zhe na/_'di lta ste/_rgyu dang 'brel pa dang /_rkyen dang 'brel pa'i phyir ro/_/de yang phyi'i dang /_nang gi dang rnam pa gnyis su blta'o/_/de la phyi rol gyi rten cing 'brel par 'byung ba'i rgyu dang 'brel pa gang zhe na/_'di lta ste/_sa bon las myu gu/_myu gu las 'dab ma/_'dab 
[\[117b.2\]]ma las sdong bu/_sdong bu las sbu bu/_sbu bu las snying po/_snying po las me tog_/me tog las 'bras bu'o/_/sa bon med na myu gu mi 'byung ste/_me tog med na 'bras bu'i bar du yang mi 'byung ngo /_/sa bon yod na myu gu mngon par 'grub par 'gyur te/_de bzhin du me tog 
[\[117b.3\]]yod na 'bras bu'i bar du mngon par 'grub par 'gyur ro/_/de la sa bon ni 'di snyam du bdag gis myu gu mngon par bsgrub po snyam du mi sems so/_/myu gu yang 'di snyam du bdag ni sa bon gyis mngon par bsgrubs so snyam du mi sems so/_/de bzhin du me tog kyang 'di snyam du bdag gis 
[\[117b.4\]]'bras bu mngon par bsgrub po snyam du mi sems pa'i bar du ste/_'bras bu yang 'di snyam du bdag ni me tog gis mngon par bsgrubs so snyam du mi sems mod kyi/_'on kyang sa bon yod na myu gu mngon par 'grub cing 'byung bar 'gyur ba nas de bzhin du me tog yod na 'bras bu'i bar du 
[\[117b.5\]]yang mngon par 'grub cing 'byung bar 'gyur te/_de ltar phyi rol gyi rten cing 'brel par 'byung ba rgyu dang 'brel par blta'o/_/phyi rol gyi rten cing 'brel par 'byung ba rkyen dang 'brel pa ji ltar blta zhe na/_khams drug 'dus pa'i phyir te/_khams drug po gang dag 'dus pa'i phyir zhe na/_
[\[117b.6\]]'di lta ste/_sa dang /_chu dang /_me dang /_rlung dang /_nam mkha' dang /_dus kyi khams rnams 'dus pa las phyi rol gyi rten cing 'brel par 'byung ba rkyen dang 'brel par blta'o/_/de la sa'i khams ni sa bon rten pa'i bya ba byed do/_/chu'i khams ni sa bon rlan pa'i bya ba byed do/_/me'i 
[\[117b.7\]]khams ni sa bon yongs su dro ba'i bya ba byed do/_/rlung gi khams ni sa bon 'bu ba'i bya ba byed do/_/nam mkha'i khams ni sa bon la mi sgrib pa'i bya ba byed do/_/dus ni sa bon 'gyur ba'i bya ba byed do/_/rkyen 'di rnams med par sa bon las myu gu mngon par 'grub par mi 'gyur gyi/_nam phyi rol 
[\[118a\]]
[\[118a.1\]]gyi sa'i khams ma tshang ba med par gyur la de bzhin du chu dang /_me dang /_rlung dang /_nam mkha' dang /_dus kyang ma tshang ba med par gyur te/_thams cad 'dus pa las sa bon 'gags pa na de las myu gu mngon par 'grub par 'gyur ro/_/de la sa'i khams kyang 
[\[118a.2\]]'di snyam du bdag gis sa bon rten pa'i bya ba bya'o snyam du mi sems so/_/de bzhin du chu'i khams kyang 'di snyam du bdag gis sa bon brlan par bya'o snyam du mi sems so/_/me'i khams kyang 'di snyam du bdag gis sa bon yongs su dro bar bya'o snyam du mi sems so/_/rlung gi khams kyang 
[\[118a.3\]]'di snyam du bdag gis sa bon 'bu bar bya'o snyam du mi sems so/_/nam mkha'i khams kyang 'di snyam du bdag gis sa bon la mi sgrib pa'i bya ba bya'o snyam du mi sems so/_/dus kyang 'di snyam du bdag gis sa bon bsgyur ba'i bya ba bya'o snyam du mi sems so/_/sa bon yang 'di snyam du bdag 
[\[118a.4\]]gis myu gu mngon par bsgrub po snyam du mi sems so/_/myu gu yang 'di snyam du bdag ni rkyen 'di dag gis mngon par bsgrubs so snyam du mi sems mod kyi/_'on kyang rkyen 'di dag yod la sa bon 'gags pa na myu gu mngon par 'grub par 'gyur ro/_/de bzhin du me tog yod na 'bras bu'i 
[\[118a.5\]]bar du yang mngon par 'grub par 'gyur te/_myu gu de yang bdag gis ma byas/_gzhan gyis ma byas/_gnyi gas ma byas/_dbang phyug gis ma byas/_dus kyis ma bsgyur/_rang bzhin las ma byung /_rgyu med pa las kyang ma skyes te/_'on kyang sa dang /_chu dang /_me dang /_rlung dang /_nam 
[\[118a.6\]]mkha' dang /_dus kyi khams rnams 'dus nas sa bon 'gags pa na myu gu mngon par 'grub par 'gyur te/_de ltar phyi rol gyi rten cing 'brel par 'byung ba rkyen dang 'brel par blta'o/_/de la phyi rol gyi rten cing 'brel par 'byung ba rnam pa lngar blta ste/_lnga gang zhe na/_rtag par ma yin pa dang /_
[\[118a.7\]]chad par ma yin pa dang /_'pho bar ma yin pa dang /_rgyu chung ngu las 'bras bu chen po mngon par 'grub pa dang /_de dang 'dra ba'i rgyud du'o/_/ji ltar rtag par ma yin zhe na/_gang gi phyir myu gu yang gzhan la sa bon yang gzhan te/_myu gu gang yin pa de nyid sa bon ma yin la/_sa bon 'gags 
[\[118b\]]
[\[118b.1\]]pa las myu gu 'byung ba ma yin/_ma 'gags pa las kyang ma yin gyi/_sa bon yang 'gags la de nyid kyi tshe myu gu yang 'byung ste/_de'i phyir rtag par ma yin no/_/ji ltar chad par ma yin zhe na/_sngon 'gags pa'i sa bon las myu gu skye ba ma yin/_ma 'gags pa las kyang ma yin gyi/_sa 
[\[118b.2\]]bon yang 'gags la de nyid kyi tshe srang mda'i mthon dman bzhin du myu gu skye bas de'i phyir chad par ma yin no/_/ji ltar 'pho bar ma yin zhe na/_gang gi phyir myu gu yang gzhan la sa bon yang gzhan/_myu gu gang yin pa de nyid sa bon ma yin te/_de'i phyir 'pho bar ma yin no/_/ji ltar 
[\[118b.3\]]rgyu chung ngu las 'bras bu chen po mngon par 'grub ce na/_sa bon chung ngu btab pa las 'bras bu chen po mngon par 'grub par 'gyur te/_de'i phyir rgyu chung ngu las 'bras bu chen po mngon par 'grub po/_/sa bon ji lta bu btab pa de lta bu'i 'bras bu mngon par 'grub pas de'i phyir de dang 'dra ba'i 
[\[118b.4\]]rgyud du ste/_de ltar phyi rol gyi rten cing 'brel par 'byung ba rnam pa lngar blta'o/_/de bzhin du nang gi rten cing 'brel par 'byung ba yang gnyis kyi phyir 'byung ste/_gnyis gang zhe na/_'di lta ste/_rgyu dang 'brel pa dang /_rkyen dang 'brel pa'o/_/de la nang gi rten cing 'brel par 'byung ba rgyu 
[\[118b.5\]]dang 'brel pa gang zhe na/_gang 'di ma rig pa'i rkyen gyis 'du byed rnams zhes bya ba nas skye ba'i rkyen gyis rga shi zhes bya ba'i bar du'o/_/gal te ma rig pa ma byung na 'du byed rnams kyang mi mngon pa zhig_/de bzhin du skye ba ma byung du zin na rga shi'i bar du yang mi mngon pa zhig na/_'di ltar ma 
[\[118b.6\]]rig pa yod pa las 'du byed rnams mngon par 'grub par 'gyur ba nas skye ba yod pa las rga shi'i bar du mngon par 'grub par 'gyur ro/_/de la ma rig pa yang 'di snyam du bdag gis 'du byed rnams mngon par bsgrub po snyam du mi sems so/_/'du byed rnams kyang 'di snyam du bdag 
[\[118b.7\]]cag ni ma rig pas mngon par bsgrubs so snyam du mi sems pa nas de bzhin du skye ba yang 'di snyam du bdag gis rga shi mngon par bsgrub po snyam du mi sems shing /_rga shi yang 'di snyam du bdag ni skye bas mngon par bsgrubs so snyam du mi sems pa'i bar du ste/_'on kyang ma rig pa 
[\[119a\]]
[\[119a.1\]]yod pa las 'du byed rnams mngon par 'grub cing 'byung bar 'gyur ba nas de bzhin du skye ba yod pa las rga shi'i bar du mngon par 'grub cing 'byung bar 'gyur te/_de ltar na nang gi rten cing 'brel par 'byung ba rgyu dang 'brel par blta'o/_/nang gi rten cing 'brel par 'byung 
[\[119a.2\]]ba rkyen dang 'brel par ji ltar blta zhe na/_khams drug po 'dus pa'i phyir te/_khams drug po gang dag 'dus pa'i phyir zhe na/_'di lta ste/_sa dang /_chu dang /_me dang /_rlung dang /_nam mkha' dang /_rnam par shes pa'i khams rnams 'dus pa las nang gi rten cing 'brel par 'byung ba rkyen 
[\[119a.3\]]dang 'brel par blta'o/_/de la nang gi rten cing 'brel par 'byung ba'i sa'i khams gang zhe na/_gang 'di 'dus nas lus kyi sra ba'i dngos po mngon par 'grub par byed pa 'di ni sa'i khams zhes bya'o/_/gang lus sdud pa'i bya ba byed pa 'di ni chu'i khams zhes bya'o/_/gang lus kyis 
[\[119a.4\]]zos pa dang /_'thungs pa dang /_'chos pa dang /_myangs pa rnams 'ju bar byed pa 'di ni me'i khams zhes bya'o/_/gang lus kyi dbugs phyi nang du rgyu ba'i bya ba byed pa 'di ni rlung gi khams zhes bya'o/_/gang lus kyi nang sbubs yod par byed pa 'di ni nam mkha'i khams zhes bya'o/_/
[\[119a.5\]]gang mdung khyim gyi tshul du lus kyi ming dang gzugs kyi myu gu mngon par 'grub par byed pa rnam par shes pa'i tshogs lnga 'dus pa dang /_zag pa dang bcas pa'i yid kyi rnam par shes pa gang yin pa 'di ni rnam par shes pa'i khams zhes bya'o/_/rkyen 'di dag med par lus skye bar mi 'gyur 
[\[119a.6\]]gyi/_nam nang gi sa'i khams tshang zhing de bzhin du chu dang /_me dang /_rlung dang /_nam mkha' dang /_rnam par shes pa'i khams rnams kyang tshang bar gyur la/_thams cad 'dus pa de las lus mngon par 'grub par 'gyur ro/_/de la sa'i khams kyang 'di snyam du bdag gis 'dus nas 
[\[119a.7\]]lus kyi sra ba'i dngos po mngon par bsgrub po snyam du mi sems so/_/chu'i khams kyang 'di snyam du bdag gis lus kyi sdud pa'i bya ba bya'o snyam du mi sems so/_/me'i khams kyang 'di snyam du bdag gis lus kyi zos pa dang /_'thungs pa dang /_'chos pa dang /_myangs pa rnams 'ju 
[\[119b\]]
[\[119b.1\]]bar bya'o snyam du mi sems so/_/rlung gi khams kyang 'di snyam du bdag gis lus kyi dbugs phyi nang du rgyu ba'i bya ba bya'o snyam du mi sems so/_/nam mkha'i khams kyang 'di snyam du bdag gis lus kyi nang sbubs yod par bya'o snyam du mi sems so/_/rnam par shes pa'i khams kyang 'di snyam 
[\[119b.2\]]du bdag gis lus kyi ming dang gzugs mngon par bsgrub po snyam du mi sems so/_/lus kyang 'di snyam du bdag ni rkyen 'di dag gis bskyed do snyam du mi sems mod kyi/_'on kyang rkyen 'di dag yod na lus skye bar 'gyur ro/_/de la sa'i khams ni bdag ma yin/_sems can ma 
[\[119b.3\]]yin/_srog ma yin/_skye ba po ma yin/_shed las skyes pa ma yin/_shed bu ma yin/_bud med ma yin/_skyes pa ma yin/_ma ning ma yin/_nga ma yin/_bdag gi ma yin te/_gzhan su'i yang ma yin no/_/de bzhin du chu'i khams dang /_me'i khams dang /_rlung gi khams 
[\[119b.4\]]dang /_nam mkha'i khams dang /_rnam par shes pa'i khams kyang bdag ma yin/_sems can ma yin/_srog ma yin/_skye ba po ma yin/_shed las skyes pa ma yin/_shed bu ma yin/_bud med ma yin/_skyes pa ma yin/_ma ning ma yin/_nga ma yin/_bdag gi ma yin/_
[\[119b.5\]]gzhan su'i yang ma yin no/_/de la ma rig pa gang zhe na/_khams drug po 'di dag nyid la gang gcig pur 'du shes pa dang /_ril por 'du shes pa dang /_rtag par 'du shes pa dang /_brtan par 'du shes pa dang /_ther zug tu 'du shes pa dang /_bde bar 'du shes pa dang /_bdag 
[\[119b.6\]]tu 'du shes pa dang /_sems can dang /_srog dang /_skye ba po dang /_gso ba dang /_skyes bu dang /_gang zag tu 'du shes pa dang /_shed las skyes pa dang /_shed bur 'du shes pa dang /_nga zhes bya ba dang /_bdag gi zhes bya bar 'du shes pa ste/_'di lta bu la sogs pa mi 
[\[119b.7\]]shes pa rnam pa sna tshogs 'di ni ma rig pa zhes bya'o/_/de ltar ma rig pa yod pas yul rnams la 'dod chags dang /_zhe sdang dang /_gti mug 'jug ste/_de la yul rnams la 'dod chags dang /_zhe sdang dang /_gti mug gang yin pa 'di ni ma rig pa'i rkyen gyis 'du byed rnams zhes 
[\[120a\]]
[\[120a.1\]]bya'o/_/dngos po so sor rnam par rig pa ni rnam par shes pa'o/_/rnam par shes pa dang lhan cig byung ba nye bar len pa'i phung po bzhi po 'di dag ni ming dang gzugs so/_/ming dang gzugs la rten pa'i dbang po rnams ni skye mched drug go/_/chos gsum 'dus pa 
[\[120a.2\]]ni reg pa'o/_/reg pa myong ba ni tshor ba'o/_/tshor ba la zhen pa ni sred pa'o/_/sred pa 'phel ba ni len pa'o/_/len pa las skyes pa yang skyed pa'i las ni srid pa'o/_/rgyu de las phung po byung ba ni skye ba'o/_/skyes nas phung po smin pa ni rga ba'o/_/rgas nas phung po zhig pa ni 'chi ba'o/_/'chi zhing 
[\[120a.3\]]myos te mngon par chags pa dang bcas pa'i nang gi yongs su gdung ba ni mya ngan to/_/mya ngan las byung ba'i tshig tu smra ba ni smre sngags 'don pa'o/_/rnam par shes pa lnga'i tshogs dang ldan pa'i mi bde ba myong ba ni sdug bsngal lo/_/yid la byed pa dang ldan pa'i yid kyi sdug bsngal ni yid 
[\[120a.4\]]mi bde ba'o/_/gzhan yang 'di lta bu la sogs pa'i nye ba'i nyon mongs pa gang yin pa de dag ni 'khrug pa zhes bya'o/_/de la mun pa chen po'i phyir ma rig pa'o/_/mngon par 'du byed pa'i phyir 'du byed rnams so/_/rnam par rig pa'i phyir rnam par shes pa'o/_/rten pa'i phyir ming dang gzugs 
[\[120a.5\]]so/_/skye ba'i sgo'i phyir skye mched drug go/_/reg pa'i phyir reg pa'o/_/myong ba'i phyir tshor ba'o/_/skom pa'i phyir sred pa'o/_/nye bar len pa'i phyir len pa'o/_/yang srid pa skye ba'i phyir srid pa'o/_/phung po 'byung ba'i phyir skye ba'o/_/phung po smin pa'i phyir rga ba'o/_/'jig pa'i phyir 'chi ba'o/_/
[\[120a.6\]]mya ngan byed pa'i phyir mya ngan to/_/tshig gis smre ba'i phyir smre sngags 'don pa'o/_/lus la gnod pa'i phyir sdug bsngal ba'o/_/sems la gnod pa'i phyir yid mi bde ba'o/_/nyon mongs pa'i phyir 'khrug pa'o/_/gzhan yang de kho na mi rtogs shing log par shes te mi shes pa 
[\[120a.7\]]ni ma rig pa'o/_/de ltar ma rig pa yod na 'du byed rnam gsum mngon par 'grub ste/_bsod nams su nye bar 'gro ba dang /_bsod nams ma yin par nye bar 'gro ba dang /_mi g.yo bar nye bar 'gro ba'o/_/'di dag ni ma rig pa'i rkyen gyis 'du byed rnams zhes bya'o/_/de la bsod 
[\[120b\]]
[\[120b.1\]]nams su nye bar 'gro ba'i 'du byed rnams las bsod nams su nye bar 'gro ba'i rnam par shes pa nyid du 'gyur ba dang /_bsod nams ma yin par nye bar 'gro ba'i 'du byed rnams las bsod nams ma yin par nye bar 'gro ba'i rnam par shes pa nyid du 'gyur ba dang /_mi g.yo bar nye bar 
[\[120b.2\]]'gro ba'i 'du byed rnams las mi g.yo bar nye bar 'gro ba'i rnam par shes pa nyid du 'gyur ba 'di ni 'du byed kyi rkyen gyis rnam par shes pa zhes bya'o/_/rnam par shes pa dang lhan cig skyes pa phung po gzugs can ma yin pa bzhi dang /_gzugs gang yin pa de ni rnam par shes pa'i 
[\[120b.3\]]rkyen gyis ming dang gzugs zhes bya'o/_/ming dang gzugs rnam par 'phel bas skye mched drug gi sgo nas bya ba byed pa rnams 'byung ste/_de ni ming dang gzugs kyi rkyen gyis skye mched drug ces bya'o/_/skye mched drug po dag la reg pa'i tshogs drug 'byung ste/_de ni skye mched drug gi 
[\[120b.4\]]rkyen gyis reg pa zhes bya'o/_/ji lta bur reg pa 'byung ba de lta bur tshor ba 'byung ste/_de ni reg pa'i rkyen gyis tshor ba zhes bya'o/_/tshor ba'i bye brag de dag myong ba dang /_mngon par dga' ba dang /_lhag par zhen pa dang /_lhag par zhen nas 'dug pa de ni tshor ba'i rkyen gyis sred 
[\[120b.5\]]pa zhes bya'o/_/myong ba dang /_mngon par dga' ba dang /_lhag par zhen pa dang /_lhag par zhen nas 'dug pa las bdag sdug pa'i ngo bo dang /_bde ba'i ngo bo dang bral bar ma gyur cig snyam du yongs su mi gtong bar phyir zhing smon pa 'di ni sred pa'i rkyen gyis len pa zhes bya'o/_/de 
[\[120b.6\]]ltar smon cing yang srid pa skyed pa'i las lus dang /_ngag dang /_yid kyis kun nas slong ba de ni len pa'i rkyen gyis srid pa zhes bya'o/_/las de las skyes pa'i phung po lnga rnams 'grub pa gang yin pa de ni srid pa'i rkyen gyis skye ba zhes bya'o/_/skyes nas mngon du 'grub pa'i phung po rnams 
[\[120b.7\]]kyi 'phel ba yongs su smin pa dang /_'jig par 'gyur ba de ni skye ba'i rkyen gyis rga shi zhes bya'o/_/de ltar rten cing 'brel par 'byung ba'i yan lag bcu gnyis po 'di dag ni rgyu gzhan dang gzhan las byung ba/_rkyen gzhan dang gzhan las byung ba/_rtag pa ma yin/_mi rtag pa ma yin/_
[\[121a\]]
[\[121a.1\]]'dus byas ma yin/_'dus ma byas ma yin/_rgyu med pa ma yin/_rkyen med pa ma yin/_myong ba yod pa ma yin/_zad pa'i chos ma yin/_'jig pa'i chos ma yin/_'gog pa'i chos ma yin te/_thog ma med pa'i dus nas zhugs pa/_rgyun ma chad par klung 
[\[121a.2\]]gi rgyun bzhin du rjes su zhugs pa'o/_/rten cing 'brel par 'byung ba'i yan lag bcu gnyis po 'di dag ni rgyu gzhan dang gzhan las byung ba/_rkyen gzhan dang gzhan las byung ba/_rtag pa ma yin/_mi rtag pa ma yin/_'dus byas ma yin/_'dus ma byas ma yin/_rgyu med pa ma yin/_rkyen 
[\[121a.3\]]med pa ma yin/_myong ba yod pa ma yin/_zad pa'i chos ma yin/_'jig pa'i chos ma yin/_'gog pa'i chos ma yin te/_thog ma med pa'i dus nas zhugs pa/_rgyun ma chad par klung gi rgyun bzhin du rjes su zhugs mod kyi/_'on kyang yan lag bzhi po 'di dag ni rten cing 'brel par 'byung ba'i 
[\[121a.4\]]yan lag bcu gnyis po de dag bsdu bar bya ba'i rgyur 'gyur ro/_/bzhi gang zhe na/_'di lta ste/_ma rig pa dang /_sred pa dang /_las dang /_rnam par shes pa'o/_/de la rnam par shes pa ni sa bon gyi rang bzhin gyis rgyu byed do/_/las ni zhing gi rang bzhin gyis rgyu byed do/_/ma rig pa dang sred pa ni nyon 
[\[121a.5\]]mongs pa'i rang bzhin gyis rgyu byed do/_/de la las dang nyon mongs pa dag ni sa bon rnam par shes pa skyed do/_/de la las ni sa bon rnam par shes pa'i zhing gi bya ba byed do/_/sred pa ni sa bon rnam par shes pa rlan par byed do/_/ma rig pa ni sa bon rnam par shes pa 'debs te/_rkyen 'di dag med na sa 
[\[121a.6\]]bon rnam par shes pa mngon par 'grub par mi 'gyur ro/_/de la las kyang 'di snyam du bdag gis sa bon rnam par shes pa'i zhing gi bya ba bya'o snyam du mi sems so/_/sred pa yang 'di snyam du bdag gis sa bon rnam par shes pa brlan par bya'o snyam du mi sems so/_/ma rig pa yang 'di snyam du bdag gis 
[\[121a.7\]]sa bon rnam par shes pa gdab bo snyam du mi sems so/_/sa bon rnam par shes pa yang 'di snyam du bdag ni rkyen 'di dag gis bskyed do snyam du mi sems te/_'on kyang sa bon rnam par shes pa las kyi zhing la rten pa/_sred pa'i rlan gyis brlan pa/_ma rig pa'i lud kyis bran pa/_skye ba na skye ba'i gnas nying 
[\[121b\]]
[\[121b.1\]]mtshams sbyor ba/_ma'i mngal de dang der ming dang gzugs kyi myu gu mngon par 'grub ste/_ming dang gzugs kyi myu gu de yang bdag gis ma byas/_gzhan gyis ma byas/_gnyis kas ma byas/_dbang phyug gis ma byas/_dus kyis ma bsgyur/_rang bzhin las ma byung /_byed pa la rag las 
[\[121b.2\]]pa ma yin/_rgyu med pa las kyang ma skyes te/_'on kyang pha dang ma phrad pa dang /_zla mtshan dang ldan pa dang /_rkyen gzhan yang 'tshogs na bdag po med pa'i chos/_bdag gi med pa/_'dzin pa med pa/_nam mkha' dang mtshungs pa/_sgyu ma'i mtshan nyid kyi rang bzhin dag la rgyu dang rkyen ma tshang ba med 
[\[121b.3\]]pa'i phyir skye ba'i gnas nying mtshams sbyor ba ma'i mngal de dang der myong ba dang ldan pa'i sa bon rnam par shes pa ming dang gzugs kyi myu gu mngon par 'grub bo/_/'di lta ste/_mig gi rnam par shes pa ni rgyu lngas 'byung ste/_lnga gang zhe na/_mig la rten pa dang /_gzugs dang /_snang ba dang /_nam 
[\[121b.4\]]mkha' dang /_de skyed pa'i yid la byed pa la yang brten nas mig gi rnam par shes pa 'byung ngo /_/de la mig ni mig gi rnam par shes pa'i rten gyi bya ba byed do/_/gzugs ni mig gi rnam par shes pa'i dmigs pa'i bya ba byed do/_/snang ba ni mngon pa'i bya ba byed do/_/nam mkha' ni mi sgrib pa'i bya ba 
[\[121b.5\]]byed do/_/de dang 'byung ba yid la byed pa ni bsam pa'i bya ba byed do/_/rkyen de dag med na mig gi rnam par shes pa 'byung bar mi 'gyur gyi/_gang gi tshe nang gi skye mched mig ma tshang bar ma gyur la/_de bzhin du gzugs dang /_snang ba dang /_nam mkha' dang /_de dang 'byung ba yid la byed pa dag ma tshang 
[\[121b.6\]]bar ma gyur te/_thams cad 'dus pa de las mig gi rnam par shes pa 'byung bar 'gyur ro/_/de la mig ni 'di snyam du bdag gis mig gi rnam par shes pa'i rten gyi bya ba bya'o snyam du mi sems so/_/gzugs kyang 'di snyam du bdag gis mig gi rnam par shes pa'i dmigs pa'i bya ba bya'o snyam du 
[\[121b.7\]]mi sems so/_/snang ba yang 'di snyam du bdag gis mig gi rnam par shes pa'i mngon pa'i bya ba bya'o snyam du mi sems so/_/nam mkha' yang 'di snyam du bdag gis mig gi rnam par shes pa'i mi sgrib pa'i bya ba bya'o snyam du mi sems so/_/de dang 'byung ba'i yid la byed pa yang 'di snyam du 
[\[122a\]]
[\[122a.1\]]bdag gis mig gi rnam par shes pa'i bsam pa'i bya ba bya'o snyam du mi sems so/_/mig gi rnam par shes pa yang 'di snyam du bdag ni rkyen 'di dag gis bskyed do snyam du mi sems te/_'on kyang rkyen 'di dag yod pa las mig gi rnam par shes pa skye bar 'gyur ro/_/de bzhin 
[\[122a.2\]]du dbang po lhag ma rnams kyang ci rigs su sbyar ro/_/de la chos gang yang 'jig rten 'di nas 'jig rten pha rol du mi 'pho mod kyi/_rgyu dang rkyen ma tshang ba med pa'i phyir las kyi 'bras bur mngon pa yang yod do/_/'di lta ste/_dper na rab tu phyis pa'i me long gi dkyil 'khor la bzhin gyi gzugs 
[\[122a.3\]]brnyan snang ba yang bzhin me long gi dkyil 'khor du ma 'phos mod kyi/_rgyu dang rkyen ma tshang ba med pa'i phyir bzhin du mngon pa yang yod do/_/de bzhin du 'di nas kyang su yang shi 'phos pa med la gzhan du yang ma skyes te/_rgyu dang rkyen rnams ma tshang ba med pa'i phyir las kyi 'bras bur mngon pa yang yod 
[\[122a.4\]]do/_/'di lta ste/_dper na zla ba'i dkyil 'khor ni dpag tshad bzhi khri nyis stong nas 'gro ste/_'on kyang snod chung ngu chus gang bar zla ba'i dkyil 'khor gyi gzugs brnyan snang ba yang zla ba'i dkyil 'khor ni gnas de nas ma 'phos te/_snod chung ngu chus gang ba'i nang du song ba yang med mod kyi/_
[\[122a.5\]]rgyu dang rkyen ma tshang ba med pa'i phyir zla ba'i dkyil 'khor du mngon pa yang yod do/_/de bzhin du 'di nas kyang su yang shi 'phos pa med la gzhan du yang ma skyes mod kyi/_rgyu dang rkyen rnams ma tshang ba med pa'i phyir las kyi 'bras bur mngon pa yang yod do/_/'di lta ste/_dper na me ni rgyu dang rkyen 
[\[122a.6\]]ma tshang na mi 'bar gyi rgyu dang rkyen 'tshogs pa las 'bar ro/_/de bzhin du bdag po med pa'i chos/_bdag gi med pa/_'dzin pa med pa/_nam mkha' dang mtshungs pa/_sgyu ma'i mtshan nyid kyi rang bzhin dag la rgyu dang rkyen rnams ma tshang ba med pa'i phyir skye ba'i gnas nying mtshams sbyor ba ma'i 
[\[122a.7\]]mngal de dang der sa bon rnam par shes pa las dang nyon mongs pa rnams kyis bskyed pa ming dang gzugs kyi myu gu mngon par 'grub ste/_de ltar na nang gi rten cing 'brel par 'byung ba rkyen dang 'brel par blta'o/_/de la nang gi rten cing 'brel par 'byung ba rnam pa lngar blta ste/_lnga gang 
[\[122b\]]
[\[122b.1\]]zhe na/_rtag par ma yin pa dang /_chad par ma yin pa dang /_'pho bar ma yin pa dang /_rgyu chung ngu las 'bras bu chen po 'byung ba dang /_de dang 'dra ba'i rgyud du'o/_/ji ltar rtag par ma yin zhe na/_gang gi phyir tha ma'i 'chi ba'i phung po rnams kyang gzhan la/_skye ba'i char gtogs pa 
[\[122b.2\]]rnams kyang gzhan te/_tha ma 'chi ba'i phung po gang yin pa de nyid skye ba'i char gtogs pa rnams ma yin gyi/_tha ma'i 'chi ba'i phung po rnams kyang 'gag la skye ba'i char gtogs pa'i phung po rnams kyang 'byung bas de'i phyir rtag par ma yin no/_/ji ltar chad par ma yin zhe na/_tha ma'i 
[\[122b.3\]]'chi ba'i phung po rnams sngon 'gags pa las skye ba'i char gtogs pa'i phung po rnams 'byung ba ma yin/_ma 'gags pa las kyang ma yin gyi/_tha ma'i 'chi ba'i phung po rnams kyang 'gags la/_de nyid kyi tshe skye ba'i char gtogs pa'i phung po rnams srang mda'i mthon dman bzhin 'byung bar 
[\[122b.4\]]'gyur te/_de'i phyir chad par ma yin no/_/ji ltar 'pho bar ma yin zhe na/_sems can gyi ris mi 'dra ba nas skal pa mnyam pa'i skye bar skye ba mngon par sgrub pas de'i phyir 'pho bar ma yin no/_/ji ltar rgyu chung ngu las 'bras bu chen po 'byung zhe na/_las chung ngu byas pa las 'bras bu chen po'i 
[\[122b.5\]]rnam par smin pa myong ste/_de'i phyir rgyu chung ngu las 'bras bu chen po mngon par 'grub po/_/ji ltar myong bar 'gyur ba'i las byas pa de ltar myong bar 'gyur ba'i rnam par smin pa myong bas de'i phyir de dang 'dra ba'i rgyud du'o/_/btsun pa shA ri'i bu rten cing 'brel par 'byung ba bcom ldan 'das kyis 
[\[122b.6\]]yang dag par gsungs pa 'di gang la la zhig gis yang dag pa'i shes rab kyis de ltar yang dag pa ji lta ba bzhin du rtag par rgyun du srog med pa dang /_srog dang bral ba dang /_ji lta bu nyid dang /_ma nor ba dang /_ma skyes pa dang /_ma byung ba dang /_ma byas pa dang /_'dus ma byas 
[\[122b.7\]]pa dang /_thogs pa med pa dang /_dmigs pa med pa dang /_zhi ba dang /_'jigs pa med pa dang /_mi 'phrogs pa dang /_zad pa med pa dang /_rnam par zhi ba ma yin pa'i rang bzhin du mthong ba dang /_med pa dang /_gsog dang /_gsob dang /_snying po med pa dang /_nad dang /_
[\[123a\]]
[\[123a.1\]]'bras dang /_zug rngu dang /_sdig pa dang /_mi rtag pa dang /_sdug bsngal ba dang /_stong pa dang /_bdag med par yang dag par rjes su mthong ba de ni ci bdag 'das pa'i dus na 'byung ba zhig gam/_'on te bdag 'das pa'i dus na ma byung ba zhig_/bdag 'das pa'i dus na 
[\[123a.2\]]cir gyur pa zhig_/bdag 'das pa'i dus na ji lta bur gyur pa zhig gu snyam du sngon gyi mtha' la mi rtog go/_/ci ma 'ongs pa'i dus na 'byung bar 'gyur ram/_'on te ma 'ongs pa'i dus na 'byung bar mi 'gyur/_/ma 'ongs pa'i dus na cir 'gyur/_ma 'ongs pa'i dus na ji lta bu zhig tu 'gyur 
[\[123a.3\]]snyam du phyi ma'i mtha' la mi rtog go/_/'di ci zhig_/'di ji lta bu zhig_/ci zhig yod/_cir 'gyur/_sems can 'di dag gang nas 'ongs/_'di nas shi 'phos nas gang du 'gro bar 'gyur zhes da ltar byung ba la yang mi rtog go/_/'jig rten na dge sbyong ngam/_bram ze dag gi lta bar song 
[\[123a.4\]]ba tha dad pa gang dag yod pa 'di lta ste/_bdag tu smra ba dang ldan pa'am/_sems can du smra ba dang ldan pa'am/_srog tu smra ba dang ldan pa'am/_gang zag tu smra ba dang ldan pa'am/_dge mtshan dang bkra shis su smra ba dang ldan pa dag kyang rung ste/_lhag par g.yo ba dang bral bar g.yo ba 
[\[123a.5\]]de dag de'i tshe na des spangs par 'gyur te/_yongs su shes nas rtsa ba nas bcad de/_ta la'i mgo bzhin mi snang ba'i rang bzhin du phyis mi skye mi 'gag pa'i chos can du 'gyur ro/_/btsun pa shA ri'i bu gang la la chos la bzod pa 'di lta bu dang ldan te/_rten cing 'brel par 'byung ba'ang yang dag par 
[\[123a.6\]]khong du chud na de la de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das kyis yang 
[\[123a.7\]]dag par rdzogs pa'i sangs rgyas su 'gyur ro zhes bla na med pa yang dag par rdzogs pa'i byang chub tu lung bstan to/_/byang chub sems dpa' sems dpa' chen po byams pas de skad ces smras nas/_tshe dang ldan pa shA ri'i bu dang /_lha dang /_mi dang /_lha ma yin dang /_dri zar bcas pa'i 'jig 
[\[123b\]]
[\[123b.1\]]rten yi rangs te/_byang chub sems dpa' sems dpa' chen po byams pas bshad pa la mngon par bstod do/_/'phags pa sA lu'i ljang pa zhes bya ba theg pa chen po'i mdo rdzogs so//[ {D211}]@##/_/rgya gar skad du/_
[\[123b.2\]]pra tI t+ya sa mut+pA dA di tsa bi b+hang+ga nirde sha nA ma sU tra/_bod skad du/_rten cing 'brel bar 'byung ba dang po dang rnam par dbye ba bstan pa zhes bya ba'i mdo/_dkon mchog gsum la phyag 'tshal lo/_/'di skad bdag gis thos pa'i dus gcig na/_bcom ldan 'das mnyan yod na rgyal bu rgyal byed kyi 
[\[123b.3\]]tshal mgon med zas sbyin gyi kun dga' ra ba na bzhugs so/_/de nas bcom ldan 'das kyis dge slong rnams la bka' stsal pa/_dge slong dag khyed la rten cing 'brel par 'byung ba dang po dang rnam par dbye ba bstan gyis/_de legs par rab tu nyon la yid la zung shig dang bshad do/_/rten cing 
[\[123b.4\]]'brel par 'byung ba dang po gang zhe na/_'di lta ste/_'di yod na 'di 'byung /_'di skyes pas 'di skye ba ste/_'di lta ste/_ma rig pa'i rkyen gyis 'du byed/_'du byed kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched 
[\[123b.5\]]drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid 
[\[123b.6\]]mi bde ba dang /_'khrug pa rnams 'byung bar 'gyur te/_de ltar na sdug bsngal gyi phung po chen po 'ba' zhig po 'di 'byung bar 'gyur ro/_/'di ni rten cing 'brel par 'byung ba dang po zhes bya'o/_/rten cing 'brel par 'byung ba'i rnam par dbye ba gang zhe na/_ma rig pa'i rkyen gyis 'du byed ces bya 
[\[123b.7\]]ba'i ma rig pa gang zhe na/_gang de sngon gyi mtha' mi shes pa dang /_phyi ma'i mtha' mi shes pa dang /_sngon dang phyi ma'i mtha' mi shes pa dang /_nang mi shes pa dang /_phyi mi shes pa dang /_nang dang phyi mi shes pa dang /_las mi shes pa dang /_rnam par smin pa mi shes pa dang /_las dang rnam 
[\[124a\]]
[\[124a.1\]]par smin pa mi shes pa dang /_sangs rgyas mi shes pa dang /_chos mi shes pa dang /_dge 'dun mi shes pa dang /_sdug bsngal mi shes pa dang /_kun 'byung dang /_'gog pa dang /_lam mi shes pa dang /_rgyu mi shes pa dang /_rgyu las yang dag par 'byung ba'i chos mi 
[\[124a.2\]]shes pa dang /_dge ba dang /_mi dge ba dang /_kha na ma tho ba dang bcas pa dang /_kha na ma tho ba med pa dang /_bsten par bya ba dang /_bsten par bya ba ma yin pa dang /_ngan pa dang /_gya nom pa dang /_nag po dang /_dkar po dang /_rnam par dbye ba dang bcas pa'i rten cing 'brel par 'byung 
[\[124a.3\]]ba dang /_reg pa'i skye mched drug yang dag pa ji lta ba bzhin khong du mi chud pa dang /_gang de dang der yang dag pa ji lta ba bzhin du mi shes pa dang /_ma mthong ba dang /_mngon par ma rtogs pa dang /_rmongs pa dang /_kun du rmongs pa dang /_ma rig pa dang /_mun pa'i rnam pa zhes bya ba 
[\[124a.4\]]'di ni ma rig pa zhes bya'o/_/ma rig pa'i rkyen gyis 'du byed ces bya ba'i 'du byed gang zhe na/_'du byed ni rnam pa gsum ste/_gsum gang zhe na/_lus kyi 'du byed dang /_ngag gi 'du byed dang /_yid kyi 'du byed do/_/'du byed kyi rkyen gyis rnam par shes pa zhes bya ba'i rnam par shes pa gang 
[\[124a.5\]]zhe na/_rnam par shes pa'i tshogs drug ste/_mig gi rnam par shes pa dang /_rna ba dang /_sna dang /_lce dang /_lus dang /_yid kyi rnam par shes pa'o/_/rnam par shes pa'i rkyen gyis ming dang gzugs zhes bya ba la ming gang zhe na/_gzugs can ma yin pa'i phung po bzhi ste/_tshor ba'i 
[\[124a.6\]]phung po dang /_'du shes kyi phung po dang /_'du byed kyi phung po dang /_rnam par shes pa'i phung po'o/_/gzugs gang zhe na/_gzugs gang yin pa ci yang rung /_de dag thams cad 'byung ba chen po bzhi dang /_'byung ba chen po bzhi dag rgyur byas pa ste/_gzugs 'di dang /_snga ma'i ming gnyi 
[\[124a.7\]]ga gcig tu mngon par bsdus nas ming dang gzugs zhes bya'o/_/ming dang gzugs kyi rkyen gyis skye mched drug ces bya ba'i skye mched drug gang zhe na/_nang gi skye mched drug ste/_mig nang gi skye mched dang /_rna ba dang /_sna dang /_lce dang /_lus dang /_yid nang gi skye mched do/_/skye 
[\[124b\]]
[\[124b.1\]]mched drug gi rkyen gyis reg pa zhes bya ba'i reg pa gang zhe na/_reg pa'i tshogs drug ste/_mig gi 'dus te reg pa dang /_rna ba dang /_sna dang /_lce dang /_lus dang /_yid kyi 'dus te reg pa'o/_/reg pa'i rkyen gyis tshor ba zhes bya ba'i tshor ba gang zhe na/_tshor ba ni gsum ste/_
[\[124b.2\]]bde ba dang /_sdug bsngal ba dang /_bde ba yang ma yin/_sdug bsngal ba yang ma yin pa'o/_/tshor ba'i rkyen gyis sred pa zhes bya ba'i sred pa gang zhe na/_sred pa ni gsum ste/_'dod pa'i sred pa dang /_gzugs kyi sred pa dang /_gzugs med pa'i sred pa'o/_/sred pa'i rkyen 
[\[124b.3\]]gyis len pa zhes bya ba'i len pa gang zhe na/_len pa ni bzhi ste/_'dod pa nye bar len pa dang /_lta ba nye bar len pa dang /_tshul khrims dang brtul zhugs nye bar len pa dang /_bdag tu smra ba nye bar len pa'o/_/len pa'i rkyen gyis srid pa zhes bya ba'i srid pa gang zhe na/_srid pa ni 
[\[124b.4\]]gsum ste/_'dod pa'i srid pa dang /_gzugs kyi srid pa dang /_gzugs med pa'i srid pa'o/_/srid pa'i rkyen gyis skye ba zhes bya ba'i skye ba gang zhe na/_gang sems can de dang de dag gi sems can gyi ris de dang de dag tu gang skye ba dang /_shin tu skye ba dang /_'pho ba dang /_mngon 
[\[124b.5\]]par 'byung ba dang /_rab tu 'byung ba dang /_phung po so sor thob pa dang /_khams so sor thob pa dang /_skye mched so sor thob pa dang /_phung po rnams mngon par grub pa dang /_srog gi dbang po rab tu skyes pa 'di ni skye ba zhes bya'o/_/skye ba'i rkyen gyis rga shi zhes bya ba'i rga ba gang zhe na/_
[\[124b.6\]]gang de'i spyi ther dang /_skra dkar dang /_gnyer ma'i tshogs pa dang /_rnyis pa dang /_zhum pa dang /_ba lang chu 'thung ba lta bur gug pa dang /_lus nag po'i thig les gang ba dang /_lud pa lu zhing dbugs rgod pa dang /_mdun du lus bub pa ltar byed pa dang /_khar ba la brten pa 
[\[124b.7\]]dang /_blun pas mong rtul ba nyid dang /_zhan pa nyid dang /_nyams pa dang /_yongs su nyams pa dang /_dbang po rgud pa dang /_'du byed rnams rnyings pa dang /_shin tu rnyings par gyur pa 'di ni rga ba zhes bya'o/_/'chi ba gang zhe na/_sems can gang yin pa de dang de dag sems 
[\[125a\]]
[\[125a.1\]]can gyi ris/_de dang de dag nas 'phos pa dang /_'pho ba nyid dang /_zhig pa dang /_nang nyams pa dang /_tshe nyams pa dang /_drod yal ba dang /_srog gi dbang po 'gags pa dang /_phung po rnams 'dor ba dang /_shi ba dang /_dus byed pa 'di ni shi ba zhes 
[\[125a.2\]]bya ste/_shi ba 'di dang snga ma rga ba gnyis gcig tu bsdus nas rga shi zhes bya ste/_'di ni rten cing 'brel par 'byung ba rnam par dbye ba yin no/_/dge slong dag khyed la rten cing 'brel par 'byung ba dang po dang rnam par dbye ba bshad par bya'o/_/zhes ngas smras pa gang yin pa de'i ched du ngas 
[\[125a.3\]]smras pa 'di dag yin no/_/rten cing 'brel par 'byung ba dang po dang rnam par dbye ba bstan pa zhes bya ba'i mdo rdzogs so//[ {D212}]@##/_/rgya gar skad du/_Ar+ya pra tI t+ya sa muta pA da nA ma ma hA yA na sU tra/_bod skad du/_'phags pa rten cing 'brel 
[\[125a.4\]]bar 'byung ba zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa'i dus gcig na/_bcom ldan 'das sum cu rtsa gsum gyi lha'i nang na/_ar mo nig lta bu'i rdo leb la rta thul la sogs pa nyan thos chen po rnams dang /_
[\[125a.5\]]'phags pa byams pa dang /_'phags pa spyan ras gzigs dbang phyug dang /_lag na rdo rje la sogs pa byang chub sems dpa' sems dpa' chen po yon tan rin po che dpag tu med pas brgyan pa rnams dang /_mi mjed kyi bdag po tshangs pa chen po dang /_sred med kyi bu dang /_dbang phyug 
[\[125a.6\]]chen po la sogs pa lha rnams dang /_lha'i dbang po brgya byin dang /_dri za'i rgyal po gtsug phud lnga pa dang thabs cig tu bzhugs te/_de nas byang chub sems dpa' sems dpa' chen po spyan ras gzigs dbang phyug stan las langs te/_bla gos phrag pa gcig tu gzar nas/_pus mo 
[\[125a.7\]]g.yas pa'i lha nga ri rab kyi rtse mo la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das lha 'di dag ni mchod rten bgyid par 'tshal ba sha stag ste/_'khor gyi dkyil 'khor 'dir mchis na/_ci nas tshangs pa'i 
[\[125b\]]
[\[125b.1\]]bsod nams 'phel ba dang /_lha dang bcas pa bdud dang bcas pa/_tshangs pa dang bcas pa'i 'jig rten na dge sbyong dang bram zer bcas pa'i skye dgu las dge slong dang /_dge slong ma dang /_dge bsnyen dang /_dge bsnyen ma dag bsod nams shin tu mang du 'phel bar 'gyur ba de lta de ltar/_bcom 
[\[125b.2\]]ldan 'das kyis de dag la chos bstan du gsol/_de nas bcom ldan 'das kyis rten cing 'brel par 'byung ba'i tshigs su bcad pa bka' stsal pa/_ye d+harmA he tu pra b+ha bA he tun te ShAn ta thA ga to h+ya ba data/_te ShAny+tsa yo ni ro d+ha e bam bA dI ma hA shra ma NaH/_chos gang rgyu byung de dag gi/_/rgyu dang de 
[\[125b.3\]]'gog gang yin pa'ang /_/de bzhin gshegs pas bka' stsal te/_/dge sbyong chen pos de skad gsungs/_/spyan ras gzigs dbang phyug 'di lta ste/_rten cing 'brel par 'byung ba 'di ni de bzhin gshegs pa rnams kyi chos kyi sku yin te/_sus rten cing 'brel par 'byung ba mthong ba des/_
[\[125b.4\]]de bzhin gshegs pa mthong ngo /_/spyan ras gzigs dbang phyug rigs kyi bu'am/_rigs kyi bu mo dad pa can gang la la zhig gis mi gnas pa'i phyogs su mchod rten ni skyu ru ra'i 'bru tsam/_srog shing ni khab tsam/_gdugs ni ba ku la'i me tog tsam zhig byas la/_rten cing 'brel par 'byung 
[\[125b.5\]]ba chos kyi dbyings kyi tshigs su bcad pa nang du bcug na de tshangs pa'i bsod nams skyed par 'gyur te/_'di nas shi 'phos shing 'chi ba'i dus byas nas tshangs pa'i 'jig rten dag tu skye bar 'gyur ro/_/de nas shi 'phos te 'chi ba'i dus byas nas gnas gtsang ma'i ris kyi lha rnams dang skal ba 
[\[125b.6\]]mnyam par skye bar 'gyur ro/_/bcom ldan 'das kyis de skad ces bka' stsal nas/_nyan thos de dag dang /_byang chub sems dpa' de dag dang /_thams cad dang ldan pa'i 'khor de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis 
[\[125b.7\]]gsungs pa la mngon par bstod do/_/'phags pa rten cing 'brel par 'byung ba zhes bya ba theg pa chen po'i mdo rdzogs so//_//rgya gar gyi mkhan po su ren+d+ra bo d+hi dang /_zhu chen gyi lots+tsha ba ban de ye shes sdes bsgyur cing zhus te gtan la phab pa//_//
[\[126a\]]
[\[126a.1\]{D213}]@##/_/rgya gar skad du/_Ar+ya ang gu li mA lI yaM nA ma ma hA yA na sU tra/_bod skad du/_'phags pa sor mo'i phreng ba la phan pa zhes bya ba theg pa chen po'i mdo/_bam po dang po/_sangs rgyas dang byang chub sems dpa' thams cad la phyag 'tshal lo/_/'di 
[\[126a.2\]]skad bdag gis thos pa dus gcig na/_bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/_de nas bcom ldan 'das byang chub sems dpa' sha stag mang po dang /_'khor bzhi dang /_lha dang /_klu dang /_
[\[126a.3\]]gnod sbyin dang /_nam mkha' lding dang mi'am ci dang /_lto 'phye chen po'i tshogs mang po dang /_sha za dang /_'byung po'i tshogs dang /_lha'i bu mo dang /_lha ma yin gyi dbang po dang /_nyi ma dang /_lha ma yin dang /_srin po dang /_'jig rten skyong ba dang /_bdud 
[\[126a.4\]]la sogs pa la sems can thams cad nges par sgrol ba/_shin tu rgyas pa chen po'i mdo sde chen po mtshon cha thogs pa zhes bya ba ston te/_thog mar yang dge_/bar du yang dge_/tha mar yang dge_/don bzang po/_tshig 'bru bzang po/_ma 'dres pa/_
[\[126a.5\]]yongs su rdzogs pa/_yongs su dag pa/_yongs su dkar ba/_tshangs par spyod pa yang dag par rab tu ston to/_/gang gi tshe mdo sde chen po mtshon cha thogs pa mthar phyin par gyur pa de'i tshe de'i dus na mnyan du yod pa'i grong khyer chen po nas byang phyogs logs 
[\[126a.6\]]su rgyang mi ring ba zhig na/_bram ze'i bu 'jig rten thams cad kyis blta na sdug pa zhes bya ba/_ri sding zhes bya ba'i grong khyer nas skyes pa/_shin tu dbul po bram ze mo bzang mo zhes bya ba'i bu phas bor ba/_lo bcu gnyis lon pa/_gzugs dang /_mdog 
[\[126a.7\]]dang /_stobs dang /_khong dpa' la phun sum tshogs pa/_shin tu blta na sdug pa/_tshig 'jam pa zhig yod de/_slob dpon nor bu bzang po/_rig byed bzhi'i pha rol tu song ba/_ha la ha se zhes bya ba'i grong na gnas pa de'i drung na/_bram ze'i bu 
[\[126b\]]
[\[126b.1\]]'jig rten thams cad kyis blta na sdug pa zhes bya ba/_shin tu yid gzhungs shing /_bla ma la mchod pa byed pa/_dbang po thul ba/_brtul zhugs dang mi 'gyur ba la spyod pa de srid srung gi rig byed slob bo/_/de'i tshe slob dpon nor bu bzang po de rgyal pos 
[\[126b.2\]]bos nas/_mnyan du yod par 'gro ba na/_rang gi slob ma bram ze'i bu 'jig rten thams cad kyis blta na sdug pa khyim srung du bcug ste/_mnyan du yod par song ngo /_/de nas de'i tshe mkhan po'i chung ma gzhon nu gzugs bzang zhing phun sum tshogs pa des 
[\[126b.3\]]bram ze'i bu 'jig rten thams cad kyis blta na sdug pa mthong ba dang /_sems chags nas rab tu mi bzod par gyur pa dang /_gos dang rgyan rnams kyang lhod cing 'phyang ste/_'dod chags kyis non nas/_mgyogs pa mgyogs par bram ze'i bu 'jig rten thams 
[\[126b.4\]]cad kyis blta na sdug pa'i gos las bzung ste/_'dod pa la gzhol zhing bsod nams ma yin pa skyed do/_/de nas bram ze'i bu 'jig rten thams cad kyis blta na sdug pa de rang bzhin gyis bla ma la gus pa/_dbang po dul ba/_brtul zhugs dang mi 'gyur ba 
[\[126b.5\]]la spyod pa sems can gyi mchog des mkhan po'i chung ma la 'di skad du bla ma'i btsun mo khyod ni bdag gi ma dang 'dra ste/_de ltar ma mdzad cig ces smras so/_/de gtong ba lta mi byed nas gos gcig bor te/_ngo tsha nas gos gcig dang gud du song ngo /_/de nas mkhan 
[\[126b.6\]]po'i chung mas 'jig rten thams cad kyis blta na sdug pa'i sems la rnam par brtags nas/_mig mchi mas gang zhing 'dod pa'i 'dod chags kyis non nas rnam par sems par gyur te/_de nas de sdug bsngal zhing 'di snyam sems so/_/'jig rten thams 
[\[126b.7\]]cad kyis blta na sdug pa bde ba'i bar chad byed pa de shi'ang slas bud med gang gi khyor yang ma gyur par thal bar gyur cig snyam ste/_lus kun rang gi sen mos dral nas na zhing mi bde ste/_lus mi sdug par bcos nas bud med des g.yo sbyar te/_khyim gnyis kyi 
[\[127a\]]
[\[127a.1\]]bar gyi gdung ma la gyen du bcings nas btags so/_/de nas de'i tshe slob dpon nor bu bzang po rgyal pos mchod nas slar rang gi khyim du 'ongs pa dang /_des mthong ngo /_/mthong nas de'i thag pa bcad de kye ma'o zhes skad drag tu phyung nas rang gi chung 
[\[127a.2\]]ma la 'di skad ces smras so/_/bzang mo 'di ci sus khyod 'di lta bur byas/_bzang mos smras pa/_khyod kyi slob ma 'jig rten thams cad kyis blta na sdug pas nan gyis kho mo la nyal po byas nas 'di ltar byas so/_/de nas slob dpon nor bu bzang pos 'jig rten 
[\[127a.3\]]thams cad kyis blta na sdug pa de'i mthu chen po shes te/_de thog ma btsas ma thag tu rgyal rigs thams cad kyi mtshon rnams shubs nas phyung ste/_mda' ste'u kha ma bzhin du thams cad du lhung nas/_de'i tshe rgyal rigs thams cad skrag cing rab tu 'jigs par 
[\[127a.4\]]gyur te/_'jig rten thams cad kyis blta na sdug pa sems can gyi mchog de'i mthu chen po de lta bu shes nas/_de la cung zad bsgo ba tsam zhig nus te/_'jig rten thams cad kyis blta na sdug pa de la 'di skad ces smras so/_/bdag nyid ngan pa bla ma'i chung ma ma rung 
[\[127a.5\]]bar byed pa khyod nyes pa chen po byas pas bram zer mi 'gyur gyis mi stong sod cig dang de nas byang bar 'gyur ro/_/de skad ces rang gi slob ma bram ze'i bu 'jig rten thams cad kyis blta na sdug pa la bsgo ba dang /_bram ze'i bu 'jig rten thams cad kyis blta na sdug 
[\[127a.6\]]pa de rang bzhin gyis bla ma la gus pas rang gi slob dpon la 'di skad ces smras so/_/kye mkhan po bdag la 'os pa ma lags so/_/yang slob dpon gyis smras pa/_ji bdag nyid ngan pa khyod mtho ris su 'gro ba'am/_bram zer 'gyur bar mi 'dod dam/_yang slob 
[\[127a.7\]]mas smras pa/_legs so legs so/_/mkhan po de ltar bgyi'o zhes smras te/_mi stong bsad de 'ongs nas rang gi slob dpon la gus par smra ba byas pa dang /_slob dpon gyis de mthong nas gtum po 'di da rung ma shi ba lta zhes ngo mtshar du gyur te/_'o na da shi bar 
[\[127b\]]
[\[127b.1\]]bya'o snyam nas/_de skad ma zer bar bsad pa re re'i sor mo rnams long shig_/mi stong sod la sor mo rnams phreng bar byas te 'ongs dang /_gdod bram zer 'gyur ro zhes zer nas de'i phyir sor mo'i phreng ba zhes bya'o/_/yang sor mo'i phreng ba des legs so zhes smras nas/_
[\[127b.2\]]mi nyis stong du gcig gis ma tshang ba bsad do/_/de'i tshe sor mo'i phreng ba'i ma zas kyi mchog dang mngar sna bzhi thogs nas bdag gi bu 'di ltar gyur pa lta zhig na nyon mongs blud do snyam ste 'ongs pa dang /_sor mo'i phreng bas rang gi ma 'ongs par mthong nas bdag gi ma mtho ris 
[\[127b.3\]]su 'gro bar bya'o snyam ste ral gri thogs nas 'ongs so/_/de nas de'i tshe bcom ldan 'das kyis yul dang dus mkhyen nas mnyan du yod pa nas gnag pa'i dgongs su 'dom bzhi bcus ma tshang ba'i bar du shing a sho ka'i drung na thams cad mkhyen pa'i ye shes thams cad dang 
[\[127b.4\]]ldan pa de ngang pa'i rgyal po bzhin du mdun na bzhugs par gyur to/_/de nas sor mo'i phreng bas bcom ldan 'das mthong nas 'o na dge sbyong gau ta ma gsad do snyam ste/_ral gri thogs nas mgyogs pa mgyogs par 'ongs so/_/de nas bcom ldan 'das ye shes thams 
[\[127b.5\]]cad dang ldan pas bdag nyid gshegs pa lta bur bstan pa dang /_sor mo'i phreng bas ma la mdun gyis bltas te/_gnyis kyi bar du tshigs su bcad pa 'di dag smras so/_/bzhugs shig dge sbyong khyod bzhugs shig_/zas gtsang sras po bzhugs su gsol/_/bdag ni 
[\[127b.6\]]sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/tshon gos mnabs pa bzhugs su gsol/_/bdag ni sor mo'i phreng ba ste/_/sor mo'i sho gom bdag stsol cig_/bzhugs shig dge sbyong khyod bzhugs 
[\[127b.7\]]shig_/mkhas pa'i gtso bo bzhugs su gsol/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/lhung bzed thogs pa bzhugs su gsol/_/bdag ni sor mo'i phreng ba ste/_/
[\[128a\]]
[\[128a.1\]]sor mo'i sho gam bdag stsol cig_/bzhugs shig dge sbyong khyod bzhugs shig_/seng ge'i rtsal mnga' bzhugs su gsol/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs 
[\[128a.2\]]shig_/stag gi rtsal mnga' bzhugs su gsol/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/ngang stabs legs bzhud bzhugs su gsol/_/bdag ni sor mo'i phreng ba ste/_/
[\[128a.3\]]sor mo'i sho gam bdag stsol cig_/bzhugs shig dge sbyong khyod bzhugs shig_/lha yi glang po stabs mdzes bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/nyi rtse mchog 
[\[128a.4\]]gzi brtson pa bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/zla ba nya zhal spyan [{]bzangs [,]bzang [}]bzhugs/_/bdag ni sor mo'i phreng ba ste/_/sor mo'i sho gam bdag stsol cig_/
[\[128a.5\]]bzhugs shig dge sbyong khyod bzhugs shig_/gser gyi ri 'dra bzhugs su gsol/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/pad mo 'dab stong spyan bzhugs shig_/bdag ni 
[\[128a.6\]]sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/shangs kyi shugs drang bzhugs su gsol/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong 
[\[128a.7\]]khyod bzhugs shig_/ku mu da 'dra tshems mchog bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/gsung mchog ljags mnga' bzhugs su gsol/_/bdag ni sor mo'i phreng 
[\[128b\]]
[\[128b.1\]]ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/mdzod spu'i thig le mchog mnga' bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/
[\[128b.2\]]dbu skra mthon snum mchog mnga' bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/snyan dang phyag ring mchog mnga' bzhugs/_/bdag ni sor mo'i phreng ba ste/_/sor mo'i sho gam 
[\[128b.3\]]bdag stsol cig_/bzhugs shig dge sbyong khyod bzhugs shig_/phyag mchog glang po'i sna 'dra bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/gsang ba sbubs su sbas pa 
[\[128b.4\]]bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/pus mo bzang po mnga' ba bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig 
[\[128b.5\]]dge sbyong khyod bzhugs shig_/zangs kyi sen mo mchog mnga' bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/'gro ba mchog gis spos byugs bzhugs/_/bdag ni sor 
[\[128b.6\]]mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/ka la ping ka'i sgra dbyangs bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs 
[\[128b.7\]]shig_/khu byug sgra dbyangs snyan sgrogs bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/gnyi 'od bye ba brgya 'das bzhugs/_/bdag ni sor mo'i phreng ba ste/_/sor mo'i 
[\[129a\]]
[\[129a.1\]]sho gam bdag stsol cig_/bzhugs shig dge sbyong khyod bzhugs shig_/dus rab bstabs la phyag 'tshal bstod/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/de ltar 
[\[129a.2\]]dul 'gros rab mgyogs bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/stobs bcu'i stobs mnga' bzhugs su gsol/_/bdag ni sor mo'i phreng ba ste/_/sor mo'i sho gam 
[\[129a.3\]]bdag stsol cig_/bzhugs shig dge sbyong khyod bzhugs shig_/bden bzhi mchog mnga' bzhugs su gsol/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/phan mdzad lam brgyad ston 
[\[129a.4\]]pa bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/mtshan mchog sum cu gnyis mnga' bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs 
[\[129a.5\]]shig dge sbyong khyod bzhugs shig_/dpe bzang brgyad cu mnga' ba bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/na chung mchog la 'dod spangs bzhugs/_/bdag ni sor mo'i 
[\[129a.6\]]phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/ji srid bdag ma khros par bzhugs/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod ni bzhugs 
[\[129a.7\]]su gsol/_/lha min dbang dang srin po rgyags bcas bcom/_/bdag ni 'di 'dra'i ngo mtshar yong ma mthong /_/shin tu mgyogs pa'i shugs ldan khyod su zhig_/ral gris ma btab bar du dge sbyong bzhugs/_/bdag gi ming yang khyod kyis ma gsan tam/_/
[\[129b\]]
[\[129b.1\]]bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod ni bzhugs su gsol/_/bdag ming gang gis thos pa tsam gyis 'gum 'gyur na/_/mngon sum bdag mthong gson par gyur pa ni/_/shin tu mthu ldan sems can dag lta 
[\[129b.2\]]ga la mchis/_/bzhugs shig dge sbyong khyod ni bzhugs su gsol/_/bdag nyid mngon sum du ni mchis gyur kyang /_/rta yi bang ltar shin tu mgyogs bzhud pa/_/lha 'am klu 'am khyod su myur du gsungs/_/bzhugs shig dge sbyong khyod bzhugs shig_/
[\[129b.3\]]da ni bdag kyang mthu dang mi ldan gyur/_/brtan pa khyod ni slebs par mi nus so/_/bdag ni sor mo'i phreng ba ste/_/sor mo'i sho gam bdag stsol cig_/bzhugs shig dge sbyong khyod bzhugs shig_/dge sbyong brtul zhugs khrims 'dzin na/_/sho gam 
[\[129b.4\]]gnas las ma 'da' zhig_/bdag ni sor mo'i phreng ba ste/_/sor mo'i sho gam bdag stsol cig_/de nas bcom ldan 'das ngang pa'i rgyal po bzhin du gom pa bdun gshegs te/_seng ge'i lta bas kun du gzigs nas sor mo'i phreng ba la tshigs su bcad pa 
[\[129b.5\]]'di dag gsungs so/_/yang dag nyid kyi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims 
[\[129b.6\]]brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/ma byas yang dag mtha' la nga gnas te/_/de yang sor phreng khyod kyis mi rig go_/nga ni yang dag rdzogs pa'i sangs rgyas te/_/
[\[129b.7\]]sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/zhi ba ma skyes mtha' la nga 
[\[130a\]]
[\[130a.1\]]gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 
[\[130a.2\]]'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/'dus ma byas kyi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos 
[\[130a.3\]]khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/rga ba med pa'i mtha' la nga gnas te/_/
[\[130a.4\]]de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs 
[\[130a.5\]]pa'i sangs rgyas te/_/khyod la mtshon rnon sho gam sbyin par bya/_/nad med pa yi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i 
[\[130a.6\]]phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/'chi ba med pa'i mtha' la nga gnas te/_/de yang sor phreng khyod kyis mi rig 
[\[130a.7\]]go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/
[\[130b\]]
[\[130b.1\]]khyod la mtshon rnon sho gam sbyin par bya/_/kun nas nyon mongs med par nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug 
[\[130b.2\]]cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/zag pa med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs 
[\[130b.3\]]pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin 
[\[130b.4\]]par bya/_/gnod med pa yi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul 
[\[130b.5\]]zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni bden pa'i mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/
[\[130b.6\]]sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni chos kyi mtha' la 
[\[130b.7\]]rab gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang 
[\[131a\]]
[\[131a.1\]]dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni shes pa'i mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/
[\[131a.2\]]'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni bden pa'i mtha' la gnas pa ste/_/de yang sor phreng khyod kyis mi rig 
[\[131a.3\]]go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la 
[\[131a.4\]]mtshon rnon sho gam sbyin par bya/_/mya ngan med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul 
[\[131a.5\]]khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/mya ngan bral ba'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas 
[\[131a.6\]]te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/rdul med pa yi 
[\[131a.7\]]mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/
[\[131b\]]
[\[131b.1\]]nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/rdul dang bral ba'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug 
[\[131b.2\]]cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/shag shig med pa'i mtha' la nga gnas te/_/de yang sor phreng khyod kyis mi 
[\[131b.3\]]rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la 
[\[131b.4\]]mtshon rnon sho gam sbyin par bya/_/yams kyi nad med mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/
[\[131b.5\]]tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/gtse ba med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs 
[\[131b.6\]]rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nad 'go 
[\[131b.7\]]med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs 
[\[132a\]]
[\[132a.1\]]la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/ci yang med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos 
[\[132a.2\]]khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/dpag tu med pa'i mtha' la nga gnas te/_/de yang sor 
[\[132a.3\]]phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/
[\[132a.4\]]khyod la mtshon rnon sho gam sbyin par bya/_/tshad med pa yi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/
[\[132a.5\]]tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/gtso bo mchog gi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs 
[\[132a.6\]]rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni 
[\[132a.7\]]rab kyi mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs 
[\[132b\]]
[\[132b.1\]]la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni dam pa'i chos la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim 
[\[132b.2\]]po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/bla na med pa'i mtha' la nga gnas te/_/de yang sor 
[\[132b.3\]]phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/
[\[132b.4\]]khyod la mtshon rnon sho gam sbyin par bya/_/nga ni ther zug mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul 
[\[132b.5\]]khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/gzhom du med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/
[\[132b.6\]]sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/'jigs med chos kyi 
[\[132b.7\]]mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni 
[\[133a\]]
[\[133a.1\]]yang dag rdzogs pa'i sangs rgyas te/_/khyod la mtshon rnon sho gam sbyin par bya/_/mtha' yas chos kyi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/
[\[133a.2\]]'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/bstan med chos kyi mtha' la nga gnas te/_/de yang sor phreng khyod kyis mi rig go/_/nga ni 
[\[133a.3\]]yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin 
[\[133a.4\]]par bya/_/zab mo'i chos kyi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon 
[\[133a.5\]]tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/blta dka'i chos kyi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis 
[\[133a.6\]]chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/phra ba'i chos kyi mtha' la nga gnas te/_/de yang 
[\[133a.7\]]sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas 
[\[133b\]]
[\[133b.1\]]te/_/khyod la mtshon rnon sho gam sbyin par bya/_/mkhas pa'i chos kyi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba 
[\[133b.2\]]khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/mthong bar dka' ba'i mtha' la nga gnas te/_/de yang sor phreng khyod kyis mi rig go/_/nga ni yang dag 
[\[133b.3\]]rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par 
[\[133b.4\]]bya/_/kun gzhi med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon 
[\[133b.5\]]tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/tha ba med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis 
[\[133b.6\]]chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nyon mongs med pa'i mtha' la nga gnas 
[\[133b.7\]]te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs 
[\[134a\]]
[\[134a.1\]]pa'i sangs rgyas te/_/khyod la mtshon rnon sho gam sbyin par bya/_/nga ni dag pa'i mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor 
[\[134a.2\]]mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/rnam par grol ba'i mtha' la nga gnas te/_/de yang sor phreng khyod kyis mi rig go/_/nga ni 
[\[134a.3\]]yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam 
[\[134a.4\]]sbyin par bya/_/nga ni zhi ba'i mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims 
[\[134a.5\]]brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni zhi gnas mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs 
[\[134a.6\]]rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nye bar 
[\[134a.7\]]zhi ba'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon 
[\[134b\]]
[\[134b.1\]]tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nye bar chad pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos 
[\[134b.2\]]khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nye bar zhi ba'i mtha' la nga gnas te/_/
[\[134b.3\]]de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs 
[\[134b.4\]]pa'i sangs rgyas te/_/khyod la mtshon rnon sho gam sbyin par bya/_/nga ni gya nom mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i 
[\[134b.5\]]phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/spros pa med pa'i mtha' la nga gnas te/_/de yang sor phreng khyod kyis mi rig go/_/nga ni 
[\[134b.6\]]yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam 
[\[134b.7\]]sbyin par bya/_/nga ni gnas med mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs 
[\[135a\]]
[\[135a.1\]]yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga rgyal 'dul ba'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam 
[\[135a.2\]]sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/sgyu ma 'dul ba'i mtha' la nga gnas te/_/
[\[135a.3\]]de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i 
[\[135a.4\]]sangs rgyas te/_/khyod la mtshon rnon sho gam sbyin par bya/_/ma rig 'dul ba'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i 
[\[135a.5\]]phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/rnam par btang ba'i mtha' la nga gnas te/_/de yang sor phreng khyod kyis mi rig go/_/
[\[135a.6\]]nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon 
[\[135a.7\]]rnon sho gam sbyin par bya/_/nges par spangs pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug 
[\[135b\]]
[\[135b.1\]]cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/chos kyi dbyings kyi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs 
[\[135b.2\]]pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni 
[\[135b.3\]]skye mched mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan 
[\[135b.4\]]rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni dge ba'i mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin 
[\[135b.5\]]gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/'jig rten 'das pa'i 
[\[135b.6\]]mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs 
[\[135b.7\]]la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/mi g.yo ba yi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu 
[\[136a\]]
[\[136a.1\]]zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/gnas dang khang pa'i mtha' la nga 
[\[136a.2\]]gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang 
[\[136a.3\]]dag rdzogs pa'i sangs rgyas te/_/khyod la mtshon rnon sho gam sbyin par bya/_/'gyod pa med pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/
[\[136a.4\]]'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/rab tu sbyangs pa'i mtha' la nga gnas te/_/de yang sor phreng khyod 
[\[136a.5\]]kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/
[\[136a.6\]]khyod la mtshon rnon sho gam sbyin par bya/_/nga ni mthar gtugs mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug 
[\[136a.7\]]cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/khro glen 'dod spangs mtha' la nga gnas te/_/de yang sor phreng khyod kyis mi rig go/_/nga ni yang dag 
[\[136b\]]
[\[136b.1\]]rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin 
[\[136b.2\]]par bya/_/nyon mongs spangs pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul 
[\[136b.3\]]zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/phung po spangs pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho 
[\[136b.4\]]gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/khro glen 'dod zad 
[\[136b.5\]]mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/
[\[136b.6\]]nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni 'gog pa'i mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/
[\[136b.7\]]'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni rten gyi mtha' la gnas pa ste/_/de yang sor phreng 
[\[137a\]]
[\[137a.1\]]khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i 
[\[137a.2\]]sangs rgyas te/_/khyod la mtshon rnon sho gam sbyin par bya/_/nga ni mgon gyi mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 
[\[137a.3\]]'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni skyabs kyi mtha' la gnas pa ste/_/de yang sor phreng khyod kyis mi rig go/_/nga ni yang dag 
[\[137a.4\]]rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin 
[\[137a.5\]]par bya/_/nga ni dpung gnyen mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims 
[\[137a.6\]]brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/nga ni gling gi mtha' la gnas pa ste/_/de yang sor phreng khyod kyis mi rig go/_/nga ni yang dag rdzogs pa'i sangs rgyas 
[\[137a.7\]]te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/
[\[137b\]]
[\[137b.1\]]go skabs rig pa'i mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan 
[\[137b.2\]]rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/ser sna phrag dog 'dul mthar nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis 
[\[137b.3\]]chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/skom pa 'dul ba'i mtha' la nga gnas te/_/
[\[137b.4\]]de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i 
[\[137b.5\]]sangs rgyas te/_/khyod la mtshon rnon sho gam sbyin par bya/_/nga dang nga med mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng 
[\[137b.6\]]ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/phung po nges spangs mtha' la nga gnas te/_/de yang sor phreng khyod kyis mi rig go/_/nga ni 
[\[137b.7\]]yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho 
[\[138a\]]
[\[138a.1\]]gam sbyin par bya/_/zhi gnas kun gyi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul 
[\[138a.2\]]khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/lam gcod pa yi mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/
[\[138a.3\]]sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/stong chen sgo yi mtha' la nga 
[\[138a.4\]]gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang 
[\[138a.5\]]dag rdzogs pa'i sangs rgyas te/_/khyod la mtshon rnon sho gam sbyin par bya/_/nyon mongs kun spangs byang mthar nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/
[\[138a.6\]]'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/sred pa zad pa'i mtha' la nga gnas te/_/de yang sor phreng khyod 
[\[138a.7\]]kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas 
[\[138b\]]
[\[138b.1\]]te/_/khyod la mtshon rnon sho gam sbyin par bya/_/'dod chags bral 'gog mtha' la nga gnas te/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 
[\[138b.2\]]'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin par bya/_/bde mchog mya ngan 'das mthar nga gnas te/_/de yang sor phreng khyod kyis mi rig go/_/nga ni yang 
[\[138b.3\]]dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul zhugs yon tan rdzogs la 'dug_/nga ni yang dag rdzogs pa'i sangs rgyas te/_/khyod la mtshon rnon sho gam sbyin 
[\[138b.4\]]par bya/_/rtag brtan mchog shis rab bsil mthar nga gnas/_/de yang sor phreng khyod kyis mi rig go/_/nga ni yang dag rdzogs pa'i sangs rgyas te/_/sho gam sbyin gyis chos khu zhim po 'thung /_/'dug cig sor mo'i phreng ba khyod 'dug cig_/tshul khrims brtul 
[\[138b.5\]]zhugs yon tan rdzogs la 'dug_/nga ni yang dag rdzogs pa'i sangs rgyas te/_/sho gam mtshon rnon khyod la sbyin par bya/_/shin tu rno ba'i mtshon 'di myur 'or la/_/rig pa'i ye shes skyabs su myur du shog_/tshur shog slob dpon ngan 'gro'i dbang song bas/_/
[\[138b.6\]]chos ma yin pa'i phung po chos su sems/_/de nas bdag nyid khong du chud par 'gyur/_/kun kyang chad pas rab 'jigs shing /_/thams cad la ni srog phangs te/_/bdag nyid kho na dper byas la/_/mi bsad gsod du mi gzhug go/_/pha rol ji ltar de 
[\[138b.7\]]bzhin bdag_/bdag nyid ji lta de bzhin gzhan/_/bdag rang nyid ni dper byas la/_/mi bsad gsod du mi gzhug go/_/srin po'i byad gzugs de ltar ma byed cig_/yan lag lus la shin tu khrag chags shing /_/bsad pa'i mtshon cha rnon po khrag 
[\[139a\]]
[\[139a.1\]]byugs pa/_/khyod kyis phrag la thogs pa mi mdzes so/_/sor mo'i phreng ba mgo las myur du 'or/_/kye ma bram ze'i bu'i las 'di 'dra zhing /_/chos 'dod bram ze'i bu yang 'di 'dra na/_/srin po ma rungs pa dag ji 'dra ge/_/phyugs 
[\[139a.2\]]rnams la yang ma ni mchod yin na/_/kye ma brtse med sdig grogs dbang song mi/_/shin tu rno ba'i mtshon cha gdangs brtsams te/_/rang gi ma yi drung du nye bar 'ong /_/gang yang sor mo'i phreng ba khyod lta bu/_/sdig byed mi yi nang na gcan gzan yin/_/
[\[139a.3\]]srin po'i nang na shin tu sdig can te/_/lha min nang na'ang ma rungs las byed pa/_/sor phreng khyod ni shin tu cher dkris shing /_/sdig pa sems pa mi yis spangs pa ste/_/ma ni 'jig rten dag na dka' mchog byed/_/nyon mongs des ni zla bcu rum na 
[\[139a.4\]]bsrel/_/de nas phyis ni btsas par gyur nas kyang /_/bshang gci mang reg sdug bsngal myong bas gsos/_/ltos shig sor phreng khyod kyi gtso mo ni/_/mig ni khrag gi mchi mas rab tu gang /_/bud med bu la byams shing sdug pa yis/_/mngar 
[\[139a.5\]]gyi bum pa phrag la thogs te 'ongs/_/rgan mo nyon mongs rlung gis skra yang bshig_/gos ngan ral po rlung gis bskyod cing 'brul/_/lus la rdul gos rkang pa ser ka byung /_/rgan mo nyon mongs sdug bsngal chen po myong /_/lus skams yun ring rlung dang 
[\[139a.6\]]lhags pas nyen/_/sdug bsngal mang pos shin tu gdungs par gyur/_/bud med de ni rnam par snying myos te/_/bsam yas sdug bsngal ldan zhing kyi hud 'bod/_/de nas sor mo'i phreng ba'i mas de bzhin gshegs pa dang /_bdag gi bu sor mo'i phreng ba gnyis phan 
[\[139a.7\]]tshun lan dang yang lan gyis rgya zhing cher rtsod pa las bdag gi bu pham ste/_lag cha bor bar mthong nas/_sdug pa'i sdug bsngal chen pos reg ste/_bcom ldan 'das la tshigs su bcad pa 'di skad ces gsol to/_/bcom ldan rin chen gter stor ba/_/bdag 
[\[139b\]]
[\[139b.1\]]gis nyon mongs myong bas rnyed/_/bdag gis mig tu gyur pa thob/_/mig gi rdul rnams bdag gis bsal/_/bdag gi bu ni mi khrag gis/_/kye ma lus dang zas la reg_/kun du 'khyam zhing mtshon rnon thogs/_/'gro ba mang po'i phung po gsod/_/bdag 
[\[139b.2\]]gi bu yang mgu bya zhing /_/sangs rgyas phyag bya'am ji ltar bya/_/khyod kyi bu ngan 'di 'dra zhes/_/'gro [{]mangs [,]mang [}]tshig rtsub mnyan mi nus/_/de la sogs pa rnam pa du mar smre'o/_/de nas bcom ldan 'das kyis sor mo'i phreng ba la 'di skad ces bka' stsal to/_/
[\[139b.3\]]sor mo'i phreng ba khyod kyi gtso mo ni shing drung na 'dug ste/_de lta bu shin tu dka' ba byed pa'i bud med 'di la khyod ral gri thogs te/_bdag gi ma mtho ris su 'gro bar 'gyur ro snyam nas gsad par 'dod pa ni sor mo'i phreng ba chos ma yin pa'i phung po la chos su 
[\[139b.4\]]nor to/_/'di lta ste dper na/_sos ka'i dbyar zla ra ba'i dus la smig rgyu ba la chu yin snyam nas [{]ri dgas [,]ri dwags [}]rnams kun du 'khyam pa de bzhin du/_sor mo'i phreng ba khyod kyang slob dpon ngan pa'i man ngag gis rmongs par gyur te/_chos ma yin pa la chos su sems 
[\[139b.5\]]pa'i sems can ni mnar med pa zhes bya ba'i mi zad pa chen por 'gro'o/_/sor mo'i phreng ba de bzhin gshegs pa'i skyabs su myur du song shig song shig_/zhugs shig_/sor mo'i phreng ba khyod ma 'jigs shig_/de bzhin gshegs pa ni 'jigs pa med pa'i 'byung 
[\[139b.6\]]gnas te/_sangs rgyas ni sems can thams cad la sgra gcan zin dang mtshungs par gzigs pa/_na ba rnams gso ba dang /_skyabs med pa rnams kyi skyabs so/_/sangs rgyas ni dbye gnas na bzhugs pa/_rtsa lag med pa rnams kyi rtsa lag go/_/sangs 
[\[139b.7\]]rgyas ni dbul po rnams kyi mi zad pa'i gter ro/_/sangs rgyas ni lam stor ba rnams la lam bzang po ston pa'o/_/sangs rgyas ni 'jigs pas gzir ba rnams kyi skyabs su gyur pa'o/_/de bzhin gshegs pa ni gru zhig pa rnams kyi grur gyur pa'o/_/
[\[140a\]]
[\[140a.1\]]mtshon rnon po myur du 'or la/_rab tu 'byung ba dang /_bsnyen par rdzogs pa long shig_/song la bla ma'i rkang pa la gtugs te bzod pa gsol cig_/rgan mo nyon mongs ma la rab tu 'byung bar thong shig ces gsol ba thob la srid pa mi zad pa las sems 
[\[140a.2\]]can rnams sgrol cig dang /_sho gam bzang po rab tu 'byung ba dang bsnyen par rdzogs pa sbyin no/_/sor mo'i phreng ba khyod yun ring por lam ngan par 'khyams shing ngal bar gyur gyis chos kyi ro'i chu 'thung shig_/sor mo'i phreng ba khyod kyang sho gam len pa yin/_de bzhin 
[\[140a.3\]]gshegs pa yang sho gam len pa yin te/_sor mo'i phreng ba de bzhin gshegs pa ni sems can thams cad kyi sho gam len pa lam bsel gyi rgyal po yin te/_sems can thams cad srid pa'i rgya mtsho las bsgral cing lam bsel/_rtag tu sho gam len 
[\[140a.4\]]to/_/de nas sor mo'i phreng bas de nyid du srin po ltar shin tu rno zhing mi zad pa'i mtshon rnon po bor nas/_/byis pa lo gcig lon pas me mdag blangs pa dang /_me mdag de bor nas rang gi lag la nyug cing /_ngus te cho nges 'debs pa de bzhin du sor mo'i phreng ba 
[\[140a.5\]]yang mtshon shin tu rno ba de bor nas ngu zhing cho nges btab ste/_mi nyis stong du gcig gis ma tshang ba'i sor mo'i phreng ba thogs pa yang rang gi lus las phud nas kyi hud ces zer te/_dper na mi zhig nyal ba las rang gi rkang pa la sbrul gyis zin ma thag tu myur du sad nas/_
[\[140a.6\]]lag pa bskum pa las sprugs te/_shin tu mi zad pa'i sbrul bzung nas 'dor ba de bzhin du sor mo'i phreng ba yang rang gi mgo las sor mo'i phreng ba myur du bor ro/_/ji ltar bdag nyid gdon dang bral bar gyur par shes nas ngo tsha ba de bzhin du/_de nas sor mo'i phreng bas kyang /_
[\[140a.7\]]bdag nyid mngon par rig nas me tog rtsa lag 'tsho zhes bya ba'i kha dog ltar khrag gis lus thams cad yog cing /_sprin chen po ltar mig mchi mas gang nas rab tu ngu zhing bdag la rdeg ste/_ji ltar sbrul gyis zin nas smyos pa'i mi sbrul ltar ltos 'phye zhing 'gro 
[\[140b\]]
[\[140b.1\]]'gro ba de bzhin du sor mo'i phreng ba yang tshad shing sum cu rtsa dgu kho ra khor yug gi sa la ltos 'phye zhing song nas/_bcom ldan 'das kyi zhabs mgo la bzhag ste/_tshig 'di skad ces smras so/_/kye ma sangs rgyas byams pa'i mchog mnga' zhing /_/skyes 'dul kha sgyur bdag 
[\[140b.2\]]gi slad gshegs pas/_/gti mug chos kyi rlabs chen mi shes chu/_/rgya mtsho che las bdag deng nges par bsgral/_/kye ma sangs rgyas thugs rje mchog mnga' zhing /_/skyes 'dul kha sgyur bdag gi slad gshegs pas/_/shing rtsa 'bras bu lo ma mang ba yi/_/
[\[140b.3\]]dgon pa las ni deng bdag nges par bsgral/_/kye ma sangs rgyas dga' ba mchog mnga' zhing /_/skyes 'dul kha sgyur bdag gi slad gshegs pas/_/lta ba sna tshogs ri mor bris pa yis/_/stag gi lag nas bdag deng nges par bsgral/_/kye ma sangs rgyas 
[\[140b.4\]]btang snyoms mchog mnga' yang dag gzigs/_/skyes 'dul kha lo sgyur ba bdag gi slad gshegs pas/_/'o dod 'bod dang cher 'bod mnar med pa'i/_/sems can dmyal chen gting nas deng bdag bsgral/_/'di ni skyabs med pa yi skyabs lags 
[\[140b.5\]]te/_/rtsa lag med pa rnams kyi rtsa lag go/_/bdag gis ya nga tsha ba'i las bgyis na/_/bdag ni 'di 'drar gyur la skyabs mdzad gsol/_/de nas bcom ldan 'das kyis sor mo'i phreng ba la slar bka' stsal pa/_sor mo'i phreng ba khyod longs la myur du song 
[\[140b.6\]]ste/_ma'i rkang pa la gtugs la bzod pa gsol cig_/bzod pa gsol nas/_rab tu 'byung ba dang /_bsnyen par rdzogs par gsol cig ces gsol ba thob cig_/de nas sor mo'i phreng ba bcom ldan 'das kyi zhabs kyi drung nas langs nas/_rang gi ma ga 
[\[140b.7\]]la ba der song ste phyin pa dang /_rang gi ma la lan mang du bskor ba byas te/_chu srin byis pa gsod ces bya ba bzhin du 'gre zhing ngus nas cho nges btab ste/_rang gi ma la tshigs su bcad pa 'di skad ces smras so/_/slob dpon ngan pa'i dbang song bas/_/
[\[141a\]]
[\[141a.1\]]mi stong dgu brgya bkum lags te/_/kye ma bdag gis mi zad bgyis/_/bdag gis sdig phung mang po rnyed/_/ma khyod bdag gi rten lags te/_/sangs rgyas shin tu skyabs su gda'/_/khyod kyi zhabs ni mgor bzhag ste/_/rab 'byung 
[\[141a.2\]]bsnyen par rdzogs par gsol/_/de nas mas rang gi bu la tshigs su bcad pas phyir smras pa/_ngas ni bu khyod btang zin gyis/_/rab byung 'jig rten pha rol spyod/_/bdag kyang rdzogs pa'i sangs rgyas la/_/de bzhin rab tu 'byung bar gsol/_/
[\[141a.3\]]kye ma bcom ldan bsam mi khyab/_/de bzhin gshegs pa dpe med de/_/sangs rgyas bdag gi bu sgrol ba/_/'jig rten kun la thugs kyang brtse/_/mgon po khyod kyi gzugs rnams dang /_/yon tan dpe yang 'gro la med/_/bdag gis chung 
[\[141a.4\]]zad brjod nus te/_/de bzhin gshegs pa lha yi lha/_/de nas bcom ldan 'das kyis rgan mo la tshigs su bcad pa 'di skad gsungs so/_/khyod kyi bu ni nga mdun du/_/rab tu 'byung bar gnang ba ni/_/legs so bud med nyon mongs ma/_/rgyun mi chad 
[\[141a.5\]]par bde bar shog_/khyod ni rab tu byung ba yi/_/dus las shin tu yol zin gyis/_/dge bsnyen ma yi chos rnams kyis/_/rgan mo bdag nyid dbugs phyung shig_/skad cig tsam du 'dir sdod de/_/rgyal po gsal rgyal ji srid na/_/'di dag tu ni 
[\[141a.6\]]mthong gyur pa/_/de tsam du yang bde bar 'dug/_//bam po gnyis pa/_/de nas lha'i dbang po brgya byin sum cu rtsa gsum pa'i lha rnams dang /_lha'i bu mo'i tshogs dang bcas pas bskor cing mdun du bdar te/_snang ba chen pos mnyan du yod pa'i yul 
[\[141a.7\]]thams cad snang bar byas nas/_de bzhin gshegs pa dang /_sor mo'i phreng ba gnyis mi ltar 'thab pa dang /_cang shes ltar 'thab pa mthong ste/_rab tu dga' nas bcom ldan 'das dang sor mo'i phreng ba gnyis la tshigs su bcad pa 'di skad ces smras so/_/kye ma mi 
[\[141b\]]
[\[141b.1\]]'dul kha lo sgyur/_/sangs rgyas nor la bzang po mdzes/_/kye ma 'di ltar sangs rgyas kyis/_/sor mo'i phreng ba rab tu btul/_/rtag tu mi yi khrag gis lus byugs te/_/lha min dbang dang lha dang srin po dang /_/gnod sbyin stobs dang ldan pa rtsal chen dang /_/klu dang 
[\[141b.2\]]sha za lto 'phye mi 'am ci/_/stobs ldan rtsal chen nam mkha' lding dag dang /_/sems can gtum po stobs ldan gzhan dag kyang /_/sor phreng ming thos nyal bzhin mig btsums 'dug_/de 'dra gtum po'i las byed sor phreng de/_/mi yi rgyal po tsam gyis ga la sod/_/
[\[141b.3\]]de ni btsas ma thag tu de yi tshe/_/lha dang lha ma yin pa kun skrag na/_/mi yi rgyal po tsam lta ci zhig smos/_/ming gis go cha mtshon kun rdol cing snang /_/de ltar drag cing stobs ldan rtsal che ba/_/kye ma de bzhin gshegs kyis btul ba legs/_/mthu dang 
[\[141b.4\]]rtsal kyang bsam gyis mi khyab mnga'/_/sangs rgyas bsam gyis mi khyab sangs rgyas ni/_/yul dang ye shes spyod yul bsam mi khyab/_/sor mo'i phreng ba de ring mdzes par snang /_/shin tu gzugs bzang btso ma'i gser ltar gyur/_/nyi ma'i zer shar kha 
[\[141b.5\]]dog lta bur mdzes/_/sor phreng byad sdug tshul khrims gnas pa mdzes/_/tshul khrims bral ba'i mi ni yong mi mdzes/_/kye ma bdag deng khyim chos mang thob snyam/_/sor mo'i phreng ba chos gos stsal bar bgyi/_/sangs rgyas bcom ldan bdag la thugs 
[\[141b.6\]]brtse bzhes/_/sor mo'i phreng ba dge sbyong tshul 'dra stsal/_/slong ba kun gyi rgyal po chen po la/_/de bzhin gshegs pas legs par gzigs su gsol/_/de nas lha'i dbang po brgya byin gyis sor mo'i phreng ba la 'di skad ces smras so/_/skyes bu dam pa nga'i 
[\[141b.7\]]lha'i gos mchog 'di khyod kyi chos gos gyis shig_/de nas sor mo'i phreng bas lha'i dbang po brgya byin la 'di skad ces smras so/_/sbrang ma lta bu khyod su zhig_/brgya byin ma dad pa yi sbyin pa nga len tam/_brgya byin khyod ni 'dod pa'i gong bu ste/_khyod kyis da dung chu klung mang po 
[\[142a\]]
[\[142a.1\]]ma rgal te/_rang bzhin gyis gcer bus gzhan la ji ltar gos sbyin/_khyod ni rang bzhin gyis gcer bu na/_chos gos kyi phyir ji ltar rin thang med pa'i gos gzhan la sbyin/_dper na rgyal po'i gyad stong thub bdag nyid lus thams cad thog mar 'gyel na/_ba 
[\[142a.2\]]lang rgan po 'dam du song ba bzhin/_ma rgal ba nyid du 'gyel bas rgan po gzhan gyi gyad stong thub la ji ltar brgal bar bya/_de bzhin du ngas kyang khyod kyi rin thang med pa'i gos gyon na brgya byin mig stong can nyon mongs pa'i bdud bye ba dang /_rang bzhin gyi bdud la sogs pa 
[\[142a.3\]]dang ji ltar 'gyed/_ngas ni bdud mtha' yas pa dang /_'thab cing nyon mongs pa mang po zad par bya ste/_dge sbyong gi chos de bzhin gshegs pas bsngags pa'i sbyangs pa'i yon tan bcu gnyis la spyad par bya'i/_khyod kyi mal cha ni de ltar gnas par mi bya'o/_/brgya byin 
[\[142a.4\]]mig stong can khyod ni lha rnams kyi dbang phyug ma yin te/_khyod ni dmus long du gyur pa dang khyad par med do/_/brgya byin khyod kyis gtum po'i las kyi sdig pa ci 'dra ba'i bye brag mi shes so/_/sor mo'i phreng ba gtum po yin par sbrang ma lta bu khyod kyis ji ltar shes/_kye ma brgya 
[\[142a.5\]]byin gyis gsal bar gtum po'i las mi shes so/_/bstan pa'i tshul shes na rab tu 'byung bar 'dod pa'i thog mar rin thang med pa'i chos gos gyon na/_dge sbyong ci 'dra ba zhig tu 'gyur/_brgya byin khyod ni rab tu 'byung ba'i dben pa tsam yang mi shes te/_kye ma brgya byin khyod ni 
[\[142a.6\]]bstan pa las phyi rol du gyur pa'o/_/'di lta ste/_nor bu dang /_mu tig dang /_bai dUr+ya dang /_gser dang /_nor bu zla mdzes la sogs pa'i rin po ches gang ba'i bum pa brgyad khri dang /_sa le sbram dang /_rin po che'i bum pa gzhan yang dpag tu med pa spangs te/_mchil ma'i 
[\[142a.7\]]thal ba bzhin du rin thang med pa'i gos bor te/_gang dge sbyong gi chos la nges par byung ba de bzhin gshegs pa'i sras thu bo/_gnas brtan 'od srung chen po gnas mal nags khrod du 'cha' zhing /_sbyangs pa'i yon tan bcu gnyis kyis bsdams te/_lus kyis brtul 
[\[142b\]]
[\[142b.1\]]zhugs spyod pa yang ci'i phyir rin thang med pa'i gos mi gyon/_ci'i phyir khang pa'i gnas mal spangs shing gnas brtan 'od srung chen po bdud rtsi lta bu'i kha zas sna tshogs dang /_sha'i ro'i kha zas spangs te/_sha med par brtul zhugs kyi spyod pa la yang dag par spyod/_khyim nas 
[\[142b.2\]]khyim du rgyu zhing lkugs pa ma yin par lkugs par 'du shes pas mdun dang /_rgyab dang /_glo nas med ces zer ram gshe na yang bde bar gyur cig ces brtan par phyir 'byung ngo /_/yod ces zer na yang gnas brtan chags par mi 'gyur te/_bde bar gyur cig ces brtan par 
[\[142b.3\]]phyir 'byung la bum pa re res kyang ma 'ongs pa'i dge sbyong rnams nam 'tsho'i bar du bza' ba dang /_bca' ba dang /_bldag pa spyad par 'gyur na/_ci'i phyir de lta bu'i longs spyod kyi phung po chen po dge 'dun gyi nor du ma bzhag ste/_bdag gir bya ba spangs shing btang nas yi 
[\[142b.4\]]dgas dang /_dbul po dang /_bkren pa dang /_slong ba la sogs pa'i gter zad mi shes par byas pa de lta bu ni brgya byin dge sbyong gi chos te/_til tsam gyi bag sogs pa de yang dge sbyong gi chos ma yin no/_/bran pho dang /_bran mo dang /_nor rnam pa mang po dang /_
[\[142b.5\]]zhing gi dngos po dang /_de bzhin du nyo ba dang /_'tshong ba de ni dge sbyong gi chos dang 'thun pa ma yin te/_de dag ni khyim na gnas pa rnams kyi nor lta bu yin no/_/sngar smos pa'i nor de dag len pa gang yin pa dang /_rung ba ma yin pa'i nor sbyin par byed pa gang yin pa de dag 
[\[142b.6\]]ni blun por mtshungs te/_'bras ma rung bar byed pa'i zhing gi ngo dang 'dra bar skyon chags pa'i ya mtshan can de dag nga chad pas gcad par bya'o/_/gang ngas bsad nas sor mo'i phreng bar byas pa de dag thams cad kyang bstan pa la sun 'byin pa sha stag ste/_dge bsnyen nam/_
[\[142b.7\]]dge bsnyen ma'am/_dge sbyong ngam/_dge sbyong ma gcig kyang med do/_/de nas lha'i dbang po brgya byin gyis sor mo'i phreng ba la 'di skad ces smras so/_/chos ni bsad pa med pa'i mtshan nyid de/_de bzhin gshegs pa yang sras gcig po sgra gcan zin bzhin du 
[\[143a\]]
[\[143a.1\]]sems can thams cad la gzigs na/_ji ltar skyon chags pa'i ya mtshan can rnams kyi yan lag gcad par bka' stsol bar 'gyur/_de nas sor mo'i phreng bas/_brgya byin lha'i dbang po la 'di skad ces smras so/_/gsad pa dang /_mi gsad pa'i bye 
[\[143a.2\]]brag brgya byin khyod kyis ga la shes/_sgyu ma byed pa'i sgyu ma ji ltar zhing pas mi shes pa de bzhin du byang chub sems dpa'i yul sgyu ma yang /_brgya byin bstan pa'i phyi rol du gyur pa zhing pa lta bus ga la shes/_mi gsad pa dang /_gsad pa la yang rnam pa gnyis yod de/_
[\[143a.3\]]byang chub sems dpa'i gsod pa dang /_nyan thos kyi gsod pa ste/_rnam pa de gnyis kyang sbrang bu lta bu khyod kyis ga la shes/_byang chub sems dpa'i yul dang /_khyod kyi yul gyi khyad par ni nam mkha' la sbrang bu'i 'phur stabs bzhin no/_/'di lta ste dper na/_
[\[143a.4\]]dge sbyong 'dres zin pa la dge sbyong rnams 'gog par zhugs na/_skye bo mang pos ci'i phyir 'gog pa la zhugs zhes dris na brgya byin khyod la dri ste/_de'i tshe de ltar 'gog pa'i zlog pa de mchog yin nam/_bsgo ba de'i tshe gal te 'gog pa des shi na su la sdig par 'gyur 
[\[143a.5\]]te/_gal te gsod pa'i sems sbyangs na/_su la yang sdig par mi 'gyur ro/_/de bzhin du skyon chags pa'i ya mtshan can rnams chad pas bcad pa las gal te shi na su la'ang sdig par mi 'gyur gyi/_bsod nams kyi phung po mang du skyed do/_/de ltar gsod pa dang /_
[\[143a.6\]]mi gsod pa'i bye brag ni shes par dka' ste/_de ni byang chub sems dpa' rnams la gsod pa'i chos su mi 'gyur ro/_/dper na/_sman pas nad pa'i lce'i drung du gtsags bus btab ste/_khrag phyung ba las de'i 'og tu de gal te shi na ci sman pa la sdig tu 'gyur ram/_sman pa 
[\[143a.7\]]ni mi mang po la phan par byed pas sman pa la sdig tu mi 'gyur te/_gsod pa'i sems ni ma gtogs so/_/de bzhin du skyon chags pa'i ya mtshan can rnams chad pas bcad pa las gal te shi na su la yang sdig par mi 'gyur gyi/_bsod nams kyi phung po mang du 'phel te/_
[\[143b\]]
[\[143b.1\]]gsod pa'i sems ni ma gtogs so/_/dper na bu'i slob dpon mthong ma thag tu byis pa shi na bu'i slob dpon la sdig par 'gyur ram/_de bzhin du khong nas dpa' ba'i gzi brjid mthong nas/_mthong ba tsam gyis skyon chags pa'i ya mtshan can shi na ci zlog pa la sdig par 
[\[143b.2\]]'gyur ram/_zlog pa la sdig par mi 'gyur gyi/_bsod nams mang du 'phel te/_gsod pa'i sems ni ma gtogs so/_/de'i phyir brgya byin khyod sdig pa'i las dang /_bsod nams rnams kyi las kyi bye brag mi shes so/_/dge sbyong dang /_dge sbyong ma yin pa'i bye brag 
[\[143b.3\]]mi shes kyis dam pa'i chos la sdang ba'i ya mtshan can rnams ni chad pas gcad do/_/gnas brtan 'od srung chen po la sogs pa nyan thos chen po brgyad cu dang /_sa ya gro zhin skyes dang /_thug pa med la sogs pa de dag thams cad kyang nor gyi bum pa mang po bor nas yo byad 
[\[143b.4\]]bsnyungs shing chog shes pas dam pa'i chos la gnas pa dag ci rin thang med pa'i gos gyon tam/_dge slong gi lus mgo bregs shing rgyags pa thams cad bcom pa mgon med pa bzhin du/_lag na lhung bzed thogs pa gos la sogs pa yang kha dog bsgyur cing 
[\[143b.5\]]kha dog ngan par byas pa'i dge slong de dag la bag med pa ji ltar rung /_rtag tu grang ba dang /_tsha ba dang /_bru ba dang /_skom pas nyen cing [{]ri dgas [,]ri dwags [}]bzhin du rtag par rkang lag rdul gyis reg kyang tshul khrims las cung zad 'das pa'i dri ma yang med pa khwa'i sgo nga bzhin 
[\[143b.6\]]du tshul khrims srung ba de dag la 'du 'dzi dang /_smra ba la dga' bas ci zhig bya/_bal glang mche ba bcad pa bzhin du 'jigs shing gzugs mi sdug pa de dag la rin thang med pa'i gos gyon pas ci zhig bya/_lan gnyis su de skad ma zer cig_/brgya byin khyod ni 
[\[143b.7\]]bstan pa'i phyi rol pa yin te/_mu stegs rnams su bram ze'i dam tshig la gdol pa mi chud pa de bzhin du/_khyod kyang phyi rol gyi gdol pa yin gyis sbrang bu khyod cang ma smra shig_/de nas tshangs pa mi mjed kyi bdag pos snang ba chen po phyung nas/_bcom ldan 
[\[144a\]]
[\[144a.1\]]'das ga la ba de logs su thal mo sbyar ba btud nas/_de bzhin gshegs pa dang /_sor mo'i phreng ba la lha'i mchod pa chen po byas nas/_bcom ldan 'das dang /_sor mo'i phreng ba la tshig 'di skad ces smras so/_/kye ma bdag gis g.yul chen 
[\[144a.2\]]rab mthong ste/_/seng ge gnyis ni drag tu 'thab pa bzhin/_/kye ma sangs rgyas mi 'dul kha lo sgyur/_/de bzhin gshegs pas sor phreng dge bar btul/_/sbrul gyis sman pa mthong nas shin tu sgra 'byin cing /_/mi 'jigs kha rlangs 'byin pa zhi bar myur 
[\[144a.3\]]btul ltar/_/de bzhin 'jig rten gsum gyi sman pa mthong nas ni/_/sor phreng gtum rab las bgyid shin tu dul bar gyur/_/khams gsum sman pa khyod la phyag 'tshal lo/_/gyad mchog rgyal po khyod la phyag 'tshal lo/_/de bzhin gshegs pa 
[\[144a.4\]]thabs kyi sku mnga' ba/_/bsam yas stobs 'chang khyod la phyag 'tshal lo/_/chos nyid la yang sor phreng bzhag pa ni/_/de ring lha khyod shin tu rnam par mdzes/_/de ltar shin tu mdzes pa dpe mi rnyed/_/de phyir de bzhin gshegs pa dpe ma mchis/_/sor 
[\[144a.5\]]phreng tshul khrims deng gnas shin tu mdzes/_/dul zhing byang la 'jigs pa ma mchis shing /_/gzugs ni rang bzhin gyis kyang gser 'dra ste/_/'dzam bu'i chu bo'i gser 'bar mdog ltar mdzes/_/de bzhin gshegs la bdag gsol bdag la thugs 
[\[144a.6\]]brtse bas/_/bdag gi 'phrul gos de bzhin gshegs pas deng bzhes te/_/sor mo'i phreng ba'i lha yi chos gos bgyi bar gsol/_/de yi 'bras bus bdag kyang byang chub mchog thob shog_/sor phreng chos gos bdag gi gos bgos nas/_/tshangs 
[\[144a.7\]]pa'i spyod pa sems brtan rdzogs par shog_/bcom ldan 'das la sor mo'i phreng ba yang /_/tshangs par spyod pa phun sum tshogs par srungs/_/de nas sor mo'i phreng bas tshangs pa mi mjed kyi bdag po la slar 'di skad ces smras so/_/phra ma can cal col 
[\[144b\]]
[\[144b.1\]]smra ba khyod su zhig_/sor mo'i phreng bas bdag gi gos bgos nas/_sor mo'i phreng ba tshul khrims dang brtul zhugs srungs shig_/sor mo'i phreng ba yun ring du tshul khrims srungs shig ces nga la brnyas shing smra ba/_tshangs pa ngan pa tshangs pa ma yin par tshangs 
[\[144b.2\]]pa'i gzugs su 'dir 'ongs na tshangs pa tshangs pa zhes bya ba'i don ci/_'jig rten na tshangs pa'i las gang yin/_ngas sbrang bu lta bu las gos blangs te bgos la tshul khrims dang /_brtul zhugs yun ring por bsrung ngam/_nga ni su'i khol po yang ma yin te/_
[\[144b.3\]]nga ni su'i dad pa la yang mi 'jug go/_/nga la su'i bu lon yang ma chags te/_ngas ni sngon sems can dbul po rnams la nor byin to/_/dper na dpyid zla ra ba la 'phyang mo nyug pa'i thag pas btags te/_ring du song yang slar myur du rang gi gnas su 'khor ba de 
[\[144b.4\]]bzhin du tshangs pa sbrang bu khyod kyang dpyid zla ra ba la 'phyang thag btags pa ltar tshangs pa'i 'jig rten gyi bde ba myong nas phyir ltung ba'i chos can du ltung bar 'gyur ro/_/byang chub sems dpa'i yang dag pa'i don yon tan gyi 'thad pa mi shes par gang sdig pa dang /_sdig 
[\[144b.5\]]pa ma yin par rtog pa khyod 'dra ba sbrang bu lta bu de dag srid pa dag na/_mi mkhas shing mi ldan pa 'khor ba'i sdug bsngal gyi nang na kun du 'khyam mo/_/kye ma tshangs pa sdig pa dang sdig pa ma yin pa nges par shes na/_sor mo'i phreng bas gtum po'i las byas so 
[\[144b.6\]]zhes smros shig_/tshangs pa ngan pa sbrang bu lta bu khyod mi shes kyis/_byang chub sems dpa'i spyod pa la slobs shig_/de nas tshangs pa mi mjed kyi bdag pos/_sor mo'i phreng ba la slar 'di skad ces smras so/_/sor mo'i phreng ba mi nyis stong du gcig 
[\[144b.7\]]ma tshang ba bsad de/_mi bzad pa byas pa ni mngon sum du da dung yang snang ngo /_/khyod kyi drag shul gyi las ni bya rog dang khras kyang byed mi nus te/_'di lta bu drag shul gyi las ma yin na/_drag shul gyi las ci lta bu yin/_gal te 'di lta bu bdud ma 
[\[145a\]]
[\[145a.1\]]yin na/_srin po mi bzad pa yang ji lta bu zhig yod de/_sor mo'i phreng ba bag yod par gyis la/_khyod kyis las byas pa rnams ji nas byang bar 'gyur ba de ltar brtson par gyis shig_/kye ma sangs rgyas ni thugs rje can te/_sor mo'i 
[\[145a.2\]]phreng ba la sogs pa gtum po'i las byed pa rnams nges par sgrol ba'o/_/de nas sor mo'i phreng bas tshangs pa mi mjed kyi bdag po la slar 'di skad ces smras so/_/tshangs pa khyod srin bu phra mo bzhin du mchong zhing 'khyam du gar 'gro_/sdig pa dang mi sdig pa 
[\[145a.3\]]mi shes pa'i sems can rnams ngan 'gror 'gro'o/_/blun po la la zhig nags kyi nang du song nas mtshan mo mun pa'i nang na shing gi rtsa ba'i steng na srin bu me khyer gyi phung po mthong ba dang /_ngan pa de skrag nas grong dang tshong dus su 'ongs te/_'brog tshig go zhes zer 
[\[145a.4\]]ba dang /_'gro ba mang po der dong ba dang /_mtshan mo mun nag gi nang na srin bu me khyer mthong nas/_'di me ma yin no zhes mthar gyis slar log ste dong ba de bzhin du/_tshangs pa ngan pa khyod kyang sor mo'i phreng ba blun po'o zhes ston cing bdag nyid dang /_skye bo mang po 
[\[145a.5\]]yang shin tu bslus te/_phyis sgyu ma'i phung po de sbrang bu lta bus kyang shes/_sems can mang pos kyang shes par 'gyur ro/_/blo gros 'chal pa blun po la la zhig nags khrod du song nas/_shing mya ngan med pa'i nags me tog rgyas pa mthong ba dang /_
[\[145a.6\]]me yin pa snyam du bsams te/_skrag nas grong dang tshong 'dus su song ste/_'gro ba mang po yang de bzhin du phyin pa dang /_rim gyis me dang /_shing mya ngan med pa'i bye brag shes pa de bzhin du sbrang bu lta bu khyod kyis sdig pa dang /_sdig pa ma yin pa rim gyis 
[\[145a.7\]]shes par 'gyur ro/_/de nas phyis skye bo mang pos kyang sgyu ma'i phung po lta bu 'di shes par 'gyur gyis tshangs pa ngan pa khyod lan gnyis su de skad ma zer cig_/de ltar [{]brdzun [,]rdzun [}]smra ba ma slob par khyod lta bu blo zhan pa/_sbrang ma lta bu rnams ni cang ma zer bar 
[\[145b\]]
[\[145b.1\]]'dug cig_/de nas 'jig rten skyong ba bzhis snang ba chen po phyung ste/_de bzhin gshegs pa dang /_sor mo'i phreng ba la mchod pa chen po byas nas/_bcom ldan 'das dang sor mo'i phreng ba la 'di skad ces smras so/_/kye ma skyes bu stag gi 'thab mo mchog_/
[\[145b.2\]]don dam rgal zhing lan ldon shin tu mdzes/_/kye ma ston pa mi 'dul kha lo sgyur/_/de phyir mtha' yas stobs 'dzin sangs rgyas lags/_/zhabs mchog pad ma lta bur mnyen zhing 'jam/_/rdul gyis mi reg pa la phyag 'tshal te/_/lan mang skyabs mchis 
[\[145b.3\]]de bzhin gshegs pa la/_/gsol ba bdag gi lhung bzed sor phreng stsol/_/sor mo'i phreng ba deng mdzes te/_/nam mkha' la ni zla ltar mdzes/_/sor phreng tshul khrims yon tan dang /_/brtul zhugs gzi brjid rdzogs pa mdzes/_/de nas sor mo'i phreng bas 
[\[145b.4\]]'jig rten skyong ba bzhi la slar smras pa/_sbrul lta bu'i 'jig rten skyong ba phra mo khyod su dag cig_/'jig rten skyong ba 'jig rten skyong ba snyam ste/_nga rgyal gyis khengs pas bdag gi lha'i lhung bzed sbyin no zhes nga la 'drid cing /[ {]yi dgas [,]yi dwags [}]ltar 'jungs pa dag yud tsam 
[\[145b.5\]]gzhan gyi tshe nga'i ya nga ba dag ltos shig_/gyo mo'i snod ni su la yang mi dgos na/_'jig rten gyi mgon po snyam du sems pas bdag gi lha'i kha phyis nga la sbyin nam/_gang 'jig rten na ma rungs pa'i ya mtshan can rnams thal bar byed pa na 'jig rten skyong ba zhes 
[\[145b.6\]]grags te/_/chos yang dag par bskyang bar bya'i/_'jig rten bskyang bar mi bya'o/_/yang dper na la las khu byug gi sgra thos sam/_kha dog phun sum tshogs pa mthong ba dang de nas yud tsam na/_bya rog skad 'byin pa mthong nas khu byug khu byug ces nor 
[\[145b.7\]]ba de bzhin du khyod kyang chos su sems shing chos ma yin pa srung ngo /_/nags khrod na 'dug pa'i bya rog skad 'byin pa mthong nas/_khu byug snyam du sems pa bzhin du 'jig rten skyong ba khyed bzhis chos skyongs la 'jig rten ma skyong shig_/'jig rten skyong ba 
[\[146a\]]
[\[146a.1\]]skye bo mi shes pa sbrang bu lta bu khyed bzhi zung thub par gyis la cang ma smra shig_/de nas bdud sdig can sor mo'i phreng ba'i thad du 'ongs te/_de bzhin gshegs pa la mchod pa cher byas nas/_sor mo'i phreng ba la 'di skad ces smras so/_/
[\[146a.2\]]sor mo'i phreng ba myur du rab tu byung /_/nga yi tshong 'dus grong zhugs bslus pa ni/_/sor mo'i phreng ba nga ni mi dga' ste/_/sems can dmyal ba'i gting nas khyod brgal to/_/de nas sor mo'i phreng bas bdud sdig can la slar 'di skad ces smras so/_/sdig can 
[\[146a.3\]]khyi rkun sbrang bu lta bu phar song /_khyod ci shin tu spobs par smra'am/_bdud sdig can khyod deng myur du byung ste song shig_/ji srid du khyi ltar bcing ba lngas bcings te/_rkang pa g.yon pas ma brdabs pa de'i bar du ni bdud khyod rab tu rtsen to/_/grong dang /_tshong 'dus 
[\[146a.4\]]dang /_lung pa'i sgo thams cad kyang ngas stong par byas te/_dper na nam mkha' lding ri rab kyi steng du 'dug nas rgya mtsho dpag tshad kyi bar mang po na/_klu phrug mthong na len pa de bzhin du sems can dmyal ba pa thams cad la yang nga nam mkha' lding ltar rnam 
[\[146a.5\]]par rtse zhing thar pa'i khu bas ngoms so/_/rtag tu bdud sdig can khyod kyi mgo bcad de/_byang chub sems dpa' skyes bu'i glang po che rnams rol to/_/bdud khyi rkun lta bu khyod cang ma zer bar chos bdud rtsi'i tshig nyon la yud tsam gyi bar du sdod de/_chos thos 
[\[146a.6\]]nas rang gi grong khyer du song shig dang /_tshong 'dus dang /_grong khyer rnams shes par 'gyur ro/_/de nas lha'i bu dbang phyug chen pos de bzhin gshegs pa dang /_sor mo'i phreng ba la lha'i mchod pa chen po byas nas/_tshigs su bcad pa 'di dag gsol to/_/
[\[146a.7\]]de bzhin gshegs pa'i zhabs mchog bdag gis mgos gtugs te/_/pad mo mchog dang 'dra ba'i bsngags brjod bstod par bgyi/_/bde gshegs pad mo 'dab stong spyan mnga' 'dab stong ldan/_/zhabs mchog 'jam pa pad mo 'dab ma stong can 
[\[146b\]]
[\[146b.1\]]'dra/_/zhabs ni pad mo dmar skya 'dra zhing rdul mi chags/_/zhabs mchog ud pal 'dab 'dra phyag mthil shin tu 'jam/_/ud pal 'dab ma mchog gi zhal gyi dri bda' ste/_/'jig rten dag na ud pal 'dab ma bzhin du bsil/_/bde gshegs kun du 
[\[146b.2\]]blta sdug ud pal 'dab mchog bzhin/_/dbu skra 'jam zhing snum la ud pal mthing ga 'dra/_/dbu skra ud pal mthing ga dri mchog bsil ba 'dra/_/ud pal mthing ga snum pa'i mdog 'dra yid du 'ong /_/dbu skra nyag ma phra zhing lcang lo'i phreng ba mnga'/_/khyod 
[\[146b.3\]]kyi tshems mchog ku mu da dang zla ba 'dra/_/ku mu da dang zla ba pad mo'i snying po ltar/_/chu dang nya lcibs dag gi skyon gyis yong mi gos/_/tshems ni ku mud zla ba lta bur dri ma med/_/nyes pas mi gos tshems mchog ku mud kha dog 'dra/_/tshems kyang nyon 
[\[146b.4\]]mongs bsal cing thabs mchog tshems mnga' ba/_/pun da rI ka bzhin du dri med gsal ba'i blo/_/pun da rI ka bzhin du sems mchog dag pa ste/_/sems ni pun da rI ka lta bur mi gos pa/_/'dod khro glen pa'i nyes spangs sangs rgyas pun da rI/_/sangs 
[\[146b.5\]]rgyas pad mo dkar po lta bu'i blo gros mnga'/_/pad mo'i drung na ud pal dri mchog mdzes pa ltar/_/sangs rgyas deng mdzes ud pal gnyis ltar sor phreng mdzes/_/sor phreng deng mdzes 'di ltar sdig can bdud kyang ni/_/gos dkar gyon pas thog mar 
[\[146b.6\]]btul cing pham byas te/_/lan dang yang lan dag gis de bzhin gshegs dang rol/_/'di ni 'jig rten du yang mgon po myur du 'gyur/_/kye ma ral gri phyar nas bde gshegs bkrongs bsam nas/_/sor mo'i phreng ba 'dir 'ongs ma yang gsad par 
[\[146b.7\]]sems/_/deng zhi so so'i skye bo skal ba yod pa 'dra/_/bden par smra ba'i tshig ni gzhan du yong mi 'gyur/_/khyod kyi sdig byas ci nas lus 'dir byang 'gyur ba/_/de ltar sor phreng khyod kyis rtsoms shing nan tan gyis/_/kye ma dpa' bo khyod kyis gtum 
[\[147a\]]
[\[147a.1\]]pa'i las byas na/_/de ring chos kyi rje bor gyur nas bdag dga'o/_/de nas sor mo'i phreng bas lha'i bu dbang phyug chen po la slar 'di skad ces smras so/_/stabs mi sdug pa gtum po khyod su zhig_/khyod ni rang la dbang phyug snyam pa ste/_khyod ni ming 
[\[147a.2\]]gi dbang phyug yin gyi/_dbang phyug ji lta ba bzhin ma yin no/_/so so'i skye bo'am/_dgra bcom pa gang yin pa ji ltar shes myur du smros shig_/dbang phyug khyod sha za ltar mche ba rno na da rung yang gzugs phun sum tshogs pa ma thob bam/_'di lta ste/_skyes bu mdze 
[\[147a.3\]]tshabs chen pos btab pas/_mdze rab tu zhi ba bstan na/_'jig rten pa rnams 'di snyam du sems so/_/gang bdag nyid kyi nad zhi bar mi nus pa des gzhan gyi nad ji ltar gso snyam mo/_/de bzhin du gtum po sbrang bu lta bu khyod kyang bdag rtogs pas bdag gi khams 
[\[147a.4\]]kyang da dung mi shes te/_gtum po mdze tshabs chen pos btab pa lta bus sor mo'i phreng ba so so'i skye bo'am/_dgra bcom pa'o zhes pha rol gyi sems shes par ga la 'gyur/_sbrang bu lta bu khyod cang ma zer cig_/khyod ni sa'i dbang phyug tu dbang bskur ba dang /_sa'i 
[\[147a.5\]]dbang phyug gi rgyal tshab tu 'os pa ma yin gyis/_dmus long lta bu khyod yud tsam sdod cig_/de nas de bzhin gshegs pa shing gang la rten te/_bzhugs pa'i shing de'i lha mos sor mo'i phreng ba la tshigs su bcad pa 'di skad ces smras so/_/dpa' bo sor mo'i 
[\[147a.6\]]phreng ba myur bar du/_/khyod ni ngur smrig rgyal mtshan gyon cig dang /_/bde gshegs thabs cig thog mar bsod snyoms gsol/_/dpa' bo 'bras bu dam pa thob par bgyi/_/de nas sor mo'i phreng bas lha mo la tshigs su bcad pas smras pa/_de bzhin gshegs 
[\[147a.7\]]pa bshos mi gsol/_/nyan thos rnams kyang de bzhin na/_/khyod kyi sbyin pa su la sbyin/_/myur smros bzang mo yangs pa'i mig_/nga yi the tsom la gor chod/_/de nas lha mo yangs pa'i mig gis slar sor mo'i phreng ba la tshigs su bcad pas smras pa/_
[\[147b\]]
[\[147b.1\]]sangs rgyas rtag tu bshos gsol te/_/nyan thos rnams kyang de bzhin na/_/brtan pa rab tu 'byung 'dod la/_/[{]brdzun [,]rdzun [}]du smra ba mi cha'o/_/[{]brdzun [,]rdzun [}]gyi tshig ni rnam spongs shig_/g.yo yi bsam pa sdig can yin/_/chos gcig las ni 'das pa yi/_/skye bo 
[\[147b.2\]{]brdzun [,]rdzun [}]gyi tshig smra ba/_/'jig rten pha rol btang ba dag_/mi byed pa ni ci yang med/_/de nas sor mo'i phreng bas lha mo de la 'di skad ces smras so/_/bud med khyod ci zhig 'khyam/_khyod kyang dman pa'i rigs su skyes kyis/_sbrang bu lta bu sangs rgyas kyis 
[\[147b.3\]]smad pa'i bud med kyi dngos po'i bdag nyid la shin tu rtogs shig_/'jig rten na [{]brdzun [,]rdzun [}]du smra ba gang /_'jig rten na bden pa 'dzin pa gang /_'jig rten na zang zing la chags pa gang /_'jig rten na na zhing shi ba gang yin sbrang bu lta bus mi shes so/_/sems can gang 
[\[147b.4\]]de bzhin gshegs pa'i yon tan gyi bdag nyid chen po mi shes pa'i sems can de dag ni [{]brdzun [,]rdzun [}]smra ba'o/_/sems can gang zang zing la chags pas/_de bzhin gshegs pa la yang zang zing gis bkur ba'i sems can de dag ni [{]brdzun [,]rdzun [}]du smra ba ste/_de dag la rab tu 'byung ba 
[\[147b.5\]]yang med na/_bsnyen par rdzogs par lta ga la 'gyur/_/sems can gang de bzhin gshegs pa'i ldem po ngag mi shes pa'i sems can de dag ni [{]brdzun [,]rdzun [}]du smra ba ste/_de dag la rab tu 'byung ba yang med na/_bsnyen par rdzogs par lta ga la 'gyur/_nga ni chos gcig 
[\[147b.6\]]las kyang mi 'da'o/_/lha mo khyod kyis ni chos thams cad las 'das kyis/_de bzhin gshegs pa lha'i lha yang dag par rdzogs pa'i sangs rgyas la myur du bzod par gsol cig_/de nas sor mo'i phreng ba la lha mos slar 'di skad ces smras so/_/bud med kyi dngos po 
[\[147b.7\]]rigs dma' ba'o zhes zer ba ci la ldem po ngag tu smra/_sor mo'i phreng ba bud med dam/_skyes pa yin par ji ltar shes/_sor mo'i phreng ba khyod myur du smros shig_/khyod sha za'i dngos po da dung ma zhi'o/_/de nas sor mo'i phreng bas lha mo de la slar 'di skad 
[\[148a\]]
[\[148a.1\]]ces smras so/_/rgyal po'i mal du khyi song nas ri mo byed pa'i sems can gyis mi gtsang bar byas pa de bzhin du lha mo khyod kyang thabs kyi chos kyis rtse bas bud med kyi dngos por bsgyur te/_'dod pa'i yul la sems shing ri mo byed do/_/de bas na lha mo khyod 
[\[148a.2\]]bud med kyi dngos po spongs la skyes pa dang /_bud med ces bya ba rab tu stong par sgoms shig_/rab tu stong pa la goms na skyes pa'i dngos po myur du 'thob po/_/de nas de'i tshe shA ri'i bu dang /_maung gal gyi bu gnyis rdzu 'phrul gyi stobs kyis ngang pa'i rgyal po bzhin 
[\[148a.3\]]du nam mkha' las 'ongs te/_bcom ldan 'das ga la ba der phyin pa dang /_bcom ldan 'das kyi zhabs la mgo bos phyag 'tshal te/_phyogs gcig tu 'dug nas/_/sor mo'i phreng ba la 'di skad ces smras so/_/rigs kyi bu legs so legs so/_/khyod 
[\[148a.4\]]kyis 'thun zhing rjes su dgongs pa'i bsod nams byas pa shes par gyis shig_/de bzhin gshegs pa dang thabs cig tu dong la tshangs pa mtshungs par spyad pa rnams ltar bcug ste/_rgyal bu rgyal byed kyi tshal mgon med zas sbyin gyi kun dga' ra bar 'dong 
[\[148a.5\]]ngo /_/bcom ldan 'das kyis rab tu phyung nas/_'jig rten skye bo'i phung po mang po ltar nam mkha' las zla ba dri ma med pa dang /_ngang pa'i rgyal po ltar chas te 'dong ngo /_/de nas sor mo'i phreng bas/_tshe dang ldan pa maung gal gyi bu chen po la slar tshigs su 
[\[148a.6\]]bcad pa smras pa/_rdzu 'phrul ldan pa gang yin 'jig rten na/_/rdzu 'phrul rtsa ba las ni ci zhig skye/_/rdzu 'phrul ldan thob 'gyur ba myur smros la/_/khyod kyis nga yi the tsom myur du sol/_/de nas tshe dang ldan pa maung gal gyi bu chen pos sor mo'i phreng ba la 
[\[148a.7\]]tshigs su bcad pas slar smras pa/_gal te 'jig rten dag na sbyin bdag rnams/_/rtag tu lham yang rab tu sbyin par byed/_/gal te dge slong tshul khrims rdzogs pa la/_/lham gyi rnam pa shin tu phul ba ste/_/rnam pa gnyis po de dag gis/_
[\[148b\]]
[\[148b.1\]]rdzu 'phrul 'dod pa rdzu 'phrul 'thob/_/sor phreng de ltar shes par gyis/_/rdzu 'phrul 'dod na de ltar spyod/_/de nas tshe dang ldan pa maung gal gyi bu chen po la/_sor mo'i phreng bas slar 'di skad ces smras so/_/kye ma btsun pa maung gal gyi bu sbrang bu'i spyad pa spyod de/_
[\[148b.2\]]rdzu 'phrul kun bzung ba mi shes so/_/sbrang bu yang nam mkha' la 'gro/_sbrang bu'i rdzu 'phrul gyi stobs can khyod cang ma zer cig_/bdag grol nas dgrol bar bya'o snyam ste/_phan pa'i sems des ni rdzu 'phrul dang ldan pa myur du 'grub bo/_/dam pa'i 
[\[148b.3\]]chos phan par ston pa nyam thag pa'i tshe/_de'i mdun du bdag gi srog bor na/_des rdzu 'phrul dang ldan pa 'grub bo/_/sems can bye ba mang po bsgral ba las lhag pa rgyal ba'i tshal na rdzu 'phrul ga la yod kyis nga mi 'gro'o/_/de ltar theg pa chen po dpag tu 
[\[148b.4\]]med pas na/_de bzhin gshegs pa'ang dpag tu med do/_/de nas tshe dang ldan pa shA ri'i bu la sor mo'i phreng bas tshigs su bcad pa 'di skad ces smras so/_/'jig rten dag na shes rab che ba gang /_/ji lta bur na blo gros skye bar 'gyur/_/ye shes 
[\[148b.5\]]chen po khyod kyis myur bar yang /_/myur du smros te nga yi the tsom chod/_/de nas tshe dang ldan pa shA ri'i bus sor mo'i phreng ba la tshigs su bcad pa slar smras pa/_tshul khrims lnga rnams rab tu bsrungs pas na/_/blo mchog shes rab chen po 'thob par 
[\[148b.6\]]'gyur/_/lus 'di bor nas rang gi blor bcas te/_/gang dang gang du 'dod pa der skye ste/_/de dang der ni shes rab chen por 'gyur/_/phyogs su snyan pa rnams grags sor mo'i phreng /_/dpa' chen blo ldan de ltar shes par gyis/_/de nas sor mo'i phreng 
[\[148b.7\]]bas/_tshe dang ldan pa shA ri'i bu la slar 'di skad ces smras so/_/de bzhin gshegs pa rtag pa'o zhes bstan pa mi 'chi ba'i tshig 'di las shes rab chen po skye ste/_de ltar ston pa shes rab dang ldan pa de ni sangs rgyas yin te/_kye ma btsun pa shes rab chen 
[\[149a\]]
[\[149a.1\]]po shA ri'i bu ni sbrang bu'i spyad pa spyod de/_sbrang bu lta bur 'gro ba khyod ni shes rab dang ldan pa mi shes so/_/sbrang bu lta bu'i shes rab can khyod cang ma zer cig_/btsun pa ni sbrang bu lta bu'i shes rab can no/_/de nas de'i tshe kun dga' bo der 'ongs nas/_
[\[149a.2\]]bcom ldan 'das kyi zhabs la mgo bos phyag 'tshal te/_sor mo'i phreng ba la 'di skad ces smras so/_/legs so legs so/_/sor mo'i phreng ba khyod kyis 'thun zhing rjes su dgongs pa'i bsod nams byas pa nga dga'o/_/sor mo'i phreng ba myur du gsung rab yan 
[\[149a.3\]]lag dgu pa lhogs shig_/de nas gnas brtan kun dga' bo la/_sor mo'i phreng bas slar 'di skad ces smras so/_/khyod mang du thos pa'i mchog tu de bzhin gshegs pas gsungs na/_btsun pa kun dga' bo khyod la dri yis smros shig_/'jig 
[\[149a.4\]]rten na mang du thos pa gang /_ji ltar na mang du thos par 'byung /_btsun pa kun dga' bo ngas de skad dris pa myur du smros shig_/de nas tshe dang ldan pa kun dga' bos/_sor mo'i phreng ba la slar 'di skad ces smras so/_/mdo sde yan lag dgu pa 
[\[149a.5\]]klog pa dang /_gzhan la yang ser sna med par rab tu ston pa de las mang du thos shing bsam gyis mi khyab pa'i gzungs phun sum tshogs pa thos par 'gyur ro/_/de nas sor mo'i phreng bas gnas brtan kun dga' bo la slar 'di skad ces smras so/_/'jig 
[\[149a.6\]]rten na de bzhin gshegs pa ni ther zug g.yung drung ngo zhes bstan pa ston pa/_bstan pa de ni 'jig rten na mang du thos pa yin te/_mang du thos pa de lta bur shes par gyis shig_/kye ma btsun pa kun dga' bo ni sbrang bu'i spyad pa spyod de/_mang du thos pa 'byung 
[\[149a.7\]]ba'i sgo mi shes so/_/sbrang bu la yang mang du thos pa yod kyis/_sbrang bu lta bu'i mang du thos pa khyod cang ma zer cig_/de nas gnas brtan sgra gcan zin/_bcom ldan 'das ga la ba der song ste phyin nas/_sor mo'i phreng ba la 'di skad ces smras so/_
[\[149b\]]
[\[149b.1\]]rigs kyi bu legs so legs so/_/khyod kyis 'thun zhing rjes su dgongs pa'i bsod nams byas pa nga dga'o/_/sor mo'i phreng ba myur du gus par bslab pa zung shig_/de nas sor mo'i phreng bas/_sgra gcan zin la slar smras pa/_btsun pa sgra gcan zin khyod 
[\[149b.2\]]bslab pa la dga' zhing gus pa'i mchog tu de bzhin gshegs pas gsungs na/_'jig rten na bslab pa la gus pa gang yin/_de bzhin gshegs pa'i sras phangs pa myur du smros la nga'i the tsom chod cig_/de nas gnas brtan sgra gcan zin gyis sor mo'i 
[\[149b.3\]]phreng ba la tshigs su bcad pas smras pa/_sangs rgyas gsung rnams shin tu gus par gzung /_/de nas bslab la gus shing tshul khrims ldan/_/khong dpa' dbang gyur khong dpa' mchog 'dzin pa/_/sor mo'i phreng ba de ltar shes par gyis/_/sor mo'i phreng 
[\[149b.4\]]bas sgra gcan zin la slar 'di skad ces smras so/_/'jig rten na de bzhin gshegs pa ni mchog tu rtag pa'o zhes gus pas bstan pa ni gus pa'i mchog ces bya ste/_btsun pa sgra gcan zin ston pa de ni 'jig rten na bslab pa la gus pa'i mchog tu shes par 
[\[149b.5\]]gyis shig_/kye btsun pa sgra gcan zin ni sbrang bu'i spyad pa spyod de/_sbrang bu lta bu khyod bslab pa la gus par mi shes so/_/sbrang bu la yang gus pa yod kyis/_sbrang bu lta bu khyod cang ma zer cig_/de nas gnas brtan ma 'gags pa/_bcom ldan 
[\[149b.6\]]'das ga la ba der song ste phyin nas/_bcom ldan 'das kyi zhabs la mgo bos phyag 'tshal te/_sor mo'i phreng ba la 'di skad ces smras so/_/legs so legs so/_/sor mo'i phreng ba khyod kyis 'thun zhing rjes su dgongs pa'i bsod nams byas 
[\[149b.7\]]pa nga dga'o/_/sor mo'i phreng ba da ring por mi thogs par lha'i mig can du gyis shig_/de nas tshe dang ldan pa ma 'gags pa la sor mo'i phreng bas slar 'di skad ces smras so/_/btsun pa ma 'gags pa khyod de bzhin gshegs pas lha'i mig can gyi 
[\[150a\]]
[\[150a.1\]]mchog tu gsungs na/_'jig rten na lha'i mig can gang /_lha'i mig ji ltar skye/_myur du smros la nga'i the tsom chod cig_/de nas sor mo'i phreng ba la tshe dang ldan pa ma 'gags pas slar tshigs su bcad pa 'di skad ces smras so/_/mar mes rtag 
[\[150a.2\]]tu mig 'thob 'gyur/_/yang na gzhan la nan tan du/_/chos bshad pas kyang shes par bya/_/gzugs can nang na gzugs mchog can/_/de ltar sor phreng shes par gyis/_/de nas sor mo'i phreng bas tshe dang ldan pa ma 'gags pa la 'di skad ces smras so/_/
[\[150a.3\]]de bzhin gshegs pa'i snying po rab tu nan tan du mi 'chab cing /_sems can thams cad la phan par bstan pa ston na/_des lha'i mig 'thob par 'gyur te/_de ni 'jig rten na lha'i mig can no/_/kye ma btsun pa ma 'gags pa khyod ni sbrang bu'i spyad pa spyod de/_lha'i 
[\[150a.4\]]mig bskyed pa mi shes so/_/sbrang bu yang rang gi yul mthong gis sbrang bu lta bu khyod cang ma zer cig_/de nas gnas brtan dge sbyong gi khol po bcom ldan 'das kyi zhabs la mgo bos phyag 'tshal nas/_sor mo'i phreng ba la 'di skad ces smras so/_/legs 
[\[150a.5\]]so legs so/_/sor mo'i phreng ba khyod kyis 'thun zhing rjes su dgongs pa'i bsod nams byas pa nga dga'o/_/sor mo'i phreng ba da ni bzod pa la mang du bsgom par bya'o/_/de nas sor mo'i phreng bas/_gnas brtan dge sbyong gi khol po la 'di skad ces smras so/_/
[\[150a.6\]]'jig rten dag na bzod pa rdzogs pa su/_/bzod pa 'dod pas ji ltar bzod par 'gyur/_/ji lta bur na bzod par 'gyur ba yang /_/myur du smros la nga yi the tsom chod/_/de nas gnas brtan dge sbyong gi khol pos/_sor mo'i phreng ba la slar smras pa/_
[\[150a.7\]]dge slong bzod pa 'dod pa yis/_/ste'u dang tsan dan 'dra bar bya/_/de nas bzod pa thob par 'gyur/_/de ni 'jig rten rdul bzod yin/_/sor phreng de ltar shes par gyis/_/de nas sor mo'i phreng bas gnas brtan dge sbyong gi khol po la 'di skad ces 
[\[150b\]]
[\[150b.1\]]slar smras so/_/'jig rten na de bzhin gshegs pa'i snying po rab tu ston pa la mi mkhas pa/_log par lta ba'i mi dag zhe sdang zhing bstan pa ni bdag med pa'o zhes bdag nyid de ltar 'jog ste/_de dag ni tshig la goms par mi byed cing /_mtshungs pa med do snyam 
[\[150b.2\]]nas/_rang gi srog kyang btang ste/_de bzhin gshegs pa'i snying po rab tu ston pa de ni bzod pa'i dam pa ste/_'jig rten na phan par ston pa'o/_/'jig rten na bzod pa dul ba zhi ba 'jigs pa med pa'o/_/kye ma gnas brtan dge sbyong gi khol po khyod ni sbrang bu'i spyad 
[\[150b.3\]]pa spyod de/_bzod pa bskyed par mi shes so/_/sbrang bu yang bkres pa dang /_skom pa bzod kyis/_sbrang bu lta bu khyod cang ma zer cig/_//bam po gsum pa/_de nas gang po byams ma'i bus bcom ldan 'das kyi zhabs la mgo bos phyag 'tshal nas/_
[\[150b.4\]]sor mo'i phreng ba la 'di skad ces smras so/_/legs so legs so/_/sor mo'i phreng ba khyod kyis 'thun pa dang rjes su dgongs pa'i bsod nams byas pa nga yang dga'o/_/sor mo'i phreng ba sems can thams cad la phan par bstan pa'i chos kyi gtam ston cig_/de nas 
[\[150b.5\]]sor mo'i phreng bas/_gang po byams ma'i bu la slar 'di skad ces smras so/_/gang po khyod sangs rgyas kyis chos smra ba'i mchog tu gsungs na/_btsun pa 'jig rten na chos smra ba gang yin/_ji ltar na dge slong don shes pa yin/_btsun pa chos smra ba'i 
[\[150b.6\]]mchog gis shod cig_/de nas sor mo'i phreng bas gang po byams ma'i bu la 'di skad ces smras so/_/sangs rgyas kun dang nyan thos kyis/_/gang de kun du ma brnyes pa/_/chos de mngon par sangs rgyas nas/_/srog chags rnams la bstan par bya/_/
[\[150b.7\]]de skad gsungs pa'i don ci gang pos smras pa/_'das pa'i sangs rgyas bcom ldan 'das rnams kyis kyang chos thams cad la sems can gyi dbyings dang /_bdag dang /_srog dang /_gang zag dang /_shed las skyes pa dang /_shed bu shin tu nan tan du btsal 
[\[151a\]]
[\[151a.1\]]kyang ma rnyed nas/_bdag med pa ni sangs rgyas kyi tshig go snyam ste 'das so/_/da ltar gyi sangs rgyas bcom ldan 'das rnams kyis kyang chos thams cad la sems can gyi dbyings dang /_srog dang /_gang zag dang /_shed las skyes pa dang /_shed bu shin 
[\[151a.2\]]tu nan tan du btsal kyang mi brnyes so/_/ma byon pa'i sangs rgyas bcom ldan 'das rnams kyis kyang chos thams cad la sems can gyi dbyings dang /_srog dang /_gang zag dang /_shed las skyes pa dang /_shed bu dag nan tan du byas te btsal kyang rnyed par mi 'gyur ro/_/
[\[151a.3\]]de bzhin du nyan thos dang /_rang sangs rgyas thams cad kyis kyang dus gsum du chos thams cad la srog dang /_gang zag dang /_shed can dang /_shed bu dang /_sems can gyi khams dang /_bdag nan tan du btsal kyang ma rnyed mi rnyed rnyed par mi 'gyur te/_de ltar 
[\[151a.4\]]srog dang /_gang zag dang /_shed can dang /_shed bu dang /_sems can dang /_bdag gi dbyings med par ston to/_/de ltar bdag med par ston/_de ltar stong par ston te/_de lta bu'i chos kyi gtam ston to/_/sor mo'i phreng bas gang po byams ma'i bu la slar 'di skad 
[\[151a.5\]]ces smras so/_/kye ma btsun pa gang po khyod ni sbrang bu'i spyad pa spyod de/_chos kyi gtam ston mi shes so/_/sbrang bu yang zi zi zhes sgra 'byin shes kyis/_sbrang bu ltar blun po khyod cang ma zer cig_/gang po de bzhin gshegs pa'i ldem po ngag mi shes pas bdag med pa la 
[\[151a.6\]]chos su sems pa ni gti mug gi chos kyi mar me'i nang du phye ma leb ltar lhung ngo /_/gang der sangs rgyas kyis ma brnyes zhes bya ba ni 'das pa'i sangs rgyas bcom ldan 'das rnams kyis sems can thams cad la de bzhin gshegs pa'i snying po med pa ma brnyes nas 'das so/_/
[\[151a.7\]]da ltar gyi sangs rgyas bcom ldan 'das rnams kyis kyang sems can thams cad la bdag gi khams med pa mi brnyes so/_/ma byon pa'i sangs rgyas bcom ldan 'das rnams kyis kyang sems can thams cad la sems can gyi khams med pa brnyes par mi 'gyur ro/_/
[\[151b\]]
[\[151b.1\]]rang sangs rgyas dang /_nyan thos rnams kyis kyang dus gsum du sems can thams cad la de bzhin gshegs pa'i snying po med pa ma brnyes mi brnyes brnyes par mi 'gyur te/_tshigs su bcad pa de'i don ni 'di'o/_/yang sangs rgyas kun gyis gang ma brnyes zhes bya ba ni 'das pa'i 
[\[151b.2\]]sangs rgyas bcom ldan 'das rnams kyis kyang chos thams cad la nan tan du btsal kyang 'jig rten pa'i bdag the bo tsam dang /_ci tse'i 'bru dang /_'bras dang /_yungs 'bru dang /_til gyi ril bu tsam dmar po dang /_sngon po dang /_ser po dang /_dkar po dang /_thung ngu dang /_
[\[151b.3\]]ring po dang /_shin tu ring po la sogs pa snying ga na 'bar zhing 'dug ces bya ba dang /_lte ba'i drung dang /_mgo dang /_mig dang /_rna ba la me mar gyi snying po dmar po snum gyi rkyen gyis 'bar ba lta bu 'dug go zhes bya ba la sogs te/_rtog pa rnam pa mang po ni ji ltar 
[\[151b.4\]]'jig rten pa rnams bdag la sgom pa/_gang de dag gi rtag pa brten pa ther zug ste/_bdag ni 'di 'dra'o zhes bya sangs rgyas thams cad dang /_nyan thos thams cad kyis ma brnyes nas mngon par sangs rgyas nas srog chags rnams la bshad do zhes bya ste/_tshigs 
[\[151b.5\]]su bcad pa de'i don ni 'di yin gyi/_gang po ni phyin ci log tu rnam par brtags pas na de'i don ma yin no/_/sangs rgyas rnams kyis gang ma brnyes zhes bya ba de ni 'das pa'i sangs rgyas bcom ldan 'das rnams kyis kyang de bzhin gshegs pa'i snying po byas pa ma 
[\[151b.6\]]brnyes nas 'das te/_ma byas pa'i sangs rgyas kyi khams mtshan dang dpe byad bzang po mtha' yas pas brgyan pa sems can thams cad la yod do/_/da ltar gyi sangs rgyas bcom ldan 'das rnams kyis kyang de bzhin gshegs pa'i snying po byas pa ni nan tan du btsal 
[\[151b.7\]]kyang ma brnyes te/_sems can thams cad la ma byas pa'i sangs rgyas kyi dbyings sems can thams cad la mtha' yas pa'i mtshan dang dpe byad kyis brgyan pa yod do/_/dus gsum du nyan thos dang /_rang sangs rgyas sbrang ma lta bu rnams de bzhin 
[\[152a\]]
[\[152a.1\]]gshegs pa'i snying po yod ces grag ste/_mig gis ni blta mi nus so zhes 'dri ba de la byed pa'i rgyu ni bstan to/_/'di lta ste/_sgra gcan zin dpal gyi bslab pa dang /_tshul khrims lhur byed pas srog chags can gyi chu la shin tu nan tan du blta ste/_srog 
[\[152a.2\]]chags yin nam ma yin/_'on te rdul 'dra ba zhig ste/_thams cad ma yin no snyam pa las rim gyis brtags na srog chags phra mo yin par mthong ba de bzhin dus bcu thob pa'i byang chub sems dpa' stag rnams kyis rang gi lus la bdag gi dbyings yod par bdag nyid 
[\[152a.3\]]kyis kyang mthong ste/_'di 'dra ba de lta bu mtha' yas pa'i dbyings su mthong ngo /_/de ltar de bzhin gshegs pa'i snying po la 'jug pa ni shin tu dka' ba byed pa yin te/_gang dag kun tu 'bar ba dang /_rab tu 'bar ba lta bu'i 'jig rten du rang gi srog kyang btang ste 
[\[152a.4\]]ston par 'gyur ba ni rab tu dka' ba byed pa phan par ston pa yin no/_/byang chub sems dpa' stag de dag la nga de bzhin gshegs pa'i snying po ston gyi/_gzhan la mi ston to/_/sems can de dag ni bdag nyid de bzhin gshegs pa yin no/_/dper na/_'phrul 
[\[152a.5\]]gyi mig dang ldan pa'i nang na ma 'gags pa bzhin te/_ma 'gags pa dang lhan cig tu byis pa sha'i mig can song nas nam mkha' la bya song ba'i rjes la bltas na/_byis pa sha'i mig can gyis ci nam mkha'i bya rjes mthong ngam/_gnas brtan ma 'gags pas ni 
[\[152a.6\]]gsal bar mthong ste/_skyes bu sha'i mig can yang gnas brtan gyi dring la rab tu yid ches nas 'gro ba de bzhin du/_byis pa sha'i mig can dang 'dra ba nyan thos dang /_rang sangs rgyas thams cad kyis mdo sde thams cad kyi tshul la yid ches nas de bzhin gshegs 
[\[152a.7\]]pa'i snying po yod par shes kyi/_de bzhin gshegs pa'i yul gyi dbyings lta yang dag par ga la mthong /_de ste nyan thos dang /_rang sangs rgyas gzhan gyi dring la 'jog na/_mi dmus long tsam lta ga la yid ches/_sngon byung bas 'di mngar sna bzhi can du 
[\[152b\]]
[\[152b.1\]]gyur to zhes sngon gyi yang dag par rdzogs pa'i sangs rgyas gzhan du mi gsung ba rnams las kho bos thos te/_sems can gang dag gis mngar sna bzhi myong ba'i sems can de dag da dung yang byis pa'i tshe sa za ste/_gang gis yun ring po nas bsnyen pa ro zhim po de 
[\[152b.2\]]sems can rnams da dung yang gtong mi nus so/_/de bzhin du sngon gyi yang dag par rdzogs pa'i sangs rgyas mang po'i drung du gang gis de bzhin gshegs pa'i snying po la bsgoms shing mang du byas pa'i sems can de dag ni da dung yang de bzhin gshegs pa'i snying po la 
[\[152b.3\]]yid ches te/_sems can de dag ni yun ring po nas bsgoms shing de bzhin gshegs pa la byas pa gzo ba ste gzhan ma yin no/_/ma 'ongs pa'i dus na yang sems can gang de bzhin gshegs pa'i snying po ston pa dang /_thos nas yid ches par 'gyur ba'i sems can 
[\[152b.4\]]de dag ni gzhan ma yin te/_de bzhin gshegs pa'i sras sa la za ba lta bu de bzhin gshegs pa la byas pa gzo ba'o/_/gang sngon phyugs su gyur te/_rang gi ma la rgal zhing ma rnam par myos pa'i sems can de dag ni da dung yang nyal ba'i tshe so sgra khrig khrig zer 
[\[152b.5\]]zhing de bzhin gshegs pa'i snying po chos de kho na nyid la yid mi ches so/_/ma 'ongs pa'i dus na'ang sems can gang so sgra khrig khrig zer zhing de bzhin gshegs pa'i snying po la yid mi ches pa'i sems can de dag ni gzhan ma yin te/_btsun pa gang po de 
[\[152b.6\]]dag ni phyugs su gyur pa chos nyid mi shes pa'o/_/sngon phug ron du gyur pa'i sems can de dag ni shin tu gzugs 'dod cing g.yem pa'i dbang du song ste/_phal cher de bzhin gshegs pa'i snying po la yid mi ches shing drag shul gyi las byed do/_/ma 'ongs 
[\[152b.7\]]pa na yang sems can gang g.yem pa'i dbang du song ba dag phal cher de bzhin gshegs pa'i snying po la yid mi ches te/_sems can de dag ni gzhan ma yin gyi phug ron du gyur pa yun ring po nas nyon mongs pa la goms pa gang yin pa'o/_/gang sngon ngo tsha med pa'i 
[\[153a\]]
[\[153a.1\]]khwar gyur pa/_shin tu byas pa mi gzo ba mi gtsang ba za ba'i sems can de dag ni da dung yang dbul zhing ngo tsha ba med de/_de bzhin gshegs pa'i snying po la yid mi ches so/_/ma 'ongs pa na yang sems can gang phan par ston pa'i drung nas/_de bzhin 
[\[153a.2\]]gshegs pa'i snying po thos na dgod de 'gro'o/_/bdag gi dbyings la yid mi ches pa'i sems can de dag ni gzhan ma yin gyi/_btsun pa gang po de ni ngo tsha med pa mi gtsang ba za ba'i khwa yin no/_/sngon spre'u mi sdug par gyur te/_yid rgya mtsho sna tshogs rnam par bkra 
[\[153a.3\]]ba'i rlabs lta bur g.yo ba'i sems can de dag ni da dung yang de bzhin gshegs pa'i snying po thos na sems 'khrug par 'gyur te/_de bzhin gshegs pa'i snying po la yid mi ches so/_/ma 'ongs pa na yang sems can gang de bzhin gshegs pa'i snying po thos na 
[\[153a.4\]]sems 'khrug cing de bzhin gshegs pa'i snying po la yid mi ches pa'i sems can de dag ni gzhan ma yin te/_btsun pa gang po spre'u lta bur dgod pa dman pa yin no/_/sems can gang sngon 'ug par gyur pa nyin par shin tu mi mthong zhing mtshan mo mthong ba de bzhin 
[\[153a.5\]]gshegs pa'i snying po la yid mi ches pa'i sems can de dag da dung yang 'jig rten na bla ma mthong nas lta'ang mi 'dod do/_/ma 'ongs pa'i dus na yang sems can gang dag phan par ston pa'i drung du de bzhin gshegs pa'i snying po thos la sangs rgyas kyis lung 
[\[153a.6\]]bstan pa la yid mi ches pa'i sems can de dag ni btsun pa gang po gang 'ug par gyur pa yid mi ches pa yin te/_mo mkhan gyi tshig bzhin no/_/btsun pa gang po sngon gram khrod du skyes pa shin tu don med pa'i gzhung gis gos pa/_de bzhin gshegs pa'i snying po la yid mi 
[\[153a.7\]]ches pa'i sems can de dag ni da dung yang bdag med pa zhes bya ba dgongs pa'i tshig tu mi shes pas/_sems can gram khrod pa rnams de bzhin gshegs pa'i snying po la yid mi ches so/_/ma 'ongs pa'i dus na yang shin tu don med pa'i gzhung la chags pa'i ldem po dag tu 
[\[153b\]]
[\[153b.1\]]gsungs pa mi shes pa/_gram khrod pa de bzhin gshegs pa'i snying po la yid mi ches pa de dag ni gzhan ma yin te/_btsun pa gang po nges par gram khrod pa de bzhin gshegs pa'i snying po la yid mi ches pa yin no/_/gang sngon sgo gang yang rung ba na 'dug cing rkun po dma' 
[\[153b.2\]]ba'i sems can de dag ni khyi lta bu zhes bya ste/_ma 'ongs pa'i dus na yang sems can gang gzhan gyi khyim du rgyu zhing /_de bzhin gshegs pa'i snying po la yid mi ches pa'i sems can de dag ni gzhan ma yin te/_btsun pa gang po de dag ni khyi dang 'dra bar dma' ba yin 
[\[153b.3\]]no/_/sngon byi lar gyur pa'i sems can gang rtag tu sha za ba la chags shing /_de bzhin gshegs pa'i snying po la yid mi ches pa'i sems can de dag ni da dung yang sha la chags shing /_srog gcod pa byi la'i gzugs su bsgyur ba'i srin por 'gyur ro/_/ma 'ongs pa 
[\[153b.4\]]na yang sems can gang byi la'i gzugs su bsgyur ba'i srin po gzhan gyi srog gcod cing sha za ba mi bzad pa de bzhin gshegs pa'i snying po las phyir phyogs pa de dag ni gzhan ma yin te/_gzhan gyi srog gcod cing sha za ba byi la'i gzugs su bsgyur ba'i srin po'o/_/gang 
[\[153b.5\]]byi ba dang /_ma ning du gyur pa de bzhin gshegs pa'i snying po las phyir phyogs pa'i sems can de dag ni da dung yang chang 'thung zhing byi ba dang /_ma ning du gyur te/_shin tu mi gtsang ba 'thung ba yin no/_/ma 'ongs pa na yang sems can gang chang 'thung zhing ma ning lta bu dma' 
[\[153b.6\]]ba de dag ni 'jig rten pa'i ros ngoms pas de bzhin gshegs pa'i snying po mi 'dod de/_de dag ni gzhan ma yin gyi ma ning dang byi ba gang yin pa de dag tu blta'o/_/gang ce spyang du gyur pa'i sems can khrel med cing g.yo ngan pa de bzhin gshegs pa'i snying po las 
[\[153b.7\]]phyir phyogs pa de dag ni da dung yang de bzhin gshegs pa'i snying po ldem po ngag tu bshad pa mi shes shing sems can g.yon can ce spyang lta bur gyur to/_/ma 'ongs pa na yang sems can gang de bzhin gshegs pa'i snying po ldem po ngag tu bshad pa mi shes pa 'di 
[\[154a\]]
[\[154a.1\]]ltar gnang ngo zhes log par rtog pa de dag ni nges par ce spyang du gyur pa'o/_/sngon sems can gang srin bu mi sdug pa sdig par gyur pa de bzhin gshegs pa'i snying po las phyir phyogs pa'i sems can de dag ni da dung yang de bzhin gshegs pa'i snying 
[\[154a.2\]]po thos nas rab tu 'bar te/_snying zhe sdang bar gyur pa de ni nges par sdig pa dang mtshungs pa yin no/_/ma 'ongs pa na yang sems can gang de bzhin gshegs pa'i snying po thos na sangs rgyas kyis bshad pa ma yin no zhes yid mi ches pa de dag ni gzhan ma yin te/_
[\[154a.3\]]btsun pa gang po nges par sdig pa lta bu tsha ba'i las byed pa'o/_/gang sngon sbrul gdug pa mi zad par gyur pa/_de bzhin gshegs pa'i snying po la mi bsngags par smra ba'i sems can de dag ni da dung yang nga rgyal che zhing 'jigs pa'i gzugs sbrul gdug pa mi zad par 
[\[154a.4\]]'gyur ro/_/ma 'ongs pa na yang sems can gang de bzhin gshegs pa'i snying po phan par bstan pa la mi bsngags par smra zhing sdig pa spyod pa'i sems can de dag ni gzhan ma yin te/_btsun pa gang po nges par sbrul gdug pa mi zad pa'o/_/sngon sems can 
[\[154a.5\]]gang lug tu gyur pa glen zhing kho re chung ba mi'i yon tan mi shes pa de bzhin gshegs pa'i snying po btsun par mi byed cing /_mdo sde la smod pa de dag da dung yang mdo sde la smod de/_sems can de dag ni nges par lug tu gyur pa glen zhing kho re chung ba yin te/_ma 'ongs 
[\[154a.6\]]pa na yang sems can gang gnyid che zhing de bzhin gshegs pa'i snying po thos na smod pa de dag ni gzhan ma yin te/_nges par kho re chung zhing zhan pa'o/_/sngon ma he kho re chung bar gyur pa de bzhin gshegs pa'i snying po las phyir phyogs pa'i sems can de dag ni da dung yang nges 
[\[154a.7\]]par zhen cing brkam ste/_lta ba gsum gyis 'jungs pa'i ma he lta bu'o/_/ma 'ongs pa na yang brkam zhing khro la zhen cing kho re chung ste/_de bzhin gshegs pa'i snying po las phyir phyogs pa'i sems can de dag ni gzhan ma yin te/_nges par lta ba gsum gyis 
[\[154b\]]
[\[154b.1\]]'jungs pa'i ma he'o/_/sems can gang sngon dom du gyur pa de dag ni de bzhin gshegs pa'i snying po las phyir phyogs shing yid mi ches te/_sems can de dag ni da dung yang yid du mi 'ong ba sgrogs te/_nges par dom dang ce spyang lta bu'o/_/ma 'ongs pa na yang sems 
[\[154b.2\]]can gang de bzhin gshegs pa'i snying po las phyir phyogs shing yid du mi 'ong bar sgrogs pa de dag ni gzhan ma yin te/_btsun pa gang po dom dang ce spyang lta bu'o/_/gang sngon bya ka lan da kar gyur pa/_de bzhin gshegs pa'i snying po las phyir phyogs shing yid mi ches 
[\[154b.3\]]te/_da dung yang sems can gang mig rtul ba de dag ni nges par bya ka lan da kar gyur pa'o/_/ma 'ongs pa na yang sems can gang de bzhin gshegs pa'i snying po shes pa 'chab cing ma rungs pa sdig pa'i las byed pa de dag ni gzhan ma yin te/_de bzhin gshegs 
[\[154b.4\]]pa'i snying po mi ston pa de ni nges par mig rtul ba'i bya ka lan da ka yin no/_/gang sngon bong bur gyur pa de bzhin gshegs pa'i snying po la mi dgos par sems bskyed pa de dag ni da dung yang dbul zhing bong bu lta bur zas rtsub po za bar 'gyur ro/_/ma 'ongs pa na yang 
[\[154b.5\]]dbul po gzhan gyis mngag pa'i rigs ngan par skye'o/_/gang de bzhin gshegs pa'i snying po la yid mi ches shing bdag med pa la sgom pa de dag ni gzhan ma yin te/_btsun pa gang po 'dod ldan dang /_gdol pa dang /_bya pa dang /_bong bu lta bu'o/_/gang sngon 
[\[154b.6\]]lha ma yin lus thung ngur gyur cing mche ba ring ba mi sdug pa khog pa lta bu de bzhin gshegs pa'i snying po la kha zer ba de dag ni da dung yang lus thung zhing khog pa lta bur gyur te/_de dag ni nges par lha ma yin no/_/ma 'ongs pa na yang sems can gang khog pa lta bu thung zhing 
[\[154b.7\]]mche ba ring ba gtum po de bzhin gshegs pa'i snying po la kha zer ba de dag ni gzhan ma yin te/_btsun pa gang po lha ma yin gyi ris su gtogs pa'i sems can yin no/_/gang sngon [{]yi dgas [,]yi dwags [}]kha nas me lce 'byung bar 'gyur ba de bzhin gshegs pa'i snying po la 
[\[155a\]]
[\[155a.1\]]smod cing 'phya ba'i sems can de dag ni da dung mchu dang rkan skams shing /[ {]yi dgas [,]yi dwags [}]rid pa kha nas me lce 'byung ba'i srog chags su 'gyur ro/_/ma 'ongs pa na yang sems can gang lus shin tu rid pa de bzhin gshegs pa'i snying po la smod cing 'phya 
[\[155a.2\]]ba de dag ni btsun pa gang po gzhan ma yin te/_nges par [{]yi dgas [,]yi dwags [}]kha nas me lce 'byung ba nyam chung ba yin no/_/de dag sngon yang sems can gang de bzhin gshegs pa'i sku rtag pa la mi rtag par lta ba rnams mdze na bar 'gyur te/_da dung yang sems can 
[\[155a.3\]]gang zhan cing mdze na bar 'gyur ba de dag ni nges par de bzhin gshegs pa'i sku rtag pa la smod pa yin no/_/ma 'ongs pa na yang sems can gang dag de bzhin gshegs pa'i sku rtag pa la mi rtag par lta ba mdzen bar 'gyur ba de dag ni gzhan ma yin te/_btsun pa 
[\[155a.4\]]gang po de bzhin gshegs pa'i sku rtag pa la smod pa yin no/_/sngon gang de bzhin gshegs pa zhi ba'i sku la ma zhi bar lta ba rnams ni bong chen por gyur te/_da dung yang bong che zhing zhan pa de dag ni nges par de bzhin gshegs pa zhi ba'i sku la ma zhi bar lta ba'o/_/ma 
[\[155a.5\]]'ongs pa na yang sems can gang de bzhin gshegs pa zhi ba'i sku la ma zhi bar lta ba de dag ni gzhan ma yin te/_btsun pa gang po bong chen po de dag ni nges par de bzhin gshegs pa zhi ba'i sku la sun 'byin pa'o/_/gang sngon phun sum tshogs pa'i dus na rgud 
[\[155a.6\]]par gyur te/_nad mang ba'i sems can rnam pa mang po de dag ni de bzhin gshegs pa'i g.yung drung gi sku la g.yung drung ma yin par lta ba yin no/_/da dung yang phun sum tshogs pa'i dus na rgud par gyur pa'i sems can de dag ni de bzhin gshegs pa'i g.yung drung gi sku la 
[\[155a.7\]]g.yung drung ma yin par lta ba yin no/_/ma 'ongs pa na yang sems can gang phun sum tshogs pa'i dus na rgud par 'gyur ba de dag ni de bzhin gshegs pa'i g.yung drung gi sku la g.yung drung ma yin par lta ba ste/_btsun pa gang po de dag ni nges par gzhan ma yin gyi de bzhin 
[\[155b\]]
[\[155b.1\]]gshegs pa gsal ba'i sku mi gsal ba'o zhes sun 'byin pa'o/_/sngon gang de bzhin gshegs pa'i sku ther zug la ther zug ma yin par lta ba'i sems can de dag ni rgyal po'i btsun mo dam pa'i mngal du skyes nas shi ste mi rtag par gyur to/_/da dung yang sems can gang la la 
[\[155b.2\]]rgyal po'i btsun mo dam pa'i mngal du skyes nas shi ba de dag ni nges par de bzhin gshegs pa'i sku ther zug dang /_gsal ba la smod pa'o/_ma 'ongs pa na yang sems can gang mi rtag cing tshe thung bar 'gyur ba de dag ni ther zug gi sku la smod pa yin te/_btsun pa gang po de 
[\[155b.3\]]dag ni gzhan ma yin gyi nges par de bzhin gshegs pa ther zug gi sku la smod pa'o/_/sngon sems can gang bu med par gyur pa de dag kyang de bzhin gshegs pa shing zad pa'i me bzhin du yongs su mya ngan las 'das so zhes mi rtag par 'dzin pa rnams te/_da dung yang 
[\[155b.4\]]sems can gang bu med par gyur pa de dag ni mya ngan las 'das pa la zhig par lta ba'o/_/ma 'ongs pa na yang sems can gang bu med pa ma rungs pa de dag ni de bzhin gshegs pa yongs su mya ngan las 'das pa zhig par lta ba rnams te/_gzhan ma yin gyi btsun 
[\[155b.5\]]pa gang po de dag ni nges par de bzhin gshegs pa yongs su mya ngan las 'das pa zhig par lta ba rnams so/_/sngon sems can gang de bzhin gshegs pa pha ma phrad pa las skyes par rtog pa'i sems can de dag ni pha ma dang bral bar 'gyur ro/_/da dung yang sems 
[\[155b.6\]]can gang pha ma dang bral ba de dag ni nges par de bzhin gshegs pa la kha zer ba'o/_/ma 'ongs pa na yang sems can gang sangs rgyas la pha ma phrad pa las skyes par lta ba de dag pha ma med par 'gyur te/_de dag ni gzhan ma yin gyi/_btsun pa gang po de bzhin 
[\[155b.7\]]gshegs pa la kha zer ba pha ma dang bral ba'o/_/sngon sems can gang de bzhin gshegs pa'i sku rus pa dang /_rgyus pa dang /_rkang dang /_khrag can gyi mi'i lus so zhes [{]brdzun [,]rdzun [}]zer zhing /_'jig rten dang 'thun par 'jug pa las phyir phyogs pa'i sems 
[\[156a\]]
[\[156a.1\]]can de dag ni 'jig rten na mi sdug pa'i skyon can du 'gyur ro/_/da dung yang sems can de dag ni yan lag thams cad ma tshang zhing kha mnam pa 'jig rten dang 'thun par 'jug pa las thams cad phyir phyogs par 'gyur ro/_/ma 'ongs pa na 
[\[156a.2\]]yang sems can gang kha mi gtsang ba'i dri mi zhim par mnam pa zha bo gzhogs nyams pa yan lag thams cad ma tshang ba 'jig rten dang 'thun par 'jug pa las phyir phyogs pa'i sems can de dag ni gzhan ma yin te/_btsun pa gang po 'jig rten thams cad kyis 
[\[156a.3\]]spangs pa'o/_/sems can thams cad kyi las sngar bshad pa rnams shin tu ya nga ba yin te/_gal te mi'i skye gnas su skye ba thob na yang 'jig rten gyi sdug bsngal bsam gyis mi khyab pa thams cad 'thob par 'gyur ro/_/dud 'gro'i skye gnas dang /_
[\[156a.4\]]gshin rje'i 'jig rten gyi sdug bsngal gyi skal ba can du 'gyur ro/_/rang gis byas pas ma rig pa yun ring por myong zhing gnas te/_de bzhin gshegs pa'i yon tan gyi bdag nyid chen po las phyir phyogs pa de dag la dge ba yungs 'bru tsam yang rnyed par 
[\[156a.5\]]dka'o/_/sngon gang de bzhin gshegs pa mang po la mnyes par byas pas de bzhin gshegs pa'i che ba thos nas/_se gol gtogs pa'i srid du 'dzin na yang dge ba'i rtsa ba des sems can de dag dbang po thul ba dang /_phyug cing rigs chen por 'gyur ro/_/
[\[156a.6\]]da ltar yang sems can gang dbang po thul cing bran bza' mang po'i khyim bdag shing sA la chen po lta bu dang /_bram ze'i rigs chen por gyur pa'i sems can de dag ni de bzhin gshegs pa'i snying po rna ba la reg pa tsam gyis mnyes par byed cing bsod nams kyi 
[\[156a.7\]]las shin du byed do/_/ma 'ongs pa na yang sems can gang de bzhin gshegs pa'i snying po thos nas/_de bzhin nyid du bsgrub pa dang /_mi gang bran bza' mang zhing rigs che ba'i sems can de dag ni gzhan ma yin te/_bsod nams byas pa'i sems can 
[\[156b\]]
[\[156b.1\]]don dang ldan pa/_yid dang 'thad pa/_gzugs dang /_mdog dang /_stobs dang /_snyems pa phun sum tshogs pa/_blo gros dang /_dran pa dang /_yid rno bar ldan pa/_dbyangs yid du 'ong zhing mthong na dga' ba/_rgyal po dang /_blon po dang /_rgyal bu dang /_'khor 
[\[156b.2\]]los sgyur ba dang /_de bzhin du dge zhing nga rgyal med pa'i sems can mig gnyid thul ba/_bshor ba bag yod pa/_de la sogs pa mtho ris dang /_sa'i steng gi phun sum tshogs pa lha'i dbang po dang /_tshangs pa'i dbang po dang /_'jig rten skyong ba la sogs 
[\[156b.3\]]par 'gyur ro/_/de bzhin gshegs pa'i snying po thos pa'i bsod nams kyi rgyus nad med pa dang /_gtse ba med pa dang /_tshe ring ba dang /_'gro ba thams cad dga' bar 'gyur ro/_/de bzhin gshegs pa rtag pa g.yung drung ther zug ste/_yongs su mya ngan las 
[\[156b.4\]]'das pa yang 'chi ba med par thos pas thams cad 'byor cing yun ring du sra ba dang /_rtag par 'gyur ro/_/sangs rgyas ni 'jig rten thams cad dang rjes su 'thun par 'jug pas rol pa yin par shes shing /_gang de bzhin gshegs pa 'khrig pa las byung ba 
[\[156b.5\]]ma yin no zhes ston pa de dag ni ye shes dang yon tan rnyed pa'i bsod nams kyis bu mang zhing pha ma ring du 'tsho ba rnyed par 'gyur ro/_/de bzhin gshegs pa'i snying po rtag pa sems can thams cad la yod par shes pa'i rgyus 'jig rten na bde ba'i rnam pa'i mchog 
[\[156b.6\]]rnams dang /_phun sum tshogs pa ji snyed yod pa thams cad rnyed par 'gyur ro/_/de bzhin gshegs pa'i snying po rtag par thos pas sngon byung ba dang /_da ltar dang /_ma 'ongs pa dang /_dus gsum du yang phun sum tshogs pa thams cad dang mtho ris dang /_
[\[156b.7\]]sa'i steng gi bde ba thams cad rtag tu thob par 'gyur ro/_/de bzhin gshegs pa'i snying po la brnyas pa'i rgyus ni 'gro ba lnga'i gnas thams cad na yan lag ma tshang bar 'gyur ro/_/'khor ba sdug bsngal bar 'khyam pa na sdug bsngal ba myong bar 'gyur ro/_/
[\[157a\]]
[\[157a.1\]]sems can gang sangs rgyas la bsnyen bkur byas pa dang /_sems can gang phan par ston cing bdag nyid de bzhin gshegs pa'i snying po la sems pa de dag ni de bzhin gshegs pa'i snying po thos pa rnyed par 'gyur ro/_/btsun pa gang po sangs 
[\[157a.2\]]rgyas mang po las phyir phyogs pa'i sems can gang de bzhin gshegs pa'i snying po thos na smod pa'i sems can de dag ni bdag nyid kyi sa bon bsregs shing kye ma dus gsum du bsam gyis mi khyab par mya ngan du bya ba yin no/_/chos ston par 'dod pas 'di ltar bstan 
[\[157a.3\]]te/_de bzhin gshegs pa rtag pa dang /_yang dag pa nyid du shin tu bsngags par bya'o/_/de ltar mi ston te/_de bzhin gshegs pa'i snying po 'dor ba de dag ni dper na/_gdol pa la rgyal po'i bal glang lta bur de la seng ge'i khri yang mi 'os so/_/sangs rgyas 
[\[157a.4\]]thams cad kyis shin tu nan tan du btsal kyang de bzhin gshegs pa'i snying po skyes pa ma brnyes te/_sems can thams cad la sangs rgyas kyi dbyings ma skyes pa mtshan dang dpe byad bzang pos brgyan pa yod do/_/sangs rgyas thams cad kyis shin tu nan tan du bdag 
[\[157a.5\]]nyid kyis btsal kyang dbyings ma byung ba ma brnyes te/_sems can thams cad la ma byung ba'i dbyings sangs rgyas kyi dbyings mtshan dang /_dpe byad bzang po mtha' yas pas brgyan pa'i dbyings yod do/_/sangs rgyas thams cad kyis shin tu nan tan du bdag nyid 
[\[157a.6\]]kyis btsal kyang dbyings mi rtag pa ma brnyes te/_sems can thams cad la rtag pa'i dbyings sangs rgyas kyi dbyings mtshan dang dpe byad bzang po mtha' yas pas brgyan pa'i dbyings yod do/_/sangs rgyas thams cad kyis shin tu nan tan du btsal kyang de 
[\[157a.7\]]bzhin gshegs pa'i snying po ther zug ma yin pa ma brnyes te/_sems can thams cad la ther zug gi dbyings sangs rgyas kyi dbyings mtshan dang /_dpe byad bzang po mtha' yas pas brgyan pa'i dbyings yod do/_/sangs rgyas thams cad kyis shin tu 
[\[157b\]]
[\[157b.1\]]nan tan du btsal kyang /_de bzhin gshegs pa'i snying po g.yung drung ma yin pa ma brnyes te/_sems can thams cad la g.yung drung gi dbyings sangs rgyas kyi dbyings mtshan dang /_dpe byad bzang po mtha' yas pas brgyan pa'i dbyings yod do/_/sangs rgyas thams 
[\[157b.2\]]cad kyis shin tu nan tan du btsal kyang de bzhin gshegs pa'i snying po la nad ma brnyes te/_sems can thams cad la nad med pa'i dbyings sangs rgyas kyi dbyings mtshan dang dpe byad bzang po mtha' yas pas brgyan pa'i dbyings yod do/_/sangs rgyas thams cad kyis 
[\[157b.3\]]shin tu nan tan du btsal kyang de bzhin gshegs pa'i snying po la rga shi ma brnyes te/_sems can thams cad la rga shi med pa'i dbyings sangs rgyas kyi dbyings mtshan dang dpe byad bzang po mtha' yas pas brgyan pa'i dbyings yod do/_/sangs rgyas thams cad kyis 
[\[157b.4\]]shin tu nan tan du btsal kyang de bzhin gshegs pa'i snying po 'jigs pa ma brnyes te/_mi 'jigs pa'i dbyings sangs rgyas kyi dbyings sems can thams cad la mtshan dang /_dpe byad bzang po mtha' yas pas brgyan pa'i dbyings yod do/_/sangs rgyas thams cad 
[\[157b.5\]]kyis shin tu nan tan du btsal kyang /_de bzhin gshegs pa'i snying po gzhig tu rung ba ma brnyes te/_mi shigs pa'i dbyings sangs rgyas kyi dbyings sems can thams cad la mtshan dang dpe byad bzang po mtha' yas pas brgyan pa'i dbyings yod do/_/sangs rgyas 
[\[157b.6\]]thams cad kyis shin tu nan tan du btsal kyang de bzhin gshegs pa'i snying po la dri ma ma brnyes te/_sems can thams cad la dri ma med pa'i dbyings sangs rgyas kyi dbyings mtshan dang dpe byad bzang po mtha' yas pas brgyan pa'i dbyings yod do/_/dper na chu dang 
[\[157b.7\]]'bru mar 'dres pa mi dmigs pa de bzhin du sangs rgyas kyi dbyings kyang nyon mongs pa bye bas g.yogs mod kyi/_nyon mongs pa dang sangs rgyas kyi dbyings 'dres par gyur pa'i gnas med do/_/dbyings kyang nyon mongs pa bye ba'i nang na 'dug mod kyi/_bum pa'i 
[\[158a\]]
[\[158a.1\]]nang na mar me 'dug pa bzhin du bum pa bcag na mar me rab tu 'bar zhing mdzes te/_de bzhin gshegs pa'i snying po ston par byed pa ni rdzogs pa'i sangs rgyas so/_/yang na rdzogs pa'i sangs rgyas kyi nyan thos ni bum pa lta bu/_nyon mongs 
[\[158a.2\]]pa med pa ni mar me lta bu/_de bzhin gshegs pa'i snying po ston par byed pa ni nyon mongs pa dang bcas pa'am/_nyon mongs pa med pa'am/_su yang rung ste de nyid rdzogs pa'i sangs rgyas zhes bya'o/_/btsun pa gang po sgrol ba lam du zhugs pas nyon mongs pa 
[\[158a.3\]]bye ba bum pa ltar bcag na/_phyis gdod dbyings thams cad lag mthil na skyu ru ra'i 'bru bzhin du mthong ngo /_/dper na zla ba dang /_nyi ma sprin gyis g.yogs na sa'i steng du mi snang zhing sprin las grol na/_zla ba dang /_nyi ma sa'i steng du snang ba de bzhin du/_de bzhin 
[\[158a.4\]]gshegs pa'i snying po nyon mongs pa bye bas khebs na mi snang ngo /_/zla ba dang /_nyi ma bzhin du nyon mongs pa las grol na/_sangs rgyas kyi dbyings kyi nyi ma dang zla ba yang snang ngo /_/kye ma btsun pa gang po khyod ni sbrang bu'i spyad pa lta bu la spyod de/_chos kyi 
[\[158a.5\]]gtam ston mi shes so/_/sbrang bu yang sgra 'byin na de yang shes pa yin nam/_lan gnyis su ma smra bar sbrang bu khyod myur du song shig/_/de nas gnas brtan mdzes [{]dga'as [,]dgas [}]bcom ldan 'das kyi zhabs la mgo bos phyag 'tshal te/_sor mo'i phreng ba la 
[\[158a.6\]]'di skad ces smras so/_/legs so legs so/_/sor mo'i phreng ba khyod kyis 'thun pa dang rjes su dgongs pa'i bsod nams byas pa nga yang dga'o/_/da sangs rgyas kyi gzugs 'dod par gyis la bram ze khyod de ltar shes par gyis shig_/de nas sor 
[\[158a.7\]]mo'i phreng bas/_mdzes dga' la slar 'di skad ces smras so/_/btsun pa mdzes dga' khyod ni byad bzhin bzang ba'i mchog yin na/_'jig rten na rab tu byad bzhin bzang ba gang ji ltar na mi rnams kyi gzugs mdzes pa bzang por 'gyur/_myur du smros 
[\[158b\]]
[\[158b.1\]]te nga'i the tsom chod cig_/de nas sor mo'i phreng ba la mdzes [{]dga'as [,]dgas [}]smras pa/_lag pa rab bkrus sor bcu thal sbyar te/_/de bzhin gshegs kyi zhabs la phyag 'tshal zhing /_/rtag tu nad pa'i rim gro byed pa ni/_/de las skyes bu byad bzhin bzang por 'gyur/_/
[\[158b.2\]]sor mo'i phreng bas mdzes dga' la slar smras pa/_de bzhin gshegs pa la rus pa'ang med/_rgyus pa yang med na/_sku gdung dang ring bsrel lta ga la yod de/_ring bsrel med pa thabs kyi mchog chos kyi sku ni sangs rgyas bsam gyis mi khyab pa ste/_de 
[\[158b.3\]]bzhin gshegs pa ni bsam gyis mi khyab pa'o/_/ma dad pa rnams dad pa bskyed pa'i phyir ring bsrel bzhag pa'i thabs mdzad de/_sangs rgyas kyi mchod rten bya ba'i phyir ring bsrel bzhag go/_/de ni sangs rgyas kyi chos nyid de/_'jig rten gyi tshangs pa 
[\[158b.4\]]dang /_dbang phyug dang /_kA t+yA ya'i bu mo dang /_'gro skems gzhon nu'i gzugs khang pa dang /_so phag gi khyim gyi gnas su cha byad bcos pa'i gzugs rnam pa mang po byas te gzhag pa de dag skyabs ma yin par byas pa yin no/_/de bzhin gshegs pa'i 
[\[158b.5\]]sku gdung de ltar thabs yin pa shes pa de ni/_'jig rten na byad bzhin bzang ba'i mi yin te/_thabs kyi ye shes rtsa ba des gzugs mdzes par 'gyur gyi/_rtog pa gzhan ni byis pa ltar 'khyam pa yin no/_/mdzes dga' khyod gzugs bzang por 'gyur ba'i 
[\[158b.6\]]sgo yang mi shes so/_/kye ma btsun pa mdzes dga' khyod ni sbrang bu'i spyad pa spyod de/_gzugs 'byung ba'i sgo yang mi shes so/_/sbrang bu yang gzugs phun sum tshogs pa yod kyis sbrang bu lta bu khyod cang ma zer cig_/de nas gnas brtan nye sbyor gyis/_
[\[158b.7\]]bcom ldan 'das kyi zhabs la phyag 'tshal nas sor mo'i phreng ba la 'di skad ces smras so/_/legs so legs so/_/sor mo'i phreng ba khyod kyis 'thun pa dang /_rjes su dgongs pa'i bsod nams byas pa nga yang dga'o/_/sor mo'i phreng ba da 'dul ba la 
[\[159a\]]
[\[159a.1\]]brtson par gyis shig_/de nas sor mo'i phreng bas/_gnas brtan nye sbyor la slar smras pa/_btsun pa nye sbyor khyod 'dul ba 'dzin pa'i mchog na/_'jig rten na 'dul ba 'dzin pa gang /_ji ltar na 'dul ba bca' ba la mkhas pa yin/_myur du 
[\[159a.2\]]smros te nga'i the tsom chod cig_/de nas gnas brtan nye sbyor gyis/_sor mo'i phreng ba la 'di skad ces smras so/_/sdig pa thams cad mi bya ste/_/dge ba rnams ni rdzogs par bya/_/rang gi sems kyang yongs su gdul/_/de ni sangs rgyas rnams kyi yang /_/'dul 
[\[159a.3\]]ba bsdus pa'i snying po'o/_/de nas sor mo'i phreng bas/_gnas brtan nye sbyor la slar 'di skad ces smras so/_/skyon chags pa ya mtshan can rnams kyi nor dang /_chos gos la sogs pa dang /_glegs bam dang /_lhung bzed dang /_chu tshags dang /_ska rags dang /_
[\[159a.4\]]khab rnams thams cad du thams cad dgag cing blang bar bya ste/_mi bgrungs pa tshar gcad cing nan tur bya ba yin no/_/de thams cad ni tshul khrims dang ldan pa'i nor te/_skyon chags pa'i ya mtshan can gyi nor ma yin no/_/dper na rgyal po'i ral gri gdol 
[\[159a.5\]]pa'i khyim na 'dug na ral gri de'i mthus phrogs kyang nyes pa med de/_de ni gdol pa'i nor ma yin gyi rgyal po'i dkor ro/_/de bzhin du de ni tshul khrims dang ldan pa'i nor te/_bzung nas nan gyis khyer ba de ni/_'jig rten na 'dul ba 'dzin pa ste/_de la nyes 
[\[159a.6\]]byas tsam gyi ltung ba yang med do/_/cho ga dang mi ldan pa yang ma yin te/_de ni de bzhin gshegs pa'i bka' rdzogs pa'o/_/de bzhin gshegs pa ni rtag tu sems can thams cad la sgra gcan zin dang mtshungs par gzigs pa'o/_/kye ma btsun pa 
[\[159a.7\]]nye sbyor ni sbrang bu'i spyad pa lta bu spyod de/_'dul ba bsdus pa'i snying po mi shes so/_/sbrang bu yang bya ba shes kyis sbrang bu lta bu khyod cang ma zer cig_/de nas 'jam dpal gzhon nur gyur pas/_bcom ldan 'das kyi zhabs la mgo bos phyag 'tshal nas/_
[\[159b\]]
[\[159b.1\]]sor mo'i phreng ba la 'di skad ces smras so/_/legs so legs so/_/sor mo'i phreng ba khyod kyis 'thun pa dang rjes su dgongs pa'i bsod nams byas pa nga yang dga'o/_/da ni chos la stong pa chen po ci yang med pa bsgom par bya'o/_/de nas sor mo'i phreng 
[\[159b.2\]]bas/_'jam dpal gzhon nur gyur pa la slar 'di skad ces smras so/_/'jam dpal khyod stong pa chen po mthong ba'i mchog na/_'jig rten na stong pa mthong ba gang yin/_stong pa stong pa zhes bya ba'i don ci/_shes pa chen po dang ldan pa myur du smros te nga'i the tsom 
[\[159b.3\]]myur du chod cig_/de nas 'jam dpal gzhon nur gyur pas/_sor mo'i phreng ba la tshigs su bcad pas smras pa/_/sangs rgyas nam mkha' lta bu ste/_/nam mkha' mtshan nyid med pa'o/_/sangs rgyas nam mkha' lta bu ste/_/nam mkha' mtshan ma med 
[\[159b.4\]]las skyes/_/sangs rgyas nam mkha' lta bu ste/_/nam mkha' gzugs med gyur pa'o/_/chos rnams nam mkha' lta bu ste/_/de bzhin gshegs pa chos kyi sku/_/ye shes nam mkha' lta bu ste/_/de bzhin gshegs pa ye shes sku/_/gzung du 
[\[159b.5\]]med cing reg tu med/_/chags med ye shes de bzhin gshegs/_/thar pa nam mkha' lta bu ste/_/nam mkha' la yang mtshan nyid med/_/thar pa sangs rgyas de bzhin gshegs/_/stong pa ci yang med pa dag_/sor phreng khyod kyis ga la shes/_/
[\[159b.6\]]de nas sor mo'i phreng bas/_'jam dpal gzhon nur gyur pa la slar 'di skad ces smras so/_/'di lta ste dper na/_sprin chen po las char rab tu bab pa dang /_skyes bu byis pa'i rang bzhin can gyis/_ser ba'i 'bru blangs te/_nor bu rin po che 
[\[159b.7\]]bai dUr+yar bsams nas/_khyim du khyer ba dang /_ha cang grang ches nas gzung ma nus te gter du bya'o snyam nas/_bum pa'i nang du legs par bcug pa dang /_ser ba'i ril bu de zhu bar mthong nas/_stong pa'o snyam ste cang mi zer bar gyur pa de bzhin 
[\[160a\]]
[\[160a.1\]]du btsun pa 'jam dpal shin tu stong pa nyid la bsgoms shing /_stong par zab tu bsams pas chos thams cad zhig pa mi zad par mthong ngo /_/thar pa stong pa ma yin pa la yang stong par mthong zhing rtog go/_/'di lta ste dper na/_ser 
[\[160a.2\]]ba'i ril bu la nor bu snyam du bsams nas/_nor bu yang stong par bsgom pa de bzhin du/_khyod kyang stong pa ma yin pa'i chos la stong par sems te/_chos stong pa mthong nas stong pa ma yin pa'i chos la yang stong par 'jig par byed do/_/stong pa'i chos kyang 
[\[160a.3\]]gzhan/_stong pa ma yin pa'i chos rnams kyang gzhan te/_ser ba'i ril bu lta bur nyon mongs pa bye ba ni stong pa'o/_/ser ba'i ril bu lta bur mi dge ba'i phyogs kyi chos rnams ni myur du 'jig go/_/nor bu bai dUr+ya bzhin du sangs rgyas ni rtag pa ste/_thar pa'i 
[\[160a.4\]]mtha' yang nor bu bai dUr+ya bzhin no/_/nam mkha' yang sangs rgyas rnams kyi gzugs yin te/_nyan thos dang /_rang sangs rgyas thams cad kyi gzugs med pa yin no/_/sangs rgyas kyi thar pa yang gzugs yin te/_nyan thos dang /_rang sangs rgyas rnams 
[\[160a.5\]]kyi thar pa gzugs med pa yin na/_ji ltar thar pa'i mtshan nyid stong pa zhes bya/_dbye ba med pa'i 'du shes su ma byed cig_/'jam dpal gang grong khyer brtsigs pa'i khyim stong pa ni mi med pas stong ngo /_/bum pa ni chu med pas stong ngo /_/klung ni chu mi 'bab 
[\[160a.6\]]pas stong ngo /_/ci grong gi bar skabs khyim med pa la stong pa stong pa zhes bya'am/_ci khyim thams cad stong pa yin nam/_thams cad stong pa ma yin gyi/_mi med pas stong pa zhes bya'o/_/ci bum pa thams cad stong pa yin nam/_thams cad stong pa ma 
[\[160a.7\]]yin gyi/_chu med pas stong pa zhes bya'o/_/ci klung thams cad stong pa yin nam/_thams cad stong pa ma yin gyi/_chu mi 'bab pa'i phyir stong pa zhes bya ste/_de bzhin du thar pa thams cad kyis stong pa ma yin gyi/_nyes pa thams cad dang bral ba'i phyir thar 
[\[160b\]]
[\[160b.1\]]pa stong pa zhes bya'o/_/sangs rgyas bcom ldan 'das ni stong pa ma yin te/_nyes pa thams cad dang bral zhing nyon mongs pa bye ba'i mi dang /_lha med pa'i phyir stong pa zhes bya'o/_/kye ma btsun pa 'jam dpal ni sbrang bu'i spyad pa spyod de/_stong pa dang mi stong pa'i don de 
[\[160b.2\]]kho na mi shes so/_/gcer bu pa yang thams cad stong par sgom ste/_gcer bu pa'i sbrang ma khyod cang ma zer cig_/de nas 'jam dpal gzhon nur gyur pas/_sor mo'i phreng ba la slar 'di skad ces smras so/_/sor mo'i phreng ba khyod 'brog dgon pa na stag bzhin du 
[\[160b.3\]]nyan thos thams cad gsod na/_de ltar de bzhin gshegs pa'i sras rnams la ma brnyas shig_/sbrang bu khyod su zhig de nas sor mo'i phreng bas/_'jam dpal gzhon nur gyur pa la slar 'di skad ces smras so/_/dper na/_'byam po [{]yi dgas [,]yi dwags [}]lta bur bkren 
[\[160b.4\]]pa dag lam du zhugs na/_stag gi dri mnam pa tsam gyis kun du 'bros pa de bzhin du nyan thos rnams kyang theg pa chen po mi shes pas 'byam po lta bur byang chub sems dpa'i dri mnam na kun du 'bros so/_/dper na/_seng ge'i rgyal pos ri khrod nas seng ge'i 
[\[160b.5\]]mthu rtsal gyis sgra bsgrags na/_seng ge'i sgra thos pas [{]ri dgas [,]ri dwags [}]dang wa la sogs pa thams cad mi 'tsho zhing 'chi bar 'gyur ba de bzhin du/_byang chub sems dpa' seng ge'i sgra bsgrags te/_seng ge'i mthu rtsal gyis rnam par gnon pa na/_byang chub 
[\[160b.6\]]sems dpa'i sgra thos na/_nyan thos dang /_rang sangs rgyas thams cad ldem po ngag la kun du rmongs so/_/ngas kyang re zhig wa'i sgra phyung na yang nyan thos thams cad lan ldon mi nus na/_gal te seng ge'i sgra phyung na nyan thos rnams ji ltar 'gyur/_de nas 
[\[160b.7\]]'jam dpal gzhon nur gyur pas sor mo'i phreng ba la slar 'di skad ces smras so/_/sbrang bu lta bu khyod su zhig_/sor mo'i phreng bas shin tu gtum pa'i las byas so/_/khyod lta bu yang byang chub sems dpa' yin du zin na/_bdud sdig can dag ci 'dra/_
[\[161a\]]
[\[161a.1\]]kye ma 'jig rten rnams ni bdag nyid mi shes te/_bdag gi nyes pa mi mthong gi_/gzhan gyi nyes pa mthong ngo /_/sor mo'i phreng bas sdig pa ji snyed cig byas/_de nas sor mo'i phreng bas/_'jam dpal gzhon nur gyur pa la 'di skad ces smras 
[\[161a.2\]]so/_/kye ma 'jig rten na dam pa'i chos 'jig pa'i skyes bu gnyis yod de/_gang shin tu stong pa nyid du lta ba dang /_gang 'jig rten na bdag tu smra ba 'di gnyis ni dam pa'i chos 'jig pa dang /_dam pa'i chos khas 'bub pa'o/_/kye ma btsun pa 'jam dpal ni sdig 
[\[161a.3\]]pa dang /_mi sdig pa mi shes so/_/kye ma byang chub sems dpa'i spyod pa yang mi shes so/_/kye ma byang chub sems dpa' stag rnams 'jigs pa med pa'o snyam du sems na/_kye ma btsun pa 'jam dpal ni sbrang bu dang /_/seng ge'i bye brag kyang mi shes so/_/
[\[161a.4\]]btsun pa 'jam dpal de bzhin gshegs pas bsngags pa'i byang chub sems dpa'i spyod pa nyon cig_/dper na/_sgyu ma'i rgyal pos sgyu ma la 'dus pa'i dbung du ji ltar gcod pa dang /_gtub pa ston te sgyu ma byed pas bza' ba dang /_rnyis pa yang ston/_sgyu ma byed 
[\[161a.5\]]pa rnam pa mang po sgyu ma'i mchog sgyu ma byed pa'i sgyu ma ji lta ba de bzhin du/_sangs rgyas rnams kyi bstan pa yang de bzhin te/_byang chub sems dpa' stag rnams kyang bdag nyid skye ba dang /_yongs su mya ngan las 'da' ba lta bur sgyu ma rnam pa mang po ston to/_/
[\[161a.6\]]nad kyi bskal pa bar ma la bdag la nad med do zhes sems can rnams na ba'i phyir zas kyi mchog tu 'gyur ro/_/me'i bskal pa bar ma la sa rnams sreg cing rtag par 'du shes pa'i sems can rnams la mi rtag par ston to/_/mtshon gyi bskal pa bar ma la sems can 
[\[161a.7\]]rnams kyi phyir bdag gis bstan to snyam ste/_thams cad mtshon dang /_lcags su byas nas/_sangs rgyas kyis phan tshun du gsod pa bstan kyang sems can gcig la yang gnod par mi 'gyur te/_de dag ni sgyu ma sprul pa bzhin no/_/sangs rgyas ni stong gsum 
[\[161b\]]
[\[161b.1\]]gyi stong chen po'i 'jig rten gyi khams thams cad kyang yungs 'bru'i sbu gur 'jug ste/_sems can gang la yang gnod par mi 'gyur ro/_/yang de nas phyung ste/_gnas ji lta ba bzhin du 'jog par yang ston to/_/rgya mtsho'i chu dang /_chu'i phung po dang /_ri'i phung po dang /_
[\[161b.2\]]ri rab la sogs pa sangs rgyas kyi spu'i khung bu gcig tu 'jug kyang sems can gcig la yang gtses par mi 'gyur zhing phyis so so'i phyogs su 'god do/_/rkang pa'i mthe bos phyogs bcu'i 'jig rten gyi khams g.yo bar byas kyang sems can gcig la yang gtse ba byas 
[\[161b.3\]]par mi 'gyur te/_de ni sangs rgyas rnams kyi chos nyid kyi mdzad pa'o/_/rnam pa gang dang gang gis sems can la phan par 'gyur ba bran dang slob mar yang 'gyur ro/_/de bzhin du grong mi dang /_ded dpon dang /_mdun na 'don du'ang 'gyur ro/_/rgyal po dang /_blon po 
[\[161b.4\]]dang /_gzhon nu dang /_grong dpon dang /_tshogs thams cad kyi nang du yang sems can rnams la phan par bya ba'i phyir/_bdag nyid 'dum par sbyar ba dang 'thun par byed do/_/lha thams cad du'ang 'gyur te/_de dag gi lta ba bzlog pa'i phyir thams cad du skye ba ston 
[\[161b.5\]]pas/_de'i phyir skyes pa'i rabs zhes bya'o/_/sgyu ma byed pa'i sgyu ma mthong na/_kye ma sgyu ma byed pa ni sdig pa ste/_gcad pa dang /_gtub pa byed cing gzhan la gsod do zhes tshogs thams cad la mi brjod pa de bzhin du sangs rgyas kyang 'jig rten na sgyu ma byed pa'i 
[\[161b.6\]]rang bzhin yin par blta ste/_de bzhin du ngas sems can rnams bsad pa yang shes par bya'o/_/sgyu ma byed pas sgyu ma byed pa'i skyes bu ji lta ba de bzhin du sgyu ma sprul pa nyis stong du gcig ma tshang ba yang de lta bus 'dul ba'i dbang gis sgyu ma sprul to/_/'jam dpal 
[\[161b.7\]]ji ltar mtshon gyi bskal pa bar ma la ngas kyang byang chub sems dpa'i spyod pa'i sgyu ma 'di dag sprul to/_/kye ma btsun pa 'jam dpal ni sbrang bu lta bu'i spyad pa spyod de/_mi'i glang po che shes kyang mi 'dod do/_/shes kyang mi 'dod pa de ni sbrang bu lta bu ste smad pa zhes bya'o/_/
[\[162a\]]
[\[162a.1\]]de nas bcom ldan 'das thams cad mkhyen pa thams cad gzigs pas/_'jam dpal gzhon nur gyur pa la 'di skad ces bka' stsal to/_/'jam dpal sor mo'i phreng bas ji skad zer ba de bzhin te/_byang chub sems dpa'i spyod pa ni de lta'o/_/'jam 
[\[162a.2\]]dpal sor mo'i phreng ba 'di ni tha mal pa ma yin te/_de lta bus 'dul ba'i dbang gis byang chub sems dpa' mi'i glang po ches bdag nyid de ltar sprul to/_/'jam dpal yud tsam zhig sdod cig dang /_sor mo'i phreng ba yang khyod dang 'dra ste/_sor mo'i phreng ba'i bdag 
[\[162a.3\]]nyid chen po shin tu rgyas par bstan gyis/_de'i gtam brjod pa las sor mo'i phreng ba'i che ba shes par gyis shig_/de nas bcom ldan 'das kyis sor mo'i phreng ba la 'di skad ces bka' stsal to/_/mi'i glang po che sems can thams cad la phan pa'i don du brtson 
[\[162a.4\]]'grus bstan pa legs so legs so/_/bdag nyid myur du dgra bcom pa thob par gyis shig dang /_de'i yon tan 'di 'dra'o/_/de'i las 'di 'dra'o/_/brtson 'grus 'di 'dra'o zhes sems can thams cad la phan pa dang /_bde ba'i phyir brjod par 
[\[162a.5\]]bya'o//_//bam po bzhi pa/_de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/bcom ldan 'das sems can thams cad la phan pa dang thugs brtse ba'i slad du dgra bcom pa rang gi lus 'di nyid kyis thob par 
[\[162a.6\]]'tshal ba'i yon tan 'di 'dra/_las 'di 'dra/_brtson 'grus 'di 'dra'o zhes sems can thams cad la phan pa dang bde ba'i slad du bshad du gsol/_bcom ldan 'das kyis bka' stsal pa/_nam pha ma phrad de/_dus su ma'i rum du bu chags ma thag tu pha ma 
[\[162a.7\]]dag dga' bar 'gyur ro/_/bdag gis myong ba'i yon tan gyis thob pas brtson 'grus dang /_gzi brjid gzhan du 'gyur ro/_/'jig rten kyang 'byor pa dang /_mod par 'gyur/_'jig rten khrag khrug med par 'gyur/_rgyal po yang shin tu bde bar 'gyur/_
[\[162b\]]
[\[162b.1\]]mas bsod nams dam pa'i rmi lam yang rnyed de/_nam khye'u btsas pa de'i tshe/_rigs 'phel bar 'gyur ro zhes mi mdza' ba rnams kyang shin tu byams par 'gyur ro/_/nam khye'u de lo bdun nam/_brgyad dam/_dgu lon nas/_yi ge'i grar zhugs pa'i tshe khyim na 
[\[162b.2\]]'thab pa dang /_rtsod pa mi 'byung /_bran po dang bran mo rnams kyang dga' mgu rangs par gyur nas/_yang dag pa'i las kyis khyim du 'phel bar byed do/_/nam khye'u de lo nyi shu lon pa de'i tshe khyim de'i ba lang dang /_ma he dang /_lug la sogs pa rkang pa bzhi pa 
[\[162b.3\]]rnams kyang 'thab pa med de/_pha ma lta bur sdug par 'gyur ro/_/ba yang zho bdam mo/_/khye'u de la 'dod chags dang /_phrag dog dang /_'tshig pa dang /_g.yo dang /_sgyu dang /[ {]brdzun [,]rdzun [}]smra ba dang /_tshig rtsub po dang /_byis pa'i tshul dang /_cho ga ma yin pa 
[\[162b.4\]]med cing mi dge ba'i phyogs kyi bya ba thams cad mi 'byung ste/_pha ma la mchod pa dang /_slob dpon dang /_mkhan po la mchod pa'i sems skye'o/_/rgan rabs mthong na lag pa thal mo sbyor ro/_/bar ma mthong na pang gis mkhyud de dam du 'ju'o/_/khye'u dang 
[\[162b.5\]]bu mo bdag dang 'dra ba dang lhan cig tu bus pa'i rtsed mo rtse na sbyin pa dang /_ri mor bya ba dang /_gtong ba sems so/_/phongs pa la bu bzhin du byed do/_/bya ba kun la ngo tsha shes te/_'jigs shing skrag pa yin/_dam pa'i chos kyi bya ba la mos kyi/_gar dang sgyu ma 
[\[162b.6\]]byed pa la mos pa ma yin/_gnyid dang snyom las byed pa ma yin/_sangs rgyas mthong bar 'dod cing rtag tu glegs bam klog_/bslab pa la sogs pa bzo rnam pa mang po la dga'i/_rgyan po dang /_rtsed mo dang /_chang 'thung ba la dga' ba ma yin/_lha las lhur 
[\[162b.7\]]byed pa'i skye bo dge ba rnams kyis bkur ba/_mig gnyid thul ba/_zas mang du mi za/_gtsang sbra chung ba ma yin/_phyi rol gyi 'gro ba thams cad kyang dga' ba/_chos kyi bya ba la snying stobs che zhing blo gros che ba la sogs pa de lta bu'i yon tan shin tu mang bas 
[\[163a\]]
[\[163a.1\]]rang gi lus de nyid kyis dgra bcom pa thob par 'gyur te/_yon tan de 'dra/_las de 'dra/_brtson 'grus kyi rnam pa de 'dra ste/_sha ri'i bu sor mo'i phreng ba yang myur du dgra bcom pa thob par 'gyur bas/_sor mo'i phreng ba la sdig par ga la 'gyur/_
[\[163a.2\]]sha ra dwa ti'i bu sor mo'i phreng ba la ngo mtshar dang /_yon tan gzhan yang yod de/_'jam dpal ji lta ba de bzhin du sor mo'i phreng ba byang chub sems dpa' mi'i glang po yang de bzhin no/_/sor mo'i phreng ba ni sems can thams cad la bu gcig pa bzhin du blta'o/_/
[\[163a.3\]]byang chub sems dpa' sems dpa' chen po sor mo'i phreng ba ni/_bdag grol nas 'jig rten thams cad dgrol lo/_/rgal nas bsgral bar bya'o zhes bdag dang 'jig rten gyi phyir skyes bu 'di rtag tu smon lam 'debs te/_'jig rten thams cad la phan zhing snying 
[\[163a.4\]]brtse ba sdig pa byed pa de ni gnas med do/_/de lta bu'i sems can dag gi phyir/_byang chub sems dpa' mi'i glang po che rnams ni nyi ma dang /_zla ba dang /_tshangs pa lta bu dang /_skye dgu'i bdag por 'gyur ro/_/sa dang /_rlung dang /_nam mkha' dang /_chu dang /_me lnga pa 
[\[163a.5\]]dang /_de lta bu rnam pa mang por 'gyur ro/_/de nas bcom ldan 'das la tshe dang ldan pa maud gal gyi bu chen pos 'di skad ces gsol to/_/bcom ldan 'das sor mo'i phreng ba ni gang zag ya rabs lags te/_bcom ldan 'das mthong ma thag tu bdag nyid srid pa 
[\[163a.6\]]thams cad las nges par brgal to/_/de nas sor mo'i phreng bas/_gnas brtan maud gal gyi bu chen po la 'di skad ces smras so/_/btsun pa maud gal gyi bu chen pos de bzhin gshegs pa ma rnyed na/_'jig rten na chos la bdag po byed pa'i sems can su dag 
[\[163a.7\]]yod/_smras pa/_rigs kyi bu chos mngon pa'i lung las bcom ldan 'das kyis rab tu bstan te/_dge slong rnams na ba dang na ba lta bu gsum ste/_na ba gsum gang zhe na/_log par nges pa zhes bya ba dang /_yang dag pa nyid du nges pa zhes bya ba dang /_ma 
[\[163b\]]
[\[163b.1\]]nges pa'i gang zag ces bstan to/_/de la log par nges pa gang zhe na/_log par nges pa zhes bya ba ni/_skyes bu gang de bzhin gshegs pas kyang gdul mi nus pa'o/_/yang dag pa nyid du nges pa zhes bya ba ni dper na/_btsun pa 'jam dpal dang /_'od srung chen po 
[\[163b.2\]]lta bu de bzhin gshegs pa ma byung bzhin du de bzhin gshegs pa'i phyir de kho na'i chos la rab tu zhugs pa'o/_/smras pa/_btsun pa maud gal gyi bu chen po de ltar de bzhin gshegs pa ma skyes par btsun pa gnas brtan 'od srung chen po bdag nyid de kho na'i chos la 
[\[163b.3\]]rab tu zhugs so zhes ma zer cig_/de ci'i phyir zhe na/_de bzhin gshegs pa ni rtag pa ste/_gang chos la gnas pa de dag gi khyim na de bzhin gshegs pa de bzhugs so/_/dper na/_'bab chu thams cad ni char las byung ste/_char med kyang gal te chu 'bab pa 
[\[163b.4\]]de la mkhas pas 'di ltar bsam mo/_/char med par chu 'bab pa de ni gnas med kyis gzhan du char 'bab par rig par bya ste/_de las 'bab chu 'bab par rig par bya'o/_/de bzhin du maung gal gyi bu 'jig rten gyi dang /_'jig rten las 'das pa'i mchog 
[\[163b.5\]]gi chos thams cad kyang sangs rgyas las 'bab ste/_de bas na btsun pa 'od srung chen po yang de bzhin gshegs pa'i zhabs kyi drung du rab tu byung bar rig par bya'o/_/ji ltar skye bo thams cad kyis sgyu ma mi mthong zhe na/_btsun pa bcom ldan 'das nyag gcig 
[\[163b.6\]]gis mkhyen pa ma yin gyi/_gzhan du char bab pa bzhin te/_de'i phyir sangs rgyas med pa'i dus kyi sems can rnams kyang bdag nyid nges par mi sgrol gyi rtag tu sangs rgyas kyi mngon sum du nges par sgrol bar rig par bya'o/_/gzhan yang btsun pa skyes bu 
[\[163b.7\]]la la zhig zla ba dang /_nyi ma mthong nas khyim gyi nang du zhugs te de gnyis kyis mi mthong ngo snyam du sems na/_ci zla ba dang nyi mas mi mthong ngam/_mthong mod kyi mi mi mkhas pa khyim gyi nang du zhugs ma thag tu zla ba dang /_nyi mas mi mthong ngo snyam 
[\[164a\]]
[\[164a.1\]]du sems te/_de bzhin du btsun pa maung gal gyi bu yang mi mkhas pa bzhin ma zer cig_/de bzhin gshegs pa ni rtag tu sems can rnams nges par sgrol te/_rtag tu sems can rnams rab tu 'byung ba dang /_bsnyen par rdzogs par 'dzin 
[\[164a.2\]]du 'jug go/_/de'i phyir gang zag log par nges pa dang /_yang dag pa nyid du nges pa ste/_ma nges pa zhes bya ba gsum pa med do/_/smras pa/_'jig rten pa la yang tshul khrims lnga yod do/_/sangs rgyas 'byung ba'i dus na yang yod do/_/smras pa/_btsun 
[\[164a.3\]]pa maud gal gyi bu de skad ma zer cig_/ji tsam chos dang 'thun pa'i tshul khrims dang /_cho ga dang yon tan 'jig rten na/_'jig rten pa dang /_'jig rten las 'das pa dag yod pa de dag thams cad du thams cad sangs rgyas kyi tshig tu rig par bya'o/_/smras pa/_nad pa lta bu'i gtam 
[\[164a.4\]]rnam pa gsum ste/_nad pa kha cig sman pa rnyed na 'tsho ba yod do/_/nad pa kha cig sman pa ma rnyed kyang 'tsho ba yod do/_/nad pa kha cig sman pa rnyed kyang mi 'tsho ba yod do/_/smras pa/_na ba gsum du med de/_na ba kha cig sman pa ma rnyed kyang 'tsho'o/_/na ba kha 
[\[164a.5\]]cig ni sman pa rnyed kyang mi 'tsho ste/_gsor rung ba dang /_gsor mi rung ba dang /_rnam pa gnyis so/_/smras pa/_gsum ma yin te/_nad pa kha cig ni sman pa ma rnyed kyang 'tsho ba yod do/_/nad pa kha cig ni sman pa dang g.yog rnyed kyang mi 'tsho ba yod de/_gal te 
[\[164a.6\]]sman med na/_sman pas kyang ci zhig bya/_nad pa gang sman pa ma rnyed kyang 'tsho ba de/_sman pa rnyed na ci ltar 'tsho bar mi 'gyur te/_rgyu gcig gis sman pa bya ba shes pa ma yin gyi/_zas mi bza' ba'i cho ga dang /_btang ba yang mi shes so/_/gal te thams 
[\[164a.7\]]cad mi shes na/_dus ma yin par 'chi bas 'chi bar 'gyur ro/_/de'i phyir nad pa gsor rung ba dang /_gsor mi rung ba ste/_sman pa yang rnyed/_sman dang g.yog rnyed kyang /_gal te 'chi na ni de don med pa'i gnas su 'gyur ro/_/de ci'i phyir zhe na/_gal 
[\[164b\]]
[\[164b.1\]]te sman dang /_/g.yog dang /_sman pa yang ma rnyed/_sman pa rnyed la/_sman ma rnyed pa ste/_de'i phyir sman pa dang /_sman rnyed kyang mi 'tsho na/_sman dang sman pa'i bye brag kyang med do/_/ci'i phyir tshe'i rig byed las lus lci ba dang /_yang ba'i bya ba thams cad 'byung 
[\[164b.2\]]ste/_de'i phyir btsun pa maud gal gyi bu chen po gsor rung yang rung la/_mi rung yang mi rung zhes bya bar rnam pa gsum du rtog pa rnam pa gsum med do/_/de ni nyan thos kyi shes pa ste/_sbrang bu lta bu'i shes pa'o zhes mkhas pa rnams 'dzer to/_/mi mkhas 
[\[164b.3\]]pa rnams kyi phyir rnam pa gnyis su brtags te/_de la log par nges pa zhes bya ba ni 'dod chen pa'o/_/yang dag par nges pa zhes bya ba ni nyan thos dang /_rang sangs rgyas so/_/btsun pa maud gal gyi bu ngo mtshar rnam pa gnyis te/_rnam pa gnyis gang zhe na/_
[\[164b.4\]]de bzhin gshegs pa dang /_'dod chen pa'o/_/de bzhin gshegs pa ni mchog gi gnas su ngo mtshar du gyur pa yin te/_de bzhin gshegs pa las mtho ba'i gnas gzhan mi snang ste ngo mtshar to/_/dma' ba'i gnas su yang 'dod [{]mangs [,]mang [}]las gzhan mi snang ngo /_/
[\[164b.5\]]dper na/_de bzhin gshegs pa'i nyan thos rnams pha rol tu phyin pa bcu yongs su rdzogs par byed cing 'gro ba de bzhin du 'dod chen pa yang pha rol tu phyin pa bcu yongs su rdzogs par byed cing 'gro'o/_/dper na/_de bzhin gshegs pa'i nyan thos rnams kyi sbyin 
[\[164b.6\]]pa'i pha rol tu phyin pa la bdag gi bu dang /_mig dang sha bye ba'i phung po'i ri rab bas che ba de bas lhag par gtong ba de bzhin du 'dod chen pa'ang 'dod chen gyi sbyin pa'i pha rol tu phyin pa bcu yongs su rdzogs par byed do/_/'dod chen pa'ang nam [{]yi dgas [,]yi dwags [}]
[\[164b.7\]]kyi 'jig rten du song ba de'i tshe der g.yem pa'i sems skye ste/_de'i tshe myur du bud med mang po 'byung ste/_bu mang po yang 'byung ste/_sems tsam gyis bde ba lta 'thob par ga la 'gyur/_de nas myur du bdag gi bu bza' ba'i sems skyes nas za'o/_/
[\[165a\]]
[\[165a.1\]]yang las kyis bram ze'i gzugs su 'gyur te/_des slong ba rnams la yang bu rnams byin te byin pa de dag za'o/_/yang bdag nyid kyang thams cad za ste/_de ltar 'dod chen pa'ang 'dod chen gyi sbyin pa'i pha rol tu phyin pa rdzogs par 'gyur te/_
[\[165a.2\]]de bzhin du pha rol tu phyin pa bcu yongs su rdzogs par byed do/_/de'i phyir mthon po'i gnas kyi mchog ni sangs rgyas bcom ldan 'das rnams so/_/dma' ba'i gnas na ni 'dod chen pa rnams so/_/btsun pa maung gal gyi bu de ltar ngo mtshar rnam pa gnyis te/_
[\[165a.3\]]log par nges pa'i gang zag ni 'dod chen pa yin par soms shig_/yang dag par nges pa'i gang zag ni de bzhin gshegs pa dang /_de bzhin gshegs pa'i nyan thos yin par soms shig_/de nas bcom ldan 'das kyis sor mo'i phreng ba la bka' stsal pa/_sor 
[\[165a.4\]]mo'i phreng ba tshur shog_/myur du rab tu byung la skyabs gsum du 'gro ba zung shig_/de nas sor mo'i phreng bas/_bcom ldan 'das la tshigs su bcad pas slar gsol pa/_theg pa 'di ni theg chen te/_/chags med ye shes zhes kyang bgyi/_/theg pa gcig 
[\[165a.5\]]po skyabs gcig ste/_/de bzhin gshegs pa don dam skyabs/_/chos dang sangs rgyas don gcig ste/_/de bzhin gshegs pa chos kyi sku/_/dge 'dun de bzhin gshegs kyi ming /_/dge 'dun nyid ni de bzhin gshegs/_/chos dang dge 'dun 
[\[165a.6\]]gnyis ni thabs kyi skyabs lags te/_/de bzhin gshegs ni thabs med skyabs dang don dam skyabs/_/de bzhin gshegs pa skyabs med rnams kyi skyabs lags te/_/de yi slad du de bzhin gshegs la skyabs su mchi/_/ji ltar shing kun za 'dod pas ni 
[\[165a.7\]]shing kun bza' bya zhes/_/shing kun yang dag bor nas shing kun bcos ma za ba ni/_/'jig rten dag na bdag la mi phan nad kyang sos mi 'gyur/_/'jig rten de 'dra'i phyugs med sman pa stong gis gso mi nus/_/de bzhin du ni skyabs gcig yongs 
[\[165b\]]
[\[165b.1\]]btang ste/_/thabs kyi skyabs su gang dag 'jug pa yang /_/de lta bu yi sbrang bu gzhan med de/_/de ni sangs rgyas stong gis gso mi nus/_/bcom ldan 'das kyis bka' stsal pa/_'o na sor mo'i phreng ba khyod gzhon nu'i tshul khrims srungs shig_/de nas sor 
[\[165b.2\]]mo'i phreng bas/_bcom ldan 'das la slar 'di skad ces gsol to/_/'jig rten na gzhon nu gang lags/_bsnyen par rdzogs pa gang lags/_'jig rten na dge sbyong gsal ba gang lags/_'jig rten na sbyin gnas gang lags/_de nas bcom 
[\[165b.3\]]ldan 'das cang mi gsung bar gyur pa dang /_sor mo'i phreng bas bcom ldan 'das la 'di skad ces gsol to/_/bcom ldan 'das gang 'jig rten na skyabs gcig po don dam pa'i skyabs su ma 'tshal ba de dag thabs gnyis po la bkod do/_/de gnyis 
[\[165b.4\]]'jig rten na skyabs lags te/_gzhon nur gyur nas bsnyen par rdzogs pa mi gsal ba de dge sbyong lags sam/_gang skyabs gcig po ma 'tshal ba de dag skyabs sbyor ba lta ga la 'gyur/_gang bcom ldan 'das la don dam pa'i skyabs su ma 'tshal 
[\[165b.5\]]ba de dag thog ma nas skyabs su 'gro ba yang ma sbyangs na dge sbyong du lta ga la 'gyur/_de ltar skyabs su mchi ba yang gsal bar ma 'tshal na/_sbyin gnas su lta ga la 'gyur/_gang skyabs dang thabs kyi skyabs kyi bye brag ma 'tshal ba de ni 'jig rten na gzhon 
[\[165b.6\]]nu mi mkhas pa'o/_/bcom ldan 'das kyis bka' stsal pa/_'o na sor mo'i phreng ba khyod srog gcod pa spangs pa'i tshul khrims srungs shig_/de nas sor mo'i phreng bas/_bcom ldan 'das la 'di skad ces gsol to/_/bdag ni srog gcod pa 
[\[165b.7\]]spangs pa'i tshul khrims mi 'dzin gyi/_nya pa ltar srog gcod pa'i tshul khrims 'dzin to/_/srog ces bgyi ba ni nyon mongs pa bye ba ste/_de dag bzung nas gang gsod pa de ni 'jig rten na srog gcod pa spangs pa 'dzin pa'o/_/de yang gsad pa 'am/_
[\[166a\]]
[\[166a.1\]]yang na rgyags pa bcom ste/_bdag gi slob mar bgyi'o/_/bcom ldan 'das kyis bka' stsal pa/_'o na sor mo'i phreng ba khyod [{]brdzun [,]rdzun [}]smra ba spangs pa'i tshul khrims zung shig_/bcom ldan 'das la sor mo'i phreng bas slar 'di skad ces gsol 
[\[166a.2\]]to/_/bdag ni [{]brdzun [,]rdzun [}]smra ba spangs pa'i tshul khrims mi 'dzin to/_/chos thams cad ni mi bden pa ste/_bdag ni mi bden par smra ba'i chos ston to/_/de ni sangs rgyas kyi chos nyid de mi bden pa zhes bgyi'o/_/chos thams cad ni stong pa ste/_dgra bcom pa zhes 
[\[166a.3\]]bgyi ba'i chos thams cad kyang [{]brdzun [,]rdzun [}]zhes bgyi'o/_/nyan thos dang /_rang sangs rgyas dang /_byang chub sems dpa'i spyod pa 'jig rten dang 'thun pa'i rjes su 'jug pa rnams kyang mi bden pa'i chos zhes bgyi'o/_/bdag 'jig rten du skyes te rab tu byung zhing bsnyen par 
[\[166a.4\]]rdzogs nas/_bdag gis dgra bcom pa thob po/_/gzhan gyi sbyin pa'i dngos po la spyad do/_/bdag 'jig rten na 'chag go/_/bdag gis ni rma dgu nas de'i bgyi ba bgyi'o/_/bdag lha ma 'tshal lo/_/bdag gis so shing blang ngo /_/bdag gis 
[\[166a.5\]]mig rtsi byug go/_/bdag sgom mo/_/bdag gnyid gcag go/_/bdag gi mgo bo breg go/_/bdag mal du zhugs te nyal lo/_/rked pa na ba zhig byung ngo /_/bad kan dang mkhris pa dang /_rlung dang /_'dus pa zhig byung ste/_bdag gis sman btung ngo /_/
[\[166a.6\]]bdag ni shing zad pa'i me bzhin du yongs su mya ngan las 'da'o zhes bya ba la sogs pa'i chos thams cad ni mi bden pa ste/_ji tsam du thabs kyis bya ba dang /_'jig rten na thabs kyis bya ba la bdag yongs su spyod pa'i bar du [{]brdzun [,]rdzun [}]smra ba'i tshul khrims mi spyod do/_/
[\[166a.7\]]de kho na'i chos bden pa'i chos rab tu bshad kyis nga las nyon cig_/btsun pa maud gal gyi bu chen po gang de bzhin gshegs pa'i snying po bden pa yang dag pa nyid/_don dam pa'i sku rtag pa'i sku/_de bzhin gshegs pa'i bsam gyis mi khyab pa'i sku/_don 
[\[166b\]]
[\[166b.1\]]dam pa'i sku/_ther zug gi sku rtag pa'i sku/_don dam pa'i sku/_chos kyi sku/_zhi ba'i sku/_don dam pa'i sku/_chos kyi sku/_de kho na las skyes pa'i sku/_de ji ltar ston/_de bas na mi bden pa'i chos kyis 'byung ngo /_/bcom ldan 'das kyi bstan pa thams cad ni mi bden pa 
[\[166b.2\]]dang bral ba ste/_de bas na sangs rgyas zhes bya'o/_/dper na/_ba lang rdzi dag be'u shi ba'i pags pas be'u ltar byas te brid nas/_be'u gzhan len du 'jug pa de bzhin du/_'jig rten gyi rjes su 'brang zhing spyod pa na/_sangs rgyas ni 'on pa lta bur gyur nas chos ston te/_
[\[166b.3\]]ba lang rdzi dang ba ltar 'on pa rnams kyang bdag cag gi de bzhin gshegs pa dgra bcom pa yang dag par rdzogs pa'i sangs rgyas 'on pa yang 'jig rten du byung ste/_bdag cag kyang 'on pa'o snyam ste shin tu dga'o/_/bcom ldan 'das kyang 'on pa snyam du sems shing 
[\[166b.4\]]bdag cag kyang 'jig rten gyi gtso bor 'gyur ro snyam du sems so/_/chos de kho na'i gnas la des bdag nyid bskul te/_de bzhin gshegs pa 'jig rten gyi chos thams cad chos la 'god pa de bzhin gshegs pa mdzes so/_/gal te be'u dngos po slar bstan na 
[\[166b.5\]]bzhor yang mi rung /_len du yang mi rung ste/_ba lang rdzis be'u gso ba bstan te/_rtswa spar gang byin nas mi bden pa'i chos la dul bar byed do/_/de bzhin du gal te sangs rgyas kyis ngo bo nyid don dam pa'i sku 'jig rten du bstan du zin na/_sku de sus mthong bar nus 
[\[166b.6\]]te/_ji ltar ba la rtswa'i chang pa ltar 'jig rten thams cad kyi rjes su 'brang bar byed pas chos rnams bden pa ma yin no/_/de bas na sangs rgyas rnams 'jig rten du yan lag gang dang gang gis sems can rnams chos la rtsom par sems can mang po yongs su smin par mdzad 
[\[166b.7\]]de/_de ni sangs rgyas rnams kyi chos nyid do/_/de'i phyir bdag kyang mi bden pa'i chos la spyod de/_ji tsam du sems can thams cad mi bden pa yin pa de tsam du bdag kyang [{]brdzun [,]rdzun [}]smra ba spang ba'i chos mi 'dzin to/_/de'i tshe bdag gi tshul khrims yongs su dag par 
[\[167a\]]
[\[167a.1\]]'gyur ro/_/bcom ldan 'das kyis bka' stsal pa/_'o na sor mo'i phreng ba khyod chang 'thung ba spangs pa'i tshul khrims zung shig_/de nas sor mo'i phreng bas bcom ldan 'das la slar tshigs su bcad pas gsol pa/_chang spong ba yi tshul khrims bdag 
[\[167a.2\]]mi 'dzin/_/chang las myos pa skyes pa'i tshul khrims 'dzin/_/chang 'thungs pa ni nga rgyal skye bar brjod/_/'gro 'chag rtag tu rab bde chang zhes bgyi/_/bde gshegs snying po theg pa che las skyes/_/khu ba 'thungs nas skyes bu ngoms par 'gyur/_/de bzhin 
[\[167a.3\]]gshegs pa rtag brtan ther zug ces/_/rab tu dga' ngoms ha ha legs brjod pa/_/phun sum tshogs pa de ni bdag thob shog_/bcom ldan 'das kyis bka' stsal pa/_'o na sor mo'i phreng ba khyod 'khrig pa'i chos spangs pa'i tshul khrims zung shig_/
[\[167a.4\]]de nas sor mo'i phreng bas bcom ldan 'das la tshigs su bcad pas slar 'di skad ces gsol to/_/bdag ni 'khrig pa spangs pa'i khrims mi 'dzin/_/rtag tu gzhan gyi bud med g.yem chags 'dzin/_/ba dan lta bur smad tshong khyim na spyod/_/bud med kun 
[\[167a.5\]]gyi drung du'ang rab tu chags/_/ting 'dzin ro ni bdag gi chung ma ste/_/chos gzhan dga' ba gzhan gyi bud med chags/_/dpa' zhing bden la dga' ba bdag gi bu/_/snying rje byams pa bu mo mang po ste/_/stong pa 'di ni bdag gi khyim lags 
[\[167a.6\]]so/_/mtha' yas pha rol phyin pa bdag gi mal/_/nyon mongs rnams ni bdag gi g.yog lags te/_/zas ni ldem ngag gsang ba bstan pa lags/_/bdag gi skyed mos tshal ni gzungs rnams te/_/byang chub yan lag me tog dag gis brgyan/_/
[\[167a.7\]]rnam par grol ba'i ye shes 'bras bu ste/_/bdag gi chos kyi tshig ni sdong po lags/_/de la sogs pa khyim gnas rtse dga' mchog_/byis pa rnams kyi spyod yul 'di ma lags/_/'di ni mkhas pa rnams kyi rang bzhin chos/_/bcom ldan 'das kyis 
[\[167b\]]
[\[167b.1\]]bka' stsal pa/_'o na sor mo'i phreng ba khyod ma byin par len pa spangs pa'i tshul khrims zung shig_/de nas sor mo'i phreng bas/_bcom ldan 'das la tshigs su bcad pas slar gsol pa/_bdag ni ma byin len spong khrims mi 'dzin/_/gzhan nor rku ba'i tshul ni 
[\[167b.2\]]rtag tu 'dzin/_/ma byin pa ni byang chub lags zhes bgyi/_/de ni sus kyang su la'ang ma stsal te/_/byang chub shing drung bcom ldan bzhugs nas kyang /_/khyod kyis rnyed pa med cing bshig pa'ang med/_/de ni chos rnams kun gyi rang bzhin te/_/de ni bla na med 
[\[167b.3\]]pa'i chos lags so/_/bcom ldan 'das kyis bka' stsal pa/_'o na sor mo'i phreng ba khyod gar dang /_rol mo spangs pa'i tshul khrims zung shig_/de nas bcom ldan 'das la sor mo'i phreng bas tshigs su bcad pas slar 'di skad ces gsol to/_/bdag 
[\[167b.4\]]ni gar mkhan bzhin du rtag tu gar bgyid de/_/dri za'i dbyangs snyan sgrog cing glu blangs bro brdungs te/_/legs so legs so de bzhin gshegs pa'i snying po ston/_/legs brjod gar bgyid de bzhin gshegs pa'i snying po thos/_/mi sbyin lta bur sgra snyan theg 
[\[167b.5\]]chen mdo sde bklag_/mi 'am ci dang dri za'i rnga dang rnga bran dang /_/sil snyan dag gis glegs bam la yang mchod par bgyi/_/sems can gang rnams de ltar rtag tu mchod bgyid pa/_/de dag 'jig rten du ni khor mor ming gcig par/_/phyi dus sangs rgyas 
[\[167b.6\]]'gyur zhes de bzhin gshegs pas gsung /_/de nas bcom ldan 'das kyis bka' stsal pa/_'o na sor mo'i phreng ba khyod ci gcig ci zhes slobs shig_/sor mo'i phreng bas bcom ldan 'das la slar 'di skad ces gsol to/_/ci gcig ce na/_sems can 
[\[167b.7\]]thams cad ni zas la gnas so zhes nyan thos kyi theg pa las 'byung ba'i tshig ste/_theg pa chen po la de lta bu'i rnam pa ma mchis so/_/theg pa chen po pa rnams ni rtag tu mig mi 'dzums shing brtan pa'o/_/ci gcig ce na/_sems can thams cad ni de 
[\[168a\]]
[\[168a.1\]]bzhin gshegs pa'i snying po la gnas pa'o/_/ci gnyis zhe na/_ming dang gzugs kyi tshig nyan thos kyi theg pa las 'byung ba ste/_theg pa chen po la ma lags so/_/ming dang gzugs ni de lta lags te/_ming dang gzugs rnam pa gzhan ma lags 
[\[168a.2\]]so/_/nyan thos dang /_rang sangs rgyas rnams kyi thar pa ni ming tsam ste/_gzugs dang dbyibs mi rig go/_/sangs rgyas bcom ldan 'das rnams kyi thar pa ni lag mthil na skyu ru ra'i gzugs bzhin no/_/ci gsum zhe na/_tshor ba gsum nyan thos kyi theg 
[\[168a.3\]]pa las 'byung ste/_theg pa chen po pa rnams kyi ma lags so/_/tshor ba 'di gsum ste/_gang de bzhin gshegs pa rtag pa'i mchog la mi rtag par 'gyur ro zhes bgyi ba'i don thos pa ni tshor ba'o/_/dam pa'i chos nub par 'gyur ro zhes bgyi ba'i don thos pa 
[\[168a.4\]]ni tshor ba'o/_/dge 'dun mi snang bar 'gyur ro zhes bgyi ba'i don thos pa ni tshor ba ste/_de gsum theg pa chen po'i tshor ba'o/_/ci bzhi zhe na/_'phags pa'i bden pa bzhi zhes nyan thos kyi theg pa la grags pa'i tshig ste/_theg pa chen po la de lta bu'i 
[\[168a.5\]]rnam pa ma mchis so/_/'di lta bu'i rang bzhin dang byed pa rnams ni bden pa bzhi ste/_de bzhin gshegs pa rtag ces bgyi ba de ni theg pa chen po la shin tu bden pa ste/_sdug bsngal ni bden pa ma lags so/_/de bzhin gshegs pa ther zug go zhes 
[\[168a.6\]]bgyi ba de ni shin tu bden te/_kun 'byung ba ni ma lags so/_/de bzhin gshegs pa ni ther zug gi mchog go zhes bgyi ba ni shin tu bden gyi 'gog pa ni ma lags so/_/de bzhin gshegs pa zhi ba'o zhes bgyi ba de ni shin tu bden gyi lam ni ma yin te/_
[\[168a.7\]]theg pa chen po la 'phags pa'i bden pa de bzhi'o/_/sdug bsngal gyi bya ba bden pa ma lags so/_/sdug bsngal gyi bya ba bden du lags na/_sdug bsngal rnam bzhi bden par 'gyur te/_dud 'gro dang /[ {]yi dgas [,]yi dwags [}]dang /_lha ma yin dang /_gshin 
[\[168b\]]
[\[168b.1\]]rje'i 'jig rten pa rnams kyi de dag kyang 'phags pa'i bden pa bzhir 'gyur ro/_/ci lnga zhe na/_dbang po lnga zhes nyan thos kyi theg pa la grags pa'i tshig ste/_theg pa chen po la ni ma lags so/_/dbang po lnga ni de bzhin gshegs pa rtag pa gsal bar blta'o/_
[\[168b.2\]]zhes ma tshang ba med par sgom pa de ni mig go/_/de bzhin gshegs pa rtag pa'o zhes thos nas ma tshang ba med par sgom pa de ni rna ba'o/_/de bzhin gshegs pa rtag pa'i dri mnams nas ma tshang ba med par sgom pa de ni sna'o/_/de bzhin gshegs pa'i snying po'i ro 
[\[168b.3\]]myangs nas ma tshang ba med par sgom pa de ni lce'o/_/de bzhin gshegs pa chos kyi sku'o zhes sku de'i ro mchog thos shing reg nas ma tshang ba med par sgom pa de ni lus so/_/ci drug ce na/_skye mched drug ces nyan thos kyi theg pa la grags pa'i tshig ste/_theg pa 
[\[168b.4\]]chen po la skye mched drug gi rnam pa 'di med do/_/skye mched drug ces bya ba ni gang de bzhin gshegs pa rtag pa gsal bar blta ba'o zhes 'ong ba'i sgo nas rdzogs par sgom pa de ni mig gi skye mched do/_/de bzhin gshegs pa rtag go zhes thos pa 'ong ba'i sgo nas rdzogs 
[\[168b.5\]]par sgom pa de ni rna ba'i skye mched do/_/de bzhin gshegs pa'i snying po rtag pa'i dri thos pa 'ong ba'i sgo nas rdzogs par sgom pa de ni sna'i skye mched do/_/de bzhin gshegs pa'i snying po bstan pa thos pa 'ong ba'i sgo nas rdzogs par sgom pa de ni lce'i skye mched do/_/
[\[168b.6\]]gang de bzhin gshegs pa ni chos kyi sku'o zhes sku de'i bro dam pa nyan pa dang /_reg pa 'ong ba'i sgo nas rdzogs par sgom pa de ni lus kyi skye mched do/_/gang de bzhin gshegs pa gsal ba gsal bar stan pa la 'khrugs pa med pa'i sems kyis rdzogs par dang 
[\[168b.7\]]ba 'ong ba'i sgo'i skye mched de ni yid kyi skye mched do/_/ci bdun zhe na/_byang chub kyi yan lag bdun zhes nyan thos kyi theg pa la grags pa'i tshig ste/_theg pa chen po la yang bdun po de dag u dum bA ra'i me tog rgyas pa bzhin du rnyed par dka' ba'i tshig 
[\[169a\]]
[\[169a.1\]]byang chub kyi yan lag bdun po dag ste/_de bzhin gshegs pa rtag pas shin tu me tog rgyas pa bdun no/_/ci brgyad ce na/_'phags pa'i lam yan lag brgyad ces nyan thos kyi theg pa la grags pa'i tshig ste/_theg pa chen po 'di las kyang 'phags 
[\[169a.2\]]pa'i lam yan lag brgyad po yang dag pa'i lta ba la sogs pa'o/_/gzhan yang de bzhin gshegs pa rtag pa'i mchog go zhes rab tu ston pa ni 'phags pa'i lam yan lag brgyad pa yin te/_de bzhin gshegs pa'i che ba thos shing rnam par reg pa tsam gyis mya ngan las 
[\[169a.3\]]'da' bar 'gro ba'i lam yang dag par 'thob bo/_/de bzhin gshegs pa'i rtag pa ther zug g.yung drung gi mchog bsil bar gyur pa/_shis pa ni sangs rgyas te/_de bzhin gshegs pa ni chos kyi sku'o/_/de bzhin gshegs pa'i snying po rga ba med pa'o zhes bya ba 'di ni 
[\[169a.4\]]'phags pa'i lam yan lag brgyad pa yin par rig par bya'o/_/ci dgu zhe na/_mdo sde yan lag dgu zhes nyan thos kyi theg pa la grags pa'i tshig ste/_theg pa chen po 'di la ni thogs pa med pa'i ye shes la theg pa gcig ces bya'o/_/ci bcu zhe na/_de bzhin 
[\[169a.5\]]gshegs pa'i stobs bcu zhes nyan thos kyi theg pa las grags pa'i tshig ste/_theg pa chen po 'di la ni de bzhin gshegs pa'i stobs bcu ma yin gyi mtha' yas pa'i stobs zhes bya'o/_/de bas na sangs rgyas bcom ldan 'das ni bsam gyis mi khyab cing 
[\[169a.6\]]bsam du med pa ste/_stobs mtha' yas par mnga' ba'o/_/sangs rgyas bcom ldan 'das ni mdo sde mtha' yas pa ldem po ngag tu ston pa'o/_/'di ni lam gcig po ste/_de bzhin gshegs pa ni theg pa gcig_/skyabs gcig_/bden pa 
[\[169a.7\]]gcig gi phyir 'brang ba/_khams gcig pa/_'gro ba gcig pa/_kha dog gcig pa ste/_de bas na theg pa gcig ces bya'o/_/gzhan ni thabs kyi bya ba'o/_/de nas bcom ldan 'das kyis sor mo'i phreng ba la legs so zhes bya ba byin te/_legs 
[\[169b\]]
[\[169b.1\]]so legs so/_/sor mo'i phreng ba legs so/_/sor mo'i phreng ba khyod de bzhin gshegs pas dge slong sor mo'i phreng ba khyod tshur shog_/dge slong sor mo'i phreng ba khyod tshur shog ces bka' stsal pa dang /_sor mo'i phreng ba dge slong lo mang du lon pa bzhin du 
[\[169b.2\]]thams cad dge sbyong dang 'thun par spyod lam mdzes par gyur to/_/de nas sor mo'i phreng bas bcom ldan 'das kyi zhabs la mgo bos phyag 'tshal te/_bcom ldan 'das de bzhin du mchi'o zhes kha'i sgo nas tshig byung ma thag tu der 'bras bu'i mchog dgra bcom pa thob bo/_/
[\[169b.3\]]bcom ldan 'das kyis bka' stsal pa/_sor mo'i phreng ba tshur shog_/dze ta'i tshal du sems can bye ba mang po sgrol zhing ngang pa'i rgyal po bzhin du 'dong ngo /_/de nas de bzhin gshegs pa sor mo'i phreng ba dang thabs cig tu shA ri'i bu dang /_maung gal gyi bu dang /_
[\[169b.4\]]'jam dpal gzhon nur gyur pa la sogs pas mdun du bdar cing bskor te/_nam mkha' la zla ba nya la gzas bskor ba bzhin du/_de bzhin gshegs pa shing mya ngan med pa'i drung nas nam mkha' la ta la bdun srid du 'phags te/_gang du de bzhin gshegs pa 
[\[169b.5\]]dang /_sor mo'i phreng bar rtsod pa'i sa nas dze ta'i tshal gyi bar du gnag pa'i dgongs bzhi bcur 'dom gang med pa'i bar du gshegs so/_/de nas sor mo'i phreng ba'i ma dang /_lha dang /_klu dang /_gnod sbyin dang /_nam mkha' lding dang /_mi'am ci dang /_lto 'phye chen 
[\[169b.6\]]pos mchod pa cher byas te/_dze ta'i tshal du 'ongs so/_/de nas bcom ldan 'das ngang pa'i rgyal po bzhin du rgyal bu rgyal byed kyi tshal mgon med zas sbyin gyi kun dga' ra bar gshegs te/_de bzhin gshegs pa seng ge'i khri la bzhugs so/_/de nas stong gsum 
[\[169b.7\]]gyi stong chen po'i 'jig rten gyi khams lag mthil bzhin du gyur cing /_gos ka tsa lin di ka ltar reg na bde ba 'jig rten gyi khams bde ba can bzhin du gyur to/_/de nas phyogs thams cad kyi byang chub sems dpa' so so'i de bzhin gshegs pas/_deng de bzhin 
[\[170a\]]
[\[170a.1\]]gshegs pa shAkya thub pa seng ge stag chen po dang /_thab mo chen po bkye nas sems can bye ba mang po sgrol zhing chos kyi gtam ston te/_sor mo'i phreng ba'i bdag nyid chen po mthong bar 'gyur gyis/_tshe dang ldan pa dag deng shig_/tshe dang ldan pa dag deng shig 
[\[170a.2\]]ces bkye ste/_sor mo'i phreng ba bltar lhags so/_/byang chub sems dpa' de dag phyogs cha gang nas 'ong ba'i phyogs cha de dang de nas me tog sil ma shing rta'i 'khor lo tsam gyi char bab po/_/sems can gang dang gang gis pad mo'i dri la reg par gyur pa'i sems can de 
[\[170a.3\]]dag thams cad nyon mongs pa med par gyur to/_/de nas lha dang /_klu dang /_gnod sbyin dang /_nam mkha' lding dang /_dri za dang /_mi 'am ci dang /_lto 'phye chen po dang /_lha'i bu mo mang pos lha'i mchod pa mang po byas te/_rin po che sna tshogs kyi char yang dag par bsgrubs nas 
[\[170a.4\]]mgrin gcig tu tshigs su bcad pas tshig 'di skad ces smras so/_/brgyad bzhi mtshan 'chang yon tan rgya chen mnga'/_/pad mo mchog rgyas bzhin du zhal yang mdzes/_/nam mkha' la ni zla ba mdzes pa ltar/_/mdzod spu thig le mdzes la phyag 'tshal lo/_/thub 
[\[170a.5\]]pa dam pa bdun mtho gzugs mchog mnga'/_/byams mchog phan pa'i yon tan mang po 'chang /_/pad mo mchog rgyas bzhin du mdzes pa'i zhal/_/nam mkha' la ni zla ba mchog 'dra bar/_/mdzod spu thig le mdzes la phyag 'tshal lo/_/rtag dge mtshungs med 
[\[170a.6\]]mchog yangs yon tan mnga'/_/thub pa dam pa lha mi mchog gis mchod/_/pad mo mchog rgyas bzhin du mdzes pa'i zhal/_/nam mkha' la ni zla ba mchog 'dra bar/_/mdzod spu thig le mdzes la phyag 'tshal lo/_/brtan dge mtshungs med mchog yangs 
[\[170a.7\]]yon tan mnga'/_/thub pa dam pa lha mi mchog gis mchod/_/pad mo mchog rgyas bzhin du mdzes pa'i zhal/_/nam mkha' la ni zla ba mchog 'dra bar/_/mdzod spu thig le mdzes la phyag 'tshal lo/_/ther zug dge mchog yon tan rgya chen mnga'/_/thub 
[\[170b\]]
[\[170b.1\]]pa dam pa lha mi mchog gis mchod/_/pad mo mchog rgyas bzhin du mdzes pa'i zhal/_/nam mkha' la ni zla ba mchog 'dra bar/_/mdzod spu thig le mdzes la phyag 'tshal lo/_/zhi dge mtshungs med mchog yangs yon tan mnga'/_/thub pa dam pa lha mi mchog gis 
[\[170b.2\]]mchod/_/pad mo rgyas pa bzhin du mdzes pa'i zhal/_/nam mkha' la ni zla ba mchog 'dra bar/_/mdzod spu thig le mdzes la phyag 'tshal lo/_/bzod 'chang tshul khrims yon tan mtha' yas 'chang /_/sor mo'i phreng thogs khyod la phyag 'tshal lo/_/theg pa gcig 
[\[170b.3\]]'dzin theg pa chen po ston/_/byams 'chang sor phreng thogs la phyag 'tshal lo/_/mtha' yas lus 'dzin dag kyang mtha' yas 'dzin/_/mtha' yas gsung 'dzin mtha' yas blo gros 'chang /_/sor mo'i phreng thogs khyod la phyag 'tshal lo/_/mtha' yas 'od 
[\[170b.4\]]'chang mtha' yas ldem ngag ston/_/sor mo'i phreng thogs khyod la phyag 'tshal lo/_/mtha' yas sgyu 'chang mtha' yas bdud rnams 'dul/_/nyon mongs bye ba rnam par smin byed 'chang /_/sor phreng thogs pa khyod la phyag 'tshal lo/_/mtha' yas yongs su mya ngan 
[\[170b.5\]]'da' byed cing /_/mtha' yas skye ston 'jig rten rjes su 'jug_/dpa' bo mchog 'chang khyod la phyag 'tshal lo/_/de nas bcom ldan 'das la sor mo'i phreng bas 'di skad ces gsol to/_/bcom ldan 'das nga ni yang dag pa'i mtha' la gnas so zhes gsungs 
[\[170b.6\]]na/_de'i don ji lta bu lags/_bcom ldan 'das khyod yang dag pa'i mtha' la gnas te bzhugs pa ji lta bu lags/_nga ni thar pa'i sa la gnas so zhes bka' stsal pa/_tshig de la dad par bgyir mi rung na/_'di la de'i gtan tshigs bshad du gsol/_bcom 
[\[170b.7\]]ldan 'das kyis bka' stsal pa/_sor mo'i phreng ba khyod 'jam dpal gzhon nur gyur pa dang lhan cig tu deng la/_'di nas byang phyogs su sangs rgyas kyi zhing gang gA'i klung gi bye ma snyed kyi 'jig rten gyi khams 'das pa na/_'jig rten gyi khams dga' ba bskyed du med pa zhes 
[\[171a\]]
[\[171a.1\]]bya ba de na/_de bzhin gshegs pa dgra bcom pa yang dag par rdzogs pa'i sangs rgyas blo gros bskyed du med pa'i yon tan 'byung gnas sa'i dbang phyug rgyal po da ltar bzhugs te/_'tsho zhing gzhes pa'i de bzhin gshegs pa de la bcom ldan 'das mi mjed kyi 
[\[171a.2\]]'jig rten gyi khams na/_de bzhin gshegs pa shAkya thub pa bzhugs bzhin mi skye ba'i mtha' la gnas so zhes gsungs na ji lta bu lags zhes zhus shig_/de nas 'jam dpal gzhon nur gyur pa dang /_sor mo'i phreng bas legs so legs so zhes gsol nas/_rdzu 'phrul 
[\[171a.3\]]gyi rkang pa'i stobs kyis ngang pa'i rgyal po ltar dga' ba bskyed du med pa'i 'jig rten gyi khams der dong nas/_bcom ldan 'das blo gros bskyed du med pa'i yon tan 'byung gnas sa'i dbang phyug rgyal po de bzhin gshegs pa ga la ba der dong ste nye bar phyin nas/_de bzhin 
[\[171a.4\]]gshegs pa'i zhabs la mgo bos phyag byas te/_bcom ldan 'das la gsol pa/_bcom ldan 'das bdag cag gnyis 'dir mchis pa de bzhin gshegs pa shAkya thub pas mi mjed kyi 'jig rten gyi khams nas bkye ste 'dir mchis so/_/bcom ldan 'das de bzhin 
[\[171a.5\]]gshegs pa shAkya thub pa yongs su mya ngan las ma 'das par de nyid na bzhugs bzhin du ma skyes pa'i mtha' thar pa la ji ltar gnas zhes gsol pa dang /_bcom ldan 'das des 'jam dpal gzhon nur gyur pa dang /_sor mo'i phreng ba la 'di skad ces bka' stsal to/_/rigs 
[\[171a.6\]]kyi bu de bzhin gshegs pa shAkya thub pa gang yin pa nga nyid de bzhin gshegs pa de yin te/_de bzhin gshegs pa de nyid ston gyis/_rigs kyi bu khyed deng la/_bcom ldan 'das de bzhin gshegs pa des bdag cag 'di ltar bkye'o zhes smros shig_/de nas 'jam 
[\[171a.7\]]dpal gzhon nur gyur pa dang /_sor mo'i phreng ba gnyis langs te/_bcom ldan 'das de'i zhabs la mgo bos phyag 'tshal nas/_dge'o zhes smras te/_ngang pa'i rgyal po bzhin du slar 'ongs so/_/bcom ldan 'das ga la ba de logs su thal mo sbyar ba btud 
[\[171b\]]
[\[171b.1\]]nas/_bcom ldan 'das la 'di skad ces gsol to/_/kye ma de bzhin gshegs pa ni dpag tu ma mchis so/_/de bzhin gshegs pa'i sku ni mtha' yas so/_/kye ma de bzhin gshegs pa'i che ba nyid bdag cag gis mthong ste/_bcom ldan 'das de bzhin gshegs pa 
[\[171b.2\]]blo gros bskyed du med pa'i yon tan 'byung gnas sa'i dbang phyug rgyal po de ni de bzhin gshegs pa shAkya thub pa de yin te/_/de bzhin gshegs pa de nyid ston to zhes tshig brjod nas bdag cag slar bkye na/_sangs rgyas bcom ldan 'das 'di na bzhugs bzhin du ji ltar ma skyes 
[\[171b.3\]]pa'i mtha' la gnas pa bstan du gsol/_bcom ldan 'das kyis bka' stsal pa/_nga ji ltar blo gros bskyed du med pa'i yon tan gyi 'byung gnas sa'i dbang phyug rgyal por gyur cing dga' ba bskyed du med pa'i 'jig rten gyi khams na ji ltar gnas 'di na 'dug 
[\[171b.4\]]bzhin du de na ji ltar gnas 'di na 'dug la ma skyes pa'i mtha' la ji ltar gnas zhes ma zer cig_/sangs rgyas kyi sku ni mtha' yas so/_/de bzhin gshegs pa ni mtha' yas par rgyu ba'o/_/sangs rgyas bcom ldan 'das ni mtshungs pa med pa'o/_/de bzhin gshegs 
[\[171b.5\]]pa ni mtshungs pa med par rgyu ba'o/_/sangs rgyas bcom ldan 'das ni dpag tu med de/_de bzhin gshegs pa ni dpag tu med par rgyu ba'o/_/sor mo'i phreng ba ji ltar na bcom ldan 'das kyi sku ma skyes par gyur pa de'i don de bzhin gshegs pa la dris shig dang /_sangs 
[\[171b.6\]]rgyas ston par 'gyur ro/_/de nas sor mo'i phreng bas bcom ldan 'das la 'di skad ces gsol to/_/bcom ldan 'das sems can thams cad la thugs brtse ba dang /_phan pa dang bde ba'i slad du legs par bshad du gsol/_bcom ldan 'das kyis 
[\[171b.7\]]bka' stsal pa/_sor mo'i phreng ba ngas bskal pa brgya stong phrag bcur pha rol tu phyin pa spyad pas sems can yang dag par bsdus te sems can byang chub kyi sems ma skyes pa'i sems can bye ba mang po byang chub la bkod de/_dge ba'i rtsa ba des nga'i lus bskal pa 
[\[172a\]]
[\[172a.1\]]bye ba mang po grangs med par pha rol tu phyin pa dang /_de'i dge ba'i rtsa bas ma skyes pa'i skur gyur to/_/sor mo'i phreng bas gsol pa/_bcom ldan 'das ji ltar na de bzhin gshegs pa ma byung ba'i skur gyur/_bcom ldan 'das kyis bka' stsal 
[\[172a.2\]]pa/_sangs rgyas kyi zhing 'di nas byang phyogs su gang gA'i klung gnyis kyi bye ma snyed kyi 'jig rten gyi khams 'das pa na/_'jig rten gyi khams ma byung ba'i glog gi phreng ba zhes bya ba de na rnam par snang mdzad ces bya ba de bzhin gshegs pa dgra bcom pa yang dag par 
[\[172a.3\]]rdzogs pa'i sangs rgyas da ltar bzhugs te/_'tsho zhing gzhes so/_/sor mo'i phreng ba khyod 'jam dpal gzhon nur gyur pa dang lhan cig tu ma byung ba'i glog gi phreng ba zhes bya ba'i 'jig rten gyi khams na/_de bzhin gshegs pa dgra bcom pa yang dag par rdzogs 
[\[172a.4\]]pa'i sangs rgyas rnam par snang mdzad bzhugs par deng la/_bcom ldan 'das shAkya thub pa de bzhin gshegs pa mi mjed kyi 'jig rten gyi khams na bzhugs te/_yang dag pa'i mtha' la ji ltar gnas pa dris shig_/de nas 'jam dpal gzhon nur gyur pa dang 
[\[172a.5\]]sor mo'i phreng bas legs so zhes gsol nas/_ngang pa'i rgyal po ltar rdzu 'phrul gyi stobs kyi rkang pas ma byung ba'i glog gi phreng ba'i 'jig rten gyi khams der dong nas/_bcom ldan 'das rnam par snang mdzad de bzhin gshegs pa dgra bcom pa yang dag par rdzogs pa'i 
[\[172a.6\]]sangs rgyas ga la ba der song ste phyin nas/_de bzhin gshegs pa la de bzhin du zhus pa dang /_snga ma bzhin du 'dir lhags nas/_sor mo'i phreng ba dang /_'jam dpal gzhon nur gyur pas de bzhin gshegs pa la gsol pa/_bcom ldan 'das de bzhin 
[\[172a.7\]]gshegs pa ji ltar na ma byung ba'i mtha' la gnas pa bshad du gsol/_bcom ldan 'das kyis bka' stsal pa/_sor mo'i phreng ba ngas bskal pa brgya stong mang por pha rol tu phyin pa bcus sems can yang dag par bsdus te/_sngon ma byung ba'i bde ba la rab 
[\[172b\]]
[\[172b.1\]]tu bkod pas nga'i lus bskal pa bye ba mang por tshad med grangs med pa'i pha rol tu phyin pa las ma byung ba'i lus su gyur to/_/sor mo'i phreng bas gsol pa/_bcom ldan 'das ji ltar na 'dus ma bgyis kyi mtha' la gnas/_bka' stsal pa/_sangs rgyas kyi zhing 'di 
[\[172b.2\]]nas byang phyogs logs su gang gA'i klung gsum gyi bye ma snyed kyi 'jig rten gyi khams 'das pa na 'jig rten gyi khams yid 'phrog ces bya ba de na de bzhin gshegs pa dgra bcom pa yang dag par rdzogs pa'i sangs rgyas blo gros mi zad pa zhes bya ba da ltar 
[\[172b.3\]]bzhugs te/_'tsho zhing gzhes kyis de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/_/sangs rgyas kyi zhing 'di nas byang phyogs logs su gang gA'i klung bzhi'i bye ma snyed kyi 'jig rten gyi khams 
[\[172b.4\]]'das pa na/_'jig rten gyi khams sna tshogs zhes bya ba na rnam par rgyal ba'i dpal zhes bya ba de bzhin gshegs pa dgra bcom pa yang dag par rdzogs pa'i sangs rgyas da ltar bzhugs te/_'tsho zhing gzhes kyis de bzhin gshegs pa de la bcom ldan 'das 
[\[172b.5\]]shAkya thub pa ji ltar gnas pa dris shig pa'ang gong ma bzhin du bsdu'o/_/sangs rgyas kyi zhing 'di nas byang phyogs logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams zab mo'i rgyal po zhes bya ba de na/_zab mo'i 
[\[172b.6\]]mchog ces bya ba de bzhin gshegs pa dgra bcom pa yang dag par rdzogs pa'i sangs rgyas da ltar bzhugs te/_'tsho zhing gzhes kyis de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/_/sangs 
[\[172b.7\]]rgyas kyi zhing 'di nas byang phyogs logs su gang gA'i klung drug gi bye ma snyed kyi 'jig rten gyi khams 'das pa na/_'jig rten gyi khams rlung zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas spos kyi 'tsho ba 'byung ba zhes bya 
[\[173a\]]
[\[173a.1\]]ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/_/sangs rgyas kyi zhing 'di nas byang phyogs logs su gang gA'i klung gi bye ma bdun snyed kyi 
[\[173a.2\]]'jig rten gyi khams 'das pa na/_'jig rten gyi khams rdo rje'i blo gros zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas rdo rje mchog ces bya ba da ltar bzhugs te 'tsho zhing gzhes kyis/_de bzhin gshegs pa de la bcom 
[\[173a.3\]]ldan 'das shAkya thub pa ji ltar gnas pa dris shig pa'ang gong ma bzhin du bsdu'o/_/sangs rgyas kyi zhing 'di nas byang phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig rten gyi khams dri ma med pa'i 'od ces bya ba de na/_de bzhin 
[\[173a.4\]]gshegs pa dgra bcom pa yang dag par rdzogs pa'i sangs rgyas dri ma med pa'i mchog ces bya ba da ltar bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/_/sangs 
[\[173a.5\]]rgyas kyi zhing 'di nas byang phyogs logs su gang gA'i klung gi bye ma dgu snyed kyi 'jig rten gyi khams 'das pa na/_'jig rten gyi khams zla ba can zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas zla ba mchog ces bya ba da ltar 
[\[173a.6\]]bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/_/sangs rgyas kyi zhing 'di nas byang phyogs logs su gang gA'i klung bcu'i bye ma snyed kyi 'jig rten gyi 
[\[173a.7\]]khams 'das pa na/_'jig rten gyi khams nyi ma shar ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas gdugs bdal ces bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das 
[\[173b\]]
[\[173b.1\]]shAkya thub pa ji ltar gnas pa dris shig pa'ang gong ma bzhin du bsdu'o//_//bam po lnga pa/_sangs rgyas kyi zhing 'di nas shar phyogs logs su gang gA'i klung gi bye ma snyed kyi 'jig rten gyi khams 'das pa na/_'jig rten gyi khams bro dam pa zhes bya 
[\[173b.2\]]ba de na/_de bzhin gshegs pa dgra bcom pa yang dag par rdzogs pa'i sangs rgyas bro mchog dam pa zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 
[\[173b.3\]]'di nas shar phyogs logs su gang gA'i klung gnyis kyi bye ma snyed kyi 'jig rten gyi khams 'das pa na/_'jig rten gyi khams rtsa lag 'tsho zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas rtsa lag 'tsho ba'i 'od ces 
[\[173b.4\]]bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas shar phyogs logs su gang gA'i klung gsum gyi bye ma snyed kyi 'jig rten gyi khams 'das 
[\[173b.5\]]pa na/_'jig rten gyi khams phreng bas bsgos pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas phreng ba'i dri mchog ces bya ba da ltar bzhugs te 'tsho zhing gzhes kyis/_de bzhin gshegs pa de la bcom 
[\[173b.6\]]ldan 'das shAkya thub pa ji ltar gnas pa dris shig_/sangs rgyas kyi zhing 'di nas shar phyogs logs su gang gA'i klung bzhi'i bye ma snyed kyi 'jig rten gyi khams 'das pa na/_'jig rten gyi khams ta ma la'i 'dab ma zhes bya ba de na/_de bzhin gshegs 
[\[173b.7\]]pa dgra bcom pa yang dag par rdzogs pa'i sangs rgyas ta ma la'i 'dab ma'i dri zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas shar 
[\[174a\]]
[\[174a.1\]]phyogs logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams zla ba dang ldan pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas zla ba'i snying po zhes bya ba da ltar bzhugs 
[\[174a.2\]]te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas shar phyogs logs su gang gA'i klung drug gi bye ma snyed kyi 'jig rten gyi khams 'das pa na/_'jig rten gyi khams a ga ru dang 
[\[174a.3\]]ldan pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas a ga ru'i dri zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi 
[\[174a.4\]]zhing 'di nas shar phyogs logs su gang gA'i klung bdun gyi bye ma snyed kyi 'jig rten gyi khams 'das pa na/_'jig rten gyi khams phye mas bsgos pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas phye ma'i spos zhes bya ba 
[\[174a.5\]]da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas shar phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/_
[\[174a.6\]]'jig rten gyi khams skar ma zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas skar ma'i 'od ces bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris 
[\[174a.7\]]shig_/sangs rgyas kyi zhing 'di nas shar phyogs logs su gang gA'i klung dgu'i bye ma snyed kyi 'jig rten gyi khams 'das pa na/_'jig rten gyi khams rgya mtsho'i blo gros zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas rgya 
[\[174b\]]
[\[174b.1\]]mtshos byin pa zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas shar phyogs logs su gang gA'i klung bcu'i bye ma snyed kyi 'jig rten gyi khams 'das 
[\[174b.2\]]pa na/_'jig rten gyi khams klu dang ldan pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas klu'i snying po zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas 
[\[174b.3\]]pa dris shig_/sangs rgyas kyi zhing 'di nas lho phyogs logs su gang gA'i klung gi bye ma snyed kyi 'jig rten gyi khams 'das pa na/_'jig rten gyi khams mtshan can zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas mtshan gyi 
[\[174b.4\]]'od ces bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas lho phyogs logs su gang gA'i klung gnyis kyi bye ma snyed kyi 'jig rten gyi khams 
[\[174b.5\]]'das pa na/_'jig rten gyi khams sprin chen po zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas sprin chen po'i snying po zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom 
[\[174b.6\]]ldan 'das shAkya thub pa ji ltar gnas pa dris shig_/sangs rgyas kyi zhing 'di nas lho phyogs logs su gang gA'i klung gsum gyi bye ma snyed kyi 'jig rten gyi khams 'das pa na/_'jig rten gyi khams glog gi phreng ba can zhes bya ba de na/_de bzhin gshegs pa dgra 
[\[174b.7\]]bcom pa yang dag par rdzogs pa'i sangs rgyas glog sbyin zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas lho phyogs logs su gang gA'i 
[\[175a\]]
[\[175a.1\]]klung bzhi'i bye ma snyed kyi 'jig rten gyi khams 'das pa na/_'jig rten gyi khams rdo rje'i blo gros zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas rdo rje'i snying po zhes bya ba da ltar bzhugs te 'tsho zhing gzhes 
[\[175a.2\]]kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas lho phyogs logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams 'gro ba dang ldan pa zhes bya ba de na/_de 
[\[175a.3\]]bzhin gshegs pa dgra bcom pa yang dag par rdzogs pa'i sangs rgyas 'gro ba 'dzin pa'i dbang po zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas 
[\[175a.4\]]lho phyogs logs su gang gA'i klung drug gi bye ma snyed kyi 'jig rten gyi khams 'das pa na/_'jig rten gyi khams nor bu 'dzin ces bya ba de na/_de bzhin gshegs pa dgra bcom pa yang dag par rdzogs pa'i sangs rgyas nor bu 'dzin 'chang zhes bya ba da ltar bzhugs te 'tsho zhing 
[\[175a.5\]]gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas/_lho phyogs logs su gang gA'i klung bdun gyi bye ma snyed kyi 'jig rten gyi khams 'das pa na/_'jig rten gyi khams nam mkha' 
[\[175a.6\]]dang ldan pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas nam mkha' dang mtshungs pa zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/
[\[175a.7\]]sangs rgyas kyi zhing 'di nas lho phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig rten gyi khams 'dul ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas 'dul ba'i mchog ces 
[\[175b\]]
[\[175b.1\]]bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas lho phyogs logs su gang gA'i klung dgu'i bye ma snyed kyi 'jig rten gyi khams 'das pa na/_'jig rten gyi 
[\[175b.2\]]khams dpal gyi phreng ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas dpal gyi snying po zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/
[\[175b.3\]]sangs rgyas kyi zhing 'di nas lho phyogs logs su gang gA'i klung bcu'i bye ma snyed kyi 'jig rten gyi khams 'das pa na/_'jig rten gyi khams seng ge'i blo gros zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas seng ge'i snying po zhes 
[\[175b.4\]]bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub phyogs logs su gang gA'i klung gi bye ma snyed kyi 'jig rten gyi khams 'das pa na/_'jig rten gyi khams 
[\[175b.5\]]'jam pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas snyan pa zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 
[\[175b.6\]]'di nas nub phyogs logs su gang gA'i klung gnyis kyi bye ma snyed kyi 'jig rten gyi khams 'das pa na/_'jig rten gyi khams gang gA'i phreng ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas gang gAs byin zhes bya ba da ltar bzhugs te 
[\[175b.7\]]'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub phyogs logs su gang gA'i klung gsum gyi bye ma snyed kyi 'jig rten gyi khams 'das pa na/_'jig rten gyi khams kun 
[\[176a\]]
[\[176a.1\]]du bzang po zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas kun tu blo gros zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/
[\[176a.2\]]sangs rgyas kyi zhing 'di nas nub phyogs logs su gang gA'i klung bzhi'i bye ma snyed kyi 'jig rten gyi khams 'das pa na/_'jig rten gyi khams me tog rgyas pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas me tog dam pa zhes bya ba 
[\[176a.3\]]da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub phyogs logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams 
[\[176a.4\]]mtha' yas zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas me tog mtha' yas pa zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs 
[\[176a.5\]]rgyas kyi zhing 'di nas nub phyogs logs su gang gA'i klung drug gi bye ma snyed kyi 'jig rten gyi khams 'das pa na/_'jig rten gyi khams bzang po can zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas bzang po'i snying po zhes bya ba da ltar 
[\[176a.6\]]bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub phyogs logs su gang gA'i klung bdun gyi bye ma snyed kyi 'jig rten gyi khams 'das pa na/_'jig rten gyi khams 
[\[176a.7\]]mig gi bdag po zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas mig gi rgyal po zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs 
[\[176b\]]
[\[176b.1\]]rgyas kyi zhing 'di nas nub phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig rten gyi khams me tog dang ldan pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas ke'i la sa'i snying po zhes bya ba da 
[\[176b.2\]]ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub phyogs logs su gang gA'i klung dgu'i bye ma snyed kyi 'jig rten gyi khams 'das pa na/_'jig rten gyi khams rnga sgra 
[\[176b.3\]]zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas rnga dbyangs zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di 
[\[176b.4\]]nas nub phyogs logs su gang gA'i klung bcu'i bye ma snyed kyi 'jig rten gyi khams 'das pa na/_'jig rten gyi khams blta na sdug pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas sdug pa'i mchog ces bya ba da ltar bzhugs 
[\[176b.5\]]te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub byang gi phyogs mtshams logs su gang gA'i klung gi bye ma snyed kyi 'jig rten gyi khams 'das pa na/_'jig rten 
[\[176b.6\]]gyi khams dga' ba 'phel ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas dga' ba 'phel ba zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa 
[\[176b.7\]]ji ltar gnas pa dris shig_/sangs rgyas kyi zhing 'di nas nub byang gi phyogs mtshams logs su gang gA'i klung gnyis kyi bye ma snyed kyi 'jig rten gyi khams 'das pa na/_'jig rten gyi khams mdzes sdug ces bya ba de na/_de bzhin gshegs pa dgra bcom 
[\[177a\]]
[\[177a.1\]]pa yang dag par rdzogs pa'i sangs rgyas mdzes pa zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub byang gi phyogs 
[\[177a.2\]]mtshams logs su gang gA'i klung gsum gyi bye ma snyed kyi 'jig rten gyi khams 'das pa na/_'jig rten gyi khams rgyu dang ldan pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas rgyu'i snying po zhes bya ba da ltar bzhugs te 'tsho zhing 
[\[177a.3\]]gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub byang gi phyogs mtshams logs su gang gA'i klung bzhi'i bye ma snyed kyi 'jig rten gyi khams 'das pa na/_'jig rten gyi khams spyod 
[\[177a.4\]]pa yid 'phrog ces bya ba de na/_de bzhin gshegs pa dgra bcom pa yang dag par rdzogs pa'i sangs rgyas spyod pa'i mchog ces bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/
[\[177a.5\]]sangs rgyas kyi zhing 'di nas nub byang gi phyogs mtshams logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams sems can dang 'dra ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas 
[\[177a.6\]]sems can gyi mchog ces bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub byang gi phyogs mtshams logs su gang gA'i klung drug gi bye ma snyed 
[\[177a.7\]]kyi 'jig rten gyi khams 'das pa na/_'jig rten gyi khams glog ces bya ba de na/_de bzhin gshegs pa dgra bcom pa yang dag par rdzogs pa'i sangs rgyas glog gi bla ma zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 
[\[177b\]]
[\[177b.1\]]'das shAkya thub pa ji ltar gnas pa dris shig_/sangs rgyas kyi zhing 'di nas nub byang gi phyogs mtshams logs su gang gA'i klung bdun gyi bye ma snyed kyi 'jig rten gyi khams 'das pa na/_'jig rten gyi khams yid du 'ong ba zhes bya ba de na/_de bzhin gshegs pa dgra 
[\[177b.2\]]bcom pa yang dag par rdzogs pa'i sangs rgyas yid du 'ong ba'i dbyangs zhes bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub byang gi phyogs mtshams 
[\[177b.3\]]logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig rten gyi khams tshad med pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas tshad med pa zhes bya ba da ltar bzhugs te 'tsho zhing gzhes kyis/_de 
[\[177b.4\]]bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas nub byang gi phyogs mtshams logs su gang gA'i klung dgu'i bye ma snyed kyi 'jig rten gyi khams 'das pa na/_'jig rten gyi khams brtan pa zhes bya ba de 
[\[177b.5\]]na/_de bzhin gshegs pa dgra bcom pa yang dag par rdzogs pa'i sangs rgyas brtan pa'i mchog ces bya ba da ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di 
[\[177b.6\]]nas nub byang gi phyogs mtshams logs su gang gA'i klung bcu'i bye ma snyed kyi 'jig rten gyi khams 'das pa na/_'jig rten gyi khams chu'i ro zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas chu'i mchog ces bya ba da 
[\[177b.7\]]ltar bzhugs te 'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas byang shar gyi phyogs mtshams logs su gang gA'i klung gi bye ma snyed kyi 'jig rten gyi khams 'das pa na/_
[\[178a\]]
[\[178a.1\]]'jig rten gyi khams tog can zhes bya ba de na/_de bzhin gshegs pa rin po che'i tog la dris shig pa'ang gong ma bzhin du bsdu'o/_/sangs rgyas kyi zhing 'di nas byang shar gyi phyogs mtshams logs su gang gA'i klung gnyis kyi bye ma snyed kyi 'jig rten gyi khams 
[\[178a.2\]]'das pa na/_'jig rten gyi khams nor bu'i 'od ces bya ba de na/_de bzhin gshegs pa nor bu bsil ba zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas byang shar gyi phyogs mtshams logs su gang gA'i klung gsum gyi bye ma snyed kyi 
[\[178a.3\]]'jig rten gyi khams 'das pa na/_'jig rten gyi khams rin po che dang ldan pa zhes bya ba de na/_de bzhin gshegs pa rin po che'i mchog ces bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas byang shar gyi phyogs mtshams logs su gang 
[\[178a.4\]]gA'i klung bzhi'i bye ma snyed kyi 'jig rten gyi khams 'das pa na/_'jig rten gyi khams gser 'od ces bya ba de na/_de bzhin gshegs pa gser mchog dpal zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas byang shar gyi phyogs 
[\[178a.5\]]mtshams logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams gser mdog ces bya ba de na/_de bzhin gshegs pa gser 'od dpal zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di 
[\[178a.6\]]nas byang shar gyi phyogs mtshams logs su gang gA'i klung drug gi bye ma snyed kyi 'jig rten gyi khams 'das pa na/_'jig rten gyi khams gser can zhes bya ba de na/_de bzhin gshegs pa 'dzam bu'i chu bo gser mchog ces bya ba la dris shig pa'ang gong ma bzhin du 
[\[178a.7\]]bsdu'o/_/sangs rgyas kyi zhing 'di nas byang shar gyi phyogs mtshams logs su gang gA'i klung bdun gyi bye ma snyed kyi 'jig rten gyi khams 'das pa na/_'jig rten gyi khams dra ba can zhes bya ba de na/_de bzhin gshegs pa dra ba can gyi 'od ces bya ba la dris shig pa'ang 
[\[178b\]]
[\[178b.1\]]gong ma bzhin du bsdu'o/_/sangs rgyas kyi zhing 'di nas byang shar gyi phyogs mtshams logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig rten gyi khams dri ma med pa'i chu zhes bya ba de na/_de bzhin gshegs pa chu'i rgyal po zhes bya 
[\[178b.2\]]ba la dris shig pa'ang gong ma bzhin du bsdu'o/_/sangs rgyas kyi zhing 'di nas byang shar gyi phyogs mtshams logs su gang gA'i klung dgu'i bye ma snyed kyi 'jig rten gyi khams 'das pa na/_'jig rten gyi khams tshul khrims dang ldan pa zhes bya ba de na/_de bzhin 
[\[178b.3\]]gshegs pa tshul khrims kyi snying po zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas byang shar gyi phyogs mtshams logs su gang gA'i klung bcu'i bye ma snyed kyi 'jig rten gyi khams 'das pa na/_'jig rten gyi khams 
[\[178b.4\]]rin po che'i gling zhes bya ba de na/_de bzhin gshegs pa rin chen 'byung zhes bya ba la bcom ldan 'das shAkya thub pa ji ltar gnas pa dris shig pa'ang gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams logs su gang gA'i klung 
[\[178b.5\]]gi bye ma snyed kyi 'jig rten gyi khams 'das pa na/_'jig rten gyi khams rdo rje'i 'byung gnas zhes bya ba de na/_de bzhin gshegs pa rdo rje'i blo gros zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams 
[\[178b.6\]]logs su gang gA'i klung gnyis kyi bye ma snyed kyi 'jig rten gyi khams 'das pa na/_'jig rten gyi khams sangs rgyas thams cad ces bya ba de na/_de bzhin gshegs pa sangs rgyas thams cad kyi blo gros tog ces bya ba la dris shig pa'ang gong ma bzhin du bsdu'o/_/
[\[178b.7\]]sangs rgyas kyi zhing 'di nas shar lho'i phyogs mtshams logs su gang gA'i klung gsum gyi bye ma snyed kyi 'jig rten gyi khams 'das pa na/_'jig rten gyi khams blo gros grub pa zhes bya ba de na/_de bzhin gshegs pa don grub dpal zhes bya ba la dris shig pa'ang 
[\[179a\]]
[\[179a.1\]]gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams logs su gang gA'i klung bzhi'i bye ma snyed kyi 'jig rten gyi khams 'das pa na/_'jig rten gyi khams dri ma med pa'i chu zhes bya ba de na/_de bzhin gshegs pa dri ma med 
[\[179a.2\]]pa'i bai dUr+ya zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams skyes bu klu la dga' ba zhes bya ba de na/_de bzhin 
[\[179a.3\]]gshegs pa skyes bu klu'i snying po la dris shig pa'ang gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams logs su gang gA'i klung drug gi bye ma snyed kyi 'jig rten gyi khams 'das pa na/_'jig rten gyi khams spos kyi ro zhes bya ba de na/_
[\[179a.4\]]de bzhin gshegs pa spos brtsegs zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams logs su gang gA'i klung bdun gyi bye ma snyed kyi 'jig rten gyi khams 'das pa na/_'jig rten gyi khams spos ldan 
[\[179a.5\]]zhes bya ba de na/_de bzhin gshegs pa spos kyi snying po zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig rten 
[\[179a.6\]]gyi khams drang po'i 'od ces bya ba de na/_de bzhin gshegs pa drang po'i dpal zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams logs su gang gA'i klung dgu'i bye ma snyed kyi 'jig rten gyi khams 'das pa 
[\[179a.7\]]na/_'jig rten gyi khams rin thang med pa zhes bya ba de na/_de bzhin gshegs pa rin thang med pa zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas shar lho'i phyogs mtshams logs su gang gA'i klung bcu'i bye ma snyed kyi 'jig rten 
[\[179b\]]
[\[179b.1\]]gyi khams 'das pa na/_'jig rten gyi khams mtha' yas gtsug phud can zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas mtha' yas pa'i rgyal po la dris shig pa'ang gong ma bzhin du bsdu'o/_/sangs rgyas kyi zhing 'di 
[\[179b.2\]]nas lho nub kyi phyogs mtshams logs su gang gA'i klung gi bye ma snyed kyi 'jig rten gyi khams 'das pa na/_'jig rten gyi khams 'od dpag tu med pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas 'od dpag tu med pa 
[\[179b.3\]]zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas lho nub kyi phyogs mtshams logs su gang gA'i klung gnyis kyi bye ma snyed kyi 'jig rten gyi khams 'das pa na/_'jig rten gyi khams tshad med pa'i mig ces bya ba de na/_de bzhin 
[\[179b.4\]]gshegs pa dgra bcom pa yang dag par rdzogs pa'i sangs rgyas tshad med pa'i dbang phyug ces bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas lho nub kyi phyogs mtshams logs su gang gA'i klung gsum gyi bye ma snyed kyi 'jig rten gyi 
[\[179b.5\]]khams 'das pa na/_'jig rten gyi khams me'i gzi brjid ces bya ba de na/_de bzhin gshegs pa dgra bcom pa yang dag par rdzogs pa'i sangs rgyas me'i 'od ces bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas lho nub kyi phyogs 
[\[179b.6\]]mtshams logs su gang gA'i klung bzhi'i bye ma snyed kyi 'jig rten gyi khams 'das pa na/_'jig rten gyi khams mun pa sel ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas mun pa sel ldan zhes bya ba la dris shig pa'ang 
[\[179b.7\]]gong ma bzhin du bsdu'o/_/sangs rgyas kyi zhing 'di nas lho nub kyi phyogs mtshams logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams byin pa dang ldan pa zhes bya ba de na/_de bzhin gshegs pa dgra bcom pa yang 
[\[180a\]]
[\[180a.1\]]dag par rdzogs pa'i sangs rgyas byin pa'i snying po zhes bya ba la dris shig pa'ang gong ma bzhin du bsdu'o/_/sangs rgyas kyi zhing 'di nas lho nub kyi phyogs mtshams logs su gang gA'i klung drug gi bye ma snyed kyi 'jig rten gyi khams 'das pa na/_'jig 
[\[180a.2\]]rten gyi khams mi skye ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas mi skye ba'i dbang phyug la dris shig pa'ang gong ma bzhin du bsdu'o/_/sangs rgyas kyi zhing 'di nas lho nub kyi phyogs mtshams logs su gang gA'i 
[\[180a.3\]]klung bdun gyi bye ma snyed kyi 'jig rten gyi khams 'das pa na/_'jig rten gyi khams spos kyi glang po che zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas spos kyi glang po che'i rnam par gnon pa la dris shig pa'ang gong ma 
[\[180a.4\]]bzhin du bsdu'o/_/sangs rgyas kyi zhing 'di nas lho nub kyi phyogs mtshams logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig rten gyi khams spos kyi snod ces bya ba de na/_de bzhin gshegs pa dgra bcom pa yang dag 
[\[180a.5\]]par rdzogs pa'i sangs rgyas spos kyi snod kyi rgyal po la dris shig pa'ang gong ma bzhin du bsdu'o/_/sangs rgyas kyi zhing 'di nas lho nub kyi phyogs mtshams logs su gang gA'i klung dgu'i bye ma snyed kyi 'jig rten gyi khams 'das pa na/_'jig rten gyi khams 
[\[180a.6\]]dga' ba'i dbyangs zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas dga' ba la dris shig pa'ang gong ma bzhin du bsdu'o/_/sangs rgyas kyi zhing 'di nas lho nub kyi phyogs mtshams logs su gang gA'i klung bcu'i bye 
[\[180a.7\]]ma snyed kyi 'jig rten gyi khams 'das pa na/_'jig rten gyi khams dpal gyi phreng ba zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas rnam par rgyal ba'i dpal dam pa zhes bya ba da ltar bzhugs te/_'tsho zhing gzhes 
[\[180b\]]
[\[180b.1\]]kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas steng gi phyogs logs su gang gA'i klung gi bye ma snyed kyi 'jig rten gyi khams 'das pa na/_'jig rten gyi khams 'jig rten mthong ba dang 
[\[180b.2\]]bcas pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas 'jig rten thams cad mthong na dga' ba cher 'phags pa'i rgyal po'i 'od 'phro ba rnam par sprul pa'i bkod pa go cha chen po bgos pa/_sa'i dbang phyug rgyal po 
[\[180b.3\]]thams cad la 'od byed snang ba'i sgo zhes bya ba da ltar bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas steng gi phyogs logs su gang gA'i klung gnyis kyi bye ma snyed 
[\[180b.4\]]kyi 'jig rten gyi khams 'das pa na/_'jig rten gyi khams pad ma dkar po zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas dam pa'i chos pad ma dkar po zhes bya ba da ltar bzhugs te/_'tsho zhing gzhes kyis/_de 
[\[180b.5\]]bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas steng gi phyogs logs su gang gA'i klung gsum gyi bye ma snyed kyi 'jig rten gyi khams 'das pa na/_'jig rten gyi khams chus me tog kha 'bye ba zhes bya 
[\[180b.6\]]ba de na/_de bzhin gshegs pa dgra bcom pa yang dag par rdzogs pa'i sangs rgyas me tog kha 'byed pa zhes bya ba da ltar bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 
[\[180b.7\]]'di nas steng gi phyogs logs su gang gA'i klung bzhi'i bye ma snyed kyi 'jig rten gyi khams 'das pa na/_'jig rten gyi khams mya ngan med pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas mya ngan thams cad med pa zhes bya 
[\[181a\]]
[\[181a.1\]]ba da ltar bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas steng gi phyogs logs su gang gA'i klung lnga'i bye ma snyed kyi 'jig rten gyi khams 
[\[181a.2\]]'das pa na/_'jig rten gyi khams ud pa la mthing ka zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas rin po che'i ud pa la'i dpal zhes bya ba da ltar bzhugs te/_'tsho zhing gzhes kyis/_de bzhin gshegs pa de la 
[\[181a.3\]]bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas steng gi phyogs logs su gang gA'i klung drug gi bye ma snyed kyi 'jig rten gyi khams 'das pa na/_'jig rten gyi khams pad ma can zhes bya ba de na/_de bzhin gshegs pa 
[\[181a.4\]]dgra bcom pa yang dag par rdzogs pa'i sangs rgyas pad ma'i snying po zhes bya ba da ltar bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas steng gi phyogs 
[\[181a.5\]]logs su gang gA'i klung bdun gyi bye ma snyed kyi 'jig rten gyi khams 'das pa na/_'jig rten gyi khams ku mu da dang ldan pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas ku mu da'i snying po zhes bya ba da ltar bzhugs te 
[\[181a.6\]]'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas steng gi phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig rten gyi 
[\[181a.7\]]khams sa ki'i spos zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas sa ki'i spos zhes bya ba da ltar bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas 
[\[181b\]]
[\[181b.1\]]pa dris shig_/sangs rgyas kyi zhing 'di nas steng gi phyogs logs su gang gA'i klung dgu'i bye ma snyed kyi 'jig rten gyi khams 'das pa na/_'jig rten gyi khams ko kang si ka zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas 
[\[181b.2\]]bkra shis thams cad kyi rgyal po zhes bya ba da ltar bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas steng gi phyogs logs su gang gA'i klung bcu'i bye ma snyed kyi 
[\[181b.3\]]'jig rten gyi khams 'das pa na/_'jig rten gyi khams bsod nams kyi stegs can zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas bsod nams kyi stegs kyi dbang phyug ces bya ba da ltar bzhugs te/_'tsho zhing 
[\[181b.4\]]gzhes kyis/_de bzhin gshegs pa de la bcom ldan 'das shAkya thub pa ji ltar gnas pa dris shig_/sangs rgyas kyi zhing 'di nas 'og gi phyogs logs su gang gA'i klung gi bye ma snyed kyi 'jig rten gyi khams 'das pa na/_'jig rten gyi khams seng ge'i tshul 
[\[181b.5\]]zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas seng ge'i rnam par rol pa zhes bya ba dang /_sangs rgyas kyi zhing 'di nas 'og gi phyogs logs su gang gA'i klung gnyis kyi bye ma snyed kyi 'jig rten gyi khams 'das pa na/_
[\[181b.6\]]'jig rten gyi khams stag gi phug ces bya ba de na/_de bzhin gshegs pa dgra bcom pa yang dag par rdzogs pa'i sangs rgyas stag sgra sgrogs zhes bya ba dang /_sangs rgyas kyi zhing 'di nas 'og gi phyogs logs su gang gA'i klung gsum gyi bye ma snyed kyi 
[\[181b.7\]]'jig rten gyi khams 'das pa na/_'jig rten gyi khams shing sa ha ka ra zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas sa ha ka ra'i me tog klung zhes bya ba dang /_sangs rgyas kyi zhing 'di nas 'og gi phyogs 
[\[182a\]]
[\[182a.1\]]logs su gang gA'i klung bzhi'i bye ma snyed kyi 'jig rten gyi khams 'das pa na/_'jig rten gyi khams rgyal ldan zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas thams cad las rgyal bar 'dul ba zhes bya ba dang /_
[\[182a.2\]]sangs rgyas kyi zhing 'di nas 'og gi phyogs logs su gang gA'i klung lnga'i bye ma snyed kyi 'jig rten gyi khams 'das pa na/_'jig rten gyi khams ye shes mi chags pa'i 'byung gnas zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas 
[\[182a.3\]]theg pa chen po rnam par sgrogs pa'i rgyal po zhes bya ba dang /_sangs rgyas kyi zhing 'di nas 'og gi phyogs logs su gang gA'i klung drug gi bye ma snyed kyi 'jig rten gyi khams 'das pa na/_'jig rten gyi khams mkha' 'bigs 'byung gnas zhes bya ba de na/_de bzhin gshegs 
[\[182a.4\]]pa dgra bcom pa yang dag par rdzogs pa'i sangs rgyas mkha' 'bigs rtse mo zhes bya ba dang /_sangs rgyas kyi zhing 'di nas 'og gi phyogs logs su gang gA'i klung bdun gyi bye ma snyed kyi 'jig rten gyi khams 'das pa na/_'jig rten gyi khams ltad mo che ba zhes bya 
[\[182a.5\]]ba de na/_de bzhin gshegs pa dgra bcom pa yang dag par rdzogs pa'i sangs rgyas ri mo thams cad kyi rgyal po zhes bya ba dang /_sangs rgyas kyi zhing 'di nas 'og gi phyogs logs su gang gA'i klung brgyad kyi bye ma snyed kyi 'jig rten gyi khams 'das pa na/_'jig 
[\[182a.6\]]rten gyi khams blo gros 'dzin pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas gzungs kyi dbang phyug rgyal po zhes bya ba dang /_sangs rgyas kyi zhing 'di nas 'og gi phyogs logs su gang gA'i klung dgu'i bye ma snyed kyi 'jig 
[\[182a.7\]]rten gyi khams 'das pa na/_'jig rten gyi khams sa'i blo gros zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas sa'i rgyal po zhes bya ba dang /_sangs rgyas kyi zhing 'di nas 'og gi phyogs logs su gang gA'i klung bcu'i bye ma 
[\[182b\]]
[\[182b.1\]]snyed kyi 'jig rten gyi khams 'das pa na/_'jig rten gyi khams rtag tu dga' ba'i rgyal po zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas the tsom dang yid gnyis thams cad gcod pa'i 'byung gnas rgyal po zhes bya ba da 
[\[182b.2\]]ltar bzhugs te/_'tsho zhing gzhes kyis/_de bzhin gshegs pa de la bcom ldan 'das shAkya thub pa mi mjed kyi 'jig rten gyi khams na yongs su mya ngan las ma 'das par bzhugs shing /_de bzhin gshegs pa thams cad kyi tshig gi dpes brgyan pa'i thar pa'i 
[\[182b.3\]]mtha' la ji ltar gnas pa/_'jam dpal gzhon nur gyur pa dang /_sor mo'i phreng ba khyod deng la bcom ldan 'das de bzhin gshegs pa de la dris shig_/khyod kyi the tsom dang yid gnyis thams cad gcod par 'gyur te/_de bas na de bzhin gshegs pa de'i mtshan the tsom 
[\[182b.4\]]dang /_yid gnyis thams cad gcod pa zhes bya'o/_/de nas 'jam dpal gzhon nur gyur pa dang /_sor mo'i phreng bas bcom ldan 'das la legs so legs so zhes gsol nas/_de bzhin gshegs pa'i zhabs la mgo bos phyag 'tshal nas/_rdzu 'phrul 
[\[182b.5\]]gyi rkang pa'i stobs kyis ngang pa'i rgyal po ltar dong ste/_rtag tu dga' ba'i rgyal po zhes bya ba'i 'jig rten gyi khams der phyin nas/_de bzhin gshegs pa the tsom dang yid gnyis thams cad gcod pa zhes bya ba'i zhabs la mgo bos phyag 'tshal te/_phyogs 
[\[182b.6\]]gcig tu 'khod nas gsol pa/_bcom ldan 'das bdag cag gnyis mi mjed kyi 'jig rten gyi khams nas/_de bzhin gshegs pa shAkya thub pa'i zhabs kyi drung nas 'dir mchis so/_/phyogs bcu'i sangs rgyas bcu'i zhabs kyi drung du'ang phyin te/_bcom 
[\[182b.7\]]ldan 'das shAkya thub pa de bzhin gshegs pa mi mjed kyi 'jig rten gyi khams na bzhugs te/_mya ngan las ma 'das bzhin du thar pa'i mtha' la ji ltar gnas pa de dag thams cad la zhus na/_de bzhin gshegs pa de dag gis 'di skad du bka' stsal te/_de bzhin 
[\[183a\]]
[\[183a.1\]]gshegs pa shAkya thub pa de/_de bzhin gshegs pa nged dang gcig gis de bzhin gshegs pa de la zhus shig ces gsungs nas/_bcom ldan 'das shAkya thub pa de bzhin gshegs pas kyang rigs kyi bu khyed gnyis nged la the tsom dang /_yid gnyis thams cad 
[\[183a.2\]]gcod pa'i rnam pa de bzhin gshegs pa la dris shig ces bdag cag 'dir bkye ste mchis so/_/bcom ldan 'das shAkya thub pa de bzhin gshegs pa mi mjed kyi 'jig rten gyi khams na bzhugs shing mya ngan las ma 'das par ji ltar na thar pa'i mtha' la gnas zhes zhus 
[\[183a.3\]]pa dang /_de gnyis kyi tshig gsan nas/_de bzhin gshegs pa des 'di skad ces bka' stsal to/_/rigs kyi bu myur du slar log shig_/de bzhin gshegs pa des the tsom dang yid gnyis thams cad gcod par 'gyur ro/_/de bzhin gshegs pa de nyid nga yin te/_tha 
[\[183a.4\]]dad pa ni ma yin no/_/de ltar shAkya thub pa ni tshad med do zhes gsungs nas slar bkye'o/_/de nas 'jam dpal gzhon nur gyur pas/_bcom ldan 'das la legs so legs so zhes gsol te/_sor mo'i phreng ba dang lhan cig tu de bzhin gshegs pa de'i zhabs la mgo bos 
[\[183a.5\]]phyag 'tshal te/_dong nas bcom ldan 'das kyi drung du phyin te/_bcom ldan 'das kyi zhabs la mgo bos phyag 'tshal nas/_'di skad ces gsol to/_/kye ma de bzhin gshegs pa'i sku ni tshad med grangs med par 'dzin pa ste/_de bzhin gshegs pa de nyid nga yin te/_shAkya 
[\[183a.6\]]thub pa de bzhin gshegs pa des khyod kyi the tsom thams cad gcod par 'gyur gyis/_khyed deng shig ces de dag gis kyang bdag cag slar bkye'o/_/bcom ldan 'das kyis bka' stsal pa/_nga nyid de bzhin gshegs pa de yin no zhes de bzhin gshegs pa de gsung ngam/_
[\[183a.7\]]de dag gis gsol pa/_de gcig gsung ba bzhin de bzhin gshegs pa de dag thams cad gsung ste/_tha mar bdag cag gis zhus na/_de bzhin gshegs pa thams cad nga nyid de bzhin gshegs pa de yin te/_gcig go zhes gsung ngo /_/bka' stsal pa/_
[\[183b\]]
[\[183b.1\]]de bzhin gshegs pa sangs rgyas bcom ldan 'das de dag gi 'jig rten gyi khams de dag ci 'dra/_de gnyis kyis gsol pa/_de bzhin gshegs pa thams cad kyi 'jig rten gyi khams su/_bdag cag gis phyin pa thams cad ni gram pa dang /_gyo mo thams 
[\[183b.2\]]cad ma mchis pa/_lag mthil bzhin du mnyam pa/_ka tsa lin di ka bzhin du reg na bde ba/_bde ba can gyi 'jig rten gyi khams ltar snyigs ma lnga dang bral ba/_nyan thos dang /_rang sangs rgyas dang /_bud med ma mchis pa theg pa dam pa gcig ste/_theg pa gzhan 
[\[183b.3\]]la mi 'jug go/_/bka' stsal pa/_de bzhin gshegs pa de rnams kyi mtshan rigs kyi bu'am/_rigs kyi bu mo gang kha ton legs par byed dam/_'dri'am/_nyan kyang rung ste/_bsting ngam/_brjod dam/_gzhan gyi phyir 'phya'am/_bdag gis brjod na/_bdag 
[\[183b.4\]]'jigs pa thams cad med par 'gyur ro/_/lha thams cad kyang de la gnod par mi byed do/_/de bzhin du klu dang /_gnod sbyin dang /_nam mkha' lding dang /_mi 'am ci dang /_lto 'phye chen po dang /_dri za la sogs pas kyang mi tshugs so/_/thos nas la la srung bar 
[\[183b.5\]]'gyur/_des 'gro ba bzhi bcad pa yin/_byang chub kyi sems ma skyes pa de dag kyang byang chub kyi rgyu thob par 'gyur ro zhes gsung ngo /_/sor mo'i phreng ba gzhan yang de bzhin gshegs pa'i che ba nyid ngo mtshar ni gzungs mtshungs pa med pa'i mdo sde chen po las 
[\[183b.6\]]sangs rgyas bye ba phrag brgyad cu rtsa gcig ste/_nga nyid de bzhin gshegs pa de nyid yin no zhes rgya cher bshad do/_/de bzhin du sangs rgyas kyi zhing bsngags pa yang bsam gyis mi khyab bo/_/de ltar de bzhin gshegs pa'ang tshad med pa ste/_de ltar de bzhin 
[\[183b.7\]]gshegs pa'i gzugs kyi sku yang mtha' yas grangs med de/_de lta bu'i yon tan gyi mtshan nyid dang ldan pa la mi rtag pa dang /_nad lta ga la 'byung /_da de bzhin gshegs pa'i sku rtag pa dang /_mtha' yas pa rtsa ba dang bcas/_rgyu dang rkyen du 
[\[184a\]]
[\[184a.1\]]bcas pa'i gtan tshigs thams cad khyed la rgya cher bstan to/_/'jig rten gyi khams 'di na skye bo rnams mi dge bas na/_sangs rgyas thams cad kyang 'jig rten gyi khams 'di'i rgyal po mi bzhed do/_/mi dge ba dge ba la bkod pa'i phyir lus yang dang 
[\[184a.2\]]yang btang bas na/_nga'i lus ma skyes pa'i skur gyur to/_/nga'i lus bskal pa bye ba grangs med pa mang por dam pa'i chos bsrung ba'i phyir/_nga'i lus gang gA'i klung gi bye ma snyed kyi lus re re yang bcad gtubs bcom nas byin pas nga'i lus mi shigs pa 'dus ma 
[\[184a.3\]]byas kyi lus mtshungs pa med par gyur to/_/bskal pa bye ba mang por dpa' bo ltar 'dug ste/_gnas mang por gang gA'i klung gi bye ma snyed kyi lus mang po btang ste/_lus re re yang bskal pa bye ba mang por dpa' bo ltar 'dug cing dka' ba spyad pas nga'i lus rga ba med pa'i skur 
[\[184a.4\]]gyur to/_/bskal pa bye ba mang po grangs med par nga nad kyi bskal pa bar mar skyes te/_nga'i lus re re yang sman dam par gyur nas/_gang gA'i klung gi bye ma snyed kyi sems can rnams la phan btags pas na/_nga'i lus nad med pa'i skur gyur to/_/nga tshe rabs mang po 
[\[184a.5\]]gang gA'i klung gi bye ma snyed kyi bskal pa bye ba mang po grangs med par sems can bye ba mang po ltogs pa'i nad zhi bar byas te/_theg pa gcig pa'i khu ba blud pas na/_nga'i lus mi 'chi ba'i skur gyur to/_/ngas bskal pa bye ba mang po grangs med par sems can bye ba mang 
[\[184a.6\]]po nyon mongs pa bye ba mang po'i dri ma bsal nas/_shin tu dka' ba bstan te de bzhin gshegs pa'i snying po bstan pas na/_nga'i lus nyon mongs pa med pa'i skur gyur to/_/nga tshe rabs gang gA'i klung gi bye ma snyed du bskal pa bye ba mang po grangs med par sems can yi 
[\[184a.7\]]dgas bye ba mang po skom zhing ltogs pa'i sdug bsngal rab tu zhi bar byas te/_theg pa gcig pa'i chos tshim par byas pas na/_gang gA'i klung mang po'i bye ma snyed du nga'i lus zag pa med pa'i skur gyur to/_/nga tshe rabs mang po gang gA'i klung gi bye ma snyed du bskal pa bye ba 
[\[184b\]]
[\[184b.1\]]mang po grangs med par lha dang lha ma yin du bcas pa'i sems can bye ba mang po la ma dang /_sring mo dang /_bu bzhin du sdug par byas pas na/_nga'i lus gnod pa med pa'i skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs med par lha 
[\[184b.2\]]dang /_mir bcas pa'i sems can bye ba mang po la mi bden par smra ba rnams theg pa chen po'i bden pa la bkod pas na/_nga'i lus bden pa rtag pa'i skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang /_mir bcas 
[\[184b.3\]]pa'i sems can bye ba mang po chos ma yin pa byed pa rnams 'jig rten las 'das pa'i chos kyi rnam pa la bkod pas na/_nga'i lus chos kyi skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang /_mir bcas 
[\[184b.4\]]pa'i sems can bye ba mang po log par lta ba'i dbang du gyur pa rnams yang dag par lta ba la bkod pas na/_nga'i lus shin tu bde ba'i skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems 
[\[184b.5\]]can bye ba mang po 'jigs skrag par gyur pa rnams 'jigs pa med pa la bkod pas na/_nga'i lus dge ba'i skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can bye ba mang po mya ngan 
[\[184b.6\]]chen por gyur pa rnams mya ngan med pa'i chos la bkod pas na/_nga'i lus mya ngan med pa'i mya ngan dang bral ba'i skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can mang po gzhan gyi 
[\[184b.7\]]chung ma la chags pa rnams tshul khrims chen po'i go cha la bkod pas na/_nga'i lus rdul med cing rdul dang bral ba'i skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs med par sems can bye ba mang po skyon chags pa'i ya 
[\[185a\]]
[\[185a.1\]]mtshan can rnams bsdus te/_rab tu sbyangs pas dam pa'i chos la bkod pas na/_nga'i lus shag shig med de/_shag shig med pa'i chos kyi skur gyur to//_//bam po drug pa/_/nga tshe rabs mang po gang gA'i klung gi bye ma snyed du bskal pa 
[\[185a.2\]]bye ba mang po grangs med par lha dang mir bcas pa'i sems can bye ba mang po dbul por gyur pa rnams chos kyi nor dang gter byin pas na/_nga'i lus tshul med pa las tshul gyi chos kyi skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs med 
[\[185a.3\]]par lha dang mir bcas pa'i sems can bye ba mang po 'dod pa'i dbang du gyur pa rnams nyon mongs pa med pa la bkod pas na/_nga'i lus gtse ba dang bral zhing gtse ba med pa'i chos kyi skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po grangs 
[\[185a.4\]]med par lha dang mir bcas pa'i sems can bye ba mang po nyon mongs pa sprugs shing /_sbrul gdug pa'i dug med par byas pas na/_nga'i lus nad 'go ba med cing nad 'go ba dang bral ba'i chos kyi skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po 
[\[185a.5\]]grangs med par lha dang mir bcas pa'i sems can bye ba mang po 'jig rten na rtsa lag med pa la pha rol du phyin pa'i chos kyis rtsa lag tu byas pas/_nga'i lus ma byas pa'i chos gsal ba'i skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po 
[\[185a.6\]]grangs med par lha dang mir bcas pa'i sems can bye ba mang po rnams la/_de bzhin gshegs pa'i snying po shin tu rnam par dag pa'i chos kyi gtam bsnyad pas na/_nga'i lus ci yang med pa'i skur gyur to/_/nga tshe rabs mang po gang gA'i klung gi bye ma snyed du bskal pa bye ba 
[\[185a.7\]]mang po grangs med par lha dang mir bcas pa'i sems can bye ba mang po rnams/_de bzhin gshegs pa'i gsal ba dang ngo mtshar la bkod pas na/_nga'i lus ngo mtshar gyi skur gyur to/_/nga tshe rabs mang po gang gA'i klung gi bye ma snyed du bskal pa bye ba mang po 
[\[185b\]]
[\[185b.1\]]grangs med par lha dang mir bcas pa'i sems can bye ba mang po rnams sangs rgyas su sbyor du btsud pas/_nga'i lus tshad med dpag tu med pa'i mchog dam pa'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang 
[\[185b.2\]]mir bcas pa'i sems can bye ba mang po rnams bsgral ba'i phyir rigs de dang der skye ba bstan te/_rab tu bsgral bas na/_nga'i lus mchog dam pa'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas 
[\[185b.3\]]pa'i sems can bye ba mang po rnams 'jigs pa thams cad las bsgral te/_byang chub pa la bkod pas na/_nga'i lus bla na med pa'i chos kyi skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par sems can bye ba mang 
[\[185b.4\]]po rnams yan lag ma tshang ba'i lus kyis 'jig rten gyi phyir 'gro bar byas te/_sems can mang po byang chub la bkod pas na/_nga'i lus bla na med pa'i chos kyi skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par ngas 
[\[185b.5\]]'jig rten rnams la/_de bzhin gshegs pa'i snying po rtag pa'i dbyings ma bcabs te/_sems can thams cad la phan par bstan pas na/_nga'i lus rtag pa'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med 
[\[185b.6\]]par ngas tshul khrims srung ba na/_lha'i bu mo dang /_bdud kyi bu mo dang /_'jig rten pa bzang mo mthong yang sems ma btang bas nga'i lus mi 'jig pa'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par sems can 
[\[185b.7\]]bye ba mang po thams cad kyi bla ma'i chung ma dang /_phu nu bo'i chung ma dang /_bud med thams cad la chags par ma byas pas na/_nga'i lus mi 'jig pa'i chos kyi skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par lha 
[\[186a\]]
[\[186a.1\]]dang mir bcas pa'i sems can bye ba mang po rnams kyi nyes pa mtha' yas pa zad par byas pas na/_nga'i lus mtshungs pa med pa mtha' yas pa'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par 
[\[186a.2\]]sems can bye ba mang po dud 'gro'i skye gnas su song ba rnams chos zab mo la bkod pas na/_nga'i lus zab mo'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par de bzhin gshegs pa'i snying po nam mkha'i bya rjes 
[\[186a.3\]]bzhin du bstan te/_sangs rgyas kyi dbyings gsal bar byas pas na/_nga'i lus bltar mi mthong ba'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par sems can bye ba mang po bdag med par 'dzin pa las bzlog ste/_
[\[186a.4\]]de bzhin gshegs pa'i snying po blta dka' ba bstan pas na/_nga'i lus sems can thams cad kyis blta dka' ba'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can rnams srog 
[\[186a.5\]]gcod pa las bzlog ste/_dam pa'i chos la bkod pas na/_nga'i sku shin tu phra ba'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can bye ba mang po chos kyi dga' ba bskyed pas na/_nga'i 
[\[186a.6\]]lus mkhas pa'i skur gyur to/_/ngas tshe rabs mang po gang gA'i klung gi bye ma snyed du bskal pa bye ba mang po grangs med par lha dang mir bcas pa'i sems can bye ba mang po rnams la de bzhin gshegs pa'i snying po 'jam dpal lta bur dbyings bstan pas na/_nga'i lus blta 
[\[186a.7\]]dka' ba'i skur gyur to/_/bskal pa grangs med pa mang por ngas sems can bye ba mang po rnams bcings pa thams cad dang bral bar byas te/_thar pa'i gnas su rab tu bkod pas/_de las nga'i lus blta dka' ba'i skur gyur to/_/grangs med pa mang por ngas lha 
[\[186b\]]
[\[186b.1\]]dang mi dang /_sems can dmyal ba pa rnams la sems can bye ba mang po dag srid pa thams cad du gnas su ma bcug ste/_thar pa de kho na nyid la bkod pas/_de las nga'i lus thams cad du kun gzhi med pa'i skur gyur to/_/grangs med pa mang por ngas sems can 
[\[186b.2\]]bye ba mang po la bdag dang 'jig rten snyam du ma bsams te/_sems can thams cad sgra gcan zin bzhin du bltas pas/_de las nga'i lus nyon mongs pa med pa'i skur gyur to/_/grangs med pa mang por ngas lha dang mir bcas pa'i sems can bye ba mang po bslab 
[\[186b.3\]]pa'i gnas lnga la rnam par dag par byas pas nga'i lus rus pa dang /_rgyus pa dang /_yan lag rnam par dag pa'i skur gyur to/_/grangs med pa mang por ngas sems can thams cad dgrol lo zhes dam bcas te/_legs par bya ba'i smon lam btab pas sems 
[\[186b.4\]]can rnams bsgral te/_de'i phyir nga'i lus thams cad las grol ba'i skur gyur to/_/grangs med pa mang por ngas sems can bye ba mang po rnams ngan par lta ba'i nad zug rngu rnam pa mang po phyung ste/_de kho na'i chos la rab tu bkod pas/_de las nga'i lus zhi ba rtag pa'i skur 
[\[186b.5\]]gyur to/_/grangs med pa mang po tshe rabs mang por sems can thams cad la bu gcig pa sgra gcan 'dzin ltar nges par lta zhing /_de bzhin du gzhan yang btsud pas de las nga'i lus zhi gnas kyi skur gyur to/_/grangs med pa mang por ngas sems can bye ba mang po 
[\[186b.6\]]rnams rtog pa thams cad spangs nas rab tu bzung ste/_dgra mthong na yang bsten cing chog shes pa dang /_yo byad bsnyungs shing gzhan yang de la btsud pas de'i phyir nga'i lus nye bar zhi ba'i skur gyur to/_/tshe rabs grangs med pa mang por ngas sems can bye ba mang 
[\[186b.7\]]po zang zing spangs nas nyan thos kyi chog shes pa tsam bstan pas de las nga'i lus nem nur gyi tshul thams cad bcad pa pha rol du phyin pa'i skur gyur to/_/ngas tshe rabs grangs med pa mang por sems can bye ba mang po nya dang /_sha dang /_tshil dang /_gsod pa'i 
[\[187a\]]
[\[187a.1\]]zas rnams spangs te/_sems can rnams kyang de bzhin du spong du bcug pas/_de las nga'i lus bzang po'i skur gyur to/_/tshe rabs grangs med pa mang por ngas lha dang mir bcas pa'i sems can bye ba mang po nyon mongs pa bye ba mang po thams cad sbyong du 
[\[187a.2\]]bcug pas/_de las nga'i lus spros pa med pa'i skur gyur to/_/tshe rabs grangs med pa mang por ngas sems can skyon chags pa'i ya mtshan can bye ba mang po rnams la lce 'bab pa lta bur de dag gi go skabs bcom ste/_skye bo med par byas pas de las nga'i lus 
[\[187a.3\]]kun gzhi bcom pa'i skur gyur to/_/grangs med pa mang por ngas phyin ci log bzhis 'khyams pa'i sems can bye ba mang po chos kyi khu ba zhim po blud pas/_de las nga'i lus sprul pa'i tshangs pa ltar lha'i lus su gyur to/_/grangs med pa mang por ngas sems can bye ba mang 
[\[187a.4\]]po rnams la de bzhin gshegs pa'i snying po dben pa dang /_rtag pa'i tshol ba la nyes pa dang ma bsre shig ces drang por byas pas/_de las nga'i lus dben zhing rnam par grol ba'i skur gyur to/_/tshe rabs mang po grangs med pa gang gA'i klung gi bye ma snyed du/_ngas sems 
[\[187a.5\]]can bye ba mang po rnams la sangs rgyas kyi tshig go zhes sor mo'i rtse mos zla ba bstan pa bzhin du bkod pas/_de las nga'i lus so sor bral ba'i skur gyur to/_/tshe rabs grangs med pa mang por yongs su mya ngan las bzla bas yongs su mya ngan las zlo zhing shin tu 
[\[187a.6\]]yongs su mya ngan las 'da' bas kyang /_yongs su mya ngan las ma bzlas te/_de'i phyir nga'i lus chos nyid kyis chos kyi skur gyur to/_/tshe rabs grangs med pa gang gA'i klung gi bye ma mang po snyed du/_ngas sems can bye ba mang po rnams la de bzhin gshegs 
[\[187a.7\]]pa'i snying po la shin tu nan tan du btsal kyang dri ma med do zhes bstan pas/_de las nga'i lus dbyings kyi skur gyur to/_/dbyings de yang sems can thams cad la yod de/_grangs med pa mang por ngas theg pa chen po chags pa med pa'i ye shes bdag med pa bdag 
[\[187b\]]
[\[187b.1\]]dang bral ba'i sgo bstan pas/_de'i 'bras bus nga'i lus skye mched med pa'i skur gyur to/_/ngas tshe rabs grangs med pa gang gA'i klung gi bye ma mang po snyed du/_sems can bye ba mang po dag rtag par rab tu nyon mongs pa mang po btul ba la btsud pas/_de las 
[\[187b.2\]]nga'i lus dge ba 'jig rten las 'das pa bla ma'i skur gyur to/_/nga tshe rabs grangs med pa mang por sems can thams cad kyi rten du gyur te/_skyabs med pa rnams kyi skyabs/_gnyen med pa rnams kyi gnyen du gyur pas/_de las nga'i lus chu bo sin d+hu rgya mtsho la 
[\[187b.3\]]'bab pa lta bu'i skur gyur to/_/nga tshe rabs grangs med pa gang gA'i klung gi bye ma mang po snyed du/_mdo sde 'chad pa na de bzhin gshegs pa'i snying po ston pa la 'jigs pa'am/_skrag pa'i sems ma bskyed pas/_de las nga'i lus brtan pa'i skur gyur to/_/
[\[187b.4\]]nga tshe rabs grangs med pa gang gA'i klung gi bye ma mang po snyed du/_ngang pa ltar dkar ba'i khang pa yang thog nas 'khor los sgyur ba'i rgyal po'i srid dang /_bde ba mang po spangs te/_nags khrod du zhugs pas de las nga'i lus gnas lta bu'i skur gyur to/_/ngas tshe rabs 
[\[187b.5\]]grangs med pa gang gA'i klung gi bye ma mang po snyed du lhod pa rnams kyi spyod pa rtag tu gdol pa ltar ring du spangs te/_tshul khrims dang ldan pa dam pa rnams dang /_gnas cig na 'khod pa'i tshe chu phor gang tsam yang blangs par mi dran te/_de'i phyir de las ngas 'gyod pa 
[\[187b.6\]]med pa'i sku thob po/_/ngas tshe rabs grangs med pa gang gA'i klung gi bye ma mang po snyed du/_nyon mongs pa'i khur yang bar byas pas/_de las nga'i lus rab tu sbyangs pa dang gsal ba'i skur gyur to/_/ngas tshe rabs grangs med pa gang gA'i klung gi bye ma mang po snyed 
[\[187b.7\]]du/_rgyal po'i bu dper byas te/_khyim na gnas pa'i nyes pa spangs pas/_de las nga'i lus mi tshol ba'i skur gyur to/_/ngas tshe rabs grangs med pa gang gA'i klung gi bye ma mang po snyed du/_'dod chags dang zhe sdang dang /_gti mug spangs shing nyon mongs pa'i 
[\[188a\]]
[\[188a.1\]]phung po zad par byas pas/_de las nga'i lus nad med pa dang /_'jigs pa med pa dang /_nga rgyal med pa'i skur gyur to/_/ngas tshe rabs grangs med pa'i gang gA'i klung gi bye ma snyed du/_sems can lha mi mang po rnams la bud med dang rtse ba'i nyon mongs pa bye 
[\[188a.2\]]ba ni sbrul gdug pa'i dug lta bur smad pas/_de las nga'i lus 'gog pa'i skur gyur to/_/ngas tshe rabs grangs med pa gang gA'i klung gi bye ma mang po snyed du/_de bzhin gshegs pa mar me mdzad kyi zhabs kyi drung nas byis pa'i spyod pa lta bu bdag nyid lung bstan pa thos nas/_
[\[188a.3\]]de bzhin nyid du nan tan byas te/_mdo sde la smod pa rnams la theg pa chen po bshad pas/_de las nga'i lus gnas med pa'i skur gyur to/_/ngas tshe rabs grangs med pa gang gA'i klung gi bye ma mang po snyed du/_de bzhin gshegs pa'i snying po thos nas/_bskal pa bye ba mang 
[\[188a.4\]]por sems can rnams kyis nyon mongs pa gzhig par byas nas sangs rgyas su 'gyur bar yid ches pa'i phyir/_sems can bye ba kun gyi skyabs su 'gyur bar spyad pa brtsams te/_de'i 'bras bus nga'i lus skyabs kyi skur gyur to/_/ngas tshe rabs grangs med pa gang gA'i 
[\[188a.5\]]klung gi bye ma mang po snyed du/_byang chub sems dpa'i bzod par smra ba'i drang srong du gyur pa'i tshe/_tshad med pa bzhi la bsgoms pas/_de'i 'bras bus nga'i lus da dung yang sems can thams cad kyi skyabs kyi skur gyur to/_/theg pa chen po/_theg pa gcig pa/_bla na 
[\[188a.6\]]med pa'i ye shes/_chags pa med pa'i ye shes 'od chen po sems can thams cad kyi dpung gnyen gyi ye shes ngas bstan pas/_sdig pa grangs med par byas pa yang theg pa chen po thos nas 'byang bar 'gyur te/_de'i phyir nga'i lus ni dpung gnyen gyi skur gyur to/_/ngas 
[\[188a.7\]]tshe rabs grangs med pa gang gA'i klung gi bye ma mang po snyed du dbyings dang /_bde ba'i dbyings sems can thams cad kyi dbyings dri ma med pa'i snying po gnod pa med pa rab tu bsngags so/_/rab tu bsngags pa'i 'bras bu des nga'i lus gnod pa med pa'i skur gyur to/_/
[\[188b\]]
[\[188b.1\]]ngas tshe rabs grangs med pa gang gA'i klung gi bye ma mang po snyed du/_sems can lha mi bye ba mang po rnams gnas med pa'i thar pa'i go 'phang la bkod pas/_de las nga'i lus go skabs med cing gtso bo'i skur gyur to/_/ngas tshe rabs grangs med pa gang gA'i klung gi 
[\[188b.2\]]bye ma snyed du/_sems can skyes pa dang /_bud med mang po rnams pha ma dang /_sring mo lta bur 'du shes pa'i sems la bkod pas/_nga'i lus thams cad du pha bzhin du bla ma'i skur gyur to/_/ngas tshe rabs grangs med pa gang gA'i klung gi bye ma snyed du/_mu ge chen 
[\[188b.3\]]po'i bskal pa bar ma la bdag gzhan gyi longs spyod rnam pa mang po byas pas/_de las nga'i lus thams cad du skom pa med cing dang ba'i rnam pa lha'i skur gyur to/_/ngas tshe rabs grangs med pa gang gA'i klung gi bye ma mang po snyed du/_sems can bye ba rnam pa mang po 
[\[188b.4\]]gsod par 'dod cing smra ba tshe rabs mang por smad pas de las nga'i lus phung po thams cad dang bral ba'i skur gyur to/_/ngas tshe rabs mang por thabs dam pa'i sku chos kyi sku sman pa'i mchog gis brtan pa'i sku mtha' yas pa bstan pa ltar dge ba'i rgyu rnam par spel ba 
[\[188b.5\]]de las nga'i sku 'du byed zhi ba'i skur gyur to/_/ngas tshe rabs grangs med pa gang gA'i klung gi bye ma mang po snyed du/_sems can bye ba mang po rnams bsgral cing /_rang gi nyon mongs pa rnams zad par byas te/_bdag nyid kyi dbyings skyu ru ra'i 'bru bzhin du bstan pas/_
[\[188b.6\]]de las nga'i lus chos ma yin pa bcad pa'i skur gyur to/_/ngas tshe rabs grangs med pa gang gA'i klung gi bye ma mang po snyed du/_sems can bye ba mang po thams cad la khams bzhi po ni sbrul gdug pa'i dug bzhin du ste/_rtag tu snod stong pa bzhin du stong ngo zhes 
[\[188b.7\]]rab tu smad pas de las nga'i lus thos pa'i rgyu 'dra bar skyes pa sha dang /_rgyus pa med pa'i skur gyur to/_/ngas tshe rabs grangs med pa gang gA'i klung gi bye ma mang po snyed du/_srid pa'i sems can bye ba mang po thams cad nyon mongs pa bye ba las 'dod chags dang 
[\[189a\]]
[\[189a.1\]]bral ba 'gog pa mya ngan las bzla bar yongs su mya ngan las bzlas so/_/yongs su mya ngan las 'das pas/_de las nga'i lus mya ngan las 'das pa mi g.yo ba bde ba'i skur gyur to/_/sor mo'i phreng ba bskal pa grangs med pa bye ba mang por 'di nyid na 
[\[189a.2\]]'dug bzhin du nga ni thams cad na gnas te/_mya ngan las 'das pa gang yin pa de ni thar pa'o/_/thar pa gang yin pa de ni de bzhin gshegs pa nyid do/_/de nas sor mo'i phreng bas/_bcom ldan 'das la 'di skad ces gsol to/_/kye ma'o sangs rgyas bcom ldan 
[\[189a.3\]]'das ni dka' ba mdzad pa ste/_sems can thams cad la rjes su thugs brtse ba'o/_/bcom ldan 'das kyis bka' stsal pa/_sor mo'i phreng ba de bzhin gshegs pa yang shin tu dka' ba mdzad pa yin te/_nam ma 'ongs pa'i dus na dam pa'i chos lo brgyad cu'i 
[\[189a.4\]]bar du gnas par 'gyur ba de'i tshe/_theg pa chen po'i mdo sde de bzhin gshegs pa'i snying po ston pa de ni sems can thams cad la phan par ston cing shin tu bya dka' ba byed pa'o/_/sems can gang dag de'i phyogs 'dzin pa de dag kyang shin tu bya dka' ba byed par bstan 
[\[189a.5\]]to/_/sems can gang rnams de bzhin gshegs pa'i snying po thos nas/_de bzhin nyid du nan tan byed pa'i sems can de dag kyang shin tu bya dka' ba byed pa'o/_/sor mo'i phreng bas gsol pa/_shin tu dka' ba bgyid pa de ji lta bu lags/_bcom ldan 'das 
[\[189a.6\]]kyis bka' stsal pa/_'di lta ste dper na/_sa chen po ni khur chen po bzhi khyer te/_khur bzhi gang zhe na/_chu'i phung po chen po'i khur dang /_ri'i khur dang /_phyi rol gyi rtswa dang /_shing gel pa dang /_shing gi khur dang /_sems can thams cad khur du khyer ba ste/_
[\[189a.7\]]de ltar na sa ni khur chen po bzhi khyer ba'o/_/sor mo'i phreng bas gsol pa/_lci'o/_/bcom ldan 'das kyis bka' stsal pa/_sa ni khur chen po khyer ba ma yin te/_de ci'i phyir zhe na/_sa bas gzhan lhag par khur khyer ba yod do/_/gsol pa/_bcom ldan 
[\[189b\]]
[\[189b.1\]]'das skyes bu dam pa de gang lags/_bka' stsal pa/_nam dam pa'i chos lo brgyad cu'i bar du gnas par 'gyur ba de'i tshe/_sems can thams cad la phan par ston pa'i byang chub sems dpa' sems dpa' chen po de bzhin gshegs pa'i snying po ston na/_khur bzhi khyer 
[\[189b.2\]]bar 'gyur te/_bzhi gang zhe na/_skyon chags pa'i ya mtshan can rnams gsad do zhes rab tu rgyu spyod de/_'jigs pa khyad du bsad nas rang gi srog kyang btang ste/_de bzhin gshegs pa'i snying po ston pa de ni ri'i phung po bas ches lci ba'i khur dang po'o/_/de dag la sogs 
[\[189b.3\]]pa'i skyon chags pa'i ya mtshan can mang po rjes su ston pa la khro ba dang /_'dod chen po'i tshig thos nas de dag la bzod pa ni chu'i phung po las lhag pa'i khur de ni gnyis pa'o/_/rgyal po dang /_blon po dang /_dmag dpon dang /_dbang phyug rnams chos mnyan pa dang /_chos 
[\[189b.4\]]kyi gtam mnyan pa mi rnyed pa la de bzhin gshegs pa'i snying po rgyas par ston cing gang de'i phyogs 'dzin pa dbang phyug dang /_dmag dpon dang /_blon po chos mi thos pa de dag la yang 'chi ba'i chos ston cing 'gro ba ngan pa 'chal pa'i blo can dang 'on pa dang /_long ba thos pa 
[\[189b.5\]]mi rnyed pa la chos rnams ston pa ni sems can thams cad kyi khur bas lci ba'i khur gsum pa'o/_/kla klo'i yul gnas par dka' ba mal stan rnyed par dka' zhing kha zas ngan pa/_gos ngan pa/_mal cha ngan pa/_mu ge dang /_'khrug pa mang po dang /_'gro ba rnams 
[\[189b.6\]]rtsod pa dang /_nyon mongs pa dang /_bud med la bag med pa tsam gyi yul la sbyor ba'i nyon mongs pa la bzod pa byed par byed pa la sogs te/_sdug bsngal thams cad kyis reg cing /_grong dang /_ri brags kyi grong dang /_lung pa'i nang dang /_tshong dus dang /_rtsed mo'i sa 
[\[189b.7\]]dang /_bu ram shing dang /_'bras thub po che dang /_sA lu dang /_gro dang /_nas dang /_ka ra sa dang /_bya ra dza dang /_bram ze'i gnas na 'dug pa mi rnyed pa'i gnas la dam pa'i chos ston pa de ni rtswa dang /_shing gel pa dang /_shing dang /_rdo bas lhag par khur lci ba'i khur chen po bzhi 
[\[190a\]]
[\[190a.1\]]pa'o/_/khur chen po de bzhi gang ston pa de ni khur chen po khyer ba'i byang chub sems dpa' yin te/_dam pa'i chos lo brgyad cu'i bar du gnas par 'gyur ba de'i tshe rang gi srog kyang bor te/_de bzhin gshegs pa'i snying po rab tu ston pa dang /_gang de'i phyogs 'dzin 
[\[190a.2\]]pa'i 'gro ba de dag kyang shin tu dka' ba byed pa'o/_/'gro ba gang rnams de bzhin gshegs pa'i snying po thos nas yid ches pa de dag kyang shin tu dka' ba byed pa'o/_/gzhan yang sor mo'i phreng ba de bzhin gshegs pa ni dka' ba byed pa ma yin gyi/_yang rab tu dka' ba byed pa yod 
[\[190a.3\]]de bstan to/_/'di lta ste dper na/_skyes bu la la zhig tshe dpag tu med par gyur te/_lo bye ba tshad med pa snyed du skra'i rtse mo tsam gyis rgya mtsho'i chu phyags te 'dug nas/_yang lo bye ba dpag tu med pa 'das shing skra'i rtse mos rgya mtsho'i chu phyags te/_de lta bu'i rgya mtsho thams 
[\[190a.4\]]cad phyags te/_ba lang gi rjes kyi chu tsam du byas na de dka' ba byed pa yin nam/_'on te ma yin/_gsol pa/_de ni shin tu dka' ba bgyid pa'i mthar phyin pa ste/_dka' ba bgyid pa'o zhes mchi mi nus so/_/bka' stsal pa/_de ni dka' ba byed pa ma yin te/_de ci'i 
[\[190a.5\]]phyir zhe na/_gzhan yang shin tu dka' ba byed pa yod do/_/de gang lags/_bka' stsal pa/_nam dam pa'i chos lo brgyad cu'i bar du gnas par 'gyur ba de'i tshe/_gang bdag gi srog kyang btang nas/_de bzhin gshegs pa'i snying po ston pa de ni shin tu dka' ba byed 
[\[190a.6\]]pa'i byang chub sems dpa' sems dpa' chen po'o/_/gzhan yang sor mo'i phreng ba de bzhin gshegs pa ni dka' ba byed pa ma yin te/_shin tu dka' ba byed pa gzhan yang yod do/_/'di lta ste dper na/_skyes bu la la zhig gis ri rab ri'i rgyal po dang /_sa dang rgya 
[\[190a.7\]]mtsho chen por bcas te/_bdag gi phrag pa la thogs nas lo bye ba'i bar du 'dug na skyes bu de ci 'dra/_stobs dang ldan pa yin nam/_'on te ma yin/_de shin tu dka' ba byed pa ci 'dra/_gsol pa/_de ni de bzhin gshegs pa'i yul te/_nyan thos dang /_rang 
[\[190b\]]
[\[190b.1\]]sangs rgyas kyi yul ma lags so/_/bka' stsal pa/_de ni stobs dang ldan pa'ang ma yin/_dka' ba byed pa'ang ma yin te/_rgya mtsho'i chu thams cad rdul phra mo'i rtse mo'i cha shas kyis/_lo bye ba dang /_bskal pa mang por phyags te/_ba lang gi rjes kyi chu tsam du byed 
[\[190b.2\]]nus shing /_sa dang /_ri rab dang /_chu bo dang /_rgya mtshor bcas te/_bskal pa mang por khur khyer nus kyang /_ma 'ongs pa'i dus na/_nam dam pa'i chos lo brgyad cu'i bar du gnas par 'gyur ba de'i tshe skye bo phal pas kyang dam pa'i chos ston mi nus/_de bzhin gshegs 
[\[190b.3\]]pa'i snying po yang 'chad mi nus pa de'i tshe/_byang chub sems dpa' mi'i glang po sems can thams cad la phan par ston pa rnams de bzhin gshegs pa'i snying po ston cing /_dam pa'i chos 'dzin par 'gyur te/_de ni shin tu dka' ba byed par bstan to/_/gzhan yang 
[\[190b.4\]]sor mo'i phreng ba stong gsum gyi stong chen po'i 'jig rten gyi khams me'i phung po rab tu 'bar ba la khyor ba'i chus zhi bar nus sam/_gsol pa/_ma lags so/_/bcom ldan 'das ci'i slad du zhe na/_rgya mtsho'i chab kyis kyang me de zhi bar mi nus te/_khyor ba'i chab 
[\[190b.5\]]kyis ni khyim rab tu 'bar ba la yang zhi bar mi nus na/_stong gsum gyi stong chen po lta ga la nus/_bka' stsal pa/_sor mo'i phreng ba de bzhin du ma 'ongs pa'i dus na/_tshul khrims dang ldan pa'i phyogs bri/_ngang tshul ngan pa'i phyogs 'phel ba'i dus 
[\[190b.6\]]na/_nam dam pa'i chos lo brgyad cu'i bar du gnas par 'gyur ba de'i tshe/_byang chub sems dpa' sems dpa' chen pos rang gi srog kyang btang /_bran pho dang /_bran mo dang /_ba lang dang /_ma he la sogs pa'i nor ngan pa rnam pa mang po yang byin nas 
[\[190b.7\]]dam pa'i chos phyung ste/_de bzhin gshegs pa'i snying po ston pa'i skyes bu dam pa de ci 'dra/_gsol pa/_bcom ldan 'das nyid mkhyen te/_nyan thos dang /_rang sangs rgyas kyis mi rig go/_/de'i dus na 'jig rten gyi chos rnam par dag pa yang bshad 
[\[191a\]]
[\[191a.1\]]dka' na/_'jig rten las 'das pa'i chos rnam par dag pa de bzhin gshegs pa'i snying po bstan pa lta ci smos/_de ltar skyes bu dam pa de stong gsum gyi stong chen po'i me'i phung po rab tu 'bar ba khyor ba'i chus zhi bar bgyi ba'i slad du der mchi 
[\[191a.2\]]zhing /_shin tu dka' ba bgyid pa de ni skyes bu de gzhan ma lags kyi/_de bzhin gshegs pa nyid lags pa snyam bgyid do/_/bcom ldan 'das kyis bka' stsal pa/_rigs kyi bu legs so legs so/_/ngas kyang tshig de skad smras so/_/skyes bu de shin tu 
[\[191a.3\]]dka' ba byed pa ni sangs rgyas thams cad kyis bskal pa bye ba snyed du yon tan bshad kyang de'i mtha' mi rnyed do/_/gzhan yang rigs kyi bu 'di lta ste/_rgya mtsho chen po'i chu'i phung por chu bo thams cad 'bab pa mi mngon pa de bzhin du skyes bu de'i blo'i nang du 
[\[191a.4\]]'jig rten thams cad kyi blo de'i nang du zhugs par mi snang ngo /_/gzhan yang rigs kyi bu rgya mtsho chen po ni sems can gyi ro thams cad mthar 'byin pa de bzhin du skyes bu dam pa de yang mig zur yang mi lta/_khyim la chags pa yang med/_chos dang mi ldan pa 
[\[191a.5\]]rnams dang rigs 'dres pa yang med/_de bzhin gshegs pa'i snying po la smod pa byed pa rnams kyang spangs te/_skyes bu dam pa de lta bu ni shin tu dka' ba byed pa'o/_/gang de'i phyogs 'dzin cing nyan pa de dag kyang /_nga'i nyan thos shin tu dka' ba byed pa yin no/_/
[\[191a.6\]]gsol pa/_bcom ldan 'das mtshan nyid du dang ldan na/_byang chub sems dpa' sems dpa' chen po gsar lags/_bcom ldan 'das kyis bka' stsal pa/_rigs kyi bu mtshan nyid brgyad dang ldan na/_byang chub sems dpa' sems dpa' chen po gsar yin 
[\[191a.7\]]no/_/brgyad gang zhe na/_chos la sems pa dang /_rtog cing gzhig pa dang /_len cing 'dzin pa dang /_pha ma la sri zhu che ba dang /_rang gi slob dpon la byas pa gzo ba dang /_lta ba thams cad dang mi 'thun pa dang /_mtshan ma thams cad la khyad du gsod cing 'dul 
[\[191b\]]
[\[191b.1\]]ba la mkhas pa dang /_mi rung ba thams cad spong ba dang /_'dod pa med pa'i sems 'di lta ste/_rmi lam na yang khu ba mi 'byung zhing tshul khrims la gus par byed pa'i mtshan nyid de dag dang ldan na/_byang chub sems dpa' gsar yin no/_/yang mtshan nyid brgyad 
[\[191b.2\]]dang ldan na/_byang chub sems dpa' gsar yin te/_brgyad gang zhe na/_theg pa chen po ston pa dang /_de bzhin gshegs pa'i snying po gsal bar ston cing gtong ba dang ldan pa dang /_zang zing la mi brkam pa dang /_byams pa dang /_snying rje dang /_dga' ba dang /_
[\[191b.3\]]btang snyoms su ldan pa dang /_sems can thams cad la bu gcig pa bzhin du lta ba dang /_de dge ba'i bshes gnyen la sten pa dang /_sdig pa'i grogs po yongs su spong ba dang /_rnyed pa dang bkur sti la chog shes pa ste/_mtshan nyid brgyad po de dag dang ldan 
[\[191b.4\]]na/_byang chub sems dpa' gsar yin no/_/yang mtshan nyid brgyad dang ldan na/_byang chub sems dpa' gsar yin te/_brgyad gang zhe na/_phan pa dang /_ran pa dang /_'jam par smra ba dga' ba dang /_nyon mongs pa chung ba dang /_bzod pa dang ldan pa dang /_
[\[191b.5\]]mdo sde'i mtha' thams cad nyan pa la bzod pa dang /_mig gnyid thul ba dang /_snyom las med de ldang zhing bag yod pa dang /_bslab pa la mos pa ste/_mtshan nyid brgyad po de dag dang ldan na/_byang chub sems dpa' gsar yin no/_/yang mtshan nyid 
[\[191b.6\]]brgyad dang ldan na/_byang chub sems dpa' gsar yin te/_brgyad gang zhe na/_bden pa dang gtsang ba dang /_gtsang sbra byed pa dang /_mkhas pa dang /_'od dang ldan zhing gzugs bzang ba dang /_bud med dang 'grogs pa spong ba dang /_gnyen gyi khyim nas 
[\[191b.7\]]ring du lta ba dang /_gtse ba de dang des sdig pa'i dge sbyong thams cad la 'jigs pa dang /_thos ma thag tu lus kyi spu langs par 'gyur ba dang /_srog chags thams cad la byams shing snying brtse ba ste/_mtshan nyid brgyad po de dag dang ldan na/_byang chub 
[\[192a\]]
[\[192a.1\]]sems dpa' gsar yin no/_/yang mtshan nyid brgyad dang ldan na/_byang chub sems dpa' gsar yin te/_brgyad gang zhe na/_bdud kyis bshad pa dang /_sangs rgyas kyis bka' stsal pa'i bye brag shes pa dang /_mdo sde shes pa la bkur 
[\[192a.2\]]sti byed pa dang /_'dul ba dang /_'dul ba ma yin pa'i bye brag shes te mi 'chab pa dang /_de bzhin gshegs pas dgongs te gsungs pa la mkhas pa yin/_de bzhin gshegs pas gsungs pa shes/_'jig rten gyi phyir 'brang bar bya ba shes/_de bzhin 
[\[192a.3\]]gshegs pa rtag pa nyid du shes pa/_sdig pa dang /_sdig pa med pa dang /_byang chub sems dpa'i bya ba la mkhas pa/_yul dang /_dus dang /_ye shes dang /_bdag gi nus pa dang /_rab tu shes pa ste/_mtshan nyid brgyad po de dag dang ldan na/_byang chub sems 
[\[192a.4\]]dpa' gsar yin no/_/mtshan nyid bzhi bcu po de dag dang ldan te/_lus dran pa'i chos dang ldan pa de gang yin pa de ni byang chub sems dpa' gsar zhes bya'o/_/gang la yon tan bzhi bcu med de phyed dam/_phyed kyi yang phyed yod pa de ni theg pa chen po la yang dag 
[\[192a.5\]]par zhugs pa'i rigs kyi bu dang /_rigs kyi bu mor rig par bya ste/_byang chub sems dpar brtse bar mi gtogs so/_/de bas na byang chub sems dpa'i spyod pa ni shin tu dka' ba byed pa'o/_/de la yon tan gyi mchog gang zhe na/_g.yem pa'i 'du shes med cing 
[\[192a.6\]]rmi lam na yang khu ba mi 'byung ba de ni rgyu dang bcas pa'i mir rig par bya ste/_byang chub kyi yan lag thams cad kyi yon tan gyi mchog go/_/'jam dpal gzhon nur gyur pas/_sor mo'i phreng ba la 'di skad ces smras so/_/de bzhin gshegs pa'i snying po de bzhin 
[\[192a.7\]]gshegs pa'i snying po zhes bshad pa de'i don ci/_gal te sems can thams cad la de bzhin gshegs pa'i snying po yod na/_sems can thams cad sangs rgyas su 'gyur te/_sems can thams cad kyis srog gcod pa dang /[ {]brdzun [,]rdzun [}]smra ba dang /_chang 'thung 
[\[192b\]]
[\[192b.1\]]ba dang /_'khrig pa dang /_ma byin par len pa dang /_mi dge ba'i las kyi lam thams cad byar rung ngam/_gal te sangs rgyas kyi dbyings sems can thams cad la yod na gang gi tshe bsgral zhing rab tu 'jug par 'gyur/_gal te sangs rgyas kyi dbyings yod na/_thams cad 
[\[192b.2\]]kyis kyang mtshams med pa dang /_'dod chen pa'i las bya bar 'gyur ro/_/gal te sems can thams cad la bdag gi dbyings yod na/_bdag nyid sgrol bar 'gyur te/_las kyi rnam par smin pa la bdag gi dbyings med pas na/_de'i phyir 'jig rten dang bdag la dbyings 
[\[192b.3\]]med de/_thams cad la bdag med pa de ni sangs rgyas kyi bstan pa'o/_/bcom ldan 'das kyis bka' stsal pa/_sems can thams cad la de bzhin gshegs pa'i snying po yod de/_nyon mongs pa bye bas g.yogs nas bum pa'i nang gi mar me bzhin du 
[\[192b.4\]]'dug go/_/gzhan yang 'jam dpal 'dul sbyong byed pa'i bu gcig bcom ldan 'das 'od srung de bzhin gshegs pa dgra bcom pa yang dag par rdzogs pa'i sangs rgyas kyis de ring nas lo bdun na/_'khor los sgyur ba'i rgyal po chos dang ldan pa chos kyi rgyal 
[\[192b.5\]]por 'gyur ro/_/nga yang zhag bdun na yongs su mya ngan las 'da'o zhes lung bstan nas/_'dul sbyong byed pa'i bu de rab tu dga' ba skyes nas/_bdag ni thams cad mkhyen pas 'khor los sgyur ba'i rgyal por lung bstan te/_gdon mi za bar 'gyur snyam nas dga' 
[\[192b.6\]]ches te/_rang gi ma la smras pa/_ma nya dang /_sha dang /_'o ma dang /_til gyi la du dang /_zho dang /_do ba dang /_khu ba dang /_'bru drus pa dag stsol cig_/stobs chen por bya'o zhes thams cad bsres te zos nas/_dus ma yin pa tsam gyis shi nas bdag nyid shi ba/_bdag 
[\[192b.7\]]nyid kyis nyams par byas na/_ci bcom ldan 'das de bzhin gshegs pa [{]brdzun [,]rdzun [}]gsung ngam/_de ste thams cad mkhyen pa ma yin/_'on tam de la 'khor los sgyur ba'i dge ba'i rtsa ba dang /_bsod nams rnam par smin pa med dam/_gsol pa/_de sngon las ngan pa 
[\[193a\]]
[\[193a.1\]]bgyis pas gum mo/_/bcom ldan 'das kyis bka' stsal pa/_'jam dpal de skad ma zer cig_/de ni dus ma yin pa tsam bab pa ste/_sngon las ngan pa byas pa ma yin no/_/bcom ldan 'das de bzhin gshegs pa lung ston pa na/_des sngon las 
[\[193a.2\]]byas pa mi mkhyen par lung bstan re skan/_de ni sngon las ngan pa byas pas shi ba ma yin gyi/_bdag nyid kyis nyes te/_bdag gis bsad do/_/'jam dpal de bzhin du skyes pa'am bud med kyang rung ste/_gal te de bzhin gshegs pa'i snying po bdag la yod pas 
[\[193a.3\]]de nyid sgrol bar 'gyur gyis sdig pa bya'o snyam ste sdig pa byas na de ci bdag gi dbyings sgrol bar 'gyur ram/_sngar bshad pa bzhin te/_'dul sbyong byed pa'i bu ltar dbyings yod kyang mi sgrol lo/_/de ci'i phyir zhe na/_de nyid bag med pa mang ba dag bag med pa'i phyir chos 
[\[193a.4\]]kyi dbyings kyis mi sgrol lo/_/ci sems can rnams la sangs rgyas kyi dbyings med dam/_sangs rgyas kyi dbyings ni rgyal thabs kyi rnam par smin pa bzhin du sems can thams cad la yod do/_/sangs rgyas [{]brdzun [,]rdzun [}]gsung ba yin nam/_sangs rgyas ni [{]brdzun [,]rdzun [}]
[\[193a.5\]]gsung ba ma yin te/_sems can [{]brdzun [,]rdzun [}]smra ba rnams bag med par myos shing bstan pa thos nas kyang de dag rang gi nyes pas sangs rgyas thob par mi 'gyur ro/_/gsol pa/_sems can thams cad la sngon bgyis pa'i las ma mchis zhes bgyi'am/_bka' stsal pa/_
[\[193a.6\]]mdo sde las yod ces 'byung mod kyi/_thos pa tsam gyis grangs med pa'i yang grangs med par byas pa'i las rnams zad par 'gyur ro/_/de ci'i phyir zhe na/_de bzhin gshegs pa bskal pa bye ba grangs med pa mang po nas/_'jig rten gyi phyir dam bcas te bdag 
[\[193a.7\]]grol nas sems can thams cad dgrol lo/_/bdag brgal nas sems can thams cad bsgral lo zhes de ltar dam bcas pa'i dge ba'i rtsa bas/_de bzhin gshegs pa nyi ma'i 'od kyi gzi brjid kyis las byas pa ma lus par zad par 'gyur ro/_/gzhan 
[\[193b\]]
[\[193b.1\]]yang 'di lta ste dper na/_'jam dpal sprin dang /_khug rna dang /_ba mo'i dri ma dang /_nyes pa rnams ni ji tsam du nyi ma ma shar ba de tsam du 'jig rten la sgrib kyi/_nyi ma shar ma thag tu se gol gtogs pa srid kyis zad par 'gyur ro/_/de bzhin du sdig 
[\[193b.2\]]pa'i phung po grangs med par byas pa yang mdo sde 'di'i nyi ma ma shar ba de tsam du sems can thams cad 'khor ba bye bar kun du 'khor gyi mdo sde 'di'i nyi ma shar ma thag tu sdig pa'i phung po grangs med par byas pa yang se gol gtogs pa srid kyis zad par 'gyur 
[\[193b.3\]]ro/_/de bzhin gshegs pa'i snying po la 'phyas pa'am/_sting ba'am/_kha gcus pa'am/_gzhan gyi phyir 'brang ba'am/_'di las phyi rol par gyur pa'am/_phas pham pa'am/_mtshams med pa byas par gyur pa/_grangs med par sdig pa byas pa de 
[\[193b.4\]]yang thang cig tsam gyis zad par 'gyur ro/_/de ci'i phyir zhe na/_gang de bzhin gshegs pa shAkya thub pa'i mtshan thos pa tsam gyis kyang sems ma bskyed pa yang byang chub sems dpar 'gyur ro/_/de bas na de bzhin gshegs pa de'i smon lam gyi bye 
[\[193b.5\]]brag gis bdag dang 'jig rten gyi phyir bdag grol nas dgrol lo/_/'khor ba bye ba na gnyid kyis log pa'i sems can rnams dam pa'i chos bye bas sad par byas te/_'jam dpal de'i phyir de bzhin gshegs pa'i mtshan thos pas/_byang chub sems dpar 
[\[193b.6\]]'gyur te/_bdag nyid kyis nyon mongs pa bye ba gcad pa'i phyir rings par bya'o/_/de las nga'i lus 'dzin par 'gyur ro/_/'jam dpal ngas bshad pa/_ngas ni mya ngan gyi zug rngu bcad pa'i lam bstan te/_de bzhin gshegs pa ston pa yin gyis da khyed kyis 
[\[193b.7\]]nan tan gyis shig ces ngas lam bstan to/_/lam bstan pa rnam pa gnyis te/_rnam pa gnyis gang zhe na/_nyan thos kyi theg pa'i lam dang /_byang chub sems dpa'i lam mo/_/de la nyan thos kyi theg pa'i lam zhes bya ba ni 'phags pa'i lam yan lag brgyad pa'o/_/
[\[194a\]]
[\[194a.1\]]byang chub sems dpa'i lam zhes bya ba ni sems can thams cad la de bzhin gshegs pa'i snying po yod de/_nga'i dbyings su ngas mi g.yo ba thob pa ltar/_bde bar gshegs pas dgongs pa'i tshul gyis/_nyon mongs pa bye ba gcad par bya'o/_/gal te 
[\[194a.2\]]ma bcad na nges par 'khor ba'i 'khor lor yongs su 'phyan to zhes mya ngan gyi zug rngu gcad pa'i lam ngas bstan to/_/mya ngan ces bya ba ni nyon mongs pa'i don to/_/zug rngu 'byin pa zhes bya ba ni de bzhin gshegs pa'i tshig [{]bla dgas [,]bla dwags [}]so/_/bdag gis nyon mongs pa 
[\[194a.3\]]bye ba gzhom pa ni sman pa ltar skyug pa dang /_bkru ba dang /_brtol ba'i don byed pa ste/_khyed kyang rang bzhin gyis nga la bsnyen bkur gyis shig dang ngas de bzhin gshegs pa'i snying po bshad do zhes bya ba'i don to/_/da khyed kyis nan tan gyis shig ces bya ba de ni dgongs 
[\[194a.4\]]te gsungs pa'i don to/_/de bzhin gshegs pa ni ston pa'o zhes bya ba yang skye ba 'di chod cig chod cig_/sangs rgyas 'byung ba ni u dum bA ra'i me tog bzhin no/_/dad pa phun sum tshogs pa ni gser gyi gram bu bzhin no/_/de bzhin gshegs pa dgra bcom pa 
[\[194a.5\]]yang dag par rdzogs pa'i sangs rgyas la mnyes par byed pa ni rus sbal zhar ba gnya' shing gi bu gar 'jug pa bzhin no/_/de bzhin gshegs pa'i snying po mdo sde 'di don med par ma byed cig_/tshe dang 'tsho ba'i 'bras bu yod par gyis shig_/bdag nyid srid 
[\[194a.6\]]pa thams cad dang /_nyon mongs pa'i nad thams cad las sgrol cig_/de bas na de bzhin gshegs pa ni ston pa ste/_bsod nams la g.yel bar byed kyang sdig pa la yid mi dga'o/_/ngas nyan thos kyi theg pa las bstan te/_de bzhin gshegs pa'i snying 
[\[194a.7\]]po ni shin tu rnyed par dka'o/_/'jig rten na dpe med de de ltar shin tu rnyed par dka'o/_/'jig rten na dpe med kyis de bzhin gshegs pa'i snying po la myur du ltos te/_de ltar gyis shig pa'i don to/_/sdig pa la yid mi dga' zhes bshad pa de'i don ci/_de'i 
[\[194b\]]
[\[194b.1\]]don bshad par bya'o/_/sems ni rang bzhin gyis yongs su dag pa ste/_dge slong rnams mi dge ba'i grogs po'i sten gyi nyes pas dri ma lnga la sogs pa dri ma mang pos mdun du byas shing bskor to/_/dri ma lnga la sogs pa gang zhe na/_'dod pa dang /_sred pa dang /_gnod 
[\[194b.2\]]sems mang ba dang /_rmugs pa dang /_gnyid dang gsum ste/_rgod pa dang /_the tsom de lnga ni sems sun 'byin pa'o/_/dri ma lnga la sogs te/_dri ma mang po rnam par dag par bya ba'i phyir brtson par bya'o/_/sems rang bzhin gyis rnam par dag pa'i dbang du 
[\[194b.3\]]brtson par bya'o/_/rings par rings par zhes bya ba ni ji tsam du mdo sde spong bar ma gyur pa dang /_ji tsam du 'dod chen par ma gyur pa de tsam du bdag nyid bsgral ba'i phyir brtson par gyis shig_/tshig de'i don ni 'di yin te/_sems bzhin du nyon mongs pa blo bur gyi 
[\[194b.4\]]dri ma bye ba rtsa ba nas brko ba ni rings par rings par zhes bya ba'i tshig gi don to/_/yid ni chos kyi sngon du 'gro/_/yid gtso yid kyi rang bzhin te/_/yid ni rab tu dang ba yis/_/byed pa dang ni smra ba dag_/de dag bde dang ldan par 'gyur/_/grib ma bzhin du rjes 
[\[194b.5\]]su 'gro/_/nyan thos kyi theg pa las yid ces bya ba bstan pa yang de bzhin gshegs pa'i snying po zhes bya ba'i don te/_yid rang bzhin gyis dag pa zhes bya ba de gang yin pa de ni de bzhin gshegs pa'i snying po'o/_/de ni chos thams cad kyi gtso bo ste/_chos 
[\[194b.6\]]thams cad ni de bzhin gshegs pa'i snying po'i rang bzhin no/_/yang yid rab tu dang bas byed pa zhes bya ba ni nyon mongs pa bye ba thams cad bcad de bdag gi dbyings bstan nas gang rab tu dang ba ni de bzhin gshegs pa'i snying po nyid do/_/de nas phyis smra ba dang 
[\[194b.7\]]byed pa zhes bya ba ni sangs rgyas thob nas gang smra ba dang /_gang byed pa de thams cad 'jig rten rab tu sgrol ba ste/_de'i tshe ji ltar mis grib ma mthong ba bzhin du/_de bzhin gshegs pa'i snying po mthong ngo /_/de bas na grib ma bzhin du rjes su 'brang zhes 
[\[195a\]]
[\[195a.1\]]bya ste/_tshigs su bcad pa de'i don ni 'di'o/_/yid ni chos kyi sngon du 'gro/_/yid gtso yid kyi rang bzhin te/_/yid ni rab tu 'khrugs pa yis/_/smras pa dang ni byas pa dag_/de ni sdug bsngal ldan par 'gyur/_/shing rta rab tu drangs 
[\[195a.2\]]pa bzhin/_/tshigs su bcad pa de'i don ni nyon mongs pa bye ba'i don to/_/yid kyang rab tu 'khrugs zhes bya ba ni nyon mongs pa bye bas g.yogs pas 'khrugs zhes bya'o/_/sems gang gyur pa ni de bzhin gshegs pa'i snying po nyon mongs pa bye ba'i nang du zhugs pa'i 
[\[195a.3\]]don to/_/de nas smra ba dang byed pa thams cad sdug bsngal gyi phyir 'gro ste/_shing rta rab tu drangs pa zhes bya ba ni ji ltar 'khor lo ba lang gi rjes su 'gro ba de bzhin du/_sdig pa'i phung pos 'khor ba'i 'phang lo sems can dmyal ba dang /_dud 'gro'i skye gnas su 
[\[195a.4\]]sems can rnams rab tu 'khyam mo/_/de bas na bsod nams la g.yel bar byed kyang sdig pa la yid mi dga' ba zhes bya bar grub bo/_/gzhan yang 'jam dpal ba'i 'o ma la mar yod par rtogs pas mi rnams srub la/_ci'i phyir chu la mi rnams mi 
[\[195a.5\]]srub ce na rdzas med pa'i phyir te/_de bzhin du 'jam dpal de bzhin gshegs pa'i snying po yod pa'i phyir mi rnams tshul khrims srung zhing tshangs par spyad pa spyod do/_/gzhan yang 'jam dpal mi gser 'dod pa rtog pa dang ldan pa brag la rko la/_ci'i phyir 
[\[195a.6\]]shing la mi rko/_rdo ba gser gyi dbyings yod pa la ni rko'i/_shing gser med pa la mi rko'o/_/de bzhin du 'jam dpal dbyings yod pa la rtog pa'i mi rnams bdag sangs rgyas su 'gyur ro snyam ste/_tshul khrims srung zhing tshangs par spyod do/_/gzhan 
[\[195a.7\]]yang 'jam dpal dbyings med na ni tshangs par spyod pa don med par 'gyur ro/_/lo bye bar chu la bsrubs kyang snum mi 'byung ba de bzhin du/_gal te bdag gi dbyings med na/_bdag la chags pas tshangs pa dang /_tshul khrims spyod pa rnams don med 
[\[195b\]]
[\[195b.1\]]par 'gyur ro/_/'jam dpal gyis gsol pa/_tshangs par spyod pa tshangs par spyod pa zhes bgyi ba de'i don ci lags/_ci'i phyir de bzhin gshegs pas 'dod pa'i yon tan la rol pa spangs/_sor mo'i phreng bas kyang gsol pa/_lha dang mi mang po nges par 
[\[195b.2\]]des ltung ba'i chos su mkhyen nas 'dod pa'i 'du shes spangs so/_/bcom ldan 'das kyis bka' stsal pa/_sor mo'i phreng ba de skad ma zer cig_/sems can thams cad la de bzhin gshegs pa'i snying po yod pas/_sems can thams cad chos kyi spun 
[\[195b.3\]]yin no/_/bud med thams cad ni sring mo yin no/_/sor mo'i phreng bas gsol pa/_rgyal po zas gtsang ma dang /_lha mo sgyu ma yang lcam dral na/_ji ltar yab yum du 'gyur/_/bcom ldan 'das kyis bka' stsal pa/_de ni 'jig rten gzhan bsgral ba'i phyir sgyu 
[\[195b.4\]]ma'i bya bas bstan to/_/'di lta ste/_rgyal po'i gyad gnyis skugs stong btsugs te/_dam bcas pas gcig la gcig brdeg cing mi btsam pa'i tshul gyis skugs stong phrog par ston pas rgyal po dang /_'khor thams cad dga' bar byed na 'gro ba rnams kyis de'i bye brag 
[\[195b.5\]]mi shes so/_/de bzhin du sangs rgyas bcom ldan 'das rnams kyis thabs byas te yab yum dang bdag nyid skyes bu brtan por ston te/_de nas phyis 'gro ba mang po yang srid pa'i rgya mtsho mi zad pa las sgrol na/_sems can rnams kyis de'i bye brag mi shes so/_/'di 
[\[195b.6\]]lta ste/_rol mo la 'dus pa'i nang du skyes bu gar mkhan gar byed cing gar dang gtam gyi tshigs su skyes pa dang /_bud med dang /_ma ning du 'gyur te/_'gro ba mang po myur du mgu bar byed pa de bzhin du/_sangs rgyas bcom ldan 'das kyis kyang bdag gi 
[\[195b.7\]]lus gar mkhan chen po lta bur lus bstan te/_sems can bye ba mang po sgrol ba/_sems can rnams kyis skyes bu'i thabs su mi shes so/_/'di lta ste/_rol mo la 'dus pa'i dbus su sgyu ma byed pas/_bdag nyid rnam pa mang por gcod cing rtse bas 'gro ba 
[\[196a\]]
[\[196a.1\]]mang po dga' bar byas pa yang snad pa'am/_phog pa yang med do/_/de bzhin du sgyu ma byed pa ltar bdag nyid sems can mang po la phan par bya ba'i phyir bdag nyid sgyu ma sprul pa ston to/_/yang 'jam dpal de bzhin gshegs pa ni thams cad 
[\[196a.2\]]mkhyen pa'i ye shes thams cad dang ldan pas/_'jig rten kun la legs par rab tu gzigs na/_thog ma med pa tshun chad 'khor bar 'pho zhing 'khyam pa na/_mar ma gyur pa med/_sring mor ma gyur pa med de/_ma yang chung mar gyur/_bran yang phar gyur/_
[\[196a.3\]]pha yang bran du gyur te/_tshe rabs bye ba mang por 'tsho ba'i 'jig rten ni gar mkhan bzhin pas na/_de bzhin gshegs pas tshangs par spyod pa mdzad do//_//bam po bdun pa ste tha ma'o/_/gzhan yang 'jam dpal rang gi dbyings dang lhan cig 
[\[196a.4\]]tu 'dod chen pa'i rtsed mo byas pa gang [{]chung zad [,]cung zad [}]bde ba rang gis bzung ste/_smra ba bzhin du 'gyur ro/_/bdag nyid ma ning du skyes na/_bde ba de dang sdug bsngal gyi phung po 'byung ngo /_/bud med la'ang de bzhin gshegs pa'i snying po yod de/_skyes pa yang de 
[\[196a.5\]]bzhin no/_/bdag nyid kyis bzung nas smra ba bzhin du ci rung bar 'gyur ram/_de'i phyir sems can thams cad kyi dbyings ni dbyings gcig go/_/tshangs par spyod pa brtsams te/_bdag nyid gzhag par mi 'gyur ba'i gan du de bzhin gshegs pa 
[\[196a.6\]]phyin to/_/'jam dpal gyis gsol pa/_ci'i slad du de bzhin gshegs pas dge bsnyen pha dang /_dge bsnyen ma thams cad tshangs par spyod pa la rab tu ma bkod/_ci'i slad du dge bsnyen dang /_dge bsnyen ma dang /_dge slong dang /_dge slong ma rnams 
[\[196a.7\]]ni ka ba bzhi pa'i khang ba lta bus dam pa'i chos kyi rgyur dpe bstan na/_sdig pa chen po yang rab tu 'byung bar gda' ste/_ci'i slad du dge bsnyen dang /_dge bsnyen ma dag de ltar sdig pa rab tu gda' bar gyur/_ci'i slad du yang dge bsnyen dang /_dge bsnyen ma rnams 
[\[196b\]]
[\[196b.1\]]kyi 'dul ba'i chos bcas/_bcom ldan 'das kyis bka' stsal pa/_'jam dpal de ni 'du shes gzhan te/_'jig rten gyi 'du shes kyi ming du btags so/_/de bzhin gshegs pas sems can thams cad sangs rgyas kyi gnas la bkod kyang sgra gcan 'dzin gyi 
[\[196b.2\]]tshul du 'dzin par mi 'gyur ro/_/sangs rgyas kyi 'du shes dang /_'jig rten gyi 'du shes kyang tha dad pa de dri ba 'di ni mi dri ba zhes bya'o/_/'jam dpal sems can thams cad kyi dbyings yin pas na/_srog gcod pa spangs pa ni sangs rgyas so/_/rigs kyi bu ji ltar 
[\[196b.3\]]bdag gsod pa ltar 'jig rten na srog gcod pa yang de bzhin te/_bdag nyid kyi dbyings 'joms pa'o/_/'jam dpal gyis gsol pa/_bcom ldan 'das ci'i slad du sgra gcan 'dzin bzhin du mtshungs par gzigs la/_bdag nyid kyi dbyings 'chang ba skyon chags pa 
[\[196b.4\]]ya mtshan can rnams chad pas bcad cing bsad par bstan/_bcom ldan 'das kyis bka' stsal pa/_rigs kyi bu de skad ma zer cig_/de bzhin gshegs pa ni sgra gcan 'dzin dang mtshungs par gzigs so/_/'di lta ste/_'jam dpal skyes bu chos 'dod pa 
[\[196b.5\]]zhig bdag nyid dus gnyis su za ba las la la zhig gis bstan te/_zas lan cig par gyur na/_srin bu'i rigs brgyad cu gsod par 'gyur ro/_/ji ste de ltar gyur na de dag la srog gcod pa dag par mi 'gyur ro/_/gzhan yang 'jam dpal shin tu bde ba 'dod 
[\[196b.6\]]pa'i bde ba de las phyir phyogs pa'i 'phags pa 'dod pa 'joms pa ni bdag gsod pa'o/_/gal te 'phags pa rnams de ltar gyur na/_bdag gsod pa'i sdig par 'gyur ro/_/gal te 'dod pa'i sems skyed cing gzhan gyi drung du gnas te/_bdag 'dod pa'i 
[\[196b.7\]]sems skyes na ji ltar bya zhes ma zer cig_/de las ngo tsha ba skye bar 'gyur ro/_/nga'i lus gcig yod kyang rung /_med kyang rung dpa' bo ltar 'dug pas bdag gsod pa ni bdag gi khams 'joms par 'gyur ram/_de ma lags so/_/bcom ldan 'das 
[\[197a\]]
[\[197a.1\]]de ni bsod nams kyi phung po'o/_/de bzhin du 'jam dpal 'phags pa yang 'di ltar bdag gsod de/_de ci'i phyir zhe na/_nyon mongs pa'i dug gi phyir te/_gzhan gsod par ni mi 'gyur ro/_/sangs rgyas kyi chos kyi tshig ni skyon chags pa'i ya 
[\[197a.2\]]mtshan can dam pa'i chos 'jig pa rnams bdag gi nyon mongs pa mi zad pa ltar de dag med par byed cing /_tshul ma yin par gnod pa'ang byed du 'jug ste/_de dag ni bdag la mchod pa yin no/_/ji ltar bdag sdug par 'dod pa dang /_bde ba dang /_zas 
[\[197a.3\]]dang /_srog 'dor ba de bzhin du/_bdag spong bar 'dod pas skyon chags pa'i ya mtshan rnams chad pas gcod pa de ni de bzhin gshegs pa'i snying po rig pa yin no/_/'jam dpal gyis gsol pa/_ci de bzhin gshegs pa'i snying po'i slad du sangs rgyas rnams 
[\[197a.4\]]sha mi gsol lam/_bcom ldan 'das kyis bka' stsal pa/_'jam dpal shin tu de bzhin te/_thog ma dang tha ma med pa'i 'khor bar 'khor ba'i tshe rabs de dag la sems can thams cad mar ma gyur pa dang /_sring mor ma gyur pa gang yang med do/_/khyir gyur 
[\[197a.5\]]pa yang phar gyur te/_'tsho ba'i 'jig rten ni bro mkhan bzhin no/_/de bas na bdag gi sha dang /_gzhan gyi sha yang sha gcig pa yin pas/_sangs rgyas rnams sha mi gsol lo/_/gzhan yang 'jam dpal sems can thams cad kyi dbyings ni chos kyi 
[\[197a.6\]]dbyings te/_dbyings gcig tu gyur pa'i sha za bar 'gyur bas/_sangs rgyas rnams sha mi gsol lo/_/'jam dpal gyis gsol pa/_sbrang rtsi dang /_dung dang /_lham dang /_dar gyi srin bu la sogs pa rang gi dbyings kyi sha ma lags sam/_bcom ldan 'das 
[\[197a.7\]]kyis bka' stsal pa/_'jam dpal de skad ma zer cig_/sangs rgyas ni 'jig rten pa thams cad kyi lus spangs pa yin te/_sangs rgyas ni zang zing med pa yin na chags pa'i rdzas ci la'ang sten pa de ni gnas ma yin te/_zang zing la bsnyen pa ni thabs kyi chos nyid 
[\[197b\]]
[\[197b.1\]]do/_/'di rdzas gcig nas gcig tu 'ongs pa la bsnyen par byed de/_rdzas gang nas 'byung ba de dang der bsnyen par mi bya'o/_/gsod pa'i lag ma yin par gcig nas gcig tu 'ongs pa ni bsnyen du rung ngo /_/'jam dpal gyis gsol pa/_tshong 'dus gcig na lham 
[\[197b.2\]]mkhan gyis ko ba las lham drubs te/_de bzhin gshegs pa dgra bcom pa yang dag par rdzogs pa'i sangs rgyas la phul na/_gcig nas gcig tu mchis pa de bzhes sam/_'jam dpal gyis gsol pa/_gal te ma he rang chos bzhin du gum nas ma he bdag 
[\[197b.3\]]po gdol pa las ko ba blangs te/_lham mkhan btsal nas lham du drubs te/_tshul khrims dang ldan pa la stsal na/_de gcig nas gcig tu mchis pa lags sam/_bcom ldan 'das kyis bka' stsal pa/_ma he chos bzhin du shi bar gyur la/_ma he'i bdag pos 
[\[197b.4\]]lham 'drub tu bcug nas tshul khrims dang ldan pa la byin na blang bar bya'am/_'on te ma blangs na dge slong dang 'thun nam/_snying rje med pa yin te/_tshul khrims ral bar mi 'gyur ba ma yin no/_/'jam dpal gyis gsol pa/_rmo brko yang bgyir mi rung ngo /_/
[\[197b.5\]]chu mi gtsang bas btsos pa'i zas kyang mi blang ngo /_/de lta lags na dge slong dag la de lta bu gda'o/_/bcom ldan 'das kyis bka' stsal pa/_de ni 'jig rten gyi 'du shes zhes bya ste/_gal te dge bsnyen yod na ni zas dang skom chu gtsang ma dang sbyor cig_/gang 
[\[197b.6\]]na dge bsnyen yod par rmo brko mi bya'o/_/gang na dge bsnyen med pa der sangs rgyas kyis kyang ji ltar bya/_thang la yang srog chags yod/_chu'i nang na yang srog chags yod/_nam mkha' la yang srog chags yod do/_/gal te de ltar rnam par dag pa 
[\[197b.7\]]grub pa rnams la sdig par mi 'gyur ram/_rnam par dag pa grub pa de dag ji ltar rgyu/_de ni 'jig rten na mi 'dri ba zhes bya ba'i dri ba'o/_/'jam dpal gyis gsol pa/_bcom ldan 'das 'jig rten pa'ang ring zhig tshun chad bdag nyid sha za ba 
[\[198a\]]
[\[198a.1\]]la mi gnas so/_/bcom ldan 'das kyis bka' stsal pa/_gang 'jig rten pa la sangs rgyas kyi tshig dang 'thun pa yod pa de yang thams cad du thams cad sangs rgyas kyi tshig tu rig par bya'o/_/'jam dpal 'jig rten pa rnams kyang thar pa brjod 
[\[198a.2\]]de/_de dag la thar pa med kyi/_bcom ldan 'das kyi bstan pa la thar pa yod do/_/de dag la yang rab tu 'byung ba yod de/_de dag gi rab tu 'byung ba ma yin no/_/bcom ldan 'das kyi bstan pa la ni rab tu 'byung ba yod do/_/'jig rten pa la yang sha za ba 
[\[198a.3\]]ni bdag nyid za ba'o zhes brjod de/_de yang bdag nyid bdag nyid kyi sha la mi za ste/_bcom ldan 'das kyi bstan pa la ni bdag nyid kyi sha za bar nges so/_/'jam dpal 'jig rten du ya mtshan can thams cad byung ba mdo sde 'di las bstan pa nyan 'dod dam/_
[\[198a.4\]]gsol pa/_bcom ldan 'das 'tshal lo/_/bcom ldan 'das kyis bka' stsal pa/_'jam dpal sngon 'das pa'i dus na byung ba grangs med pa'i bskal pa bas kyang ches grangs med pa bskal pa yangs pa bas kyang ches yangs pa/_dpag tu med pa 
[\[198a.5\]]bas kyang ches dpag tu med pa de'i tshe de'i dus na/_de bzhin gshegs pa ko san ta bzang po zhes bya ba 'jig rten du grong 'dir byung ste/_/de'i tshe ya mtshan can med cing ya mtshan can gyi ming yang med do/_/sems can theg pa chen po par gyur te/_sems 
[\[198a.6\]]can rnams shin tu bde ba dang ldan par gyur to/_/de'i tshe de bzhin gshegs pa de 'jig rten gyi khams 'dir lo mang du bzhugs nas yongs su mya ngan las 'das so/_/yongs su mya ngan las 'das pa'i bstan pa yang lo mang du gnas nas/_dam pa'i chos 
[\[198a.7\]]nub par gyur pa'i tshe/_dge slong tshul khrims dang ldan pa bri ba'i dus na/_chos ma yin pa'i phyogs 'phel ba'i tshe/_dge slong sangs rgyas kyi blo gros zhes bya ba zhig dgon pa na gnas te/_dge slong de la sems can dge ba'i rtsa ba dang ldan pa gcig gis/_rin 
[\[198b\]]
[\[198b.1\]]thang med pa'i gos byin nas/_dge slong des rjes su gzung ba'i phyir blangs te/_i shin 'da'i ra ba'i drung nas phar bstan te song ba dang /_i shin 'da'i mis gos de mthong nas sems bzlog ste/_nub mo mun khung na dge slong de'i thad du song ste/_gos de phrogs 
[\[198b.2\]]nas ri khrod du khrid de/_gcer bur phyung nas/_shing la lag pa gyen du dam por bcings te song ngo /_/de'i nub mo mun khung na me tog thu ba'i bram ze skon pa thogs te/_'brog dgon par 'ongs nas nam langs te/_tsam pa ka zhig gi drung na stag 'dug pas skrag 
[\[198b.3\]]ste/_stag des bsad la thug pa dang /_ci thar du bros te/_bdag nyid rab tu mi dga' zhing song song na dge sbyong gcer bur bcings pa mthong nas/_/kye ma dge sbyong dgon pa pa ngur smrig can 'dir 'ongs na/_ngur smrig gi rgyal mtshan gyis ni thar bar mi 'gyur ba lta 
[\[198b.4\]]zhig snyam ste/_lag pa bsgreng nas lus gcer bur byung la dka' thub spyad par bya'o snyam nas/_lam 'di nges par thar ba'i lam du legs par bsgrub pa yin nam zhes dam pa'i chos gzhig pa'i phyir bdag gi gos ngan pa bor te/_skra btogs nas mgo reg gcer 
[\[198b.5\]]bu pa'i dge sbyong du gyur te/_de las dge sbyong gcer bu pa byung ngo /_/dge slong de bdag nyid bcings pa khrol nas shing shun blangs te sa ser pos byugs nas/_thang la 'gro ba bram ze zhig gis mthong nas/_sngar bshad pa bzhin du mthong ba dang /_'di ni ngur 
[\[198b.6\]]smrig gyon pa'i dge slong ste/_ngur smrig bor la/_btsag gis byugs te song na/_thar pa'i lam ni 'di yin pa snyam ste/_/'di ni dge bar 'gro ba'am/_ci zhes de kun du rgyu bar gyur te/_/de las mur 'dug kun du rgyu ba byung ngo /_/dge slong phye ma red tshur zhugs 
[\[198b.7\]]te/_rang gi klad pa'i rma chus bkrus nas skra 'jam pos klad pa'i rma g.yogs te/_sbrul bsad pa'i ras ba lang rdzis bor ba gyon te/_khrus byed pa de skyes bu shing thu ba gzhan zhig gis mthong ste/_snga ma ltar dge slong de nyon mongs pa mthong nas/_dge sbyong 'di ni 
[\[199a\]]
[\[199a.1\]]ngur smrig gyon te/_rgyal mtshan ngur smrig gis ni thar par mi 'gyur ba snyam du bsams nas/_ral pa ring por byas te/_rtswa gos gyon nas dus gsum du khrus byed pa'i dka' thub spyod pa yin du bzung nas/_de dge ba yin nam zhes 'di nyid thar 
[\[199a.2\]]pa'i lam ste/_gzhan ma yin no zhes dka' thub can du gyur te/_de tshun chad ya mtshan can dka' thub byed pa byung ngo /_/dge slong de tshur zhugs te rma mang po thams cad la rnag gis yog ste/_rang gi lus rdul gyis gang zhing sbrang ma 'du zhing dge slong de skra 'jam 
[\[199a.3\]]pos g.yogs pa mthong nas/_mur 'dug spyod pa dang /_phyugs bdag pa rnams de ltar byung ngo /_/dge slong de ba lang gi lci ba yar ke ma'i me bus te bsro ba skyes bu nyon mongs pa gzhan zhig gis mthong nas/_ba lang gi lci ba'i ril bu can thog ma de nas 
[\[199a.4\]]byung ngo /_/dge slong de rma la sdug bsngal reg par shes nas/_dpa' bo ltar 'dug pa skyes bu nyon mongs pa gzhan zhig gis snga ma bzhin du mthong ste/_ngur smrig gyon pa ni thar par mi 'gyur ro snyam nas ci legs par 'gro'am snyam ste/_mi g.yo ba'i sar 
[\[199a.5\]]'gro ba thar pa yin snyam du bsams nas/_mi g.yo ba'i sa mya ngan du 'gro bar gyur to/_/de ltar ya mtshan can dgu bcu rtsa drug gi bar du gyur pa rnams kyang so so nas der lhags te/_dge slong de ci dang ci lta ba mthong nas log pa'i lta bas gzhan dang gzhan 
[\[199a.6\]]du brtags so/_/'di lta ste dper na/_phan tshun du [{]ri dgas [,]ri dwags [}]su mthong nas/[ {]ri dgas [,]ri dwags [}]gsad snyam du bsams te/_gcig la gcig gsod pa de bzhin du ya mtshan can dgu bcu rtsa drug kyang de ltar byung ngo /_/dper na dbyar zla ra ba [{]ri dgas [,]ri dwags [}]rnams smig 
[\[199a.7\]]rgyu ba la chu yin snyam du bsams te/_mchi bar 'gyur ba de bzhin du dam pa'i chos nub par 'gyur ba'i dus na dge slong gi gzhi las gzhan du gyur te/_'jam dpal de ltar 'jig rten pa'i tshul khrims dang /_spyod pa dang /_bya ba'i mchog thams cad kyang sangs 
[\[199b\]]
[\[199b.1\]]rgyas kyis sprul pa'o/_/dam pa'i chos nub par 'gyur ba'i dus na de lta bu byung na chos nub par 'gyur ro/_/'jam dpal de bzhin du bdag gi de kho na ni 'di 'dra de 'dra'o zhes log par lta ba bzhin du 'di lta ste/_thar pa dang bdag dang 'jig rten las 'das pa la ldem 
[\[199b.2\]]po ngag mi shes pas bdag med pa sangs rgyas kyi tshig go zhes mur 'dug byung ba ltar rnam par rtog go/_/rjes su dpag pas tshugs pa'i 'jig rten pa la yang gti mug gi chos kyi dbang du song ngo /_/'jig rten las 'das pa la yang ldem po ngag tu bshad pa mi 
[\[199b.3\]]shes pas shes pa nyams te/_de'i phyir phyogs gnyis spangs te/_bdag tu gtogs pa'i chos kyi de kho na nyid dang /_de bzhin gshegs pa dang /_dge 'dun gyi de bzhin nyid ni de bzhin gshegs pa'i theg pa dbu ma'i lam du bstan to/_/dbu ma'i lam zhes bya 
[\[199b.4\]]ba ni theg pa chen po'i [{]bla dgas [,]bla dwags [}]so/_/sor mo'i phreng bas smras pa/_dbu ma'i lam mi shes pas sems can rnams dbu ma'i lam gzhan du rtog go/_/bcom ldan 'das kyis bka' stsal pa/_sor mo'i phreng ba mdo sde 'di bshad pa thos nas sems can mang 
[\[199b.5\]]du mdo sde 'di la yid ches par 'gyur ro/_/ma 'ongs pa'i dus na sems can mang du mdo sde 'di la smod par 'gyur ro/_/sor mo'i phreng bas gsol pa/_bcom ldan 'das phyogs gang du mdo sde la smod pa ji snyed 'byung ba dang /_'dod chen pa ji snyed 'byung 
[\[199b.6\]]ba bshad du gsol/_phyogs gang du sems can thams cad la phan par 'gyur ba ston pa yang de bzhin gshegs pas bshad du gsol/_bcom ldan 'das kyis bka' stsal pa/_ma 'ongs pa'i dus na yul gyi dbus 'dir mdo sde la smod pa'i sems can bye ba 
[\[199b.7\]]brgya stong phrag dgu bcu rtsa brgyad 'byung ngo /_/'dod chen pa bye ba phrag bdun 'byung ngo /_/shar phyogs su mdo sde la smod pa stong phrag dgu bcu rtsa brgyad 'byung ngo /_/'dod chen pa bye ba phrag bdun 'byung ngo /_/lho phyogs su mdo sde la smod pa stong phrag dgu 
[\[200a\]]
[\[200a.1\]]bcu rtsa brgyad 'byung ngo /_/'dod chen pa bye ba phrag drug cu 'byung ngo /_/nub phyogs su mdo sde la smod pa bye ba phrag dgu bcu rtsa dgu 'byung ngo /_/'dod chen pa bye ba phrag lnga bcu 'byung ngo /_/byang phyogs su mdo sde la smod pa bye ba phrag dgu bcu rtsa 
[\[200a.2\]]brgyad 'byung ngo /_/'dod chen pa bye ba phrag bzhi bcu 'byung ngo /_/kha che ba'i yul du yang nga'i bstan pa glegs bam lhag ma'i mdzod dang gter mi stor to/_/b+ha ru ka tsar yang nga'i glegs bam lhag ma'i mdzod du 'gyur ro/_/ri b+hin d+h+ya la yang de bzhin no/_/
[\[200a.3\]]kha che'i yul gyi dge slong rnams bsgrub pa'i don mi shes nas theg pa chen po thams cad la smod pa 'byung ste/_nga la skur pa de ji lta bya zhes nga yang ngo tsha ba skye'o/_/lho phyogs pa'i rgyud du theg pa chen po ston par 'gyur te/_/nan tan snying por byed pa de bzhin 
[\[200a.4\]]gshegs pa'i spyad pa spyod pa dngos po chen po brgyad dang bral ba/_de bzhin gshegs pa rtag pa dang /_ther zug dang /_zhi ba dang /_de bzhin gshegs pa'i snying po brtan pa'o zhes ston par 'gyur ro/_/nga'i nyan thos dge slong dang /_dge slong ma dang /_
[\[200a.5\]]dge bsnyen dang /_dge bsnyen ma rnams nan tan snying por byed par 'gyur ro/_/nga'i bstan pa khur du thogs par 'gyur ro/_/'jam dpal gyis gsol pa/_kye ma bcom ldan 'das lho phyogs su bcom ldan 'das kyi bstan pa gnas par 'gyur ram/_
[\[200a.6\]]bcom ldan 'das kyis bka' stsal pa/_'jam dpal de bzhin te/_lho phyogs pa'i rgyud du nga'i bstan pa lo du ma zhig gnas par 'gyur ro/_/khyod lta bu shin tu dka' ba byed pa'i byang chub sems dpa' rnams rang gi srog btang nas/_de bzhin gshegs pa rtag pa 
[\[200a.7\]]dang /_/de bzhin gshegs pa ther zug dang /_de bzhin gshegs pa g.yung drung ngo zhes sems can thams cad la phan par bya ba'i phyir de bzhin gshegs pa'i snying po ston par 'gyur te/_dper na de bzhin gshegs pa thams cad 'jig rten gyi khams 'dir 
[\[200b\]]
[\[200b.1\]]rgyal po'i srid chen po mi bzhed cing khur chen po thogs te/_stong gsum pa rnams bsgral lo zhes bskal pa bye ba mang por bsgral ba de bzhin du nga'i nyan thos thams cad kyang bskal pa bye ba mang por nga'i dam pa'i chos nub par 'gyur ba'i dus na/_nam dam pa'i chos lo brgyad cu'i 
[\[200b.2\]]bar du gnas par 'gyur ba'i tshe/_dam pa'i chos kyi khur khyer bar mi 'dod do/_/yang 'jam dpal khyod lta bu'i dam pa'i chos lo brgyad cu'i bar du gnas par 'gyur ba'i tshe/_dam pa'i chos kyi khur chen po khyer te/_bdag gis dam pa'i chos phrag la bskur ro 
[\[200b.3\]]snyam nas/_'dzam bu'i gling dang /_gling phran thams cad kyi sems can rnams la de bzhin gshegs pa'i snying po rtag pa ther zug zhi ba/_g.yung drung yin no zhes rang gi srog kyang btang ste rab tu bstan par bya'o/_/sems can rnams yid ches kyang rung /_mi ches 
[\[200b.4\]]kyang rung /_nga'i lus bsad dam/_dum bur byas kyang rung /_gdod bdag gi lus rtag pa'i skur 'gyur te/_khur khyer ba rab tu dka' ba byed pa'i byang chub sems dpa' rnams lho phyogs kyi rgyud nas 'byung ngo /_/nga'i nyan thos de lta bu dang /_khyod la sogs 
[\[200b.5\]]pa sems can bye ba mang po yod de de'i phyir lho phyogs kyi rgyud rab tu bsngags so/_/nga'i chos tha ma der ston par 'gyur te/_byang chub sems dpa' de dag gi mthu dang /_gzi brjid kyis 'dzam bu'i gling gi skye bo ma lus par 'dzem pa dang /_'jigs pa dang /_
[\[200b.6\]]nga rgyal gyi rgyus nan tan du byed par 'gyur ro/_/'di lta ste dper na/_rgyal po dag rgyal po gzhan gyi khrims byas pa thos nas/_bdag nyid kyang skye dgu skyong ba de bzhin du kha che'i yul gyi 'khor dang /_yul b+ha ru ka tsa ba rnams kyang ngo tsha ba dang /_nga rgyal bskyed nas 
[\[200b.7\]]theg pa chen pos 'jigs shing skrag pas gsangs te ston par 'gyur gyi/_de dag de bzhin gshegs pa'i snying po ston par mi 'gyur ro/_/'jam dpal 'di lta ste dper na/_sog bur gyi phung po'i nang du me bcug na/_sog ma'i phung po'i dbus tshig 
[\[201a\]]
[\[201a.1\]]pa'i lhag ma lus te/_mtha' 'khor mi tshig pa de bzhin du 'jam dpal dang po nga skyes pa'i sa na nan tan lhur byed pa zhig ste/_tshig pa las lho phyogs kyi rgyud du lhag ma lus te/_mtha' 'khor na gnas pa'i sa der byang chub sems dpa' skyes nas dam 
[\[201a.2\]]pa'i chos 'byin par 'gyur ba der rdzogs pa'i sangs rgyas snang bar grags pa yin no/_/de nas lha'i dbang po brgya byin sum cu rtsa gsum pa'i g.yog mang po dang bcas te/_de bzhin gshegs pa dgra bcom pa yang dag par rdzogs pa'i sangs rgyas kyi zhabs la mgo bos 
[\[201a.3\]]phyag 'tshal nas/_lha'i mchod pa chen po byas te/_bcom ldan 'das la 'di skad ces gsol to/_/bcom ldan 'das bdag gis mdo sde 'di bsrung zhing rjes su gtad par bgyi'o/_/sems can thams cad la thugs brtse ba'i slad du/_de bzhin gshegs pas mdo 
[\[201a.4\]]sde 'di'i ming bstan du gsol/_bcom ldan 'das kyis bka' stsal pa/_kau shi ka mdo sde 'di'i ming sor mo'i phreng ba la phan pa zhes bya bar zung shig_/kau shi ka mdo sde 'di ni 'jig rten na shin tu rnyed par dka' ste/_u dum bA ra'i me tog bzhin no/_/de nas dbang 
[\[201a.5\]]po'i bu thu bo mngon du khro zhes bya ba sdug pa dga' ba yid du 'ong ba des/_bcom ldan 'das kyi zhabs la mgo bos phyag 'tshal nas/_'di skad ces gsol to/_/bcom ldan 'das ji ltar bdag gi pha nam lha ma yin dang 'thab pa'i tshe/_kha lo sgyur ba bsam 'dzin 
[\[201a.6\]]zhes bgyi ba la/_lha rnams 'phel ba dang /_lha ma yin bas par 'gyur ba de ltar shing rta drongs shig ces bgyis pa dang /_lha gzhan du ma dgongs shig_/bdag ni sngar gum ste/_khyod ni slad kyis so/_/grub kyang rung /_ma grub kyang rung ste/_bdag gi 
[\[201a.7\]]srog kyang bor/_gzhan dang mdza' ba'ang spangs nas go cha chen po bgos pa de bzhin du/_bcom ldan 'das bdag kyang ma mchis pa'i dus na/_dam pa'i chos lo brgyad cu'i bar du gnas par 'gyur ba de'i tshe/_bdag kyang byang chub sems dpa' gang de bzhin 
[\[201b\]]
[\[201b.1\]]gshegs pa rtag pa nyid dang /_ther zug nyid dang /_g.yung drung nyid du de bzhin gshegs pa'i snying po ston pa las de slad kyis 'di snyam du sems skyes te/_de bzhin gshegs pa'i snying po bstan par bya ba'i bstan pa'i sems can mang por mi 'dug gis/_/da ni mi bstan to snyam ste/_
[\[201b.2\]]de'i thabs byas pa thos nas/_bdag kyang skyes bu bsam 'dzin ces bgyi ba de 'dra bar chos kyi shing rta sbyar te/_ci nas kyang de bzhin gshegs pa'i snying po rtag pa nyid dang /_ther zug pa nyid dang /_g.yung drung nyid dang /_zhi ba nyid du 'jig rten du rgyas par 'gyur ba de 
[\[201b.3\]]ltar bdag gi srog kyang btang ste/_bdag gi dge slong gi tshul gyis bstan cing bskal pa thams cad du rnam par dag par bgyis par gyur cig_/de nas dbang po'i bu mang po dang /_bud med dang /_bu mo dang /_lha gzhan dag gis bcom ldan 'das kyi zhabs la mgo bos 
[\[201b.4\]]phyag 'tshal nas/_bcom ldan 'das bdag cag kyang srog kyang btang ste/_dge slong gi tshul dang /_dge slong ma'i tshul dang /_dge bsnyen gyi tshul dang /_dge bsnyen ma'i tshul gyis skyes bu dam pa de'i g.yog 'tshal lo/_/bcom ldan 'das kyis bka' stsal pa/_legs 
[\[201b.5\]]so legs so/_/rigs kyi bu dam pa'i chos 'dod pa khyed thams cad de bzhin gyis shig_/ngas kyang dam pa'i chos 'dod pa de dag bsrung bar bya'o/_/de dag gi thad du nga rtag tu 'chag cing gnas so/_/khyed rnams ci nas kyang kha lo sgyur ba dang /_nga'i byas pa 
[\[201b.6\]]shes shing brtan par gyis la/_de nas khyed thams cad kyis rtag pa'i gnas ni de bzhin gshegs pa'i gnas yin no zhes ston cig_/de nas yul mdzod 'dzin gyi rgyal po gsal rgyal gyis blon po dang /_dmag dpon la bsgo ba/_dpung gi tshogs yan lag bzhi dang lhan cig dong la/_
[\[201b.7\]]mi'i gzugs su srin po mi nyis stong du gcig gis ma tshang ba bsad de/_sor mo'i phreng ba byas nas byang khrag gis bskus shing stobs dang rtsal chen po rab tu 'khyam zhing grong khyer 'di nas gnag pa'i dgongs bzhi bcu tsam na 'dug cing /_bdag gi ma yang deng gsad de 
[\[202a\]]
[\[202a.1\]]mi nyis stong du tshang bar bya'o snyam nas/_de rab tu dga'o zhes grag gis ma rungs pa sdig can gtum po 'di bsad na/_gdod bdag cag grong dang /_grong khyer dang /_ri khrod kyi grong dang /_lung pa'i gnas na dmag mi thams cad kyang rang gi khyim nas 'byung ngo /_/
[\[202a.2\]]de bas na bya khras bya rog dang /_bya bran skrag pa bzhin du bdag cag gi skye bo thams cad dang /_shing thun dang /_rtswa rnga ba dang /_yul gzhan gyi mi dang /_skye bo 'dron pa'i rnams kyang de'i ming tsam gyis mi rgyu zhing mi smra bar gyur cing 'dug gis myur du sbron pa khyer te/_yul mdzod 
[\[202a.3\]]'dzin gyi rgyal po gsal rgyal yan lag bzhi pa'i dpung gi tshogs dang lhan cig tu chas te/_srin po ma rungs pa gtum po sor mo'i phreng ba bsad par byin gyis bkrabs pa thams cad kyang ral gri dang /_gzhu dang /_rdo rje rtse gcig pa dang /_mdung thung dang /_phub lag na thogs te/_
[\[202a.4\]]mtshon cha dang /_lag cha thams cad rnon por byos te/_legs par chos la gshegs shig_/gang gis srin po ma rungs pa sor mo'i phreng ba bsad dam/_mtshon gyis btab bam/_bal glang zhon pa dag smas sam/_gang dag smas kyang g.yul las phyir mi ldog na bal 
[\[202a.5\]]glang 'dod na yang bal glang gi mchog sbyin no/_/rta 'dod na yang rta bzhon pa sbyin no/_/gser 'dod na yang gser dang gser gyi dong tse dang nam sa ya sbyin no/_/dngul 'dod na yang dngul sa ya sbyin no/_/rdo rje dang /_nor bu dang /_dung dang /_man shel dang /_byi ru dang /_rin 
[\[202a.6\]]po che sna bdun sa ya snyed sbyin no/_/gos 'dod pa la yang lha'i gos dang /_dar dang /_ras phran ko tam pa dang /_yul bang gi ras dang /_yul ma tu ra dang /_ba ru ka tsa dang /_ba ring dra dang /_lho phyogs pa dang /_sang ka shi ka dang /_ku ru pan tsa la'i ras bam rnam pa mang po 
[\[202a.7\]]sbyin no/_/zhing dor dang /_grong dang /_ma he dang /_bud med 'dod pa'ang thams cad kyi mchog sbyin no zhes bsgrags so/_/de nas sor mo'i phreng ba'i ming tsam gyis zham ring ba la gtogs so cog skrag ste/_gcig kyang phyir ma byung ngo /_/btsun mo'i 'khor dang /_zham ring pa yang 
[\[202b\]]
[\[202b.1\]]khyi dang 'dra bar gzhan gyi dbang du gyur pas 'tsho ba 'chi ba la thug par gyur te/_rang rang gi lag cha thogs nas/_bal glang pa dang /_rta pa dang /_dpung bu chung ba rnams rab tu brgyan te/_rgyal po ga la ba der 'ongs so/_/de nas btsun mo yang kyi hud 'bod cing sdig can 
[\[202b.2\]]de'i gan du ma bzhud cig_/skye bo thams cad dang gzhan gyi yul 'khor rnams ni ma mchis kyang mi mdo'i/_lha la [{]chung zad [,]cung zad [}]nongs pa byung nga re/_de nas mo 'debs pa dang /_lo rtsi ba dang /_mdun na 'don pa dang /_rig pa dang /_ltas 'debs pa rnams la sor mo'i phreng ba de 
[\[202b.3\]]ring sod dam mi sod dris na/_mo 'debs pa dang /_lo rtsi ba rnams kyis de ring sor mo'i phreng ba thal bar 'gyur ro zhes smras so/_/de nas rgyal po de dag gi tshig la yid ma ches nas/_bcom ldan 'das ga la ba der yan lag bzhi'i dpung gi tshogs kyi dmag dang lhan cig 
[\[202b.4\]]tu song ste phyin nas/_bcom ldan 'das kyi zhabs la mgo bos phyag 'tshal te/_rgyal po 'jigs shing skrag pas gdong dang dpral ba rdul nas phyogs gcig tu 'dug go/_/de nas bcom ldan 'das thams cad mkhyen pa'i ye shes thams cad dang ldan pas/_yul mdzod 
[\[202b.5\]]'dzin gyi rgyal po gsal rgyal la 'di skad ces bka' stsal to/_/rgyal po chen po khyed kyi gdong dang dpral ba rab tu rdul na ci/_rgyal pos gsol pa/_lag pa 'di rkang pa 'di lags na/_bcom ldan 'das sor mo'i phreng ba zhes bgyi ba srin po mi stong dgu brgya bkum 
[\[202b.6\]]nas/_sor mo'i phreng ba brgyus te phreng ba thogs nas/_bdag dang 'thab ces sdod cing mchis so/_/bdag la 'du ba thams cad kyi sgo yang bcad de shing a sho ka'i drung na gcig pu mchis pa bya rog dang /_khra 'khor ba de'i ming tsam gyis skrag ste/_bdag gi gsol pa de 
[\[202b.7\]]lags so/_/bcom ldan 'das kyis mdzod 'dzin gyi rgyal po gsal rgyal la 'di skad ces bka' stsal to/_/rgyal po chen po ci thab mo byed par 'dod dam/_rgyal pos gsol pa/_bcom ldan 'das kyi zhal snga nas tshad ma lags so/_/bcom ldan 'das kyis bka' stsal pa/_rgyal 
[\[203a\]]
[\[203a.1\]]po chen po nga'ang 'gro'am/_rgyal pos gsol pa/_bcom ldan 'das gshegs so zhes bka' stsal pa ni sems can mang po la skal ba mchis pa lta ste/_da ni sor mo'i phreng ba de yang gum lags so/_/bcom ldan 'das kyis bka' stsal pa/_rgyal po chen po gal te 
[\[203a.2\]]sor mo'i phreng ba 'dir 'ongs na ji ltar bya/_de nas yan lag bzhi pa'i dpung gi tshogs snying rab tu dngangs skrag nas rgyal pos de bzhin gshegs pa'i che ba'i bdag nyid shes pas snying dga' ste/_mi 'jigs nas rgyal pos gsol pa/_sor mo'i phreng ba gal te 'dir mchis na/_
[\[203a.3\]]gcig pu lus par 'gyur lags grang /_de nas bcom ldan 'das kyis mdzod 'dzin gyi rgyal po gsal rgyal la bka' stsal pa/_rgyal po chen po sor mo'i phreng ba 'di'i dpal la ltos/_de nas mdzod 'dzin gyi rgyal po gsal rgyal gyis sor mo'i phreng ba la ring zhig tu mig mi 
[\[203a.4\]]'dzums par bltas na/_sor mo'i phreng ba mig dmar la bdag nyid che ba'i gzugs mthong nas/_mdzod 'dzin gyi rgyal po gsal rgyal shin tu 'jigs shing skrag ste ba spu yang langs nas/[ {]yi dgas [,]yi dwags [}]'dul ba ltar go cha rnams zhig cing mtshon thams cad shubs nas byung 
[\[203a.5\]]ste/_mda' ste'u ka ltar thams cad du ltung ba yang byi la ltar de bzhin gshegs pa'i seng ge'i khri'i drung du mchis so/_/de bzhin gshegs pa sgra gcan 'dzin bzhin du snyoms par gzigs pa la skyabs su mchi'o/_/de nas yan lag bzhi pa'i dpung gi tshogs thams cad 
[\[203a.6\]]sgra de thos nas/_glang po dang /_rta dang /_bal glang dang /_rkang thang pa'i dmag de rnams sde gyes pa bzhin du nyams te/_la la ni brgyal/_la la ni 'gyel/_la la ni 'chi la thug par gyur to/_/de nas bcom ldan 'das kyis mdzod 'dzin gyi rgyal po gsal rgyal la bka' stsal 
[\[203a.7\]]pa/_rgyal po chen po tshigs su bcad pa 'di nyon cig dang /_gnod pa med par 'gyur gyis ma skrag cig_/gang zhig snga na bag med pa/_/bag yod par ni phyis gyur na/_/sprin las byung ba'i zla ba bzhin/_/'jig rten 'di na snang bar byed/_/de nas bcom ldan 'das kyis 
[\[203b\]]
[\[203b.1\]]skye bo thams cad dbugs dbyung ba'i phyir 'jigs pa med pa'i rnam pa zhes bya ba'i 'od zer btang ste/_sems can gang 'od zer des reg pa'i sems can de dag thams cad bde bar gyur te/_mdzod 'dzin gyi rgyal po gsal rgyal gyi btsun mo'i 'khor dang /_bu dang /_grong gi skye bo sems can 
[\[203b.2\]]thams cad de bzhin gshegs pas sor mo'i phreng ba btul lo snyam ste thams cad der lhags so/_/de nas rgyal po gsal rgyal gyis bcom ldan 'das la 'di skad ces gsol to/_/kye ma 'o bcom ldan 'das ni mi 'dul zhing kha lo sgyur ba lha dang mir bcas pa rnams ston pas sdig pa'i chos 
[\[203b.3\]]can 'di lta bu yang dam pa'i chos la bzhag pas na/_kye ma bcom ldan 'das ni 'jig rten thams cad la phan par mdzad pa'o/_/bcom ldan 'das kyis bka' stsal pa/_byang chub sems dpa' sems dpa' chen po brtan pas/_sngar bag med pa lta bur bstan la/_phyis bdag gi che ba 
[\[203b.4\]]nyid kyang ston pas de 'jig rten na sprin las grol ba'i zla ba lta bur mdzes par gyur te/_sems can bye ba mang po bsgral nas/_de bzhin gshegs pa'i che ba nyid kyang ston to/_/rgyal po chen po sor mo'i phreng ba ni sdig can ma yin te/_thabs 'chang ba'i byang chub sems dpa' sems 
[\[203b.5\]]dpa' chen po zhes bya'o/_/rgyal po chen pos gsol pa/_mkhan po'i mchis brang dang lhan cig tu las ngan pa spyod cing mkhan po'i dmod pa'i chos kyi 'drer gyur na ci'i slad du sdig par mi 'gyur/_bcom ldan 'das kyis bka' stsal pa/_sor mo'i phreng ba mkhan po'i chung ma dang 
[\[203b.6\]]lhan cig tu las ngan pa spyod pa ma yin gyi/_mkhan po'i chung mas gzugs mthong nas sems gyur te/_sdig pa rab tu byed pa ltar mkhan po'i chos kyis rtse bar thams cad rtog par 'gyur ro/_/rgyal po chen po de'i phyir byang chub sems dpa' ni 'di lta ste dper na/_glang po 
[\[203b.7\]]che brdeg pa ni bong bus mi bzod do/_/de bzhin du rgyal po chen po de bzhin gshegs pa mi mchog glang po che'i dgongs te gsungs pa'i gsang ba'i sos phog pa'ang nyan thos dang /_rang sangs rgyas rnams kyis mi bzod do/_/de ltar na de bzhin gshegs pas dgongs te gsungs pa'i 
[\[204a\]]
[\[204a.1\]]gsang bas phog pa'ang de bzhin gshegs pa nyid kyis bzod do/_/rgyal po chen po sangs rgyas kyi zhing 'di nas lho phyogs logs su gang gA'i klung drug cu rtsa gnyis kyi bye ma snyed kyi sangs rgyas kyi zhing 'das pa na/_'jig rten gyi khams rin po che thams cad kyis 
[\[204a.2\]]brgyan pa zhes bya ba'i 'jig rten gyi khams de na/_de bzhin gshegs pa dgra bcom pa yang dag par rdzogs pa'i sangs rgyas 'jig rten thams cad mthong na dga' ba mngon par 'phags pa brtson pa chen po zhes bya ba da ltar bzhugs pa 'tsho zhing gzhes te/_de na nyan thos dang rang 
[\[204a.3\]]sangs rgyas thams cad kyang med/_theg pa gcig las theg pa gzhan gyi ming yang med/_rga ba dang /_na ba dang /_sdug bsngal yang med/_yid mi bde ba yang med/_rab tu bde ba thams cad dang ldan te/_sems can de dag tshe dpag tu med/_sems can de dag thams cad 
[\[204a.4\]]gzi brjid dang /_kha dog tshad med de/_'gro ba de dag gi dpe dang rgyu dang /_byed pa med pa dang /_'jig rten gyi khams rin po che thams cad kyis brgyan pa lta bu dpe med de/_de bzhin gshegs pa dgra bcom pa yang dag par rdzogs pa'i sangs rgyas 'jig rten thams 
[\[204a.5\]]cad mthong na dga' ba mngon par 'phags pa brtson pa chen po de la rgyal po chen po thal mo sbyor la rjes su yi rang bar gyis shig_/de bzhin gshegs pa de ni sor mo'i phreng ba 'di nyid yin te/_de ltar na sangs rgyas kyi che ba de 'dra ste/_sangs rgyas kyi yul ni bsam gyis 
[\[204a.6\]]mi khyab bo/_/de nas lha dang mi dang /_lha ma yin du bcas pa rnams dang /_nyan thos dang /_byang chub sems dpa' rnams dang /_mdzod 'dzin gyi rgyal po gsal rgyal dang /_yan lag bzhi pa'i dpung gi tshogs dang bcas pas mo 'debs pa dang /_lo rtsi ba rnams 
[\[204a.7\]]la/_kye ma [{]brdzun [,]rdzun [}]smra ba khyed nga'i drung na ma gnas shig ces brgyad cing smad nas bskrad do/_/de nas lha dang mi dang lha ma yin du bcas pa'i 'jig rten gyi khams dang /_nyan thos dang /_rang sangs rgyas dang /_mdzod 'dzin gyi rgyal po gsal rgyal dang /_grong dang 
[\[204b\]]
[\[204b.1\]]grong khyer dang /_tshong 'dus dang /_lung pa'i mi rnams dang /_ri khrod pa dang /_mnyan du yod pa'i yul na gnas pa'i sems can thams cad de bzhin gshegs pa'i mthus lhags te/_sor mo'i phreng ba'i rkang pa la mgo bos phyag 'tshal nas/_mgrin gcig tu tshigs 
[\[204b.2\]]su bcad pa 'di dag gsol to/_/mtha' yas sku mnga' khyod la phyag 'tshal lo/_/thabs kyi sku mnga' khyod la phyag 'tshal lo/_/sor phreng khyod kyi zhabs la mgos gtugs nas/_khyod kyi 'jam pa'i zhabs la bzod par gsol/_/de bzhin gshegs pa sor phreng 
[\[204b.3\]]mtshan 'dzin pa/_/bram ze'i gzugs kyis bdag cag don phyir gshegs/_/sangs rgyas sku mdog dpal 'bar deng 'dir gshegs/_/dpal ldan gzi brjid mthu mnga' bzod par gsol/_/tshig gis mngon du gsung ba mtha' yas sku/_/khyod ni yang dang 
[\[204b.4\]]yang bying mang po yi/_/yang dag sangs rgyas skyabs byed skyabs su gyur/_/gnyen med rnams kyi gnyen du gyur pa khyod/_/sangs rgyas 'jig rten 'das pa gnyis mdzes te/_/'di na chos spyod shin tu ngo mtshar rmad/_/me las pad mo skye ba ngo mtshar bzhin/_/'jig 
[\[204b.5\]]rten sangs rgyas gnyis ston mchog de 'dra/_/de nas bcom ldan 'das kyis mdzod 'dzin gyi rgyal po gsal rgyal la bka' stsal pa/_ltos rgyal po chen po sangs rgyas kyi zhing 'di nas/_byang phyogs logs su gang gA'i klung bzhi bcu rtsa gnyis kyi bye ma snyed kyi 'jig rten gyi 
[\[204b.6\]]khams 'das pa na/_'jig rten gyi khams rtag par rab tu dga' ba sdug cing mos pa zhes bya ba de na/_de bzhin gshegs pa dgra bcom pa yang dag par rdzogs pa'i sangs rgyas mos pa rab tu dga' ba'i snying po nor bu rin po che brtsegs pa'i rgyal po da ltar bzhugs te/_'tsho zhing 
[\[204b.7\]]gzhes pa de na nyan thos dang /_rang sangs rgyas thams cad med/_theg pa gcig las theg pa gzhan gyi ming yang med/_rga ba dang /_na ba dang /_sdug bsngal yang med/_bde ba thams cad dang rab tu ldan par gyur te/_sems can de dag tshe dpag tu med/_gzi brjid 
[\[205a\]]
[\[205a.1\]]dang /_kha dog dpag tu med/_'jig rten na dpe dang /_rgyu dang byed pa med de/_rtag tu dga' zhing mos pa dang /_dpe med pa de na/_de bzhin gshegs pa dgra bcom pa yang dag par rdzogs pa'i sangs rgyas mos pa rab tu dga' ba'i snying po nor bu rin po che brtsegs 
[\[205a.2\]]pa'i rgyal po da ltar bzhugs te/_'tsho zhing gzhes pa de la rgyal po chen po thal mo sbyor te rjes su yi rang bar byos shig_/de bzhin gshegs pa de gzhan ma yin gyi/_'jam dpal gzhon nur gyur pa 'di nyid yin no/_/'jam dpal gzhon nur gyur pa dang /_sor mo'i phreng ba gnyis kyi ming 
[\[205a.3\]]gang gis thos sam/_de la rtag tu phyag 'tshal na/_sems can de dag gi khyim nyid du dga' ba can gyi 'jig rten mthong ste/_ngan 'gro rnam pa bzhi'i sgo gcad par 'gyur ro/_/de gnyis kyi ming thos nas phyi rol pa rnams dang /_phas pham pa dang /_mtshams med par gyur 
[\[205a.4\]]pas 'phya ba'am/_sting ba'am/_'dran tor ram/_gzhan gyis bzlas sam/_rnyed pa dang /_bkur sti dang /_tshigs bcad kyi phyir yang rung ste/_de dag gis ngan 'gro bzhi'i sgo gcad par 'gyur ro/_/rigs kyi bu'am/_rigs kyi bu mo gang gis 'di gnyis kyi ming 
[\[205a.5\]]gis bsrung bar byas na dgon pa thams cad dang /_'jigs pa'i dus thams cad du'ang bsrung bar 'gyur ro/_/phyis 'jigs pa thams cad kyang bsrung bar 'gyur/_'jigs pa byung ba thams cad kyang zhi bar 'gyur ro/_/lha dang /_klu dang /_gnod sbyin dang /_dri 
[\[205a.6\]]za dang /_mi 'am ci dang /_lto 'phye chen po dang /_sha zas kyang mi tshugs so/_/yang bcom ldan 'das kyis mdzod 'dzin gyi rgyal po gsal rgyal la bka' stsal pa/_sangs rgyas kyi tshig ni che ba'i bdag nyid do/_/byang chub sems dpa'i spyod pa'i che ba'i bdag nyid ni de lta'o/_/
[\[205a.7\]]sor mo'i phreng ba dang /_'jam dpal gzhon nur gyur pa'i che ba'i bdag nyid glang po che 'di gnyis la rjes su yi rang bar gyis la/_byang chub sems dpa'i spyod pa yang skyed cig_/sor mo'i phreng ba'i ma yang ma brjed par gsos shig_/ngas sor mo'i phreng ba'i lag nas de'i 
[\[205b\]]
[\[205b.1\]]ma rgan mo thar bar byas te sor mo'i phreng ba khyod kyis ma ma bsad cig_/bsad pas mtho ris su mi 'gro'o zhes byas pa dang /_ral gri thogs te 'ongs nas skad cig de nyid la de'i bar du 'dug pa ni chos la gzhug pa'i thabs so/_/de nas sor mo'i phreng ba'i ma ta la bdun tsam gyi 
[\[205b.2\]]nam mkha' la 'dug nas tshigs su bcad pa 'di zhes smras so/_/de bzhin gshegs kyi sgyu ma sprul pa ni/_/sems can mang po dag gis mi shes te/_/sangs rgyas sgyu ma'i rgyal po'i sku che zhing /_/de bzhin gshegs pa thabs kyi sku mnga'o/_/de 'di skad ces smras 
[\[205b.3\]]nas/_de nyid du mi snang bar gyur to/_/de nas mdzod 'dzin gyi rgyal po gsal rgyal gyis bcom ldan 'das la 'di skad ces gsol to/_/bcom ldan 'das de ci sgyu ma lags sam/_bcom ldan 'das kyis bka' stsal pa/_rgyal po chen po ma 'di ni sprul pa yin no/_/sprul 
[\[205b.4\]]pa'i mas ji ltar smras pa bzhin te/_byang chub sems dpa'i spyod pa sgyu ma yang de bzhin no/_/de nas sor mo'i phreng ba'i mkhan po nor bu bzang po zhes bya ba ta la bdun tsam gyi nam mkha' la 'dug nas tshig 'di zhes smras so/_/seng ge dang wa 'dre yun ring zhig tu mdza' bor byas 
[\[205b.5\]]kyang /_des seng ge'i nga ro'i sgra 'dzin par mi nus te/_wa 'dre yang thos pa tsam gyis mchi'o/_/yang ci wa 'dre de dom gyi skad du 'byin na/_seng ge'i rgyal po chen po sgra skad 'byin pa yin nam/_seng ge yang wa dang dom gyi sgra skad du'ang nga ro mi 'byin gyi/_seng ge'i sgrar sgrogs 
[\[205b.6\]]so/_/de bzhin du wa 'dre lta bu bdag gis byang chub sems dpa' seng ge lta bu'i mkhan po byas te/_yun ring mo zhig tu lhan cig 'khod kyang byang chub sems dpa'i sgra skad 'dzin lta ga la nus te/_gal te 'di thabs ma yin na de'i rtsal gyis 'chi bar 'gyur te/[ {]yi dgas [,]yi dwags [}]lta bu 
[\[205b.7\]]bdag gi glen pa'i chos la spyod pa dang /_nyan du gzhug pa lta ci smos/_byang chub sems dpa' ni glen pa'i chos mi spyod pa ste/_spyod pa yang thams cad la bu gcig pa lta bu'i byams par spyod pa'i sangs rgyas kyi sprul pa sgyu ma mang po ni sems can bye ba dang /_bram ze'i mkhan 
[\[206a\]]
[\[206a.1\]]pos mi shes te/_sangs rgyas nyid kyis sangs rgyas kyi sgyu ma mkhyen te/_de bzhin gshegs pa sangs rgyas ni sgyu ma'i rgyal po'o/_/mkhan po'i chung ma dga' byed mas smras pa/_kye ma sems can 'di bram ze'i bu mo 'jo ma'i dku mthong yang sangs rgyas kyi che ba yin par mi shes so/_/ji ltar tsan 
[\[206a.2\]]tsa sgyu ma yin pa de bzhin du bdag kyang sangs rgyas kyis sgyu ma sprul pa'o/_/de bas na mdzod 'dzin gyi rgyal po gsal rgyal la bdag gis bsnyad do/_/gdol pas khyod la bsnyen par mi nus na/_rgyal po sems can mang po dang 'gro ba'i dpal dang /_byin gyis brgyal bar 'gyur na/_mdun du 
[\[206a.3\]]'dug pa lta ci smos/_de ltar mis mi'i drung du bstan par mi nus na/_lha dang mi rnams kyis bcom ldan 'das la bstan par bya ba dang /_de bzhin gshegs pa'i thugs bsgyur bar lta ga la nus te/_de bzhin gshegs pa la rim gro byed pa'i lha dang /_klu dang /_gnod sbyin dang /_dri za dang /_mi 'am ci dang /_
[\[206a.4\]]lto 'phye chen po dang /_sha za dang /_lha ma yin tshad med pa dang /_nam mkha' lding gis de la gnod par byed do/_/gal te 'di lta bu'i sems 'byung na/_bcom ldan 'das kyang sdig byed pa rnam pa mang po ston te/_ma 'ongs pa'i sems can 'di lta bu'i sdig ma rungs pa byed pa 'byung ba dag la yang de 
[\[206a.5\]]bzhin gshegs pa ni sangs rgyas kyi sgyu ma chen po'i thabs kyi sku ston to zhes zer nas mi snang bar gyur to/_/de nas yang rgyal po shin tu ngo mtshar du gyur te/_bcom ldan 'das la gsol pa/_bcom ldan 'das ci sgyu ma lags sam/_bcom ldan 'das kyis bka' stsal pa/_rgyal po chen po mkhan po dang /_mkhan 
[\[206a.6\]]po'i chung ma dang /_de'i ma sgyu ma gsum gyis smras pa bzhin te/_nga'i sgyu ma ni bsam gyis mi khyab pas na rnam pa de gsum du sprul pa yin te/_sems can bye ba mang po bsgral ba'i phyir sor mo'i phreng ba de ltar byon pa yin no/_/rgyal pos gsol pa bcom ldan 'das bdag gis dgung bdun nas sbyin pa chen 
[\[206a.7\]]po stsal na/_de bzhin gshegs pa sor mo'i phreng ba lho phyogs logs kyi sbyin gnas su gyur cig_/bcom ldan 'das kyis bka' stsal pa/_rgyal po chen po de bzhin du gyur cig_/de nas lha dang /_mi dang /_lha ma yin du bcas pa'i 'jig rten gyis mgrin gcig tu tshigs su bcad pa 'di 
[\[206b\]]
[\[206b.1\]]dag smras so/_/sgyu ma'i rgyal po khyod la phyag 'tshal lo/_/de bzhin gshegs pa dpa' chen thabs kyi sku/_/thabs kyi mtshan nyid rab tu phun sum tshogs/_/thabs mchog dam pa'i chos rnams rab tu ston/_/thabs kyi dbyings rnams su yang 'jog par mdzad/_/thabs kyis sprul pa dag ni yongs su 
[\[206b.2\]]ston/_/de bzhin gshegs pa'i sku yang mtha' yas te/_/blo gros mtha' yas grags pa'ang mtha' yas so/_/de bzhin gshegs pa'i gzi brjid mtha' yas te/_/bde gshegs mtha' yas stobs chen ston mdzad pa/_/gsang ba mtha' las mtha' yas dgongs dag ston/_/'jig rten rab tu snang 
[\[206b.3\]]mdzad mtha' yas so/_/de bzhin gshegs pa'i 'od zer mtha' yas pa/_/yon tan mtha' med grangs las shin tu 'das/_/de bzhin gshegs ni mtshungs med dpag tu med/_/chags med ye shes nam mkha' lta bur ston/_/de bzhin gshegs pa'i sku ni nam mkha' bzhin/_/'jam dpal 
[\[206b.4\]]gzhon gyur phan byed zhi bar byed/_/sor phreng slad du bde gshegs gshegs pa ni/_/gshegs dang ma gshegs shes kyang brjod mi nus/_/bde gshegs sgra gcan zin ltar snyoms par gzigs/_/de skad ces gsol pa dang /_bcom ldan 'das dgyes so/_/lha dang /_mi dang /_lha ma yin dang /_dri 
[\[206b.5\]]zar bcas pa'i 'jig rten dang /_nyan thos de dag dang /_byang chub sems dpa' de dag dang /_mdzod 'dzin gyi rgyal po gsal rgyal gyis de dag thams cad kyang sor mo'i phreng ba'i byang chub sems dpa'i spyod pa dang /_de'i sangs rgyas kyi zhing du skye ba dang /_'jam dpal gzhon nur gyur pa'i byang chub sems 
[\[206b.6\]]dpa'i spyod pa dang /_de'i sangs rgyas kyi zhing du skye ba dang /_bla na med pa yang dag par rdzogs pa'i byang chub tu sems bskyed de yi rangs nas/_bcom ldan 'das kyis gsungs pa la mngon par bstod do/_/shin tu rgyas pa'i lung theg pa chen po'i mdo las me tog u dum bA ra ltar rab tu rnyed dka' ba/_
[\[206b.7\]]'phags pa sor mo'i phreng ba la phan pa zhes bya ba theg pa chen po'i mdo rdzogs so//_//rgya gar gyi mkhan po shAkya pra b+ha dang /_zhu chen gyi lots+tsha ba ban de d+harma tA shI la dang /_rgya'i lo ts+tsha ba ban de tong A tsar+ya la sogs pas bsgyur cing zhus te gtan la phab pa//_//
[\[207a\]]
[\[207a.1\]{D214}]@##/_/rgya gar skad du/_rA dza de sha nA ma ma hA yA na sU tra/_bod skad du/_rgyal po la gdams pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 
[\[207a.2\]]'das rgyal bu rgyal byed kyi chal mgon med zas sbyin gyi kun dga' ra ba na/_dge slong gi dge 'dun chen po dang byang chub sems dpa'i dge 'dun rab tu mang po dang thabs cig tu bzhugs so/_/de'i tshe bcom ldan 'das kyis 'khor rnams la bka' stsal pa/_de ring rgyal po gzugs can 
[\[207a.3\]]snying po gdul bar bya ba'i dus la bab kyis yul ma ga d+hAr 'gro bar bya'o zhes gsungs nas/_'khor dang bcas pa ngang pa'i rgyal po ltar nam mkha' la ldings te gshegs pa blon po zla ba bzang pos mthong nas rgyal po la smras pa/_lha lags sangs rgyas 'khor dang bcas pa 'o skol gyi yul du 
[\[207a.4\]]byon pas grong khyer brgyan pa dang bsnyen bkur bya bar rigs so/_/rgyal pos smras pa/_'dzam bu'i gling na nga las che ba med par su la bsnyen bkur byed ces slar nyid du dregs par gyur to/_/de nas rgyal po gzugs can snying po'i pho brang gi sgor gdan bshams pa la bcom ldan 'das 
[\[207a.5\]]'khor dang bcas pa bzhugs so/_/de ltar bzhugs par shes nas rgyal pos gyad chen po'i 'degs pa zhes bya ba rbad de rdo shin tu che ba bcom ldan 'das la 'phangs so/_/rdo de nam mkha' la lding zhing de las sgra 'di skad ces grag go/_/kye ma 'dus byas rtag pa med/_/skye zhing 'gog 
[\[207a.6\]]pa'i chos can yin/_/skye ba yod na 'chi ba yod/_/'du ba yod na 'bral ba yod/_/bsags pa yod na 'dzad pa yod/_/lang tsho'i mdog kyang nad kyis 'phrog_/'tsho ba'i tshe yang 'chi bas 'phrog_/chags par gyur na sdug bsngal 'phel/_/skyo bar byas na thar bar 'gyur/_/zhes 
[\[207a.7\]]pa de rgyal po gzugs can snying pos thos pas mos par gyur te thad du song nas thal mo sbyar te 'khod pa la bcom ldan 'das kyis bka' stsal pa/_rgyal po chen po chos la mos par bya/_khong du chud par bya/_bsgo bar bya/_yid 'byung bar bya'o/_/rgyal pos gsol pa/_bcom 
[\[207b\]]
[\[207b.1\]]ldan 'das gang la skyo bar bgyi/_yid 'byung bar bgyi/_bcom ldan 'das kyis bka' stsal pa/_'khor ba las skyo zhing yid 'byung bar bya'o/_/rgyal pos gsol pa/_ci'i phyir 'khor ba las skyo zhing yid 'byung bar bgyi/_bcom ldan 'das kyis bka' stsal pa/_'khor 
[\[207b.2\]]ba 'di mi rtag pa dang /_sdug bsngal ba'i phyir ro/_/rgyal pos gsol pa/_bcom ldan 'das 'khor ba 'di ji skad mi rtag pa lags/_bcom ldan 'das kyis bka' stsal pa/_snod kyi 'jig rten 'di yang mi rtag la/_bcud kyi sems can yang mi rtag go/_/rgyal pos 
[\[207b.3\]]gsol pa/_snod kyi 'jig rten ji ltar mi rtag pa lags/_bcom ldan 'das kyis bka' stsal pa/_snod kyi 'jig rten ri rab gling khams kyang /_/'jig pa'i dus tshe bskal pa'i me byung nas/_/thal ba'i lhag ma tsam yang ma lus so/_/chu dang rlung gis 'jig pa de bzhin no/_/
[\[207b.4\]]gzhan yang dbyar drod skye la dgun grang skam/_/lo legs lo nyes than zhod nges pa med/_/lo zla 'das shing 'jig pa'i dus dang nye/_/de la sogs te mi rtag mngon sum ni/_/rtag pa yin na ci phyir 'gyur zhing 'gro/_/rgyal pos gsol pa/_bcud kyi sems can ji ltar mi 
[\[207b.5\]]rtag pa lags/_bcom ldan 'das kyis bka' stsal pa/_bcud kyi sems can tshe 'di nyid la yang /_/nyin zhag lo zla rim gyis gcod byed pas/_/nyin zhag 'das shing 'chi dang phar phar nye/_/mi shir 'dod kyang rang la rang dbang med/_/skye rga na 'chi rang thag ri mo 'dra/_/'chi 
[\[207b.6\]]bdag bdud ni so bya nya sdod 'dra/_/'chi ba'i rkyen ni bsam gyis mi khyab ste/_/'chi rkyen ma song dngos po gang yang med/_/lus 'di zas kyis 'tsho yang brnangs nas 'chi/_/'jig rten 'di na che chung phyug dbul kun/_/'chi bdag dbang du mi 'gyur gang yang med/_/snga ma shi ba'i 
[\[207b.7\]]mi rnams kun gyis kyang /_/rtag tu re nas bu dang nor bsags kyang /_/bu nor phyir lus bdag la phan pa med/_/rang gi dge sdig gnyis dang 'grogs te 'chi/_/da ltar rang gi gnas pa'i ring 'di la'ang /_/dga' bshes gnyen 'dun mdza' dang mi mdza' dang /_/na tshod 'thun dang 
[\[208a\]]
[\[208a.1\]]rgan gzhon ji snyed cig_/shi ba mthong zhing thos pa ma yin nam/_/sa steng gnas pa'i sems can 'di kun yang /_/lo brgya tshun chad sdod kyang ma lus 'chi/_/de bas rang re'ang 'chi ba'i chos can yin/_/deng 'chi sang 'chi sus kyang mi shes te/_/tshod 
[\[208a.2\]]'dzin pa yang mi 'jigs sbyin med pas/_sang phod deng sang bdag nyid ji ltar 'gyur/_/'chi ba'i tshe na pha ma bu tsha dang /_/phu nu mdza' bshes bran khol nor kun kyang /_/bdag nyid 'chi ba'i phyi na 'ong med pas/_/sdug bsngal skal len 'ga' yang yod ma yin/_/de bas skyes 
[\[208a.3\]]kyang bdag nyid gcig pu skyes/_tha ma 'chi yang bdag nyid gcig pu 'chi/_/skad cig tshe las 'thun pa nye gzhi rnams/_/'gron po gnas 'thun tsam ste so sor 'gro/_/skad cig tsam yang 'bral bar mi phod pa'i/_/gnyen dang nor rdzas yul mkhar kun bor nas/_/bdag 
[\[208a.4\]]nyid gcig pu 'jigs pa'i lam du 'gro/_/ji tsam sdig dang bsdos nas nor bsags kyang /_sdig pa'i rnam smin rmongs pa bdag nyid 'khur/_/bsags pa'i nor ni khong dag bu tshas 'khyer/_/de phyir bsags pa'i nor gyis ci zhig phan/_/bdag la shin tu phangs pa'i 
[\[208a.5\]]lus 'di yang /_/shi ba'i dus su rdza zhig bzhin du 'bor/_/lhan cig skyes pa'i sha rus gnyis kyang 'bye/_/dbang med bdag nyid gcig pu 'khyams nas ni/_/las kyi dbang gis gang du skyes gyur na/_/de bas lus kyi phyir ni sdig mi bya/_/lus 'di sa gting 
[\[208a.6\]]'gro ste chog mi shes/_/mi gtsang las byung mi gtsang phung po yin/_/na rga 'chi sogs sdug bsngal kun gyi gnas/_/shi nas lus bor sa yi phyogs tsam btsog_/bya dang khyi spyang la sogs rnams kyis za/_/bsnyen bkur 'bad kyang 'chi bdag srin pos 'phrog_/mkhas 
[\[208a.7\]]pas smod cing blun po chags pa'i gnas/_/de bas mkhas pa lus la su zhig chags/_/lus kyi phyir ni ya ngar 'jug mi bya/_/'di la gla rngan gos zas byin nas su/_/yun gyi phan phyir bsod nams sog tu gzhug_/bdag gi grogs ni dge sdig gnyis las med/_/
[\[208b\]]
[\[208b.1\]]de yang dge ba mtho ris thar pa'i rgyu/_/sdig pa ngan song sdug bsngal 'byung ba'i rgyu/_/ma shi bar du'ang lus ni mi rtag ste/_/bu chung byis pa gzhon nu nyid du 'gyur/_/de nas dar la bab dang dar yol dang /_/rgas par gyur te lus 'di rtag na ni/_/gnas skabs de snyed cig ni 
[\[208b.2\]]cis te 'gyur/_/longs spyod bde sdug rnams kyang mi rtag ste/_/btsan phyug 'dzom pa sdug phongs can du 'gyur/_/sdug phongs can yang btsan phyug 'dzom par 'gyur/_/lang tsho longs spyod na rga 'chi bas 'joms/_/'jig rten chos 'di thams cad mi rtag go/_/rgyal 
[\[208b.3\]]po gzugs can snying pos gsol pa/_bcom ldan 'das 'khor ba pa 'di'i sdug bsngal ji lta bu lags/_bcom ldan 'das kyis bka' stsal pa/_'khor ba pa la nam yang bde ba med/_/byas pa thams cad don med sdug bsngal rgyu/_/sdug bsngal gtso bo skye rga na 'chi 
[\[208b.4\]]bzhi/_/dmyal bar skyes na sdug bsngal 'di 'dra'o/_/dmyal srungs dang ni dmyal ba'i me mthong nas/_/shin tu skrag dngangs cho nges cher 'debs shing /_/rang la rngan 'grang sngon gyi sdig pa la/_/shin tu 'gyod kyang phan pa ci yang med/_/lus 'di shin tu che la 
[\[208b.5\]]gzhon sha can/_/tshor ba che zhing drag po'i lus thob nas/_/kha cig rang lus me yi phung por 'bar/_/kha cig lcags mkhar khang pa sbrum mar rdung /_/'gre ldog byed cing phyogs ni kun nas sreg_/kha cig lcags las byas pa'i snod chen du/_/spyi tshugs 'bru 
[\[208b.6\]]nyungs chu khol thug bzhin 'tshed/_/kha cig sog les 'dra zhing gtun la rdung /_/kha cig gnas dang khang par srung zhing sreg_/me ma mur dang thal tshan chu la sogs/_/sdug bsngal mang po bsam gyis mi khyab bo/_/mi yi lo ni 'bum dang brgyad khri la/_/dmyal ba kha 
[\[208b.7\]]cig na ni nyin zhag gcig_/de la sogs pa bskal pa'i bar du gnas/_/shi bar dga' yang 'chir ni mi btub bo/_/las ma zad pa kha cig 'jig chags tshe/_/'jig rten brgyud cing 'jig chags med par skye/_/[{]yi dgas [,]yi dwags [}]skyes pa bkres dang skom pas gdungs/_/mgo 
[\[209a\]]
[\[209a.1\]]bo ri tsam kha ni khab mig tsam/_/ske rtsa rab phra gsus pa yul ljongs tsam/_/bza' btung mthong yang gzhan gyis bsrungs pa dang /_/rnag khrag ngan skyugs la sogs gzhan du mthong /_/kha cig zos kyang khro chu khol mar 'gro/_/byol song skyes na gcig la 
[\[209a.2\]]gcig za dang /_/rang la dbang med bkol btags rdeg 'tshog dang /_/gzhan gyis gsod sogs gti mug rmongs pas sdug_/mir skyes na yang mngal na gnas pa'i tshe/_/ma ni 'grangs tshe brag bar btsir ba 'dra/_/bkres pa'i tshe na spyang la btang ba snyam/_/drag shul 
[\[209a.3\]]byed tshe gtun la rdung ba snyam/_/btsas pa'i tshe na pags pa bshus nas ni/_/rtsig pa'i logs la drud pa bas kyang rtsub/_/tsha 'brum bkres skom rkang lag na nas sdug_/cher skyes na yang so nam brel phongs dang /_/nye du bral dang dgras bcom bu lon dang /_/bkres 
[\[209a.4\]]skom tsha grang don la sogs pas sdug_/phongs pa rnams ni btsal thabs med nas sdug_/yod pa rnams kyang 'tsho skyong mel tshes sdug_/zhing rmo tshong byed 'du byed las kyi sdug_/de la sogs pa'i sdug bsngal bsam mi khyab/_/sdug bsngal gzhi ni phal cher lto rgyab 
[\[209a.5\]]gnyis/_/'jig rten 'di yi bde ba'i longs spyod kyang /_/phal cher phyi ma'i ngan song sdug bsngal rgyu/_/lha min skyes na nga rgyal phrag dog dang /_/khro gtum 'thab rtsod la sogs dbang gis sdug_/lhar skyes kyang ni 'chi 'pho ltung ba dang /_/'chi ltas lnga dang 'du 
[\[209a.6\]]byed dbang gis sdug_/rgas pa yang ni 'di ltar sdug bsngal te/_/mgo dkar gnyer 'dus gzhan gyis mthong mi mos/_/kha sna chu 'dzag rkang lag kun kyang 'dar/_/sems kyis dran yang lus la nyam stobs med/_/bu tsha kun kyang shi na rung snyam sems/_/zhal ta 
[\[209a.7\]]byas kyang mi nyan dbang yang shor/_/kha cig srin rgan shi 'phyis zhes kyang zer/_/kha cig ber dbyug thogs nas rdung bar byed/_/de ltar mthong thos shir 'dod shir ma btub/_/na ba rnams ni 'di ltar sdug bsngal te/_/lus kyi 'byung chen bzhi ni ma snyoms pas/_/rlung mkhris bad 
[\[209b\]]
[\[209b.1\]]kan 'dus pas lus gdungs te/_/longs spyod mthong yang 'di la 'dod pa med/_/lus kyi nyam stobs shor bas ldang mi nus/_/mdzes pa'i gzi mdangs shor bas [{]yi dgas [,]yi dwags [}]'dra/_/'chi ba rnams kyang 'di ltar sdug bsngal te/_/gnyen bshes tshogs kyis cho nge 
[\[209b.2\]]'debs byed kyang /_/de la nyan lta bsam pa'i yul med de/_/gnad gcod pa ni mtshon chas gtub pa 'dra/_/mdza' dang mi mdza'i don du sngar byas pa'i/_/dge sdig las ni rmi lam yul bzhin snang /_/gshin rje'i pho nya shin tu 'jigs pas bskor/_/bred sha thon nas 
[\[209b.3\]]kun tu bltas byas kyang /_/mgon skyabs byed pa su yang ma mthong nas/_/shin tu 'jigs bzhin kun tu yi mug ste/_/bdag nyid gar 'gro gtol med bar do 'byung /_/mi rtag sdug bsngal mi zad yun ring 'di/_/thog ma med nas da lta'i bar du yang /_/'phags lam ma 
[\[209b.4\]]thob bar du rtag tu gdung /_/rgyal pos gsol pa/_bcom ldan 'das 'khor ba 'di shin tu sdug bsngal ba lags na bde legs dang ldan pa gang lags/_bcom ldan 'das kyis bka' stsal pa/_mya ngan las 'das pa ni bde legs phun sum tshogs pa yin no/_/rgyal pos 
[\[209b.5\]]gsol pa/_ji ltar bde legs phun sum tshogs pa lags/_bcom ldan 'das kyis bka' stsal pa/_mya ngan 'das pa zhi ba bde ba'i mchog_/rnam rtog bdag tu 'dzin dang nyon mongs med/_/ngan song gsum sogs bkres skom grang dro dang /_/skye rga na 'chi la sogs sdug 
[\[209b.6\]]bsngal med/_/'khor ba mi rtag sdug bsngal gtan zad nas/_/las su gzhan don 'ba' zhig spyod byed cing /_/mthu dang rdzu 'phrul bsam gyis mi khyab bo/_/de skad ces bka' stsal pa dang /_rgyal po gzugs can snying po 'khor ba las yid byung nas rgyal srid mchil ma'i 
[\[209b.7\]]thal ba ltar bor te/_mya ngan las 'das pa bsgrub pa la gzhol bar gyur to/_/de ltar gyur pa la bcom ldan 'das kyis bka' stsal pa/_rgyal po chen po legs so legs so/_/rjes thams cad kyi nang na glang po che'i rjes mchog go/_/me tog rnams kyi nang na pad ma dkar 
[\[210a\]]
[\[210a.1\]]po mchog go/_/'du shes thams cad kyi nang na mi rtag pa'i 'du shes mchog go/_/bsam pa rnams kyi nang na 'khor ba las yid byung ba mchog go/_/rgyal po chen po 'khor ba las yid byung ba legs so/_/skyo ba skyes pa legs so/_/chags na 'khor ba 
[\[210a.2\]]yin no/_/ma chags na mya ngan las 'das pa yin no/_/bcom ldan 'das kyis de skad ces bka' stsal nas/_/rgyal po gzugs can snying po la sogs pa thams cad yi rangs te/_bcom ldan 'das kyis gsungs pa la mngon par bstod do/_/rgyal po gzugs can snying 
[\[210a.3\]]po la gdams pa zhes bya ba theg pa chen po'i mdo rdzogs so//_//rgya gar gyi mkhan po dA na shI la dang /_ban de ye shes sdes bsgyur cing zhus te gtan la phab pa/_/[{D215}]@##/_/rgya gar skad du/_rA dza de sha nA 
[\[210a.4\]]ma ma hA yA na sU tra/_bod skad du/_rgyal po la gdams pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das grong khyer chen po bA rA Na sI na 'khor 
[\[210a.5\]]rnams la chos ston pa na/_bad sa la'i rgyal po 'char byed 'dul ba'i dus la bab par gzigs nas 'khor dang bcas pa bad sa la'i yul du gshegs pa dang /_bad sa la'i rgyal po 'char byed grong khyer chen po gser can zhes bya ba gzhom pa'i phyir dmag bzhi dang chas pa dang phrad 
[\[210a.6\]]pas rgyal po 'char byed khros te/_'di 'dra ba'i bkra mi shis pa dang phrad pas bsad par rigs so zhes nas mda' ste'u kha nya rnga ma blangs te/_bcom ldan 'das la 'phangs so/_/de nas mda' de nam mkha' la 'khor zhing 'di skad ces grag go/_/zhe sdang gis ni sdug bsngal 
[\[210a.7\]]skyed/_/'dir yang sha thang 'thab dang rtsod/_/phyi mar dmyal ba'i sdug bsngal 'byung /_/des na zhe sdang 'thab rtsod spang /_/zhes bya ba'i tshig de rgyal po 'char byed kyis thos par gyur pa dang /_bcom ldan 'das la mos par gyur te phyag 'tshal nas phyogs gcig tu 'khod do/_/
[\[210b\]]
[\[210b.1\]]bcom ldan 'das kyis bka' stsal pa/_rgyal po chen po 'thab rtsod ni 'dir sha thang la phyi mar ngan song du skye na ci'i phyir rtag tu 'thab rtsod 'ba' zhig byed/_rgyal pos gsol pa/_gauta ma bdag gis gang dang 'thabs kyang pham ma myong ste rgyal bas bdag ni dmag dang 'thab pa la 
[\[210b.2\]]mos pa lags so/_/bcom ldan 'das kyis bka' stsal pa/_rgyal po chen po dgra 'di ni dgra chung ngu yin te/_rgyal po chen po 'di ma yin pa'i dgra chen po shar gnyer ba zhig yod do/_/rgyal pos gsol pa dgra de gang lags/_bcom ldan 'das kyis bka' stsal pa/_
[\[210b.3\]]dgra chen po nyon mongs pa bdag tu 'dzin pa zhes bya ba zhig yod do/_/rgyal pos gsol pa dgra de ji lta bu lags bshad du gsol/_bcom ldan 'das kyis bka' stsal pa/_rnam rtog bdag tu 'dzin pa'i dgra chen po/_/'di ni rgyu bzhin dngos po med bzhin du/_/thog ma med nas 
[\[210b.4\]]bdag la gnas nas ni/_/bdag gi chos sku yid bzhin rin chen de/_/gzod ma'i mu nas dgra yis brkus nas su/_/mtshan ma'i tshang tshing gseb tu sbas nas bdag_/da rung 'ching zhing 'khor bar 'khyam du 'jug_/'jig rten dgras ni bsad nas nor 'phrog tsam/_/
[\[210b.5\]]de la bzod byas bsod nams tshogs kyang rdzogs/_/dgra 'di zhi bde thar pa'i srog kyang gcod/_/de bsten bsod nams 'khor bar 'dam du 'ching /_/rgyal pos gsol pa/_dgra chen po de dang ji ltar 'thab par bgyi/_bcom ldan 'das kyis bka' stsal pa/_rnam 
[\[210b.6\]]rtog dgra la rgol ba'i shom ra yang /_/dad pas sbyin dang tshul khrims mkhar brtsigs te/_/dge ba'i dpung byas bzod pa'i go gyon la/_/brtson 'grus lcag thogs bsam gtan gzhu bdungs te/_/bdag med stong pa'i mda' yis bdag 'dzin bsad/_/rgyal pos 
[\[210b.7\]]gsol pa bdag med pa zhes pa de bshad du gsol/_bcom ldan 'das kyis bka' stsal pa/_gang zag bdag med rgyal po mnyan par gyis/_/gang zag lnga phung rgyun yin ci phyir na/_/rgyu ni las dang nyon mongs pas gang nas/_/'bras bu phung por zag ste de yi bdag_/
[\[211a\]]
[\[211a.1\]]bdag ni sems can so so'i lus 'di la/_/nga dang bdag tu bzung nas chags gyur te/_/bdag ni na dang shi bkres grang gis dogs/_/bstod na dga' zhing smad na mi dga' ste/_/de la dmigs nas mu stegs lnga rnams 'jug_/nga 'am bdag de yod pa ma yin te/_/
[\[211a.2\]]phung po 'di la brtags nas 'khrul pa yin/_/ming ni bdag ma yin te btags pa tsam/_/lus ni bdag ma yin te sha rus rnams/_/'byung chen 'dus pa phyi rol rtsig pa 'dra/_/sems kyang bdag ma yin te dngos po med/_/chos la bdag med rgyal po mnyan par gyis/_/
[\[211a.3\]]chos ni gzugs sogs dngos po thams cad yin/_/byed pa med la mtshan nyid 'dzin phyir ro/_/de dag log rtog mtshan mar bcas pa dang /_/lta mi 'thun pa yin te de med do/_/ci phyir zhe na phyi nang chos 'di la/_/dngos 'di spangs nas stong nyid mi btsal gyi/_/snang ba nyid na 
[\[211a.4\]]stong pa nyid yin phyir/_/gzhig bcom mi rtag tsam la stong ming gdags/_/snang la rang bzhin med par cis mngon na/_/yod med dbus dang gsum du mi gnas te/_/yod par grags pa 'khor ba mya ngan 'das/_/'khor ba'i rang bzhin yul sems rnam gnyis te/_/yul 'di 
[\[211a.5\]]dngos po med par 'di ltar brtag_/rang snang rdul bshig rdul yang chas gzhig med/_/dngos snang thams cad sems yin rmi lam bzhin/_/sems kyang kha dog dbyibs sogs rnams dang bral/_/des na 'khor ba stong zhing bdag med do/_/'khor ba med pas mya ngan 'das pa'ang 
[\[211a.6\]]med/_/yod pa ma grub pas na med pa'ang med/_/mtha' gnyis med phyir dbus kyang med pa yin/_/de ltar rgyal pos bdag med bsgom byas na/_/bdag 'dzin 'khor ba rtsad nas chod par 'gyur/_/rgyal pos gsol pa/_snga gong yan chad dgra ma yin pa la dgrar bzung ste bdag zhe sdang 
[\[211a.7\]]gis mnar bar gyur to/_/da ni bdag gis yang dag pa'i dgra ngo shes pas dgra de dang 'thab pa'i phyir bdag med pa la mos par gyur lags so/_/bcom ldan 'das kyis bka' stsal pa/_rgyal po chen po legs so/_/bdag tu 'dzin pa'i dgra pham par byas so/_/bcom ldan 'das 
[\[211b\]]
[\[211b.1\]]kyis de skad ces bka' stsal pa dang /_bad sa'i rgyal po 'char byed la sogs pa yi rangs te/_bcom ldan 'das kyis gsungs pa la mngon par bstod do/_/bad sa la'i rgyal po 'char byed la gdams pa zhes bya ba theg pa chen po'i mdo rdzogs so//_//rgya gar gyi mkhan po dA na shI la dang /_
[\[211b.2\]]ban de ye shes sdes bsgyur cing zhus te gtan la phab pa/_/[{D216}]@##/_/rgya gar skad du/_Ar+ya a dzA ta sha tru kau kr-it+t+ya bi no da na nA ma ma hA yA na sU tra/_bod skad du/_'phags pa ma skyes dgra'i 'gyod pa bsal ba zhes 
[\[211b.3\]]bya ba theg pa chen po'i mdo/_bam po dang po/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab kyi ri bya rgod kyi phung po la/_dge slong brgya phrag phyed dang bcu gsum gyi dge slong 
[\[211b.4\]]gi dge 'dun chen po dang /_byang chub sems dpa' sangs rgyas kyi zhing sna tshogs nas lhags pa brgyad khri bzhi stong dang /_byang chub sems dpa' sems dpa' chen po mngon par shes pas mngon par shes pa/_gzungs thob pa/_spobs pa thogs pa med pa/_mi skye ba'i chos la 
[\[211b.5\]]bzod pa thob pa/_ting nge 'dzin dang gzungs sgrub pa shes shing mkhas pa/_sems can thams cad kyi sems kyi bsam pa ji ltar mos pa bzhin du chos ston pa rnams dang /_rgyal po chen po bzhi dang /_brgya byin lha'i dbang po dang /_tshangs pa mi mjed kyi bdag po dang /_de ma yin 
[\[211b.6\]]pa gzhan lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po brgya stong mang po dang thabs cig tu bzhugs so/_/yang de'i tshe de'i dus na 'jam dpal gzhon nur gyur pa ri zhig gi bang rim gyi 
[\[211b.7\]]ngos la skyes bu dam pa nyi shu rtsa lnga dang lhan cig tu gnas pa 'di lta ste/_byang chub sems dpa' klu dpal dang /_klus byin dang /_dpal 'byung dang /_dpal gyi snying po dang /_pad ma bla ma'i dpal dang /_pad ma dpal 'byung dang /_skye bo 'dzin dang /_sa 'dzin dang /_lag 
[\[212a\]]
[\[212a.1\]]na rin chen dang /_lag na rin chen phyag rgya dang /_seng ge'i blo gros dang /_seng ge'i 'gros bsgrags dbyangs dang /_nam mkha' mdzod dang /_sems bskyed ma thag tu chos kyi 'khor los sgyur ba dang /_tshig gi rab tu tha dad pa thams cad la spobs pa dang /_spobs 
[\[212a.2\]]pa'i phung po dang /_blo gros rgya mtsho dang /_lhun po chen po dang /_mthong na dga' ba dang /_rab tu dga' ba'i rgyal po dang /_mtha' yas mthong ba dang /_mtha' yas dmigs par gnas pa dang /_bdud kyi lta ba yang dag par 'joms pa dang /_mya ngan med sbyin dang /_don thams cad grub 
[\[212a.3\]]pa'i byang chub sems dpa' sems dpa' chen po dang /_skyes bu dam pa nyi shu rtsa lnga po de dag dang lhan cig tu gnas so/_/dga' ldan gyi ris kyi lha'i bu bzhi yang chos mnyan pa'i phyir 'jam dpal gzhon nur gyur pa'i phyi bzhin du 'brang bar gyur te/_lha'i bu kun nas me tog ces bya ba dang /_
[\[212a.4\]]lha'i bu me tog 'od zer can zhes bya ba dang /_lha'i bu me tog man dA ra ba'i dri zhes bya ba dang /_lha'i bu chos la gnas par rtag tu brtson pa zhes bya ba de dag dang /_lha'i bu mang po gzhan dag kyang 'di lta ste/_chos mnyan pa'i phyir 'jam dpal gzhon nur gyur pa'i phyi bzhin du 'brang bar 
[\[212a.5\]]gyur to/_/'di lta ste/_skyes bu dam pa de dag dang /_lha'i bu de dag tshogs shing 'khod pa las bar skabs su kye grogs po dag sangs rgyas kyi ye shes ni rgya che ba/_dpag tu med pa/_tshad med pa/_bsam gyis mi khyab pa/_mnyam pa med pa/_gzhal du med pa/_mi rtogs 
[\[212a.6\]]pa/_mi mnyam pa dang mnyam pa/_bla na med pa yin te/_de ni go cha dam pa ma yin pas rtogs par mi nus na go cha ji tsam zhig bgos na thams cad mkhyen pa'i ye shes ye shes chen po de rtogs par nus zhes de lta bu'i gtam rjod par gyur pa dang /_byang chub sems dpa' klu dpal 
[\[212a.7\]]gyis smras pa/_dge ba'i rtsa ba'i tshogs bsags pa bsngo ba la chog mi shes pa'i dge ba'i rtsa ba la gzhog par gnas shing mi brjed pa'i go cha bgos pas ye shes chen po de rtogs par nus so/_/byang chub sems dpa' klus byin gyis smras pa/_sems snyoms pa dang /_sems 
[\[212b\]]
[\[212b.1\]]dul ba dang /_sems 'jam pa dang /_sems drang ba dang /_sems mnyen pa dang /_sems cang shes pa'i phyir thams cad mkhyen pa'i ye shes kyi yi dam brtan po snying po la gnas pa'i go cha bgos pas thams cad mkhyen pa'i ye shes/_ye shes chen po de rtogs par nus so/_/byang 
[\[212b.2\]]chub sems dpa' dpal 'byung gis smras pa/_kye grogs po dag bskal pa'i grangs kyis ye shes chen po de rtogs par mi nus kyi/_bskal pa dpag tu med par go cha bgos pas thams cad mkhyen pa'i ye shes de rtogs par nus so/_/byang chub sems dpa' dpal gyi 
[\[212b.3\]]snying pos smras pa/_rigs kyi bu byang chub sems dpa' bdag gi bde ba la chags shing gnas pas ye shes chen po de rtogs par mi nus kyi/_bdag gi bde ba la ma chags pas thams cad mkhyen pa'i ye shes de rtogs par nus te/_gang zang zing med pa lan du bya ba ma yin pa'i bde 
[\[212b.4\]]ba de sems can thams cad la bstabs so zhes sems can thams cad bde zhing bde ba dang ldan pa la gzhog par byed pa des thams cad mkhyen pa'i ye shes de rtogs par nus so/_/byang chub sems dpa' pad ma bla ma'i dpal gyis smras pa/_bdag nyid ma dul/_ma bsrungs/_
[\[212b.5\]]ma byang ba des pha rol ma dul ma bsrungs/_ma byang ba dul bar bya ba dang /_zhi bar bya ba'i gnas de ni med kyis/_bdag nyid shin tu dul/_shin tu bsrungs/_shin tu byang ba des pha rol ma dul/_ma bsrungs/_ma byang ba/_dul bar bya ba dang /_zhi bar bya ba'i gnas de ni yod do zhes 
[\[212b.6\]]bcom ldan 'das kyis kyang de skad gsungs te/_de bas na dul ba dang zhi gnas kyi rnal 'byor la zhugs shing pha rol dul ba dang /_zhi gnas dang 'thun par bya ba la mkhas pas ye shes chen po de rtogs par nus so/_/byang chub sems dpa' pad ma dpal 'byung gis smras pa/_
[\[212b.7\]]kye grogs po dag 'jig rten gyi chos dang 'brel pas 'jig rten las 'da' bar mi nus kyi/_gang 'jig rten gyi chos dang ma 'brel ba de ni 'jig rten las 'da' bar 'gyur ro/_/de bas na byang chub sems dpa' gang rnyed pa dang /_ma rnyed pa dang /_grags pa dang /_ma grags pa dang /_
[\[213a\]]
[\[213a.1\]]bstod pa dang /_smad pa dang /_bde ba dang sdug bsngal bas mi 'phrogs shing byang chub sems dpa' sems dpa' chen po ma khengs pa/_ma dud pa des ni ye shes chen po de rtogs par sla'o/_/byang chub sems dpa' skye bo 'dzin gyis smras pa/_kye grogs po dag gzhan 
[\[213a.2\]]la klan ka tshol bas ni thams cad mkhyen pa'i ye shes chen po de rtogs par mi nus kyi/_gcig pu gnyis su med la bdag gis sems can thams cad kyi phyir go cha chen po bgos pas sems can thams cad kyi gang ci yang rung /_yongs su thob par bya ba de thams cad bdag 
[\[213a.3\]]gis yongs su thob par bya'o zhes/_dge ba'i rtsa ba bskyed pa dang /_sems can thams cad yongs su smin par bya ba'i phyir de sems can thams cad dang thun mong du sems bskyed de/_yud tsam du yang brtson 'grus mi gtong zhing de ltar brtson 'grus la gnas pa'i byang chub 
[\[213a.4\]]sems dpas ye shes chen po de rtogs par nus so/_/byang chub sems dpa' sa 'dzin gyis smras pa/_kye grogs po dag 'di lta ste/_dper na sa ni rtswa dang /_shing gel pa dang /_sman dang /_nags tshal thams cad kyi gnas yin te/_de la gnas shing rtswa dang /_shing 
[\[213a.5\]]gel pa dang /_sman dang /_nags tshal gyi sa bon thams cad skye bar 'gyur mod kyi sa chen po de ni lan re ba yang med do/_/sems can thams cad kyang sa chen po las 'tsho mod kyi/_sa chen po ni skyo bar yang mi byed do/_/rigs kyi bu de bzhin du byang chub sems dpa' chags pa dang /_
[\[213a.6\]]zhe sdang ba'i sems dang bral ba dang /_sems can thams cad kyi nye bar 'tsho ba dang lan re ba med pa'i phyir sa dang 'dra bar sems bskyed na ye shes chen po de rtogs par nus so/_/byang chub sems dpa' lag na rin chen gyis smras pa/_kye grogs po dag shes par gyis shig 'di ni go 
[\[213a.7\]]cha chen po yin te/_dman pa la mos pas ni ye shes chen po de rtogs par mi nus kyi/_gang gnyid log pa'i rmi lam na yang theg pa gnyis la sems mi 'jug cing rin po che'i sems thams cad mkhyen pa'i sems de pha rol dag kyang 'dod par byed du 'jug la rin po che'i 
[\[213b\]]
[\[213b.1\]]sems de la ser sna mi byed kyi/_sems can thams cad kyang theg pa chen po'i go cha de skon par byed cing sems mnyam pa med pa de 'ang gang ba'am bri bar yang mi mthong zhing /_de ltar ser sna med pa'i sems kyis ye shes chen po de rtogs par nus so/_/byang chub sems dpa' lag na 
[\[213b.2\]]rin chen phyag rgyas smras pa/_kye ma'o sems can 'di dag ni 'gro ba drug tu lhung gis/_de dang de dag tu snying rje chen po bskyed de/_sems can thams cad la chos kyi phyag rgya rin po che'i phyag rgya gsum gyis btab pa sbyin par bya ste/_sems can thos pa nyung ba rnams la ni 
[\[213b.3\]]thos pa'i lag pa sbyin par bya'o/_/sems can ser sna can rnams la ni gtong ba'i lag pa sbyin par bya'o/_/sems can ngang tshul ngan pa can rnams la ni tshul khrims kyi lag pa sbyin par bya'o/_/sems can gnod sems can rnams la ni bzod pa'i lag pa sbyin par 
[\[213b.4\]]bya'o/_/sems can le lo can rnams la ni brtson 'grus kyi lag pa sbyin par bya'o/_/sems can dran pa nyams pa rnams la ni bsam gtan thob pa'i lag pa sbyin par bya'o/_/sems can shes rab 'chal pa rnams la ni shes rab kyi lag pa sbyin par bya ste/_sems 
[\[213b.5\]]can dag chos dkar po gang dang gang dag las bral bar gyur pa'i chos de dang de dag nyid yongs su rdzogs par bya ba'i phyir lag pa sbyin par bya ste/_byang chub sems dpa' de'i dge ba'i rtsa ba'i lag pa yang rin po che'i phyag rgya gsum gyis gdab par bya'o/_/gsum gang 
[\[213b.6\]]dag yin zhe na/_'di lta ste/_sems can thams cad sangs rgyas kyi ye shes yongs su rdzogs par bsngo ba rin po che'i phyag rgyas gdab par bya ba dang /_bdag gi dge ba'i rtsa ba yongs su 'grub pa rin po che'i phyag rgyas gdab par bya ba dang /_sems can thams cad 
[\[213b.7\]]nam mkha'i rang bzhin gyi phyag rgyas gdab par bya ba ste/_rigs kyi bu de 'dra ba'i gnas la gnas pas ni thams cad mkhyen pa'i ye shes chen po de rtogs par nus so/_/byang chub sems dpa' seng ge'i blo gros kyis smras pa/_kye ma'o grogs po dag 'di ni mi 'jigs 
[\[214a\]]
[\[214a.1\]]pa'i go cha'o/_/'di ni mi skrag pa'i go cha'o/_/'di ni ma zhum pa'i go cha'o/_/'di ni le lo med pa'i go cha'o/_/kye grogs po dag de bas na mi 'jigs pa dang /_sems mi skrag pa dang /_ma zhum pa dang /_le lo med pa dang /_'jigs shing skrag pa skyi bung zhes byed pa 
[\[214a.2\]]dang bral ba dang /_'khor ba'i nyes pa mi skyed pa dang /_mya ngan las 'da' ba'i yon tan yang dag par mthong ba dang /_bde ba dang sdug bsngal ba'i chos la snyoms par gnas pa dang /_mi gnyis pa la gnas pa dang ldan pas thams cad mkhyen pa rtogs par sla'o/_/byang chub sems 
[\[214a.3\]]dpa' seng ge'i 'gros bsgrags dbyangs kyis smras pa/_kye grogs po dag 'gros de ni skyes bu ngan pa'i ma yin gyi/_de ni skyes bu dam pa'i 'gros yin no/_/de ci'i phyir zhe na/_skyes bu dam pa dag ni sdig pa'i lta ba dang bral bas yang dag pa la zhugs pa yin no/_/skyes bu dam pa 
[\[214a.4\]]dag ni rtag par drang ba'i rang bzhin dang ldan pas g.yo med pa yin no/_/skyes bu dam pa dag ni bla ma la rim gro skyes pas nga rgyal bcom pa yin no/_/skyes bu dam pa dag ni bstan na 'thun par len pas tshig bzang ba yin no/_/skyes bu dam pa dag ni yang dag pa'i 'tsho ba la gnas pas las 
[\[214a.5\]]kyi mtha' grags pa yin no/_/skyes bu dam pa dag ni skyo ba dang bral bas 'dod chags dang bral ba yin no/_/skyes bu dam pa dag ni khong khro ba dang bral bas zhe sdang dang bral ba yin no/_/skyes bu dam pa dag ni zhi ba rab tu zhi ba nye bar zhi bas mun pa mun nag dang bral ba yin no/_/skyes bu dam pa 
[\[214a.6\]]dag ni sdug bsngal ba dang dbul po la snying rje bar gyur pas 'jam pa rnams yin no/_/skyes bu dam pa dag ni lus dang /_ngag dang /_yid kyi las kyi mtha' yongs su dag pas 'dzem pa dang bcas pa yin no/_/skyes bu dam pa dag ni de dag bya ba la yang dag par zhugs pas ji skad smras 
[\[214a.7\]]pa bzhin du byed pa yin no/_/skyes bu dam pa dag ni rtag tu brtul ba brtan pas lhag pa'i bsam pa dang ldan pa yin no/_/skyes bu dam pa dag ni log pa'i chos dang bral bas bden pa la gnas pa yin no/_/skyes bu dam pa dag ni chos kyi dga' bas dga' zhing mgu bas chos 'dod pa yin 
[\[214b\]]
[\[214b.1\]]no/_/skyes bu dam pa dag ni lus dang srog gtong bas dam pa'i chos yongs su 'dzin pa yin no/_/skyes bu dam pa dag ni sems can thams cad dang 'brel bas mi gtong ba yin no/_/skyes bu dam pa dag ni don dam pa'i rjes su 'jug pas nyes pa mthong ba yin no/_/skyes bu dam pa 
[\[214b.2\]]dag ni sdig pa'i chos rnam par spangs pas dge ba'i chos la zhugs pa yin no/_/skyes bu dam pa dag ni dbul po rnams kyi gter yin no/_/skyes bu dam pa dag ni nad pa rnams kyi sman pa yin no/_/skyes bu dam pa dag ni 'jigs pa rnams kyi mgon yin no/_/skyes bu dam pa dag ni 
[\[214b.3\]]dpung gnyen med pa rnams kyi skyabs yin no/_/skyes bu dam pa dag ni 'khor ba'i rgya mtshor zhugs pa rnams kyi gnas yin no/_/skyes bu dam pa dag ni rten med pa rnams kyi rten yin no/_/skyes bu dam pa dag ni mun pa mun nag tu zhugs pa rnams kyi snang bar byed pa yin no/_/skyes bu 
[\[214b.4\]]dam pa dag ni lam ngan par zhugs pa rnams kyi 'dren pa yin no/_/skyes bu dam pa dag ni chos smra ba rnams kyi yongs su 'dren pa yin no/_/skyes bu dam pa dag ni bzod pa dang dul ba'i rnal 'byor dang ldan pas tha ba'i nyes pa dang /_gnod sems dang /_gnong ba 'chab pa dang /_khro 
[\[214b.5\]]ba'i yongs su gdung ba thams cad dang bral ba yin te/_de lta bas na skyes bu dam pa dag de 'dra ba'i chos la gnas pas ni ye shes chen po de rtogs par nus so/_/byang chub sems dpa' nam mkha' mdzod kyis smras pa/_nam mkha' dpag tu med pa bzhin du byams pa sgom pa'i 
[\[214b.6\]]rnal 'byor dang ldan pa/_snying rje chen po la gnas pa rgyun mi 'chad pa/_dbang po rtag tu dga' zhing dgod pa/_'dod pa'i dga' ba thams cad la btang snyoms su gtong ba/_sbyin pa nam mkha' dang mtshungs pa/_tshul khrims nam mkha' dang mtshungs pa/_bzod pa nam mkha' 
[\[214b.7\]]dang mtshungs pa/_brtson 'grus nam mkha' dang mtshungs pa/_bsam gtan nam mkha' dang mtshungs pa/_shes rab nam mkha' dang mtshungs pas thams cad mkhyen pa rtogs par nus so/_/byang chub sems dpa' sems bskyed ma thag tu chos kyi 'khor los sgyur bas 
[\[215a\]]
[\[215a.1\]]smras pa/_sems bskyed pa gang las bdud sdig can gyis glags rnyed par 'gyur ba dang /_de bzhin gshegs pa mnyes par mi 'gyur ba dang /_lha mi dga' bar 'gyur ba dang /_bdag gi dge ba'i phyogs yongs su 'bri bar 'gyur ba'i sems bskyed pa de dag ni byang chub 
[\[215a.2\]]sems dpas mi bskyed par bya'i/_sems bskyed pa gang las bdud sdig can gyis glags rnyed par mi 'gyur ba dang /_de bzhin gshegs pa mnyes par 'gyur ba dang /_lha dag dga' bar 'gyur ba dang /_bdag gi dge ba'i phyogs yongs su 'bri bar mi 'gyur ba'i sems bskyed pa 
[\[215a.3\]]de dag ni bskyed par bya ste/_de de ltar zhugs na sems bskyed ma thag tu chos kyi 'khor lo skor bar 'gyur ro/_/de ci'i phyir zhe na/_de ltar byang chub sems dpa' des sems bskyed ma thag tu rgyu dang dmigs pa'i rkyen ma skyes pa'i phyir chos thams cad ma skyes pa dang /_de bzhin 
[\[215a.4\]]gshegs pa'i byang chub kyang ma skyes pa las rtogs par 'gyur la/_byang chub ji lta bar chos kyi 'khor los sgyur ba yang de bzhin du shes te/_sems kyi bsam pa'i go cha de dag gis thams cad mkhyen pa rtogs par nus so/_/byang chub sems dpa' tshig gi rab tu tha dad pa thams 
[\[215a.5\]]cad la spobs pas smras pa/_skyes bu dam pa dag byang chub ni thams cad kyi rjes su song ba ste/_kun nas nyon mongs pa'i rjes su song ba/_rnam par byang ba'i rjes su song ba/_'dus byas kyi rjes su song ba/_'dus ma byas kyi rjes su song ba/_zag pa dang bcas pa'i rjes su song 
[\[215a.6\]]ba/_zag pa med pa'i rjes su song ba/_kha na ma tho ba dang bcas pa'i rjes su song ba/_kha na ma tho ba med pa'i rjes su song ba/_dge ba'i rtsa ba'i rjes su song ba/_mi dge ba'i rtsa ba'i rjes su song ba/_'jig rten gyi chos kyi rjes su song ba/_'jig rten las 'das pa'i chos kyi rjes 
[\[215a.7\]]su song ba/_'khor ba'i rjes su song ba/_mya ngan las 'das pa'i rjes su song ba/_chad pa dang rtag pa'i rjes su song ba/_phung po dang /_khams dang /_skye mched kyi rjes su song ba ste/_skyes bu dam pa dag byang chub ni sa dang chu dang /_me dang /_rlung dang /_nam mkha'i rjes 
[\[215b\]]
[\[215b.1\]]su song ba'o/_/de ci'i phyir zhe na/_chos thams cad ni 'di lta bu'i rang bzhin te/_rang bzhin stong pa nyid do/_/de dag ni brjod pa gang dang gang gis brjod par bya ba'i rnam pa de thams cad stong pa nyid smos par byed pa'o/_/'di lta ste dper na/_nam mkha'i dbyings ni thams 
[\[215b.2\]]cad kyi rjes su song ngo /_/de bzhin du byang chub kyang thams cad kyi rjes su song ste/_skyes bu dam pa dag byang chub sems dpa' de lta bu'i ye shes la mos pa ni dmigs pa thams cad la spobs pa 'byung zhing de ni tshig gi rab tu tha dad pa shes pa thams cad kyang 'thob par 
[\[215b.3\]]'gyur te/_tshul gcig la 'jug pa des thams cad mkhyen pa rtogs so/_/byang chub sems dpa' spobs pa'i phung pos smras pa/_kye grogs po dag brjod pa thams cad ni brjod du med pa ste/_sgra thams cad bsnyad du med pa'o/_/byang chub sems dpa' ye 
[\[215b.4\]]shes de la mos pa ni sems mi g.yo bar 'dug pa yin te/_snyan par smras pa dang /_mi snyan par smras pa la dga' ba dang zhum pa med do/_/'di lta ste/_dper na ri lhun po'i phung po la rlung bab pa las slar log na ri lhun po ni g.yo ba'ang med/_rab tu g.yo ba'ang med do/_/
[\[215b.5\]]rigs kyi bu de bzhin du byang chub sems dpa' de 'dra ba'i ye shes rtogs pas thams cad kyi sgra dang brjod pa kun bzod de/_g.yo bar mi byed/_rab tu g.yo bar mi byed cing pha rol mu stegs can gyi smra ba gang la yang chags par mi 'gyur/_de bzhin gshegs pa'i bka' dang /_mu 
[\[215b.6\]]stegs can gyi tshig kyang chos mnyam pa nyid du mthong /_mnyam pa nyid la'ang 'gal bar mi byed/_mu stegs can thams cad kyi spobs pa thams cad kyang zad pa'i chos su mthong /_zad pa'i chos kyi chos la nga rgyal chen por yang mi byed de/_skyes bu dam pa dag byang chub 
[\[215b.7\]]sems dpa' de 'dra ba'i ye shes la mos pa ni myur du thams cad mkhyen pa thob par 'gyur ro/_/byang chub sems dpa' blo gros rgya mtshos smras pa/_skyes bu dam pa dag byang chub sems dpas thos pa thams cad gzung ba'i phyir blo gros rgya mtsho la sems 'jug pa rtogs par 
[\[216a\]]
[\[216a.1\]]bya'o/_/chos nyid la sna tshogs med pa'i phyir des chos ro gcig pa la mos par bya'o/_/rten cing 'brel par 'byung ba dang mi 'gal ba'i phyir des chos nyid la brtag par bya'o/_/thog ma nas ma skyes pa'i phyir chos gang yang ma bri ba dang ma 'phel bar bya'o/_/
[\[216a.2\]]bsod nams mi zad pa'i phyir sems can thams cad nye bar 'tsho ba'i dge ba'i rtsa ba bskyed par bya'o/_/chad pa dang rtag pa las dben pa'i phyir des mtha' gnyis rtogs par bya'o/_/sems kyi sgom pa tshad med pa'i phyir des chos thams cad la brtag par bya'o/_/chos yang dag 
[\[216a.3\]]par mi brjed pa'i phyir bdag gi dran pa'i stobs bskyed pa yang yongs su gzhag par bya'o/_/sems can thams cad la snyoms par chos 'chad pa'i phyir des snyems pa thams cad yang dag par bcom pa yongs su rdzogs par bya'o/_/sangs rgyas kyi chos ma 'dres pa lhur 
[\[216a.4\]]byed pa'i phyir mi dge ba'i chos thams cad dang mi 'grogs par bya'o/_/skyes bu dam pa dag dran pa'i ye shes kyi go cha des ni thams cad mkhyen pa rtogs par nus so/_/byang chub sems dpa' lhun po chen pos smras pa 'di lta ste/_sangs rgyas kyi ye shes de ni 'jig rten thams 
[\[216a.5\]]cad las mngon par 'phags pa'i ye shes te/_de ni tshad yod pa'i spyod pas rtogs par mi nus so/_/de bas na bsam pa 'jig rten thams cad las mngon par 'phags pa dang /_thos pa 'jig rten thams cad las mngon par 'phags pa dang /_dad pa 'jig rten thams cad 
[\[216a.6\]]las mngon par 'phags pa dang /_sbyin pa 'jig rten thams cad las mngon par 'phags pa dang /_de bzhin du tshul khrims dang /_bzod pa dang /_brtson 'grus dang /_bsam gtan dang /_shes rab 'jig rten thams cad las mngon par 'phags pa dang /_bsod 
[\[216a.7\]]nams ri rab lhun po bzhin du mngon par 'phags pas thams cad mkhyen pa rtogs par nus so/_/byang chub sems dpa' mthong na dga' bas smras pa/_skyes bu dam pa dag gang gi tshe na byang chub sems dpa' bdag gi gzugs kyi sems yongs su dag pas gzugs su 
[\[216b\]]
[\[216b.1\]]snang ba yid du mi 'ong ba gang yang mig gis mthong zhing snang bar mi 'gyur/_bdag gi rna ba'i sems yongs su dag pas sgra yid du mi 'ong ba gang yang rna bas thos shing grag par mi 'gyur/_de bzhin du dri yang ma yin/_ro yang ma yin/_reg kyang ma yin/_rang gi yul gyi sems 
[\[216b.2\]]yongs su dag pas chos yid du mi 'ong ba gang yang yid la snang bar mi 'gyur/_rang gi sems yongs su dag pas yid dga' ba dang /_mi dga' ba dang /_ma 'brel cing sems can gang yang sangs rgyas kyi chos kyi snod ma yin par ma mthong ste/_gang log par nges pa de dag 
[\[216b.3\]]kyang sangs rgyas kyi chos kyi snod du 'gyur bar mthong zhing /_gang bdag shin tu dga' bar gyur pa'i dngos po de dga' zhing yongs su gtong la byin nas kyang mi 'gyod pa yin te/_de ltar spyod pa'i byang chub sems dpa' ni thams cad mkhyen pa rtogs par nus so/_/byang chub 
[\[216b.4\]]sems dpa' rab du dga' ba'i rgyal pos smras pa/_gang gi tshe na spyos pa dang /_brgyad pa dang /_smad pa dang /_brnyas pa dang /_brdegs pa dang /_tshar bcad na byang chub sems dpa' rab tu dga' ba skyed cing gang zag de la yang dge ba'i bshes gnyen du 'du shes 
[\[216b.5\]]skyed la/_bzod par byed/_bzod pa'i mthu ston cing rab tu dga' ba skyes nas spyo bar byed pa 'di su/_gang la spyo bar bya zhes de chos nyid kyi rjes su 'jug par byed/_nang gi stong pa nyid la mos shing phyi'i stong pa nyid la the tsom med pas bdag tu lta ba'ang mi skyed cing bzod la/_
[\[216b.6\]]rkang pa dang lag pa yongs su gtong ba dang /_mig dang mgo yongs su gtong ba dang /_chung ma dang /_bu pho dang bu mo yongs su gtong ba dang /_rgyal srid yongs su gtong bas rab tu dga' ba yin/_lus dang srog yongs su gtong bas dga' ba yin te/_'khor los 
[\[216b.7\]]sgyur ba'i rgyal srid thob pas dga' ba ma yin gyi/_legs par bshad pa tshigs su bcad pa gcig thos pas shin tu dga' ba yin/_brgya byin thob pas dga' ba ma yin gyi/_gzhan chos 'chad pa la shin tu dga' ba yin/_tshangs pa thob pas dga' ba ma yin gyi/_
[\[217a\]]
[\[217a.1\]]sems can gcig kyang bla na med pa yang dag par rdzogs pa'i byang chub la bzhag na rab tu dga' ba yin/_stong gsum rin po ches bkang bas dga' ba ma yin gyi/_de bzhin gshegs pa mthong bas rab tu dga' ba yin te/_de ni gzhar yang dbang po nyams par mi 'gyur 
[\[217a.2\]]zhing dga' bar gyur nas byang chub kyi phyogs kyi chos rnams dga' zhing mgu ba'i spyod pa 'dis sgrub par byed pa ni thams cad mkhyen pa rtogs par nus so/_/byang chub sems dpa' mtha' yas mthong bas smras pa/_skyes bu dam pa dag gang gi tshe na byang chub sems dpa' chos thams 
[\[217a.3\]]cad mthong mod kyi/_bdag tu lta bar yang mi ltung /_sangs rgyas kyi chos thams cad shes mod kyi/_rnam par rtog pa spyod pa yang ma yin/_sangs rgyas thams cad mthong mod kyi/_gzugs la dmigs pa'i 'du shes kyang mi skyed/_sems can thams cad mthong mod kyi sems 
[\[217a.4\]]can du 'du shes kyang mi skyed/_las kyi rnam par smin pa yongs su dag pa'i phyir sha'i mig gsal bar gyur pa yin/_mngon par shes pa thob pas lha'i mig dang ldan pa yin/_nyon mongs pa thams cad dang bral bas shes rab kyi mig rtogs par khong du chud pa yin/_sangs 
[\[217a.5\]]rgyas kyi chos ma 'dres pa sgrub pas sangs rgyas kyi spyan la mos pa yin/_stobs bcu yongs su rdzogs pas chos kyi spyan snang ba thob pa yin te/_rigs kyi bu de 'dra ba'i ye shes mthong ba yongs su rdzogs pas thams cad mkhyen pa rtogs par nus so/_/byang chub sems dpa' 
[\[217a.6\]]mtha' yas dmigs par gnas pas smras pa/_byang chub ni thams cad dmigs pa ste/_thams cad mkhyen pa'i ye shes sgrub par 'gyur ro/_/de ci'i phyir zhe na/_dmigs pa thams cad ni nang na yang mi gnas/_phyi rol na yang mi gnas/_dbus na yang mi gnas par brtag par bya'o/_/
[\[217a.7\]]byang chub sems dpa' dmigs pa la mi gnas pa ni nyon mongs pa la dmigs pa dang /_las la dmigs pa dang /_bdud la dmigs pas nyams par mi 'gyur te/_las dang /_nyon mongs pa dang /_bdud la dmigs pa las 'das pa'i byang chub sems dpa' thams cad mkhyen pa rtogs 
[\[217b\]]
[\[217b.1\]]so/_/byang chub sems dpa' bdud kyi lta ba yang dag par 'joms pas smras pa/_rigs kyi bu bdag tu lta ba ni bdag tu lta ba las ldang zhing byung ba yin/_bdud kyi las ni lta ba las ldang zhing byung ba ste/_bdag tu lta ba yongs su shes na lta ba 'byung bar mi byed do/_/lta ba yongs su shes na phung 
[\[217b.2\]]po 'byung bar mi byed do/_/phung po yongs su shes na bdud mi mthong ngo /_/bdud kyi yul las 'da' bar bya ba'i phyir sgrib pa med pa'i rnam par thar pa la reg par 'gyur ro/_/byang chub sems dpa' sgrib pa med pa'i rnam par thar pa thob na thams cad mkhyen pa rtogs so/_/byang chub 
[\[217b.3\]]sems dpa' mya ngan med sbyin gyis smras pa/_las nyes pa byed pa ni phyis 'gyod par 'gyur/_las legs par byed pa ni phyis mya ngan byed par mi 'gyur ro/_/de bas na byang chub sems dpas las legs pa byed pa/_las mi smad pa byed pa/_las mi 'gyod pa byed pa/_las 
[\[217b.4\]]kha na ma tho ba med pa byed par bya'o/_/sems can mya ngan gyi zug rngus zug pa rnams kyang mya ngan zhi bar bya ba dang /_zug rngu dang bral bar bya ba'i phyir chos bshad par bya ste/_de ltar spyod pa'i byang chub sems dpa' ni thams cad mkhyen pa rtogs so/_/byang chub sems dpa' don 
[\[217b.5\]]thams cad grub pas smras pa/_rigs kyi bu dag skyes bu gang zag tshul khrims dang ldan pa'i sems kyi smon pa 'grub/_smon lam 'grub par 'gyur la/_tshul khrims kyi rtsa ba la yang bag byed pa rten/_bag byed pa'i rtsa ba la yang byang chub kyi phyogs kyi chos rnams rten/_
[\[217b.6\]]byang chub kyi phyogs kyi chos kyi rtsa ba la yang thams cad mkhyen pa rten to/_/de bas na byang chub sems dpa' bag byed pa dang /_byang chub kyi phyogs kyi chos la rten pa ni thams cad mkhyen pa rtogs so/_/lha'i bu kun nas me tog gis smras pa/_rigs kyi bu dag 'di lta ste/_
[\[217b.7\]]dper na shing me tog gis brgyan pa ni 'gro ba mang po'i nye bar 'tsho ba yin no/_/rigs kyi bu de bzhin du byang chub sems dpa' sems dpa' chen po rnam par thar pa'i chos kyi me tog rgyas pa ni 'gro ba mang po'i nye bar 'tsho ba yin no/_/rigs kyi bu dag 'di lta ste/_dper 
[\[218a\]]
[\[218a.1\]]na lha rnams kyi shing pa ri ya tra ka ko ba di ra me tog rgyas na sum cu rtsa gsum gyi lha'i bu rnams mngon par 'du bar 'gyur ro/_/rigs kyi bu de bzhin du byang chub sems dpa' sems dpa' chen po rnam par thar pa'i chos kyi me tog rgyas na lha dang bcas pa'i 'jig rten 
[\[218a.2\]]mngon par 'du bar 'gyur ro/_/rigs kyi bu dag 'di lta ste/_dper na lha'i nor bu rin po che skyon thams cad dang bral la yon tan thams cad dang ldan pa de bzhin du/_rigs kyi bu byang chub sems dpa' bsam pa yongs su dag pa skyon thams cad dang bral la yon tan thams cad dang 
[\[218a.3\]]ldan pas thams cad mkhyen pa rtogs so/_/lha'i bu me tog 'od zer can gyis smras pa/_rigs kyi bu 'di lta ste/_dper na nyi ma'i 'od zer btang na mun pa bsal cing gzugs kyi rnam pa thams cad snang bar 'gyur ro/_/rigs kyi bu dag de bzhin du byang chub sems dpa' shes 
[\[218a.4\]]rab kyi snang ba'i 'od zer dang ldan pa yang gang gi tshe na chos kyi snang ba gtong ba de'i tshe/_ma rig pa dang glen pa'i mun pas bsgribs pa'i sems can rnams la snang ba chen po byed cing chos kyi rang bzhin yang ston te/_mun pas ni snang ba zil gyis non par mi 'gyur gyi/_snang 
[\[218a.5\]]bas ni lam rtogs par nus pas byang chub sems dpa' lam la gnas na sems can lam ngan par zhugs pa'i rnams la yang dag pa'i lam ston te/_byang chub sems dpa' lam la gnas na thams cad mkhyen pa rtogs so/_/lha'i bu me tog man dA ra ba'i dris smras pa/_/
[\[218a.6\]]rigs kyi bu dag 'di lta ste dper na/_me tog man dA ra ba'i kho ra khor yug dpag tshad gcig tu dris khyab par byed de/_dri de yang rnam par rtog pa med do/_/rigs kyi bu dag de bzhin du byang chub sems dpa' gtong ba dang /_tshul khrims dang /_thos pa dang /_ting nge 'dzin 
[\[218a.7\]]dang /_shes rab la gnas pa yang stong gsum gyi stong chen po'i 'jig rten gyi khams chos kyi dris khyab par byed de/_dri de yang nyon mongs pa'i nad thams cad sel bar byed do/_/de bas na byang chub sems dpa' chos kyi dri dang ldan na thams cad mkhyen pa rtogs so/_/lha'i bu chos la gnas 
[\[218b\]]
[\[218b.1\]]pa rtag tu brtson pas smras pa/_kye grogs po dag byang chub sems dpa' brtson pas byang chub par 'gyur gyi/_mi brtson pas ni ma yin no/_/de bas na byang chub sems dpa' rtag par brtson zhing dge ba'i rtsa ba la chog mi shes par bya'o/_/des chos brgyad la brtson par bya'o/_/brgyad po gang 
[\[218b.2\]]zhe na/_'di lta ste/_pha rol tu phyin pa drug gi sbyor ba la brtson par bya ba dang tshangs pa'i gnas bzhi bsgrub pa la mngon par shes pa lnga shes shing rtogs par khong du chud pa'i ye shes dang /_bsdu ba'i dngos po bzhis sems can yongs su smin par byed pa ste/_bzhi po gang zhe na/_sbyin pa dang /_
[\[218b.3\]]tshig 'jam po dang /_don spyad pa dang /_don mtshungs par bya ba dag dang /_rnam par thar pa'i sgo gsum la bzod pa thob pa dang /_gzhan sangs rgyas kyi chos la gzhog pa dang /_bdag byang chub kyi sems mi gtong ba dang /_thabs mkhas pas sngo bar byed pa dang /_gus par byas shing dam 
[\[218b.4\]]pa'i chos yongs su 'dzin pa ste/_chos brgyad po de dag la brtson pa'i byang chub sems dpas thams cad mkhyen pa rtogs so/_/de nas 'jam dpal gzhon nur gyur pas skyes bu dam pa de dag dang /_lha'i bu de dag la 'di skad ces smras so/_/kye grogs po dag byang chub sems 
[\[218b.5\]]dpa' gang ma 'brel pa dang /_mi brtson pa des thams cad mkhyen pa rtogs so/_/de ci'i phyir zhe na/_ma 'brel ces bya ba ni khams gsum dang ngo /_/mi brtson zhes bya ba ni rtog pa dang /_rnam par rtog pa dang /_yongs su rtog pa thams cad la'o/_/ma 'brel ces bya ba ni nang 
[\[218b.6\]]dang ngo /_/mi brtson zhes bya ba ni phyi la'o/_/ma 'brel ces bya ba ni nyan thos kyi sa dang ngo /_/mi brtson zhes bya ba ni rang sangs rgyas kyi sa la'o/_/ma 'brel ces bya ba ni 'khor ba na spyod pa'i nyon mongs pa dang nye ba'i nyon mongs pa rnams dang ngo /_/mi brtson zhes bya ba ni byis pa lta bu so 
[\[218b.7\]]so'i skye bo'i chos thams cad la'o/_/ma 'brel ces bya ba ni ming dang ngo /_/mi brtson zhes bya ba ni gzugs la'o/_/ma 'brel ces bya ba ni rgyu dang ngo /_/mi brtson zhes bya ba ni 'bras bu la'o/_/ma 'brel ces bya ba ni lta ba'i rnam pa dang ngo /_/mi brtson zhes bya ba ni lta ba dang 
[\[219a\]]
[\[219a.1\]]bral ba la'o/_/ma 'brel ces bya ba ni chags pa dang ngo /_/mi brtson zhes bya ba ni khong khro ba la'o/_/ma 'brel ces bya ba ni ngar 'dzin pa dang ngo /_/mi brtson zhes bya ba ni bdag gir 'dzin pa la'o/_/ma 'brel ces bya ba ni ser sna dang ngo /_/mi brtson zhes bya ba ni sbyin 
[\[219a.2\]]pa'i snyems pa la'o/_/ma 'brel ces bya ba ni ngang tshul ngan pa dang ngo /_/mi brtson zhes bya ba ni tshul khrims snyems pa la'o/_/ma 'brel ces bya ba ni gnod sems dang ngo /_/mi brtson zhes bya ba ni bzod pa'i snyems pa la'o/_/ma 'brel ces bya ba ni le lo dang ngo /_/mi brtson zhes 
[\[219a.3\]]bya ba ni brtson 'grus snyems pa la'o/_/ma 'brel ces bya ba ni dran pa nyams pa dang ngo /_/mi brtson zhes bya ba ni bsam gtan snyems pa la'o/_/ma 'brel ces bya ba ni shes rab 'chal pa dang ngo /_/mi brtson zhes bya ba ni shes rab snyems pa la'o/_/ma 'brel ces bya ba ni dge 
[\[219a.4\]]ba dang ngo /_/mi brtson zhes bya ba ni dge ba'i rtsa ba sgro 'dogs pa la'o/_/ma 'brel ces bya ba ni 'jig rten gyi chos dang ngo /_/mi brtson zhes bya ba ni 'jig rten las 'das pa'i chos mngon par bya bar chags pa la'o/_/ma 'brel ces bya ba ni 'dus byas dang ngo /_/mi brtson zhes 
[\[219a.5\]]bya ba ni 'dus ma byas pa'i chos la yongs su rtog pa la'o/_/ma 'brel ces bya ba ni kha na ma tho ba dang bcas pa dang ngo /_/mi brtson zhes bya ba ni kha na ma tho ba med pa'i chos sgro 'dogs pa la'o/_/ma 'brel ces bya ba ni zag pa dang bcas pa dang ngo /_/mi brtson zhes bya ba ni zag pa 
[\[219a.6\]]med pa'i zad pa'i chos su snyems pa la'o/_/kye grogs po dag de lta bas na byang chub sems dpa' sems dpa' chen po gang 'brel pa dang /_ma 'brel par lta ba dang bral bas thams cad mkhyen pa rtogs mod kyi/_yang kye grogs po dag thams cad mkhyen pa ni mi rtogs 
[\[219a.7\]]so/_/de ci'i phyir zhe na/_byed pas thams cad mkhyen pa rtogs par mi 'gyur ro/_/de ci'i phyir zhe na/_byed pa dang bral ba ni thams cad mkhyen pa yin te/_thams cad mkhyen pa la rtogs par byed pa su yang med do/_/thams cad mkhyen pa ni gzugs kyis kyang mi rtogs 
[\[219b\]]
[\[219b.1\]]tshor bas ma yin 'du shes kyis kyang ma yin/_'du byed kyis kyang ma yin/_rnam par shes pas mi rtogs so/_/thams cad mkhyen pa ni chos kyis kyang mi rtogs/_chos ma yin pas kyang mi rtogs so/_/thams cad mkhyen pa ni sbyin pas kyang mi rtogs so/_/de ci'i phyir zhe na/_
[\[219b.2\]]sbyin pa nyid thams cad mkhyen pa'o/_/thams cad mkhyen pa ni tshul khrims dang /_bzod pa dang /_brtson 'grus dang /_bsam gtan dang /_shes rab kyis kyang mi rtogs so/_/de ci'i phyir zhe na/_shes rab nyid thams cad mkhyen pa'o/_/yang kye grogs po dag 
[\[219b.3\]]thams cad mkhyen pa ni 'das pa ma yin/_ma 'ongs pa ma yin/_da ltar byung ba ma yin no/_/de ci'i phyir zhe na/_kye grogs po dag thams cad mkhyen pa ni dus gsum las 'das pa'i phyir ro/_/yang kye grogs po dag thams cad mkhyen pa ni mig gi rnam par shes pas 
[\[219b.4\]]rnam par shes par bya ba ma yin no/_/kye grogs po dag thams cad mkhyen pa ni rna ba dang /_sna dang /_lce dang /_lus dang /_yid kyi rnam par shes pas rnam par shes par bya ba ma yin no/_/de ci'i phyir zhe na/_kye grogs po dag thams cad mkhyen pa ni yul thams cad 
[\[219b.5\]]las 'das pa'o/_/kye grogs po dag thams cad mkhyen pa rtogs par 'dod pas thams cad mkhyen pa ji ltar gnas pa de bzhin du gnas par bya'o/_/smras pa/_thams cad mkhyen pa ji ltar gnas pa lags/_smras pa/_gang chos thams cad la mi gnas pa de 
[\[219b.6\]]ni thams cad mkhyen pa'o/_/chos thams cad la mnyam pa nyid de ni thams cad mkhyen pa ste/_so so'i skye bo'i sa mnyam pa nyid dang /_sangs rgyas kyi chos su mnyam zhing de ltar chos thams cad mnyam pa de ni thams cad mkhyen pa'o/_/byang chub sems dpas 'byung ba chen 
[\[219b.7\]]po bzhi las byung ba'i lus de nyid ma gtogs par gzhan du thams cad mkhyen pa btsal bar mi bya'o/_/de ci'i phyir zhe na/_lus de ni dngos po med pa'o/_/lus zhes bya ba de ni dge ba dang mi dge ba'i chos la lhun gyis grub pa'o/_/lus zhes bya ba de ni bdag ma yin pa dang 
[\[220a\]]
[\[220a.1\]]bdag med pa'o/_/lus zhes bya ba de ni ma byung ba yang dag par ma byung ba ste/_de la gdags pa med do/_/gang de la gdags pa de yang ma byung ba'o/_/gang de mthong ba de'ang ma byung ba'o/_/gang ma byung ba de ni yang dag par ma byung ba'o/_/gang yang dag par 
[\[220a.2\]]ma byung ba de ni mi shes pa dang mi rtogs pa'o/_/gang mi shes pa dang mi rtogs pa de ni thams cad mkhyen pa'o/_/bstan pa 'di bstan pa'i tshe lha'i bu nyis stong gis mi skye ba'i chos la bzod pa thob par gyur to/_/lha'i bu khri nyis stong ni bla na med pa yang dag par rdzogs pa'i byang chub 
[\[220a.3\]]tu sems skyes so/_/de nas byang chub sems dpa' sems dpa' chen po spobs pa'i phung pos 'jam dpal gzhon nur gyur pa la 'di skad ces smras so/_/'jam dpal tshur spyon/_de bzhin gshegs pa'i spyan sngar dong la/_byang chub sems dpas ji lta bur bya ba de bzhin 
[\[220a.4\]]gshegs pa la/_mngon sum du zhu'o/_/de nas 'jam dpal gzhon nur gyur pas sa'i phyogs de nyid du/_bcom ldan 'das shAkya thub pa'i kha dog dang /_dbyibs dang /_chu zheng 'dra ba'i de bzhin gshegs pa zhig mngon par sprul to/_/de nas 'jam dpal gzhon nur gyur 
[\[220a.5\]]pas byang chub sems dpa' sems dpa' chen po spobs pa'i phung po la 'di skad ces smras so/_/rigs kyi bu byang chub sems dpas ji lta bur bya ba de bzhin gshegs pa mngon du bzhugs pa 'di la zhus shig_/de nas sprul pa'i de bzhin gshegs pa de la byang chub sems 
[\[220a.6\]]dpa' sems dpa' chen po spobs pa'i phung pos bcom ldan 'das byang chub sems dpas ji lta bur bgyi zhes de skad gsol pa dang /_des bka' stsal pa/_nga ci 'dra ba ltar byang chub sems dpas kyang de bzhin du bya'o/_/gsol pa/_'o na bcom ldan 'das ji 'dra/_
[\[220a.7\]]bcom ldan 'das des bka' stsal pa/_sbyin pa ma spyad/_tshul khrims ma spyad/_bzod pa ma spyad/_brtson 'grus ma spyad/_bsam gtan ma spyad/_shes rab ma spyad/_'dod pa'i khams su ma spyad/_gzugs kyi khams su ma spyad/_gzugs med pa'i khams su ma spyad/_lus kyis ma 
[\[220b\]]
[\[220b.1\]]spyad/_ngag gis ma spyad/_yid kyis ma spyad pa ste/_thams cad du ma spyad cing ma zhugs pa'o/_/rigs kyi bu de ji snyam du sems/_ji sprul pas spyad dam/_gsol pa/_bcom ldan 'das sprul pas ma spyad do/_/bka' stsal pa/_rigs kyi bu byang chub sems dpas de ltar bya'o/_/
[\[220b.2\]]de nas byang chub sems dpa' sems dpa' chen po spobs pa'i phung pos 'jam dpal gzhon nur gyur pa la 'di skad ces smras so/_/'jam dpal de bzhin gshegs pa 'di sprul pa ma yin grang /_des smras pa/_rigs kyi bu chos thams cad ni sprul pa'i rang bzhin du nges te/_
[\[220b.3\]]sgyu ma'i mtshan nyid las mi ldog go/_/smras pa/_'jam dpal de bzhin no/_/chos thams cad ni sprul pa'i rang bzhin can te/_sgyu ma'i mtshan nyid las mi ldog go/_/smras pa/_chos thams cad sprul pa'i rang bzhin can yin na/_khyod ci'i phyir de bzhin gshegs pa 'di sprul pa ma yin 
[\[220b.4\]]grang snyam du byed par gyur/_smras pa/_sus sprul/_smras pa/_bdag gis las kyi rnam par smin pa yongs su dag pas sprul gyis/_'di la rang bzhin gyis bdag gam/_sems can nam/_srog gam/_gang zag dag sangs rgyas su gnas pa'am/_so so'i skye bor 
[\[220b.5\]]gnas pa ni ma yin no/_/de nas de bzhin gshegs pa'i sku de la byang chub sems dpa' sems dpa' chen po spobs pa'i phung pos 'di skad ces gsol to/_/bcom ldan 'das kyis gang la bslabs nas byang chub thob par gyur/_bka' stsal pa/_rigs kyi bu mi slob pa ni 
[\[220b.6\]]byang chub sems dpa'i slob pa'o/_/mi sdom pa ni byang chub sems dpa'i slob pa'o/_/mi 'jigs pa ni byang chub sems dpa'i slob pa'o/_/mi rtog pa ni byang chub sems dpa'i slob pa'o/_/mi dpyod pa ni byang chub sems dpa'i slob pa'o/_/rigs kyi bu gnas med pa dang /_
[\[220b.7\]]mi snyems pa dang /_ma spros pa dang /_mi len pa dang /_mi gtong ba dang /_mi rgyu ba dang /_yi ge med pa dang /_mi skye ba dang /_mi 'gag pa dang /_ma 'ongs pa dang /_ma song ba dang /_mi gnas pa dang /_mtshan ma med pa dang /_dngos po med pa dang /_mi dmigs 
[\[221a\]]
[\[221a.1\]]dang /_'du shes thams cad dang bral ba ni byang chub sems dpa' sems dpa' chen po rnams kyi slob pa ste/_gang de ltar slob pa de dag ni yang dag par slob pa'o/_/gang de ltar slob pa de dag ni gang la'ang zhe sdang ba med do/_/gang de ltar slob pa de dag ni gang du'ang 
[\[221a.2\]]chags pa med do/_/gang de ltar slob pa de dag ni gang du yang zhen pa med do/_/gang las kyang grol ba med do/_/gang de ltar slob pa de dag ni gang du yang 'dod chags pa med do/_/gang nas kyang 'dod chags dang bral ba med do/_/zhe sdang med do/_/gti mug med do/_/gang de ltar 
[\[221a.3\]]slob pa de dag ni slob 'dod pa zhes bya'o/_/gang slob 'dod pa de dag ni 'gro ba gang du yang mi 'gro'o/_/mi 'ong ngo /_/de bas na byang chub sems dpa' sems dpa' chen po bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas nga ji lta 
[\[221a.4\]]ba bzhin du 'khor ba yang med/_mya ngan las 'da' ba yang med/_gtong ba yang med/_len pa yang med/_tshul khrims kyang med/_ngang tshul ngan pa yang med/_bzod pa yang med/_gnod sems kyang med/_brtson 'grus kyang med/_le lo yang med/_bsam 
[\[221a.5\]]gtan yang med/_g.yeng ba yang med/_shes rab kyang med/_shes rab 'chal pa yang med/_slob pa yang med/_mi slob pa yang med/_spyod pa yang med/_mi spyod pa yang med cing /_nga ji lta ba bzhin du thob pa yang med/_ma thob pa yang med/_mngon par bya ba yang 
[\[221a.6\]]med/_byang chub kyang med/_sangs rgyas kyi chos rnams kyang med/_bdag tu 'du shes pa yang med/_sems can du 'du shes pa yang med/_srog tu 'du shes pa yang med/_gang zag tu 'du shes pa yang med/_chos su 'du shes pa yang med/_'du shes pa nyid kyang med/_'du shes 
[\[221a.7\]]med pa'ang ma yin par nga'i rjes su bslab par bya'o/_/de ci'i phyir zhe na/_rigs kyi bu chos thams cad ni sgyu ma'i mtshan nyid kyi rang bzhin yin pa dang /_tha dad par gyur pa med pas mi 'gyur ba'o/_/rigs kyi bu chos thams cad ni so so tha dad pa med pas gnyis su med pa'o/_
[\[221b\]]
[\[221b.1\]]rigs kyi bu chos thams cad ni mig gi lam las 'das pas bltar mi snang ba'o/_/rigs kyi bu chos thams cad ni khyad par med pa'i phyir mnyam pa'o/_/rigs kyi bu chos thams cad ni g.yo ba med cing byed pa med pa'i phyir glen pa ste/_de dag la gdags pa med do/_/gdags pa 
[\[221b.2\]]med pa'i chos rnams ni shin tu ma skyes pa'o/_/gang de ltar mos pa de dag ni grol bas mi snyems/_spyod pas mi snyems/_byang chub kyis mi snyems so/_/rigs kyi bu de bas na byang chub sems dpa' sems dpa' chen po ni 'di 'dra ba'i slob pa dang /_spyod pa bshad pa'i 
[\[221b.3\]]tshe mi 'jigs/_mi dngang /_skrag par mi 'gyur te/_de ni byang chub sems dpa' zhes bya'o/_/rigs kyi bu 'di lta ste/_dper na nam mkha'i dbyings ni mes mi 'jigs/_rlung gis mi 'jigs/_char pas mi 'jigs/_than pas mi 'jigs/_rdul gyis mi 'jigs/_
[\[221b.4\]]du bas mi 'jigs/_sprin gyi phung pos mi 'jigs/_glog gis mi 'jigs so/_/de ci'i phyir zhe na/_nam mkha'i dbyings ni gzung du med pa'i phyir ro/_/rigs kyi bu de bzhin du byang chub sems dpas kyang chos thams cad kyis mi 'jigs par bya'o/_/bde ba dang 
[\[221b.5\]]sdug bsngal ba thams cad la mi bsam par bya ste/_byang chub sems dpa' sems nam mkha' dang mtshungs pas bdud kyi sde las rgyal bar nus so/_/bla na med pa yang dag par rdzogs pa'i byang chub mngon par rdzogs par 'tshang rgya bar nus so/_/sems can rnams 
[\[221b.6\]]kyi don byed nus so/_/de nas de bzhin gshegs pa sprul pa des de skad gsungs nas/_de nyid du mi snang bar gyur to/_/de nas byang chub sems dpa' spobs pa'i phung pos 'jam dpal gzhon nur gyur pa la 'di skad ces smras so/_/'jam dpal de bzhin gshegs pa 
[\[221b.7\]]de gar gshegs/_smras pa/_gang nas gshegs par ro/_/smras pa/_'o na de gang nas gshegs/_smras pa/_gang du gshegs pa nas so/_/smras pa/_'jam dpal sprul pa ni song ba yang med/_'ong ba yang med do/_/smras pa/_rigs kyi bu ji ltar sprul pa song 
[\[222a\]]
[\[222a.1\]]ba yang med/_'ong ba yang med pa de bzhin du chos thams cad kyang de'i 'gros can nyid do/_/sems can thams cad kyang de'i 'gros can nyid do/_/smras pa/_'jam dpal chos thams cad ji lta bu'i 'gros can lags/_smras pa/_rang bzhin gnas pa'i 'gros can no/_/
[\[222a.2\]]smras pa/_yang sems can thams cad ji lta bu'i 'gros can lags/_smras pa/_las kyi rnam par smin pa ji lta bu'i 'gros can pa de bzhin no/_/smras pa/_'jam dpal 'o na chos thams cad las kyi rnam par smin pa ma mchis pa ma lags sam/_smras pa/_rigs kyi bu chos nyid 
[\[222a.3\]]la ni las kyi rnam par smin pa med do/_/de ci'i phyir zhe na/_chos thams cad ni chos nyid kyi rjes su 'jug pa'i phyir ro/_/smras pa/_'o na ji ltar na las kyi rnam par smin pa ji lta bu'i 'gros can pa de bzhin pa lags/_smras pa/_las de ji lta ba rnam par smin pa yang de bzhin/_de'i 
[\[222a.4\]]'gro ba yang de bzhin no/_/smras pa/_'jam dpal las ji lta bu lags/_rnam par smin pa ji lta bu lags/_'gro ba ji lta bu lags/_smras pa/_de bzhin nyid ji lta bar las kyang de bzhin/_rnam par smin pa yang de bzhin/_'gro ba yang de bzhin no/_/smras pa/_
[\[222a.5\]]'jam dpal de bzhin nyid la ni las kyang ma mchis/_rnam par smin pa yang ma mchis/_'gro ba yang ma mchis so/_/smras pa/_rigs kyi bu ji ltar de bzhin nyid la las kyang med/_rnam par smin pa yang med/_'gro ba yang med pa ltar las kyi rnam par smin pa'i 'gro ba 
[\[222a.6\]]yang de bzhin du shes par bya'o/_/las kyi rnam par smin pa'i 'gro ba ni 'ong ba med pa can 'gro ba med pa can yin te/_de ni de bzhin nyid kyi 'gros las 'da' bar mi 'gyur ro/_/bstan pa 'di bstan pa'i tshe sangs rgyas kyi mthus tshe dang ldan pa shA ri'i bu dang /_tshe dang ldan 
[\[222a.7\]]pa dga' bo dang /_nyan thos chen po gzhan dag kyang /_bcom ldan 'das shAkya thub pa'i spyan snga na bstan pa 'di la nyan to//_//bam po gnyis pa/_de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das chos nyid ni 
[\[222b\]]
[\[222b.1\]]gcig pa kho na lags na/_skyes bu dam pa skyes bu chen po de dag brjod pa sna tshogs kyis ston kyang chos nyid dang yang mi 'gal bar bgyid pa ngo mtshar to/_/bcom ldan 'das su zhig bla na med pa yang dag par rdzogs pa'i byang chub tu sems mi skye bar 'gyur/_bcom ldan 
[\[222b.2\]]'das kyis bka' stsal pa/_shA ri'i bu byang chub sems dpa' dag ni de ltar ma chags pa'i slob pa la slob cing mi chags bzhin du ston te/_shA ri'i bu sa bon ji lta ba bzhin skyed kyang de bzhin no/_/shA ri'i bu de dang 'dra bar byang chub sems dpa' rnams kyi bslab pa ji lta ba de 
[\[222b.3\]]bzhin du de dag gi ye shes so/_/de bzhin du de dag gi ston pa'o/_/shA ri'i bu khyod kyis bslab pa ji lta bu la bslabs pa khyod kyi ye shes kyang de bzhin no/_/spobs pa yang de dang 'dra bar khyod kyis thob bo/_/byang chub sems dpa' 'od bkod pas gsol pa/_bcom ldan 'das 
[\[222b.4\]]nyan thos kyi bslab pa ji lta bu lags/_byang chub sems dpa'i bslab pa ji lta bu lags/_bcom ldan 'das kyis bka' stsal pa/_rigs kyi bu nyan thos kyi bslab pa ni tshad yod pa/_byang chub sems dpa'i bslab pa ni tshad med pa ste/_rigs kyi bu ji ltar nyan thos kyi 
[\[222b.5\]]bslab pa tshad yod la chags pa dang bcas pa de bzhin du de'i ye shes kyang tshad yod la chags pa dang bcas pa'o/_/rigs kyi bu ji ltar byang chub sems dpa'i bslab pa tshad med la chags pa med pa de bzhin du de'i ye shes kyang tshad med la chags pa med pa'o/_/de nas bcom 
[\[222b.6\]]ldan 'das la byang chub sems dpa' sems dpa' chen po 'od bkod pas 'di skad ces gsol to/_/bcom ldan 'das 'khor 'di nas su yang chos nyan pa mi spong bar bgyi na/_skyes bu dam pa de dag 'dir mchi bar mtshan ma zhig mdzad du gsol/_de ci'i slad du zhe na/_
[\[222b.7\]]'jam dpal gzhon nur gyur pa ni zab mo la mos pas de'i chos bshad pa yang zab mo lags so/_/de nas bcom ldan 'das kyis 'jam dpal gzhon nur gyur pa 'ong bar bya ba'i phyir mtshan ma mdzad do/_/de nas 'jam dpal gzhon nur gyur pa skyes bu dam pa nyi shu rtsa lnga po 
[\[223a\]]
[\[223a.1\]]de dag dang 'grogs/_lha'i 'khor de dag dang 'grogs te/_bcom ldan 'das ga la ba der dong nas phyin pa dang /_bcom ldan 'das kyi zhabs la mgo bos phyag 'tshal nas phyogs gcig tu 'khod do/_/de nas byang chub sems dpa' sems dpa' chen po 'od bkod pas 'jam 
[\[223a.2\]]dpal gzhon nur gyur pa la 'di skad ces smras so/_/'jam dpal khyod ci'i phyir de bzhin gshegs pa'i 'khor nas byung la phyogs gcig tu song ste chos ston/_smras pa/_rigs kyi bu sangs rgyas bcom ldan 'das dag ni mnyes par dka' ste/_gtam thams cad kyis mnyes par mi 
[\[223a.3\]]nus so/_/smras pa/_'jam dpal gtam ji lta bus de bzhin gshegs pa mnyes par 'gyur/_smras pa/_bcom ldan 'das nyid mkhyen te thugs su chud mod kyi/_bdag ji ltar spobs pa de bzhin du ston to/_/rigs kyi bu gtam gang chos kyi dbyings dang yang mi 'gal/_de bzhin 
[\[223a.4\]]nyid dang yang mi 'gal/_yang dag pa'i mtha' dang yang mi 'gal ba de 'dra ba'i gtam gyis de bzhin gshegs pa mnyes par 'gyur ro/_/gtam gang 'thab pa med pa/_rtsod pa med pa/_rtsom pa med pa/_klan ka med pa/_sgro 'dogs pa med pa/_de 'dra ba'i gtam gyis de bzhin 
[\[223a.5\]]gshegs pa mnyes par 'gyur ro/_/gtam gang bdag la sgro mi 'dogs/_gzhan la sgro mi 'dogs/_chos la sgro mi 'dogs/_chos ma yin pa la sgro mi 'dogs/_'khor ba la sgro mi 'dogs/_mya ngan las 'da' ba la sgro mi 'dogs pa de 'dra ba'i gtam gyis de bzhin gshegs 
[\[223a.6\]]pa mnyes par 'gyur ro/_/de nas bcom ldan 'das kyis 'jam dpal gzhon nur gyur pa la legs so zhes bya ba byin nas legs so legs so/_/'jam dpal khyod kyi tshig 'di legs par bshad pa yin te/_'di 'dra ba'i gtam gyis de bzhin gshegs pa mnyes par 'gyur 
[\[223a.7\]]mod kyi/_'jam dpal gtam gang spros pa thams cad las 'das pa/_ha cang yang mi zhib pa/_ha cang yang mi rtsing ba/_mtshan ma med pa'i gtam de brjod na ting nge 'dzin kyang mi gtong /_rtag tu shin tu sems mnyam par yang gzhog cing ston par byed la chos gang yang 'phel ba'am/_
[\[223b\]]
[\[223b.1\]]'bri bar yang mi mthong ba de 'dra ba'i gtam gyis de bzhin gshegs pa mnyes par 'gyur ro/_/ston pa 'di bstan pa'i tshe byang chub sems dpa' brgyad stong mi skye ba'i chos la bzod pa rab tu thob par gyur to/_/'khor de nas lha'i bu sngon spyod pa dang ldan pas byang chub kyi sems rab tu stor ba nyis 
[\[223b.2\]]brgya 'di snyam du gyur te/_sangs rgyas kyi chos kyang de ltar tshad med pa byang chub sems dpa'i bslab pa yang de ltar shin tu bslab dka' ba/_bla na med pa yang dag par rdzogs pa'i byang chub kyang de tsam du bsgrub dka' ba yin na bdag cag gis slob pa 'di bslab mi nus kyis/_gang bdag cag ni nyan 
[\[223b.3\]]thos kyi theg pa'am/_rang sangs rgyas kyi theg pas yongs su mya ngan las 'da' bar bya'o snyam mo/_/de nas bcom ldan 'das kyis lha'i bu de dag gi sems kyi rtog pa thugs kyis mkhyen nas/_kye ma'o lha'i bu 'di dag ni bla na med pa yang dag par rdzogs pa'i byang chub tu 'tshang rgya ba'i 
[\[223b.4\]]skal ba yod do zhes lha'i bu de dag gdul ba'i dbang gi phyir 'khor gyi phyi rol du khyim bdag gcig mngon par sprul nas khyim bdag des lhung bzed kha zas ro brgyas gang ba zhig lag pa g.yas pa na thogs par gyur to/_/de nas khyim bdag de bcom ldan 'das ga la ba der song 
[\[223b.5\]]nas bcom ldan 'das kyi zhabs la mgo bos phyag 'tshal te/_lhung bzed kha zas kyis bkang ba de bcom ldan 'das la phul nas/_bcom ldan 'das bdag la thugs brtse ba'i slad du zhal zas 'di bzhes par gsol zhes de skad gsol pa dang /_bcom ldan 'das kyis lhung 
[\[223b.6\]]bzed zas kyis bkang ba de bzhes so/_/de nas 'jam dpal gzhon nur gyur pa stan las langs te/_bla gos phrag pa gcig la gzar nas thal mo sbyar te/_bcom ldan 'das la 'di skad ces gsol to/_/bcom ldan 'das zhal zas 'di las bdag la ma stsal bar gsol na ni 
[\[223b.7\]]bcom ldan 'das byas pa gzo ba mi mdzad par 'gyur ro/_/de nas tshe dang ldan pa shA ri'i bu 'di snyam du gyur te/_kye ma'o 'jam dpal gzhon nur gyur pas sngon bcom ldan 'das la ji lta bu zhig tu phan btags na de'i phyir da byas pa gzo ba med pas rgol snyam mo/_/de nas bcom ldan 'das 
[\[224a\]]
[\[224a.1\]]kyis tshe dang ldan pa shA ri'i bu'i sems kyi rtog pa mkhyen nas tshe dang ldan pa shA ri'i bu la 'di skad ces bka' stsal to/_/shA ri'i bu de bzhin gshegs pa dus mkhyen te/_khyod la bka' stsol gyis sdod cig_/des bcom ldan 'das kyis lhung bzed de sa chen po'i nang du btang ba 
[\[224a.2\]]dang /_btang ma thag tu 'og gi phyogs kyi sangs rgyas kyi zhing gang dang gang dag na sangs rgyas bcom ldan 'das rnams bzhugs shing 'tsho gzhes pa'i yang dag par rdzogs pa'i sangs rgyas de dag gi spyan sngar lhung bzed de song ngo /_/de nas lhung bzed de 'og gi phyogs kyi cha sangs rgyas kyi zhing gang gA'i 
[\[224a.3\]]klung gi bye ma snyed 'das nas 'jig rten gyi khams snang ba dang ldan pa zhes bya ba na de bzhin gshegs pa dgra bcom pa yang dag par rdzogs pa'i sangs rgyas 'od zer gyi rgyal po zhes bya ba bzhugs pa'i sangs rgyas kyi zhing de na lhung bzed de ma bzung bar bar snang la 'dug par gyur to/_/sangs 
[\[224a.4\]]rgyas bcom ldan 'das de dag la yang bdag bdag gi bsnyen bkur byed pa dag gis bcom ldan 'das lhung bzed 'di ga las mchis zhes zhus nas sangs rgyas bcom ldan 'das de dag gis kyang steng gi phyogs kyi cha 'jig rten gyi khams mi mjed ces bya ba nas bcom ldan 
[\[224a.5\]]'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa'i drung nas 'ongs te/_byang chub sems dpa' gzhan dag gdul ba'i phyir btang ba yin no zhes bstan to/_/de nas bcom ldan 'das kyis tshe dang ldan pa shA ri'i bu la bka' stsal pa/_shA 
[\[224a.6\]]ri'i bu lhung bzed de phyung shig_/gang na 'dug pa ga la na 'dug pa de'ang tshol cig_/de nas tshe dang ldan pa shA ri'i bu ting nge 'dzin stong phrag bcu la zhugs nas/_bdag gi shes rab kyi stobs dang /_sangs rgyas kyi mthus sangs rgyas kyi zhing stong phrag bcur song yang lhung bzed de'i 
[\[224a.7\]]gnas sam gzhi yang ma mthong nas de slar bcom ldan 'das kyi spyan sngar 'dug go/_/'dug nas bcom ldan 'das la 'di skad ces gsol to/_/bcom ldan 'das bdag gis lhung bzed de'i gnas sam gzhi yang ma mthong ngo /_/de nas bcom ldan 'das kyis tshe dang ldan pa maung gal gyi bu chen po la 'di 
[\[224b\]]
[\[224b.1\]]skad ces bka' stsal to/_/maung gal gyi bu khyod kyis lhung bzed de tshol cig_/de nas tshe dang ldan pa maung gal gyi bu chen pos ting nge 'dzin stong phrag bcu la zhugs nas sangs rgyas kyi mthu dang /_bdag gi rdzu 'phrul gyi stobs kyis 'og gi phyogs kyi cha sangs rgyas kyi zhing stong phrag bcur 
[\[224b.2\]]song yang lhung bzed de'i gnas sam gzhi'ang ma mthong nas de slar yang bcom ldan 'das kyi spyan sngar 'dug go/_/'dug nas bcom ldan 'das la 'di skad ces gsol to/_/bcom ldan 'das bdag gis lhung bzed de'i gnas sam gzhi'ang ma mthong ngo /_/de nas bcom ldan 'das 
[\[224b.3\]]kyis tshe dang ldan pa rab 'byor la bka' stsal pa/_rab 'byor khyod kyis lhung bzed de tshol cig_/de nas tshe dang ldan pa rab 'byor gyis ting nge 'dzin stong phrag bcu gnyis la zhugs nas sangs rgyas kyi mthu dang /_bdag gi rdzu 'phrul gyi stobs kyis 'og gi phyogs kyi cha sangs rgyas kyi zhing 
[\[224b.4\]]stong phrag bcu gnyis su song yang lhung bzed de ma mthong nas de slar bcom ldan 'das kyi spyan sngar 'dug go/_/'dug nas bcom ldan 'das la 'di skad ces gsol to/_/bcom ldan 'das bdag gis lhung bzed de'i gnas sam gzhi'ang ma mthong ngo /_/de bzhin nyid du nyan thos chen po lnga 
[\[224b.5\]]brgya tsam bdag bdag gi rdzu 'phrul gyi stobs dang /_lha'i mig gis lhung bzed de btsal kyang ma rnyed do/_/de nas tshe dang ldan pa rab 'byor gyis byang chub sems dpa' byams pa la 'di skad ces smras so/_/byams pa khyod ni bcom ldan 'das kyis bla na med pa yang dag par rdzogs 
[\[224b.6\]]pa'i byang chub tu skye ba gcig gis thogs par lung bstan na/_lhung bzed de gang na 'dug gal na 'dug tshol cig ces de skad smras pa dang /_byang chub sems dpa' sems dpa' chen po byams pas tshe dang ldan pa rab 'byor la 'di skad ces smras so/_/btsun pa rab 'byor bdag ni de bzhin 
[\[224b.7\]]gshegs pas bla na med pa yang dag par rdzogs pa'i byang chub tu skye ba gcig gis thogs par lung bstan mod kyi/_bdag gis ni ting nge 'dzin de dag gi ming yang ma 'tshal te/_'jam dpal gzhon nur gyur pa ni ting nge 'dzin de dag la mnyam par yang gzhog_/ldang bar yang bgyid do/_/yang btsun pa rab 
[\[225a\]]
[\[225a.1\]]'byor bdag gis byang chub thob pa na 'jam dpal gzhon nur gyur pa dang 'dra ba'i byang chub sems dpa' sems dpa' chen po dag de bzhin gshegs pa ji ltar gom pa 'dor/_ji ltar 'jog par mdzad ces gom pa gcig 'dor zhing 'jog pa yang mi shes pa'i dus dang tshe yang mchis par 
[\[225a.2\]]'gyur ro/_/de bas na btsun pa rab 'byor 'jam dpal nyid la gsol cig dang /_des ni lhung bzed de tshor ba dang 'byin par nus so/_/de nas bcom ldan 'das la gnas brtan rab 'byor gyis 'di skad ces gsol to/_/bcom ldan 'das 'jam dpal gzhon nur gyur pa ci nas kyang lhung bzed de phyung 
[\[225a.3\]]ste/_bcom ldan 'das kyi spyan sngar dbul bar bsgor gsol/_de nas bcom ldan 'das kyis 'jam dpal gzhon nur gyur pa la bka' stsal pa/_'jam dpal lhung bzed de phyung shig_/lhung bzed de gang na 'dug pa dang /_ga la na 'dug pa yang shes par gyis shig_/de nas 'jam dpal gzhon nur 
[\[225a.4\]]gyur pa 'di snyam du gyur te/_gang bdag ni stan las kyang mi ldang zhing 'khor 'di nas mi snang bar yang ma gyur par lhung bzed de dbyung ngo snyam mo/_/de nas 'jam dpal gzhon nur gyur pa kun gyi rjes su song ba zhes bya ba'i ting nge 'dzin la mnyam par bzhag ste/_'og gi sa chen po la lag pa g.yas pa brkyang ngo /_/de nas 
[\[225a.5\]]'jam dpal gzhon nur gyur pa'i lag pa de sangs rgyas kyi zhing gang dang gang dag na/_sangs rgyas bcom ldan 'das mngon du gyur pa de dang de dag tu lag pa de sangs rgyas bcom ldan 'das de dag la phyag 'tshal zhing song nas/_lag pa de las bcom ldan 'das la bcom ldan 'das de bzhin gshegs pa 
[\[225a.6\]]dgra bcom pa yang dag par rdzogs pa'i sangs rgyas shAkya thub pa snyung ba ma mchis sam/_'o ma brgyal tam/_bzhengs pa yang ngam/_so bzhin nam/_mthu mnga' 'am/_bde ba la reg par gnas sam zhes gsung ngo zhes zer ba'i sgra phyung ngo /_/de nas lag pa'i spu'i khung bu thams cad nas 'od 
[\[225a.7\]]zer bye ba brgya stong byung ste/_'od zer thams cad las me tog pad ma brgya stong byung zhing pad ma de thams cad kyi snying po dag la de bzhin gshegs pa'i sku dag bzhugs par snang ngo /_/de bzhin gshegs pa'i sku de dag thams cad kyang bcom ldan 'das de bzhin gshegs pa shAkya thub pa'i bsngags 
[\[225b\]]
[\[225b.1\]]pa brjod do/_/lag pa de sangs rgyas kyi zhing gang dang gang du 'gro ba'i sangs rgyas kyi zhing de dag thams cad kyang rnam pa drug tu rab tu g.yos so/_/sangs rgyas kyi zhing de dag thams cad snang ba chen pos kyang khyab par gyur to/_/sangs rgyas kyi zhing de dag thams cad gdugs dang /_rgyal mtshan dang /_
[\[225b.2\]]ba dan gyis kyang brgyan par gyur to/_/de nas 'jam dpal gzhon nur gyur pa'i lag pa g.yas pa sangs rgyas kyi zhing gang gA'i klung gi bye ma snyed bdun cu rtsa gnyis thams cad las 'das nas/_sangs rgyas bcom ldan 'das de dag thams cad kyi zhabs la phyag 'tshal zhing snyung ba chung ngam zhes bya ba'i 
[\[225b.3\]]sgra 'byin bzhin du bcom ldan 'das de bzhin gshegs pa 'od zer gyi rgyal po de'i sangs rgyas kyi zhing snang ba dang ldan pa'i 'jig rten gyi khams su phyin par gyur nas bcom ldan 'das de bzhin gshegs pa 'od zer gyi rgyal po de'i zhabs la phyag 'tshal nas/_bcom ldan 'das la bcom ldan 
[\[225b.4\]]'das de bzhin gshegs pa dgra bcom pa yang dag par rdzogs pa'i sangs rgyas shAkya thub pa snyung ba ma mchis sam/_'o ma brgyal tam/_bzhengs pa yang ngam/_so bzhin nam/_mthu mnga' 'am/_bde ba la reg par gnas sam zhes gsung ngo zhes sgra phyung ngo /_/lag pa de las kyang 'od zer brgya stong 
[\[225b.5\]]byung ngo /_/me tog pad ma brgya stong yang byung bar gyur te/_'od zer de dag de bzhin gshegs pa'i 'od zer de dag dang yang ma 'dres par gyur to/_/de nas de bzhin gshegs pa 'od zer gyi rgyal po de la bsnyen bkur byed pa byang chub sems dpa' sems dpa' chen po 'od kyi dpal zhes bya ba des de 
[\[225b.6\]]bzhin gshegs pa de la 'di skad ces gsol to/_/bcom ldan 'das lag pa de las 'od zer bye ba brgya stong 'di dag kyang byung zhing me tog pad ma brgya stong yang byung bar gyur la/_pad ma thams cad la de bzhin gshegs pa'i sku dag bzhugs shing bcom ldan 'das shAkya thub pa'i bsngags pa rjod 
[\[225b.7\]]par gyur pa'i lag pa 'di ltar blta na sdug pa/_'di ltar dga' bar bgyid pa de su'i lags/_de skad ces gsol pa dang /_bcom ldan 'das kyis byang chub sems dpa' 'od kyi dpal la 'di skad ces bka' stsal to/_/'od kyi dpal steng gi phyogs kyi cha sangs rgyas kyi zhing 'di nas 
[\[226a\]]
[\[226a.1\]]sangs rgyas kyi zhing gang gA'i klung gi bye ma snyed bdun cu rtsa gnyis 'das pa na 'jig rten gyi khams mi mjed ces bya ba de na de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes bya ba bzhugs so 'tsho gzhes so/_/de na byang chub sems dpa' sems dpa' chen po 
[\[226a.2\]]'jam dpal gzhon nur gyur pa zhes bya ba bsam gyis mi khyab pa'i go cha bgos pa/_mngon par shes pa dang /_stobs dang /_pha rol tu phyin pa thams cad thob pa zhig yod de/_'jam dpal gzhon nur gyur pa des lhung bzed 'di blang ba'i phyir stan las ma langs bzhin du lag pa 'di btang ngo /_/de nas 
[\[226a.3\]]de bzhin gshegs pa 'od zer gyi rgyal po'i sangs rgyas kyi zhing de nas byang chub sems dpa' de dag yongs su skom par gyur nas/_bcom ldan 'das bdag cag ni 'jig rten gyi khams mi mjed pa de dang /_de bzhin gshegs pa shAkya thub pa de dang /_'jam dpal gzhon nur gyur pa de blta bar 'tshal 
[\[226a.4\]]lo zhes de skad gsol to/_/de nas de bzhin gshegs pa 'od zer gyi rgyal pos smin mtshams kyi mdzod spu nas 'od phyung nas/_'od des sangs rgyas kyi zhing gang gA'i klung gi bye ma snyed bdun cu rtsa gnyis po de dag thams cad brtol te/_thams cad yod pa'i 'jig rten gyi khams snang ba chen pos khyab 
[\[226a.5\]]par gyur to/_/sems can gang dag gi lus la 'od des phog par gyur pa de dag thams cad ni 'khor los sgyur ba'i bde ba dang ldan par gyur to/_/rnal 'byor spyod pa gang dag gi lus la 'od des phog par gyur pa de dag thams cad ni 'bras bu thob par gyur to/_/slob pa gang dag gi lus la 'od des phog par 
[\[226a.6\]]gyur pa de dag thams cad ni rnam par thar pa brgyad la bsam gtan byed pa'i dgra bcom par gyur to/_/byang chub sems dpa' gang dag gi lus la 'od des phog par gyur pa de dag thams cad ni ting nge 'dzin nyi ma lta bu'i sgron ma zhes bya ba thob par gyur to/_/'di lta ste/_de bzhin gshegs pa 'od 
[\[226a.7\]]zer gyi rgyal po de'i sangs rgyas kyi zhing de nas byang chub sems dpa' de dag gis 'jig rten gyi khams mi mjed pa 'di dang /_bcom ldan 'das shAkya thub pa dang /_'jam dpal gzhon nur gyur pa dang /_nyan thos kyi dge 'dun thams cad mthong bar gyur to/_/de nas byang chub sems 
[\[226b\]]
[\[226b.1\]]dpa' sems dpa' chen po 'od kyi dpal gyis 'jig rten gyi khams mi mjed pa 'di mthong nas ngu zhing mchi ma phyung ste 'di skad ces gsol to/_/bcom ldan 'das 'di lta ste/_dper na rin thang ma mchis pa'i nor bu rin po che bai dUr+ya 'dam du stsal bar gyur pa de bzhin du/_bcom ldan 
[\[226b.2\]]'das byang chub sems dpa' sems dpa' chen po 'jig rten gyi khams mi mjed par skyes pa de dag la blta bar bgyi'o/_/de bzhin gshegs pa 'od zer gyi rgyal pos bka' stsal pa/_rigs kyi bu khyod de skad ma zer cig_/de ci'i phyir zhe na/_gang 'jig rten gyi khams 'dir 
[\[226b.3\]]bskal pa bcur bsam gtan la gnas shing spyod pa bas gang 'jig rten gyi khams mi mjed par snga dro gcig sems can thams cad la byams pa'i sems bskyed na de bas 'di'i bsod nams shin tu mang du 'phel lo/_/de ci'i phyir zhe na/_rigs kyi bu byang chub sems dpa' sems 
[\[226b.4\]]dpa' chen po gang mi mjed kyi 'jig rten gyi khams na dam pa'i chos srung ba de dag ni las kyi sgrib pa dang /_nyon mongs pa thams cad byang bar 'gyur ro/_/de nas 'jig rten gyi khams mi mjed pa 'di na byang chub sems dpa' gang dag 'od des reg par gyur pa de dag gis bcom 
[\[226b.5\]]ldan 'das la 'di skad ces gsol to/_/bcom ldan 'das 'di ltar dga' zhing rab tu mgu bar bgyid pa nyon mongs pa thams cad rab tu spong bar bgyid pa'i 'od zer 'di su'i lags/_de skad ces gsol pa dang /_bcom ldan 'das kyis byang chub sems dpa' de dag la 'di skad 
[\[226b.6\]]ces bka' stsal to/_/rigs kyi bu 'og gi phyogs kyi cha 'di nas sangs rgyas kyi zhing gang gA'i klung gi bye ma snyed bdun cu rtsa gnyis 'das pa dang /_'jig rten gyi khams snang ba dang ldan pa zhes bya ba de na de bzhin gshegs pa dgra bcom pa yang dag par rdzogs pa'i sangs rgyas 
[\[226b.7\]]'od zer gyi rgyal po zhes bya ba da ltar bzhugs shing 'tsho gzhes pa zhig yod de/_de bzhin gshegs pa des smin mtshams kyi mdzod spu nas 'od btang ba dang /_'od des 'jig rten gyi khams mi mjed pa 'di snang bar byas so/_/de nas bcom ldan 'das la byang chub 
[\[227a\]]
[\[227a.1\]]sems dpa' de dag gis 'di skad ces gsol to/_/bcom ldan 'das 'jig rten gyi khams snang ba dang ldan pa de dang /_de bzhin gshegs pa 'od zer gyi rgyal po de blta bar 'tshal lo/_/de nas bcom ldan 'das de bzhin gshegs pa shAkya thub pas zhabs kyi 
[\[227a.2\]]mthil 'khor lo'i rtsibs stong yod pa gnyis las 'od zer gang gis sangs rgyas kyi zhing gang gA'i klung gi bye ma snyed bdun cu rtsa gnyis po de dag thams cad las 'das shing brtol nas 'jig rten gyi khams snang ba dang ldan pa de thams cad 'od zer de dag gis khyab par 'gyur ba de 'dra ba'i 
[\[227a.3\]]'od zer 'og tu btang nas byang chub sems dpa' gang dag gi lus la 'od zer des phog par gyur pa de thams cad ting nge 'dzin ri rab lhun po lta bu'i sgron ma zhes bya ba thob par gyur to/_/sangs rgyas kyi zhing de yang sangs rgyas kyi zhing 'di nas snang bar gyur to/_/sangs rgyas kyi zhing 
[\[227a.4\]]'di yang sangs rgyas kyi zhing de nas snang bar gyur to/_/'di lta ste/_dper na 'dzam bu'i gling 'di nas nyi ma dang zla ba snang ba de bzhin du byang chub sems dpa' de dag gis kyang de bzhin gshegs pa shAkya thub pa mthong bar gyur to/_/byang chub sems dpa' 'di dag gis kyang bcom 
[\[227a.5\]]ldan 'das de bzhin gshegs pa 'od zer gyi rgyal po de mthong bar gyur to/_/'di lta ste/_dper na lha'i bu dag ri rab lhun po'i spyi bo la gnas shing 'dzam bu'i gling du lta ba de bzhin du byang chub sems dpa' dag 'jig rten gyi khams 'di nas bcom ldan 'das de bzhin gshegs pa 
[\[227a.6\]]'od zer gyi rgyal po dang /_byang chub sems dpa' sems dpa' chen po go cha chen po bgos pa de dag mthong bar gyur to/_/de nas 'jam dpal gzhon nur gyur pa'i lag pa g.yas pa des de bzhin gshegs pa 'od zer gyi rgyal po'i sangs rgyas kyi zhing 'jig rten gyi khams snang ba dang ldan 
[\[227a.7\]]pa de nas nam mkha'i steng gi lam las lhung bzed de bzung nas byang chub sems dpa' bye ba phrag khrag khrig brgya stong du mas bskor cing mdun du bdar te steng du phyung bar gyur to/_/gang dang gang dag nas lag pa de phyung bar gyur pa'i sangs rgyas kyi zhing de dang de dag tu 'od zer de dag 
[\[227b\]]
[\[227b.1\]]nub par gyur to/_/me tog pad ma de dag kyang mi snang bar gyur to/_/'di lta ste/_'jam dpal gzhon nur gyur pa'i lag pa g.yas pa des lhung bzed de blangs nas 'jig rten gyi khams mi mjed pa 'dir phyin par gyur te/_bcom ldan 'das shAkya thub pa'i spyan sngar lhung bzed de 
[\[227b.2\]]nam mkha' la 'phangs nas bcom ldan 'das kyi zhabs la 'jam dpal gzhon nur gyur pas mgo bos phyag 'tshal te/_bcom ldan 'das la 'di skad ces gsol to/_/bcom ldan 'das lhung bzed blangs pa 'di lags kyis de bzhin gshegs pas bzhes su gsol/_bcom 
[\[227b.3\]]ldan 'das kyis kyang lhung bzed de bzhes so/_/de nas byang chub sems dpa' gang 'jam dpal gzhon nur gyur pa'i lag pa dang lhan cig tu 'jig rten gyi khams mi mjed pa 'dir 'ongs pa de dag gis bcom ldan 'das kyi zhabs la mgo bos phyag 'tshal nas/_bdag bdag gi de bzhin 
[\[227b.4\]]gshegs pa'i mtshan nas brjod de/_bcom ldan 'das de bzhin gshegs pa che ge mo zhig bcom ldan 'das la snyung ba ma mchis sam/_'o ma brgyal tam/_bzhengs pa yang ngam/_so bzhin nam/_mthu mnga' 'am/_bde ba la reg par gnas sam zhes gsung ngo zhes de skad 
[\[227b.5\]]gsol te/_sangs rgyas kyis gnang nas bdag bdag gi stan la 'khod do/_/de nas bcom ldan 'das kyis tshe dang ldan pa shA ri'i bu la bka' stsal pa/_de bas na shA ri'i bu nga la sngon 'jam dpal gzhon nur gyur pas gang phan btags pa de'i phyir da byas pa mi gzo bas rgol bar gyur 
[\[227b.6\]]pa bshad kyis nyon cig/_shA ri'i bu sngon 'das pa'i dus bskal pa bye ba khrag khrig brgya stong grangs med pa de'i pha rol gyi'ang pha rol du gyur pa de'i tshe/_de'i dus na de bzhin gshegs pa dgra bcom pa yang dag par rdzogs pa'i sangs rgyas mi thub pa'i rgyal mtshan zhes bya ba 'jig rten 
[\[227b.7\]]gyi khams mi smod pa dang ldan pa zhes bya ba'i 'jig rten du skyes par gyur te/_shA ri'i bu de bzhin gshegs pa de'i nyan thos kyi tshogs ni brgyad khri bzhi stong byang chub sems dpa' ni khri nyis stong du gyur te/_de bzhin gshegs pa de theg pa gsum po nyid las brtsams te chos 'chad cing /_
[\[228a\]]
[\[228a.1\]]theg pa gsum bshad pa dang /_pha rol tu phyin pa drug dang /_thabs mkhas pa bshad pa'i phyir de bzhin gshegs pa de skyes par gyur to/_/shA ri'i bu yang de'i tshe de'i dus na dge slong chos smra ba ye shes rgyal po zhes bya ba zhig byung ste/_de nang par sham thabs 
[\[228a.2\]]bgos/_chos gos dang /_lhung bzed khyer te bsod snyoms kyi phyir rgyal po'i pho brang rgya chen po dang ldan pa zhes bya bar song ba las/_de de nas zas ro brgya dang ldan pa'i bza' ba mang po khyer te byung bar gyur to/_/yang de'i tshe na tshong dpon gyi bu dri ma med pa'i dpung pa zhes bya ba ma 
[\[228a.3\]]ma'i pang pa na 'dug par gyur pa las khye'u des dge slong de rgyang ma nas 'ong ba mthong ngo mthong nas ma ma'i pang pa nas babs te/_dge slong de ga la ba der brgyugs nas bza' ba bslangs pa las/_dge slong des de la mod ka gcig byin pa dang /_de bza' ba des brnyogs nas dge slong 
[\[228a.4\]]de'i phyi bzhin du 'brang bar gyur pa las/_de rim gyis de bzhin gshegs pa mi thub pa'i rgyal mtshan ga la ba der song ste phyin nas de bzhin gshegs pa de'i zhabs la mgo bos phyag 'tshal te spyan sngar 'dug go/_/de nas dge slong ye shes rgyal pos bsod snyoms ci rnyed pa khye'u de la 
[\[228a.5\]]byin nas/_kye khye'u bsod snyoms 'di de bzhin gshegs pa la gsol cig ces byas so/_/de nas khye'u des bsod snyoms de blangs te/_bcom ldan 'das de'i lhung bzed bkang yang bsod snyoms de yongs su zad par ma gyur to/_/shA ri'i bu 'di lta ste bsod snyoms gcig po 
[\[228a.6\]]de las khye'u des nyan thos brgyad khri bzhi stong po de dag dang /_byang chub sems dpa' khri nyis stong po de dag dang /_bcom ldan 'das de bzhin gshegs pa mi thub pa'i rgyal mtshan de zhos par byas shing bstabs kyang bsod snyoms de yongs su zad par ma gyur to/_/de nas khye'u 
[\[228a.7\]]de dga' mgu rangs rab tu dga' zhing dga' ba dang yid bde ba skyes nas bcom ldan 'das kyi spyan sngar 'dug ste/_tshigs su bcad pa 'di dag smras so/_/dge slong dge 'dun zhos byas kyang /_/lhung bzed nam yang ma zad pas/_/sbyin gnas bsod nams zhing gyur pa/_/
[\[228b\]]
[\[228b.1\]]bdag gis nges par mchod par gyur/_/'jig rten mgon po zhos byas kyang /_/'bras can zad par ma gyur pas/_/sangs rgyas la ni phul gyur na/_/sbyin pa mi zad the tsom med/_/ji ltar 'bras can mi zad cing /_/phyi phyir 'phel bar 'gyur ba ltar/_/sangs rgyas 
[\[228b.2\]]dag la gang gus pa'i/_/dge ba dag ni de bzhin 'phel/_/shA ri'i bu de lta ste/_khye'u des bsod snyoms gcig po de las de bzhin gshegs pa dge slong gi dge 'dun dang bcas pa nyi ma bdun du zhos par gsol nas sangs rgyas kyi mthu dang /_khye'u de'i sems kyi bsam pa 
[\[228b.3\]]dad pas zas de yongs su zad par ma gyur to/_/de nas dge slong ye shes rgyal pos khye'u de sangs rgyas la skyabs su btang /_chos la skyabs su btang /_dge 'dun la skyabs su btang ngo /_/khrims kyang phog go/_/nyes pa yang mthol du bcug go/_/rjes su yi rang bar 
[\[228b.4\]]bya ba dag kyang rjes su yi rang bar byed du bcug go/_/gsol ba gdab par bya ba dag kyang gsol ba 'debs su bcug nas phyis bla na med pa yang dag par rdzogs pa'i byang chub tu sems skyed du bcug go/_/shA ri'i bu de lta ste/_khye'u de'i pha dang ma khye'u de tshol zhing de bzhin 
[\[228b.5\]]gshegs pa mi thub pa'i rgyal mtshan ga la ba der song ste phyin nas/_bcom ldan 'das kyi zhabs la mgo bos phyag 'tshal te spyan sngar 'dug go/_/de nas khye'u des pha ma de dag gi rkang pa la phyag 'tshal nas tshigs su bcad pa 'di dag smras so/_/lus can kun la bde ba'i 
[\[228b.6\]]phyir/_/bdag ni byang chub rab zhugs kyis/_/khyed kyang legs par gnas par gyis/_/dal 'byor shin tu dkon pa'o/_/sangs rgyas sku ni 'bar ba dang /_/mtshan dag gis kyang brgyan la ltos/_/ye shes kyis ni pha rol phyin/_/byang chub de la su mi smon/_/
[\[228b.7\]]de bzhin gshegs pa shin tu dkon/_/bdag ni khyim nas khyim med par/_/'di nyid du ni rab tu 'byung /_/khyed cag gnyis kyis gnang bar mdzod/_/pha dang mas smras pa/_bdag cag gnyis ni khyod 'dod kyis/_/byang chub rab la smon par bgyid/_/rab tu 
[\[229a\]]
[\[229a.1\]]'byung bar bgyi ba'i phyir/_/bu khyod kyi ni rjes su slob/_/shA ri'i bu de lta ste/_khye'u de dang /_khye'u de'i pha ma dang /_gang byang chub tu sems bskyed pa'i srog chags lnga brgya tsam po de dag thams cad rab tu byung ngo /_/shA ri'i bu de'i tshe de'i dus na dge slong 
[\[229a.2\]]chos smra ba ye shes rgyal po zhes bya ba de gzhan yin snyam du shA ri'i bu khyod de ltar ma lta shig_/de ci'i phyir zhe na/_'jam dpal gzhon nur gyur pa 'di de'i tshe de'i dus na dge slong chos smra ba ye shes rgyal po zhes bya bar gyur to/_/shA ri'i bu de'i tshe de'i dus na tshong dpon gyi bu dri ma 
[\[229a.3\]]med pa'i dpung pa zhes bya ba de gzhan yin pa snyam du the tsom mam/_yid gnyis sam/_som nyi za na/_shA ri'i bu khyod de ltar ma lta shig_/de ci'i phyir zhe na/_nga ni de'i tshe de'i dus na tshong dpon gyi bu dri ma med pa'i dpung pa zhes bya ba der gyur te/_shA ri'i bu 'jam dpal gzhon 
[\[229a.4\]]nur gyur pas nga la bsod snyoms byin nas byang chub tu sems skyed du bcug ste/_de ni ngas byang chub kyi phyir thog ma sems bskyed pa yin te/_shA ri'i bu rnam grangs des kyang 'di ltar shes par bya'o/_/de bzhin gshegs pa sangs rgyas kyi che ba nyid dang /_stobs bcu dang /_
[\[229a.5\]]mi 'jigs pa dang /_ye shes chags pa med pa dang /_ci'ang rung ste/_de thams cad 'jam dpal gzhon nur gyur pas byed du bcug pa las gyur par blta'o/_/de ci'i phyir zhe na/_sems bskyed pa de las thams cad mkhyen pa thob pa'i phyir ro/_/shA ri'i bu ngas ni 
[\[229a.6\]]phyogs bcu na nga bdag ci lta ba de dang 'dra ba'i de bzhin gshegs pa gang 'jam dpal gzhon nur gyur pas byang chub la bzhag pa shAkya thub pa zhes bya ba dpag tu med grangs med pa dang /_de bzhin du ti sha zhes bya ba dang /_rgyal ba zhes bya ba dang /_gtsug ldan zhes 
[\[229a.7\]]bya ba dang /_mar me mdzad ces bya ba dag mthong ste/_gang 'jam dpal gzhon nur gyur pas byang chub la bzhag nas da ltar chos kyi 'khor lo bskor ba'i de bzhin gshegs pa de dag gi mtshan kyang bskal pa'am/_bskal pa'i lhag ma ma lus par brjod par gyur na gang 
[\[229b\]]
[\[229b.1\]]byang chub sems dpa'i spyad pa spyod pa dag lta ci smos/_gang dga' ldan gyi gnas na gnas pa dag lta ci smos/_gang skye ba dag lta ci smos/_gang khyim nas 'byung ba dag lta ci smos/_gang dka' ba spyod pa dag lta ci smos/_gang byang chub kyi snying po la 'dug pa dag lta ci smos te/_shA ri'i 
[\[229b.2\]]bu rnam grangs des kyang 'di ltar rig par bya ste/_gang dag byang chub sems dpa' rnams kyi ma'o/_/skyed pa'o/_/thugs rje ba'o/_/byed du 'jug pa'o zhes yang dag par smra zhing ston pa ni 'jam dpal gzhon nur gyur pa nyid la de dag smra zhing ston te/_shA ri'i bu rgyu de dang rkyen de yin te/_
[\[229b.3\]]sngon phan btags pa'i phyir 'jam dpal gzhon nur gyur pa nga la byas pa mi gzo bas rgol lo/_/de nas lha'i bu nyis brgya po dag 'di snyam du gyur te/_chos thams cad ni rgyu'i rjes su 'gro ba'o/_/rkyen la rag las pa'o/_/sred pa'i rtsa ba can no/_/smon lam gyis thog drangs pa can 
[\[229b.4\]]yin te/_bcom ldan 'das 'di yang gzhan gyis byed du bcug pa yin na de bzhin gshegs pa mngon par bzhugs bzhin du bdag cag dman pa la sems pa de ni mi rigs so snyam mo/_/de nas lha'i bu nyis brgya po de dag lhag pa'i bsam pas bla na med pa yang dag par 
[\[229b.5\]]rdzogs pa'i byang chub tu sems bskyed do/_/'dir lag pa brkyang zhing rdzu 'phrul bstan pa'i cho 'phrul 'jam dpal gzhon nur gyur pas bstan cing lhung bzed blangs pa dang /_'di la sngon byung ba'i chos bstan pa bstan pa'i tshe 'og gi sangs rgyas kyi zhing dang /_'di nas sems can 
[\[229b.6\]]grangs las 'das pas byang chub tu sems bskyed do/_/phyogs bcu'i sangs rgyas kyi zhing dpag tu med pa nas kyang 'jam dpal gzhon nur gyur pa la mchod pa'i las bya ba dang /_chos kyi g.yog bya ba'i phyir sangs rgyas bcom ldan 'das rnams kyis rin po che'i gdugs bskur bar gyur te/_
[\[229b.7\]]rin po che'i gdugs de dag gis kyang 'jig rten gyi khams 'di khebs par gyur to/_/rin po che'i gdugs de las kyang de bzhin no/_/ji ltar de bzhin gshegs pa shAkya thub pas gsungs pa bzhin te/_bdag cag thams cad kyang 'jam dpal gzhon nur gyur pas byang chub 
[\[230a\]]
[\[230a.1\]]la bkod do zhes de skad zer ba'i sgra byung ngo /_/de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu myur du mya ngan las 'da' bar 'dod pas bla na med pa yang dag par rdzogs pa'i byang chub tu sems bskyed par bya'o/_/de ci'i 
[\[230a.2\]]phyir zhe na/_shA ri'i bu sems can gang 'khor bas skrag nas bla na med pa yang dag par rdzogs pa'i byang chub tu sems mi skyed cing /_nyan thos kyi theg pa la gnas la nyan thos su 'gyur bar bya'o snyam du sems pa de dag ni da dung du'ang 'khor ba na 'khor bar gyur la/_byang chub 
[\[230a.3\]]sems dpa' gzhan brtson 'grus dang ldan pa yang dag par rdzogs pa'i byang chub la gnas pa dag gis ni thams cad mkhyen pa thob par ngas mthong ngo /_/de ci'i phyir zhe na/_/shA ri'i bu sngon 'das pa'i dus na de bzhin gshegs pa dgra bcom pa yang dag par rdzogs pa'i sangs rgyas 
[\[230a.4\]]thams cad zil gyis gnon pa zhes bya ba rig pa dang rkang par ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba/_bla na med pa/_lha dang mi rnams kyi ston pa sangs rgyas bcom ldan 'das 'jig rten du byung bar gyur te/_shA ri'i 
[\[230a.5\]]bu de bzhin gshegs pa de'i nyan thos ni bye ba phrag brgya yod par gyur to/_/tshe'i tshad ni lo 'bum thub par gyur to/_/shA ri'i bu de bzhin gshegs pa de'i nyan thos kyi mchog shes rab dang ldan pa ni dge slong mngon par 'phags pa zhes bya ba zhig byung ngo /_/nyan thos kyi mchog 
[\[230a.6\]]gnyis pa rdzu 'phrul dang ldan pa'i mchog ni shugs chen po zhes bya ba zhig byung ngo /_/de lta ste/_shA ri'i bu de bzhin gshegs pa de snga dro'i dus kyi tshe sham thabs mnabs chos gos dang /_lhung bzed bsnams te/_dge slong gi dge 'dun gyis mdun du bdar nas rgyal po'i 
[\[230a.7\]]pho brang grags ldan zhes bya bar bsod snyoms kyi phyir gshegs so/_/de'i tshe na de bzhin gshegs pa'i g.yas phyogs nas ni nyan thos shes rab dang ldan pa'i mchog 'gro'o/_/g.yon phyogs nas ni nyan thos rdzu 'phrul dang ldan pa'i mchog 'gro'o/_/rgyab nas ni 
[\[230b\]]
[\[230b.1\]]mang du thos pa 'gro'o/_/mdun nas ni byang chub sems dpa' brgyad stong 'gro ste/_la la ni tshangs pa'i gzugs/_la la ni brgya byin gyi gzugs/_la la ni rgyal po chen po bzhi'i gzugs/_la la ni lha'i gzugs kyis lam gyi byi dor byed cing 'gro ste/_shA ri'i bu de'i tshe na de bzhin gshegs 
[\[230b.2\]]pa de rgyal po'i pho brang der gshegs pa dang /_byis pa rgyan bzang pos brgyan pa gsum zhig lam gyi bar na rtse zhing 'dug pa las byis pa de dag gis de bzhin gshegs pa bzang ba/_sems dad par 'gyur ba/_dbang po zhi ba/_yid zhi ba/_dul ba dang zhi gnas mchog dam pa'i pha 
[\[230b.3\]]rol tu son pa/_skyon med pa/_dbang po thul ba/_rdzing bzhin du dang la gsal zhing rnyog pa med pa/_mchod sbyin gyi shing gser las byas pa ltar mngon par 'phags pa 'bar ba mdzes pa/_lham me lhan ner bzhugs pa/_skyes bu chen po'i mtshan sum cu rtsa gnyis kyis 
[\[230b.4\]]kun nas brgyan pa de rgyang ma nas gshegs pa mthong ngo /_/mthong nas khye'u gcig gis khye'u gnyis la 'di skad ces smras so/_/khye'u khyed cag gis de bzhin gshegs pa sems can thams cad kyi mchog bsod nams kyi zhing bla na med pa lha dang mi'i 'jig rten du bcas pa'i sbyin 
[\[230b.5\]]pa'i gnas de gshegs pa mthong ngam/_tshur shog de la mchod pa bya'o/_/'di la phul na 'bras bu chen por 'gyur ro/_/de nas de'i tshe khye'u des tshigs su bcad pa 'di smras so/_/'di ni sems can kun gyi mchog_/sbyin gnas bla na med pa ste/_/de bas 'di 
[\[230b.6\]]la mchod par bya/_/'di mchod 'bras bu chen por 'gyur/_/khye'u gnyis pos smras pa/_bdag cag la ni me tog dang /_/dri dang phye ma byug ma mchis/_/'jig rten gang zag zla med pa/_/'di la cis ni mchod par bgyi/_/de nas khye'u des mu tig gi se mo do rin brgya stong 
[\[230b.7\]]ri ba lag pa g.yas pas mgul nas bkrol te tshigs su bcad pa 'di smras so/_/bsod nams zhing ni bla na med/_/de la 'dis ni mchod par bgyi/_/'di mthong nas ni mkhas pa dag_/dngos po dag la su zhig chags/_/de nas shA ri'i bu khye'u gnyis po de dag khye'u de'i 
[\[231a\]]
[\[231a.1\]]rjes su slob par gyur nas bdag bdag gi mgul nas mu tig gi se mo do bkrol te/_tshigs su bcad pa 'di smras so/_/yang dag rdzogs pa 'od pa rgal/_/mya ngan spangs pa sems grol ba/_/sdig med yang dag chos gnas la/_/bdag cag gnyis ni mchod pa 
[\[231a.2\]]bgyid/_/de nas khye'u des khye'u gnyis po de dag la 'di skad ces smras so/_/khye'u khyed gnyis sbyin pa'i chos 'dis cir smon/_de nas khye'u gcig gis smras pa/_bdag ni bcom ldan 'das 'di'i g.yas phyogs na shes rab dang ldan pa'i mchog de ji lta ba bzhin du gyur cig_/khye'u 
[\[231a.3\]]gnyis pas smras pa/_bdag ni bcom ldan 'das 'di'i g.yon phyogs na rdzu 'phrul dang ldan pa'i mchog de ji lta ba bzhin du gyur cig_/de nas khye'u des smras pa/_bdag ni de bzhin gshegs pa dgra bcom pa yang dag par rdzogs pa'i sangs rgyas thams cad mkhyen pa thams 
[\[231a.4\]]cad gzigs pa/_phyogs thams cad du snang bar mdzad pa/_seng ge'i 'gros su gshegs pa/_'di ji lta ba de bzhin du gyur cig ces shA ri'i bu khye'u des tshig de skad smras ma thag tu bar snang las lha'i bu brgyad stong gis legs so zhes bya ba byin te/_legs so legs 
[\[231a.5\]]so/_/skyes bu dam pa khyod kyis tshig de legs par smras so/_/lha dang 'jig rten du bcas pa'i rten du sems bskyed do/_/de nas shA ri'i bu de bzhin gshegs pa thams cad zil gyis gnon pas bsnyen bkur byed pa blo gros rgya mtsho zhes bya ba la bka' stsal pa/_dge 
[\[231a.6\]]slong khyod kyis khye'u mu tig gi se mo do thogs te/_'ong ba 'di gsum mthong ngam/_gsol pa/_bcom ldan 'das mthong ngo /_/bcom ldan 'das kyis bka' stsal pa/_dge slong khye'u bar ma tshur 'ong ba 'di ni 'di 'dra ba'i bsam pas 'ong ste/_gom pa 'dor ba dang /_
[\[231a.7\]]'jog pa thams cad la 'khor los sgyur ba'i rgyal srid brgya stong gi dge ba'i rtsa ba yongs su len to/_/de bzhin du brgya byin 'thob pa dang /_tshangs pa 'thob pa brgya stong yongs su len to/_/gom pa thams cad la sangs rgyas brgya stong mngon par mthong ba'i dge ba'i rtsa ba yongs su len to/_/
[\[231b\]]
[\[231b.1\]]shA ri'i bu de nas khye'u gsum po bcom ldan 'das de bzhin gshegs pa thams cad zil gyis gnon pa ga la ba der dong ste phyin pa dang /_bcom ldan 'das kyi zhabs la mgo bos phyag 'tshal nas mu tig gi se mo do de bcom ldan 'das kyi sku la gtor to/_/shA ri'i bu de'i tshe 
[\[231b.2\]]gang nyan thos kyi sems kyis mu tig gi se mo do gtor bar gyur pa de dag ni de bzhin gshegs pa de'i phrag pa gnyis la 'dug par gyur to/_/gang khye'u des thams cad mkhyen pa'i sems kyis mu tig gi se mo do gtor bar gyur pa de ni de bzhin gshegs pa de'i dbu'i gtsug gi steng na mu 
[\[231b.3\]]tig gi se mo do'i khang pa brtsegs ma rnam pa sna tshogs blta na sdug pa/_gru bzhi pa/_ka ba bzhi zug pa/_kun nas rnam par phye bar gyur cing /_khang pa brtsegs ma de na de bzhin gshegs pa'i sku skyil mo krung bcas shing bzhugs par yang snang ngo /_/de nas de bzhin gshegs 
[\[231b.4\]]pa de 'dzum pa mdzad de/_chos nyid kyis sangs rgyas bcom ldan 'das rnams nam 'dzum pa mdzad pa de'i tshe 'od zer kha dog rnam pa sna tshogs pa du ma de bzhin gshegs pa'i zhal nas 'byung ste/_'di lta ste/_sngon po dang /_ser po dang /_dmar po dang /_dkar po dang /_ja 
[\[231b.5\]]gong dang /_shel dang /_dngul gyi kha dog dag go/_/de dag gi snang bas 'jig rten gyi khams mtha' yas mu med par khyab par byas nas tshangs pa'i 'jig rten gyi bar du song ste/_nyi ma dang zla ba'i 'od zil gyis mnan nas slar log ste/_bcom ldan 'das la 
[\[231b.6\]]lan gsum bskor nas bcom ldan 'das kyi spyi bor mi snang bar song ngo /_/de nas bcom ldan 'das de la bcom ldan 'das kyi bsnyen bkur byed pa dge slong blo gros rgya mtshos zhus pa/_de bzhin gshegs pa rgyu ma mchis rkyen ma mchis par ni 'dzum pa mi mdzad na/_bcom ldan 
[\[231b.7\]]'das ci'i rgyu ci'i rkyen gyis 'dzum pa mdzad ces de skad gsol pa dang /_bcom ldan 'das kyis bsnyen bkur byed pa de la 'di skad ces bka' stsal to/_/dge slong khye'u 'di gnyis kyis nyan thos kyi sems kyis de bzhin gshegs pa la mu tig gi se mo do gnyis 
[\[232a\]]
[\[232a.1\]]gtor ba khyod kyis mthong ngam/_gsol pa/_bcom ldan 'das mthong ngo /_/bcom ldan 'das kyis bka' stsal pa/_dge slong khye'u 'di gnyis ni 'khor bas 'jigs skrag nas byang chub tu smon lam mi 'debs par bdag cag ni myur du mya ngan las 'das par 
[\[232a.2\]]bya'o snyam du de ltar sems so/_/dge slong khyod la bsgo'o/_/khong du chud par bya'o/_/gang gi tshe na khye'u gsum pa 'di bla na med pa yang dag par rdzogs pa'i byang chub mngon par rdzogs par sangs rgyas par 'gyur ba de'i tshe/_khye'u 'di gnyis ni de'i nyan thos kyi mchog tu 'gyur 
[\[232a.3\]]te/_gcig ni shes rab dang ldan pa'i mchog_/gnyis pa ni rdzu 'phrul dang ldan pa'i mchog tu 'gyur ro/_/shA ri'i bu de'i tshe de'i dus na khye'u bar mar gyur cing thams cad mkhyen pa'i sems bskyed pa de ni gzhan no snyam du the tsom mam/_yid gnyis su gyur par shA ri'i bu de 
[\[232a.4\]]ltar ma lta zhig_/de ci'i phyir zhe na/_nga de'i tshe de'i dus na khye'u bar ma der gyur to/_/shA ri'i bu de'i tshe de'i dus na g.yas phyogs kyi khye'ur gyur pa de gzhan yin pa snyam du de ltar ma lta zhig_/de ci'i phyir zhe na/_shA ri'i bu khyod nyid de'i tshe de'i dus na khye'u der gyur to/_/dge slong 
[\[232a.5\]]maung gal gyi bu ni khye'u g.yon phyogs par gyur to/_/shA ri'i bu ltos dge ba'i rtsa ba mnyam pa las khyed gnyis 'khor bas 'jigs skrag nas byang chub tu sems ma bskyed de sems zhum pas ci nas kyang bdag cag gis myur du mya ngan las 'da' bar bya'o snyam byed mod kyi khyed gnyis kyis 
[\[232a.6\]]nga las thal bar ma nus so/_/shA ri'i bu ltos ngas thams cad mkhyen pa rtogs nas khyed gnyis ni ngas chos bstan pas rnam par grol lo/_/shA ri'i bu rnam grangs des kyang 'di ltar shes par bya ste ci nas kyang myur du mya ngan las 'da' bar 'dod na thams cad mkhyen par sems 
[\[232a.7\]]bskyed par bya'o/_/de ci'i phyir zhe na/_shA ri'i bu myur ba'i theg pa zhes bya ba ni thams cad mkhyen pa'i tshig [{]bla dgas [,]bla dwags [}]so/_/mi slu ba'i theg pa zhes bya ba/_sems can thams cad la phan pa dang bde ba'i theg pa zhes bya ba/_'bar ba'i theg pa zhes bya ba/_theg pa'i mchog 
[\[232b\]]
[\[232b.1\]]ces bya ba/_theg pa'i gtso bo zhes bya ba/_theg pa rab mchog ces bya ba/_bla na med pa'i theg pa zhes bya ba/_ma chags pa'i theg pa zhes bya ba/_nyan thos dang rang sangs rgyas thams cad zil gyis gnon pa'i theg pa zhes bya ba ni shA ri'i bu thams cad mkhyen pa'i tshig [{]bla dgas [,]bla dwags [}]so/_/sngon 
[\[232b.2\]]byung ba'i gtam 'di dang /_thams cad mkhyen pa ston pa 'di bstan pa'i tshe srog chags khris bla na med pa yang dag par rdzogs pa'i byang chub tu sems bskyed do/_/shA ri'i bu dang /_maung gal gyi bu chen po dang /_'od srung chen po dang /_re ba ti dang /_ma 'gags pa dang /_u pa 
[\[232b.3\]]li dang /_byams ma'i bu gang po la sogs pa nyan thos chen po de dag thams cad kyis bcom ldan 'das kyi zhabs la phyag 'tshal nas mgrin gcig tu tshig smras pa/_bcom ldan 'das rigs kyi bu dang /_rigs kyi bu mos gus par bgyis te/_dge ba'i rtsa ba bskyed par bgyi'o/_/
[\[232b.4\]]rgya chen po la yang mos par bgyi'o/_/smon lam rgya chen po yang gdab par bgyi'o/_/de ci'i slad du zhe na/_bcom ldan 'das bdag cag la sangs rgyas brgya stong gis thams cad mkhyen pa dang ldan pa'i gtam brjod cing bdag cag la chos bstan kyang bcom ldan 'das bdag cag ni ma 
[\[232b.5\]]chags pa'i ye shes rtogs par 'gyur ba'i skal ba ma mchis so/_/bcom ldan 'das bdag cag ni mtshams ma mchis pa lnga dang ldan na legs kyi/_bla na med pa yang dag par rdzogs pa'i byang chub las ldog par 'gyur ba ni de lta ma lags so/_/de ci'i slad du zhe na/_bcom 
[\[232b.6\]]ldan 'das bdag cag mtshams ma mchis pa lnga dang ldan na ni sems can dmyal bar sdug bsngal sbyangs te thams cad mkhyen pa'i ye shes ma chags pa 'di dang mi 'bral bar 'gyur na bcom ldan 'das bdag cag ni bsam pa'i rgyud tshig pa/_dbang po nyams pa/_thams 
[\[232b.7\]]cad mkhyen pa'i ye shes kyi snod ma lags par gyur na da ji ltar bgyi/_bcom ldan 'das 'di lta ste/_dper na skyes bu gum ste dus 'das par gyur na gnyen rnams kyis nye bar 'tsho bar mi 'gyur ba de bzhin du/_bcom ldan 'das nyan thos kyi theg pa la mos na lha dang 'jig rten 
[\[233a\]]
[\[233a.1\]]du bcas pa la sman mi thogs so/_/bcom ldan 'das 'di lta ste/_dper na sa chen po 'di rkang gnyis pa dang /_rkang bzhi pa rnams la sman 'dogs par gyur pa de bzhin du/_bcom ldan 'das gang dag gis bla na med pa yang dag par rdzogs pa'i byang chub tu sems bskyed 
[\[233a.2\]]par gyur pa de dag ni lha dang bcas pa'i 'jig rten la sman 'dogs par gyur pa'o//_//bam po gsum pa/_gtam 'di brjod pa'i rjes la rgyal po ma skyes dgra dpung gi tshogs yan lag bzhi pa dang bcas te bcom ldan 'das ga la ba der song nas phyin pa dang /_bcom 
[\[233a.3\]]ldan 'das kyi zhabs la mgo bos phyag 'tshal te/_lan gsum bskor nas phyogs gcig tu 'dug go/_/phyogs gcig tu 'dug nas rgyal po ma skyes dgras bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol 
[\[233a.4\]]to/_/bcom ldan 'das sems can rnams ci la gnas/_ci'i mthus na sdig pa'i las mngon par rtsom zhing bgyid par 'gyur/_de skad ces gsol pa dang /_bcom ldan 'das kyis rgyal po ma skyes dgra la 'di skad ces bka' stsal to/_/rgyal po chen po sems 
[\[233a.5\]]can rnams ni bdag dang sems can dang /_srog dang /_gang zag la gnas so/_/rgyal po chen po sems can rnams ni 'jig tshogs su lta ba la rten cing phyin ci log tu mngon du gyur pa la gnas nas sdig pa'i las mngon par rtsom zhing byed par 'gyur ro/_/gsol pa/_bcom 
[\[233a.6\]]ldan 'das 'jig tshogs su lta ba'i rtsa ba gang lags/_bka' stsal pa/_rgyal po chen po 'jig tshogs su lta ba ni ma rig pa'i rtsa ba las byung ngo /_/gsol pa/_bcom ldan 'das ma rig pa'i rtsa ba gang lags/_bka' stsal pa/_rgyal po chen po ma rig pa ni 
[\[233a.7\]]tshul bzhin yid la mi byed pa las byung ngo /_/gsol pa/_bcom ldan 'das tshul bzhin yid la mi bgyid pa'i rtsa ba gang lags/_bka' stsal pa/_rgyal po chen po tshul bzhin yid la mi byed pa ni med pa la sgro 'dogs pa'i rtsa ba las byung ngo /_/gsol pa/_
[\[233b\]]
[\[233b.1\]]bcom ldan 'das ma mchis pa la sgro 'dogs pa zhes bgyi ba ci lags/_bka' stsal pa/_rgyal po chen po med pa la sgro 'dogs pa zhes bya ba ni ma byung ba la yongs su rtog pa'i tshig [{]bla dgas [,]bla dwags [}]so/_/gsol pa/_bcom ldan 'das ma byung ba la yongs su rtog pa zhes bgyi 
[\[233b.2\]]ba'i rtsa ba gang lags/_bka' stsal pa/_rgyal po chen po ma byung ba la yongs su rtog pa zhes bya ba ni 'dus te ma byung ba'i tshig [{]bla dgas [,]bla dwags [}]so/_/gsol pa/_bcom ldan 'das 'dus te ma byung ba zhes bgyi ba ci lags/_bka' stsal pa/_rgyal po chen po 'dus te ma byung ba zhes bya ba ni gang gi phyir 
[\[233b.3\]]ma skyes ma byung bas de'i phyir 'dus te ma byung ba zhes bya'o/_/gsol pa/_bcom ldan 'das gang mi 'byung ba de ci zhig bgrang 'tshal/_bka' stsal pa/_gang mi 'byung ba de la bgrang ba [{]chung zad [,]cung zad [}]kyang med do/_/gsol pa/_bcom ldan 'das 'gyod pa ci la 
[\[233b.4\]]dmigs pa lags/_bka' stsal pa/_rgyal po chen po 'gyod pa ni the tsom la dmigs pa'o/_/gsol pa/_bcom ldan 'das the tsom zhes bgyi ba ci lags/_bka' stsal pa/_rgyal po chen po the tsom zhes bya ba ni gang 'phags pa yang dag par smra ba dag gis 
[\[233b.5\]]bshad pa la the tsom za ba ste de ni the tsom zhes bya'o/_/gsol pa/_bcom ldan 'das 'phags pa gang lags/_yang dag par smra ba gang lags/_bcom ldan 'das kyis bka' stsal pa/_rgyal po chen po rdul dang lta ba thams cad dang bral ba'i phyir 'phags pa 
[\[233b.6\]]zhes bya'o/_/rgyal po chen po gang dag gis chos thams cad 'dus te byung ba ma yin par rtogs pa ni yang dag par smra ba zhes bya'o/_/de skad ces bka' stsal nas/_bcom ldan 'das la rgyal po ma skyes dgras 'di skad ces gsol to/_/bcom ldan 'das 
[\[233b.7\]]'jig rten gnas pa ni bdag gi bsam pa'i rgyud kyi nyon mongs pas bsgribs pa ste/_de ni 'phags pa yang dag par smra ba dag gis bshad pa la yid ma ches nas sdig pa'i las rnam pa du ma dag rtsol zhing bgyid pa de ni bcom ldan 'das ngo mtshar to/_/de ni bde 
[\[234a\]]
[\[234a.1\]]bar gshegs pa rmad du gyur pa'o/_/bcom ldan 'das bdag gis kyang sdig pa'i grogs po'i dbang du mchis pa dang /_rgyal srid dang /_longs spyod dang /_dbang dang /_nor gyis rgyags shing dregs pas phas ma nongs par srog bkum nas/_bcom 
[\[234a.2\]]ldan 'das bdag ni the tsom de med par bsal mi nus te/_zas 'tshal ba dang /_skom 'tshal ba dang /_rtse ba dang /_dga' bar bgyid pa dang /_yongs su spyod pa dang /_don sgrub cing mchis pa dang /_slas kyi nang du mchis pa dang /_gcig pu mchis pa dang /_'gro 
[\[234a.3\]]ba mang po'i nang du mchis pa dang /_nub mo dang gdugs la yang the tsom de bsal ma nus nas/_bcom ldan 'das bdag ni g.yar zas kyi ro yang mi bro/_bcom ldan 'das bdag ni phyag la skom par yang mi 'gyur/_bcom ldan 'das bdag ni gnyid kyang mi mchi/_bcom 
[\[234a.4\]]ldan 'das bdag ni mdangs gsal ba yang ma mchis/_bcom ldan 'das bdag ni rtag tu rgyun mi chad par skrag pa 'byung zhing mjug tu bdag sems can dmyal ba par 'gyur ba yang sems te/_bcom ldan 'das khyod ni 'jig rten long bar gyur pa'i ni mig_/chab kyis 
[\[234a.5\]]ded pa rnams kyi ni 'dren pa/_rgal 'tshal ba rnams kyi ni zam pa/_sdug bsngal ba rnams la ni bde ba stsol ba/_dbul po rnams kyi ni gter/_lam ngan par zhugs pa rnams la ni lam ston pa/_thugs rje che ba/_thugs mi skyo ba/_sems can thams 
[\[234a.6\]]cad la snyoms par dgongs pa/_shin tu byams pa/_brtan pa/_bde ba dang sdug bsngal bas mi bskyod pa lags te/_bcom ldan 'das kyis ni sems can gang yang ma btang na/_bcom ldan 'das bdag 'jigs pa la mi 'jigs pa stsol cig_/mgon ma mchis 
[\[234a.7\]]pa'i mgon du gyur cig_/skyabs ma mchis pa'i skyabs su gyur cig_/long ba'i ni mig tu gyur cig_/bdag chab kyis 'tshal ba la ni phyag gis drang bar mdzod cig_/bcom ldan 'das bdag mnar ma mchis pa'i 'jigs pa dang skrag pa chen por ltung ba la/_ci 
[\[234b\]]
[\[234b.1\]]nas kyang the tsom de bsal nas kun du dkris pa ma mchis par 'gum pa'i dus bgyid pa dang /_bdag gi sug las de yang myong ba chung ngu 'gyur ba de lta de ltar chos bshad du gsol/_de nas bcom ldan 'das 'di snyam du dgongs te/_kye ma'o rgyal po ma skyes dgra 'di ni sred pa la 
[\[234b.2\]]spyod pa/_chos zab mo la dad pa yin gyis/_'jam dpal gzhon nur gyur pa ma gtogs par gzhan sus kyang 'di'i the tsom lhag ma ma lus par sel mi nus snyam dgongs so/_/de nas sangs rgyas kyi mthus tshe dang ldan pa shA ri'i bus rgyal po ma skyes dgra la 'di skad ces smras 
[\[234b.3\]]so/_/rgyal po chen po 'jam dpal gzhon nur gyur pa sang bshos la spyan drongs shig dang /_des khyod kyi the tsom ngan pa de'ang bsal bar 'gyur/_khyim yang spyad par 'gyur/_khyod kyi nang gi 'gro ba de thams cad kyis kyang dge ba'i rtsa ba bskyed par 'gyur/_rgyal po'i 
[\[234b.4\]]khab kyi grong khyer chen por yang sems can tshad med pa dag gi don byas par 'gyur ro/_/de nas 'jam dpal gzhon nur gyur pa la rgyal po ma skyes dgras 'di skad ces gsol to/_/'jam dpal gzhon nur gyur pa bdag la thugs brtse ba'i slad du sang bshos la 
[\[234b.5\]]gshegs par dgongs shig_/de skad ces gsol pa dang /_'jam dpal gzhon nur gyur pas rgyal po ma skyes dgra la 'di skad ces smras so/_/rgyal po chen po byas pa dang /_mchod pas chog gis 'di lta ste/_legs par gsungs pa'i chos 'dul ba la 
[\[234b.6\]]gos len pa'am/_lhung bzed len pa'am/_zas len pa de ni thugs brtse ba ma yin gyi/_rgyal po chen po khyod gang gi tshe zab mo'i don dam pa bdag med pa la the tsom med pa'am/_nem nur med par gyur na/_de lta bu ni khyod la thugs brtse bar byas pa yin no/_/
[\[234b.7\]]rgyal po chen po gang gi tshe na khyod chos gang la yang rtog par yang ma gyur/_rnam par rtog par yang ma gyur na de lta bu ni khyod la thugs brtse bar byas pa yin no/_/rgyal po chen po gang gi tshe na khyod sems 'das pa dang /_ma 'ongs pa dang /_da ltar du rtog pa'ang 
[\[235a\]]
[\[235a.1\]]med/_rnam par rtog pa yang med na de lta bu ni khyod la thugs brtse bar byas pa yin no/_/rgyal po chen po gang gi tshe na/_khyod lta ba chung ngu yang skyed par yang mi byed/_'gog par yang mi byed na de lta bu ni khyod la thugs brtse bar byas pa yin no/_/de skad 
[\[235a.2\]]ces smras pa dang /_'jam dpal gzhon nur gyur pa la rgyal po ma skyes dgras 'di skad ces gsol to/_/'jam dpal chos kyi chos nyid ni de lta lags mod kyi/_'on kyang bdag la thugs brtse ba'i slad du sang 'khor dang bcas te/_bdag gi mchis brang du 
[\[235a.3\]]bshos la gshegs shig_/de skad ces gsol pa dang /_'jam dpal gzhon nur gyur pas rgyal po ma skyes dgra la 'di skad ces smras so/_/rgyal po chen po 'di lta ste/_legs par gsungs pa'i chos 'dul ba la ni gos len pa'am/_lhung bzed len 
[\[235a.4\]]pa'am/_zas len pa de thugs brtse ba ma yin gyi/_rgyal po chen po gang gi tshe na khyod bdag tu mi 'dzin/_sems can du mi 'dzin/_srog tu mi 'dzin/_gang zag tu mi 'dzin pa de'i tshe khyod la thugs brtse bar byas pa yin no/_/rgyal po chen po gang gi tshe na khyod bdag 
[\[235a.5\]]tu bzung ba dang /_gzhan du bzung ba mi 'dzin par gyur na de lta bu ni khyod la thugs brtse bar byas pa yin no/_/rgyal po chen po gang gi tshe na khyod sems su mi 'dzin/_dmigs par mi 'dzin/_phung por mi 'dzin/_khams su mi 'dzin/_skye mched du mi 'dzin/_
[\[235a.6\]]nang du mi 'dzin/_phyir mi 'dzin/_khams gsum du mi 'dzin/_khams gsum las 'das par mi 'dzin/_dge bar mi 'dzin/_mi dge bar mi 'dzin/_kha na ma tho ba dang bcas par mi 'dzin/_kha na ma tho ba med par mi 'dzin/_'jig rten par mi 'dzin/_
[\[235a.7\]]'jig rten las 'das par mi 'dzin/_zag pa dang bcas par mi 'dzin/_zag pa med par mi 'dzin/_'dus byas su mi 'dzin/_'dus ma byas su mi 'dzin/_nyon mongs par mi 'dzin/_rnam par byang bar mi 'dzin/_'khor bar mi 'dzin/_mya ngan las 
[\[235b\]]
[\[235b.1\]]'das par mi 'dzin na de lta bu ni khyod la thugs brtse bar byas pa yin no/_/de nas 'jam dpal gzhon nur gyur pa la rgyal po ma skyes dgras 'di skad ces gsol to/_/'jam dpal bdag la thugs brtse ba'i slad du dgongs su gsol/_'jam dpal gyis smras pa/_rgyal 
[\[235b.2\]]po chen po 'di lta ste/_chos gang la yang mngon par chags pa'am/_yongs su len pa de ni phan pa'am bde ba ma yin no/_/rgyal po chen po gang du yang g.yo ba'am/_sems pa ni phan pa'am bde ba ma yin gyi/_gang g.yo ba dang sems pa yongs su mi 'dzin cing mngon par 
[\[235b.3\]]chags pa spong ba de ni phan pa dang bde ba'o/_/rgyal po chen po gang mi 'khrug pa de ni phan pa dang bde ba'o/_/rgyal po chen po gang slar 'khrug pa de ni phan pa dang bde ba ma yin no/_/rgyal po chen po gang mthar gtugs pa de ni phan pa dang bde ba'o/_/gang slar yang bya bar 'gyur 
[\[235b.4\]]ba de ni phan pa dang bde ba ma yin no/_/de skad ces smras pa dang /_'jam dpal gzhon nur gyur pa la rgyal po ma skyes dgras 'di skad ces gsol to/_/'jam dpal gang 'gyur ba ma mchis pa'i chos de gang lags/_smras pa/_rgyal po chen po stong pa nyid ni bya ba yang med/_
[\[235b.5\]]'gyur ba yang med do/_/de bzhin du mtshan ma med pa dang /_smon pa med pa dang /_mngon par 'du mi byed pa ni bya ba yang med/_'gyur ba yang med do/_/rgyal po chen po ji srid du lus dang ngag dang /_yid kyis mngon par 'du bya ba med pa de srid du bya ba yang med/_'gyur ba 
[\[235b.6\]]yang med do/_/rgyal po chen po gang gi tshe lus dang /_ngag dang /_yid kyis mi bya/_mngon par mi bya ba de la ni bya ba yang med/_'gyur ba yang med do/_/rgyal po chen po de bas na chos thams cad ni mngon par 'du mi byed pa'i mtshan nyid de/_gang mngon par 'du mi 
[\[235b.7\]]byed pa de yang de'i mtshan nyid ma yin no/_/gsol pa/_'jam dpal ji ltar na mngon par 'dus byas pa la mngon par 'dus ma byas par mos pa lags/_smras pa/_rgyal po chen po gang gi tshe na 'das pa la zad par mi sems/_ma 'ongs pa la ma phyin par mi 
[\[236a\]]
[\[236a.1\]]'dod/_da ltar la mi rtog pa'i phyir thog ma nas ma skyes par mos shing lhag par yang mi byed/_bri bar yang mi byed pa de tsam gyis na rgyal po chen po mngon par 'du byed pa la mngon par 'du mi byed par mos pa yin no/_/gsol pa/_'jam dpal ji ltar na nyon mongs 
[\[236a.2\]]pa dang lam 'grogs par 'gyur/_smras pa/_rgyal po chen po de ji snyam du sems/_nyi ma'i 'od zer mun pa dang lhan cig tu gnas sam/_gsol pa/_'jam dpal de ni ma lags so/_/de ci'i slad du zhe na/_mun pa ni gdugs kyi 'od zer gyis gsal bar 
[\[236a.3\]]'gyur ro/_/smras pa/_rgyal po chen po 'o na ci mun pa de phung po'am/_phyogs su 'gro bar 'gyur ram/_gsol pa/_'jam dpal de ma lags so/_/smras pa/_rgyal po chen po de bzhin du lam gyi ye shes skyes na nyon mongs pa rnams mi 'byung bar 'gyur gyi/_nyon 
[\[236a.4\]]mongs pa rnams phung por yang mi 'gyur/_yul na yang mi gnas/_phyogs na yang mi gnas te/_rgyal po chen po nyon mongs pa mnyam pa nyid kyi phyir lam mnyam pa nyid do/_/lam mnyam pa nyid kyi phyir nyon mongs pa mnyam pa nyid do/_/nyon mongs 
[\[236a.5\]]pa mnyam pa nyid kyi phyir chos thams cad mnyam pa nyid de/_rgyal po chen po gang dag gis de ltar rtogs pa ni nyon mongs pa nyid de dag gi lam yin no/_/de ci'i phyir zhe na/_de ltar nyon mongs pa tshol ba'i phyir nyon mongs pa mi 'byung bar 'gyur ro/_/yang gang nyon 
[\[236a.6\]]mongs pa tshol ba de ni lam yin no/_/rgyal pos gsol pa/_'jam dpal ji ltar na nyon mongs pa btsal na nyon mongs pa nyid lam lags/_'jam dpal gyis smras pa/_rgyal po chen po gang gi tshe na nyon mongs pa tshol bas gnyis su sems mi 'gro ba de lta 
[\[236a.7\]]bu ni nyon mongs pa dag btsal na nyon mongs pa nyid lam yin te/_rgyal po chen po de ltar na nyon mongs pa nyid lam yin no/_/gsol pa/_'jam dpal ji ltar na lam sgom pa lags/_smras pa/_rgyal po chen po chos thams cad sgom pa ni lam sgom pa 
[\[236b\]]
[\[236b.1\]]yin no/_/gsol pa/_'jam dpal de ltar lam bsgoms na gar mchi bar 'gyur/_smras pa/_rgyal po chen po de ltar lam bsgoms na gar yang mi 'gro bar 'gyur ro/_/rgyal pos gsol pa/_'jam dpal lam ni mya ngan las 'da' bar mchi ba ma lags sam/_'jam 
[\[236b.2\]]dpal gyis smras pa/_rgyal po chen po ci mya ngan las 'da' ba la chos gang gi yang lam yod dam/_gsol pa/_'jam dpal de ma lags so/_/'jam dpal gyis smras pa/_rgyal po chen po de lta bas na 'phags pa rnams kyi lam bsgom pa ni 'gro bas 'gro 
[\[236b.3\]]bar bya ba ma yin no/_/gsol pa/_'jam dpal gang la gnas na 'phags pa dag lam sgom pa lags/_smras pa/_rgyal po chen po gnas med pa la gnas na 'phags pa dag lam sgom pa yin no/_/gsol pa/_'jam dpal tshul khrims dang /_
[\[236b.4\]]shes rab dang /_ting nge 'dzin la gnas na 'phags pa dag lam sgom pa ma lags sam/_smras pa/_rgyal po chen po 'phags pa rnams kyi tshul khrims ni mngon par 'du mi byed pa'i mtshan nyid do/_/rgyal po chen po 'phags pa rnams kyi ting nge 'dzin ni rnam par 
[\[236b.5\]]mi rtog pa'i mtshan nyid do/_/rgyal po chen po 'phags pa rnams kyi shes rab ni ma spros pa'i mtshan nyid do/_/rgyal po chen po de ji snyam du sems/_mngon par 'du mi byed pa'am/_ma spros pa la gnas nus sam/_gsol pa/_'jam dpal de ma 
[\[236b.6\]]lags so/_/'jam dpal gyis smras pa/_rgyal po chen po rnam grangs des kyang 'di ltar rig par bya ste/_'phags pa dag ni gnas med pa la gnas te lam sgom mo/_/gsol pa/_'jam dpal ji ltar na rigs kyi bu'am/_rigs kyi bu mo lam 
[\[236b.7\]]la zhugs pa lags/_smras pa/_rgyal po chen po nam tshol ba na chos gang yang ma dmigs te/_rtag pa'am/_mi rtag pa'am/_chos gang yang sdug pa'am/_mi sdug pa'am/_bde ba'am/_sdug bsngal ba'am/_bdag yod pa'am 
[\[237a\]]
[\[237a.1\]]bdag med pa'am/_yang gang 'khor ba'am/_mya ngan las 'da' ba'i chos gang yang ma dmigs te/_de ltar zhugs na rgyal po chen po lam la zhugs pa zhes bya'o/_/de nas 'jam dpal gzhon nur gyur pa la rgyal po ma skyes dgras 'di skad ces gsol 
[\[237a.2\]]to/_/'jam dpal bdag gi 'gyod pa ngan pa sbyang ba'i slad du sang 'khor dang bcas te bshos la gshegs na legs so/_/'jam dpal gyis smras pa/_rgyal po chen po gang med pa de ni gzhar yang med do/_/med pas na yongs su grol ba yang med do/_/gang 
[\[237a.3\]]yongs su grol ba de dag kyang med pas yongs su grol lo/_/med pa de yang gang las kyang yongs su grol bar mi 'gyur ro/_/de ci'i phyir zhe na/_rgyal po chen po chos thams cad ni rang bzhin gyis yongs su grol ba'i phyir ro/_/de nas bcom ldan 'das kyis 'jam 
[\[237a.4\]]dpal gzhon nur gyur pa la 'di skad ces bka' stsal to/_/'jam dpal khyod rgyal po ma skyes dgra'i der zan la song shig_/de na 'di la sogs te 'gro ba mang po'i don du 'gyur ro/_/de skad ces bka' stsal pa dang /_bcom ldan 'das la 'jam dpal 
[\[237a.5\]]gzhon nur gyur pas 'di skad ces gsol to/_/bcom ldan 'das bka' bzhin 'tshal/_bdag ni de bzhin gshegs pa'i bka' mi gcog go/_/de nas 'jam dpal gzhon nur gyur pas gnang bar rgyal po ma skyes dgras shes nas/_dga' mgu 
[\[237a.6\]]rangs rab tu dga' zhing dga' ba dang yid bde ba skyes nas bcom ldan 'das kyi zhabs la mgo bos phyag 'tshal nas/_'jam dpal gzhon nur gyur pa dang /_dge slong gi dge 'dun thams cad kyi zhabs la yang mgo bos phyag 'tshal te song ngo /_/de nas tshe dang ldan pa 
[\[237a.7\]]shA ri'i bu la rgyal po ma skyes dgras 'di skad ces smras so/_/btsun pa shA ri'i bu 'jam dpal gzhon nur gyur pa'i g.yog ji snyed cig mchis/_shA ri'i bus smras pa/_rgyal po chen po byang chub sems dpa' lnga brgya tsam dag dang thabs cig tu bshos gsol lo/_/
[\[237b\]]
[\[237b.1\]]de nas rgyal po ma skyes dgras rgyal po'i khab kyi grong khyer ga la ba dang /_bdag gi khang pa gang na bar song ste/_de nyid kyi nub mo bza' ba dang /_bca' ba dang /_myang ba dang /_bldag pa bzang zhing mang ba sbyar du bcug go/_/zas ro brgya pa yang sbyor du bcug go_/bdag 
[\[237b.2\]]gnas pa'i khang par yang dar gyi lda ldi bres shing gdugs dang /_rgyal mtshan dang /_ba dan gyis kun tu brgyan to/_/dar gyi bla res yang bres/_spos shin tu snying por gyur pas kyang bdug tu bcug go/_/gnas khang der khri gos du mas g.yogs pa/_rin po che 
[\[237b.3\]]rnam pa sna tshogs du mas spras pa lnga brgya yang btsugs so/_/de'i phyogs thams cad byi dor legs par byas/_zhal zhal legs par byugs shing /_bdug pas bdugs nas me tog gi sil mas kyang gang bar gtor du bcug go/_/rgyal po'i khab kyi grong khyer chen po'i 
[\[237b.4\]]'phongs dang /_lam gyi sum mdo dang /_'phrang dang /_tshong 'dus thams cad du yang chag chag legs par btab/_zhal zhal legs par byas/_bdug pas bdugs shing me tog sil mas gang bar gtor du bcug go/_/rgyal po'i khab kyi grong khyer chen po'i 'gro 
[\[237b.5\]]ba thams cad kyang 'jam dpal gzhon nur gyur pa la mchod pa'i las byed par bskos so/_/de nas 'jam dpal gzhon nur gyur pa bdag gi gtsug lag khang na gnas pa las nub mo thun dang po la 'di snyam du gyur te/_gang bdag ni 'khor nyung ngu dang /_rgyal 
[\[237b.6\]]po ma skyes dgra'i khab tu zas bza' ba'i mi rigs kyi/_gang bdag gis sangs rgyas kyi zhing gzhan nas byang chub sems dpa' dag gnyer la/_de dag the tsom gcod pa'i chos kyang nyan/_rgyal po ma skyes dgra'i zas kyang bza' bar bya'o snyam mo/_/de nas 'jam 
[\[237b.7\]]dpal gzhon nur gyur pas 'di lta ste/_skyes bu stobs po che'i lag pa bskum pa las rkyong ba'am/_brkyang pa las skum pa tsam du de'i skad cig thang cig yud tsam la bdag gi gtsug lag khang du mi snang bar gyur nas shar phyogs su sangs rgyas kyi zhing brgya 
[\[238a\]]
[\[238a.1\]]stong phrag brgyad cu 'das nas 'jig rten gyi khams rtag tu sgra sgrogs zhes bya bar phyin par gyur te/_de na de bzhin gshegs pa dgra bcom pa yang dag par rdzogs pa'i sangs rgyas bsgrags pa'i dpal zhes bya ba bzhugs so/_/'tsho'o gzhes so/_/byang chub 
[\[238a.2\]]sems dpa' 'ba' zhig la chos kyang ston to/_/de na phyir mi ldog pa'i chos kyi 'khor lo gcig kyang bskor to/_/yang 'jig rten gyi khams de na rgyu rin po che sna bdun las byas pa'i shing me tog dang 'bras bu sna tshogs dang ldan pa dag yod de/_rin po che'i shing de dag rlung 
[\[238a.3\]]gis btab pa las sangs rgyas kyi sgra skad 'byung /_chos kyi sgra skad 'byung /_byang chub sems dpa'i phyir mi ldog pa'i dge 'dun gyi sgra skad 'byung ngo /_/'di lta ste 'jig rten gyi khams rtag tu sgra sgrogs zhes bya ba ni 'jig rten gyi khams der dkon mchog gsum gyi sgra dang 
[\[238a.4\]]mi 'bral bas na rtag tu sgra sgrogs zhes bya'o/_/de nas bcom ldan 'das de bzhin gshegs pa bsgrags pa'i dpal de'i zhabs la 'jam dpal gzhon nur gyur pas mgo bos phyag 'tshal nas bcom ldan 'das de bzhin gshegs pa bsgrags pa'i dpal la 'di skad ces 
[\[238a.5\]]gsol to/_/bcom ldan 'das de bzhin gshegs pas sangs rgyas kyi zhing 'di nas byang chub sems dpa' sems dpa' chen po dag mi mjed kyi 'jig rten gyi khams su rgyal po ma skyes dgra'i khab tu bdag dang lhan cig tu mchod ston 'tshal bar bka' stsal du gsol/_
[\[238a.6\]]de nas de bzhin gshegs pa bsgrags pa'i dpal gyis byang chub sems dpa' sems dpa' chen po de dag la bka' stsal pa/_rigs kyi bu dag khyed las gang 'dod pa rnams 'jam dpal gzhon nur gyur pa dang 'grogs te/_mi mjed kyi 'jig rten gyi khams su deng 
[\[238a.7\]]shig/_de nas byang chub sems dpa'i 'khor de dag nas byang chub sems dpa' sems dpa' chen po brgyad khri nyis stong gis mgrin gcig tu tshig smras pa/_bcom ldan 'das bdag cag ni mi mjed kyi 'jig rten gyi khams de na rgyal po ma skyes dgra'i khab tu 'jam dpal 
[\[238b\]]
[\[238b.1\]]gzhon nur gyur pa dang mchod ston 'tshal du mchi'o/_/de nas 'jam dpal gzhon nur gyur pas de nyid kyi thang cig skad cig yud tsam la byang chub sems dpa' brgyad khri nyis stong po de dag dang 'grogs te/_'jig rten gyi khams rtag tu sgra sgrogs nas mi snang bar gyur te bdag 
[\[238b.2\]]gi gtsug lag khang du 'dug go/_/de nas 'jam dpal gzhon nur gyur pas de ltar tshogs pa'i byang chub sems dpa' de dag la gzugs zhes bya ba'i chos kyi rnam grangs rgya cher bshad do/_/de la gzungs gang zhe na/_gzungs zhes bya ba ni 'di lta ste/_dran pa ma nyams 
[\[238b.3\]]pa/_rtogs pa ma g.yengs pa/_blo gros ma rmongs pa/_shes rab mngon du byed pa/_chos thams cad la de bzhin nyid bstan pas lam bstan pa shes pa/_'bras bu thob nas srung bar byed pa/_lam skyon med pa la 'jug shes pa/_chos thams cad kyi tshig rab 
[\[238b.4\]]tu tha dad pa shes pa/_gzungs kyis 'phags pa'i rigs mi gcod pa/_sangs rgyas kyi rigs 'dzin pa/_chos kyi rigs sdud pa/_dge 'dun gyi rigs chos kyi rjes su shes pa/_dri ba lung bstan pa la ma rmongs pa/_'khor thams cad du ma zhum pa/_
[\[238b.5\]]'khor thams cad du mi 'jigs pa/_lha'i skad du ston pa shes pa/_klu'i skad du ston pa shes pa/_gnod sbyin gyi skad dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa dang /_brgya 
[\[238b.6\]]byin dang /_tshangs pa'i skad du ston pa shes pa/_skad yang dag pa dang dbang po shes pa/_log par lta ba yongs su shes pa/_sems can thams cad kyi dbang po la rtog pa/_sems sa dang mtshungs par gzhog pa/_'jig rten gyi chos brgyad kyis mi 
[\[238b.7\]]bskyod pa/_chos dkar po thams cad yongs su smin par byed pa/_las kyi rnam par smin pa'i 'bras bu ji lta ba bzhin du ston pa/_sems can thams cad kyi nye ba'i 'tsho bar rtsol ba/_tshul khrims kyi gzhi sems can thams cad la gnas pa/_ye shes thams 
[\[239a\]]
[\[239a.1\]]cad kyi rjes su song ba/_sems can thams cad kyi sdug bsngal gyi khur khyer yang sems skyo zhing dmus byung ba med pa/_chos kyi rang bzhin shes pa/_rang bzhin ston cing rjod pa/_chos kyi sbyin pas spro bar byed kyi sems skyo bar mi byed pa/_dge ba'i rtsa ba'i tshogs 
[\[239a.2\]]bsags pa thams cad la rnam par smin par mi 'dod pa/_thams cad mkhyen pa'i sems kyi rtsa ba dang tha mi dad pa/_de'i rtsa ba la 'jog pa'i brtson 'grus can/_sbyin pas chog mi shes la de yang thams cad mkhyen pa'i sems kyis bsngo ba/_tshul khrims kyis chog mi shes la 
[\[239a.3\]]de yang sems can thams cad la bsngo ba/_bzod pas chog mi shes la de yang sangs rgyas kyi gzugs tshol ba/_brtson 'grus kyis chog mi shes la de yang dge ba'i rtsa ba sdud par byed pa/_bsam gtan gyis chog mi shes la de yang mi dmigs pa'i tshul du byed pa/_shes 
[\[239a.4\]]rab kyis chog mi shes la de yang thams cad du dpyod par byed pa/_chos kyi longs spyod kyis 'tsho la de yang thams cad du kha na ma tho ba med pa ste/_rigs kyi bu gzungs gzungs zhes bya ba ni chos de dag la chos kyi rjes su song ba'i nan tan yin te/_de bas na gzungs zhes bya'o/_/
[\[239a.5\]]rigs kyi bu gzhan yang gzungs ni chos thams cad 'dzin par byed do/_/ji ltar na gzungs chos thams cad 'dzin par byed ce na/_stong pa nyid kyis chos thams cad 'dzin par byed/_mtshan ma med pa dang /_smon pa med pas chos thams cad 'dzin par byed pa/_'dod 
[\[239a.6\]]chags dang bral ba/_dben pa/_dngos po med pa/_tha mi dad pa/_gnas med pa/_ma skyes pa/_mi skye ba/_mi 'ong ba/_mi 'gro ba/_mi gnas pa/_yang dag par ma byung ba/_ma 'phos pa/_mi 'jigs pa/_mi blang ba/_mi dor ba/_rang bzhin med pa/_dngos po med 
[\[239a.7\]]pa/_rtog pa med pa/_rnam par rtog pa med pa/_sgrub pa med pa/_bdag med pa/_sems can med pa/_srog med pa/_gang zag med pa/_spros pa med pa/_gzung ba med pa/_sbyor ba med pa/_ma byung ba/_ma mthong ba/_ma thos pa/_ma mnams pa/_ma myangs pa/_ma 
[\[239b\]]
[\[239b.1\]]reg pa/_mi dmigs pas chos thams cad 'dzin pas na de'i phyir gzungs zhes bya'o/_/rigs kyi bu dag gzhan yang gzungs ni sgyu ma'i rang bzhin gyis chos thams cad 'dzin to/_/rmi lam gyi rang bzhin dang /_dbu ba'i rang bzhin gyis chos thams cad 'dzin to/_/smig 
[\[239b.2\]]rgyu'i rang bzhin dang /_gzugs brnyan gyi rang bzhin dang /_sgra brnyan gyi rang bzhin dang /_nam mkha'i rang bzhin gyis chos thams cad 'dzin te de bas na gzungs zhes bya'o/_/rigs kyi bu dag gzhan yang gzungs ni mi rtag pas chos thams cad 'dzin to/_/de bzhin du sdug 
[\[239b.3\]]bsngal ba dang /_stong pa dang /_bdag med pa dang /_rang bzhin gyis mi rgyu ba dang /_kun nas nyon mongs pa med pa dang /_rnam par byang ba med pa dang /_thob pa med pa dang /_mngon par byas pa med pas chos thams cad 'dzin te/_de bas na gzungs zhes bya'o/_/rigs 
[\[239b.4\]]kyi bu dag 'di lta ste/_dper na sa 'di ni skye bo thams cad 'dzin mod kyi 'gas par yang mi 'gyur/_skyo bar yang mi 'gyur ro/_/rigs kyi bu dag de bzhin du byang chub sems dpa' sems dpa' chen po gzungs thob pa yang sems can thams cad kyi phyir bskal pa grangs 
[\[239b.5\]]med par thams cad mkhyen par sems bskyed pa'i dge ba'i rtsa ba bsdus pa 'dzin kyang 'gas pa'ang med/_skyo ba'ang med do/_/rigs kyi bu dag 'di lta ste/_dper na sa 'di ni sems can thams cad kyi nye bar 'tsho ba yin no/_/rigs kyi bu dag de bzhin du byang chub 
[\[239b.6\]]sems dpa' gzungs thob pa yang sems can thams cad kyi nye bar 'tsho ba yin no/_/rigs kyi bu dag 'di lta ste/_dper na sa la gnas na rtswa dang /_shing gel pa dang /_sman dang /_nags tshal thams cad skye bar 'gyur ro/_/rigs kyi bu dag de bzhin du byang chub sems 
[\[239b.7\]]dpa' gzungs la gnas pa'i dge ba'i chos thams cad skye bar 'gyur ro/_/rigs kyi bu dag 'di lta ste/_dper na sa ni chags par yang mi byed/_zhe sdang bar yang mi byed/_khengs par yang mi byed/_dud par yang mi byed do/_/rigs kyi bu dag de bzhin du byang chub sems dpa' 
[\[240a\]]
[\[240a.1\]]gzungs la gnas pa yang chags par yang mi byed/_zhe sdang bar yang mi byed/_khengs par yang mi byed/_dud par yang mi byed do/_/rigs kyi bu dag 'di lta ste/_dper na sa ni char pa'i rgyun thams cad len te/_chog mi shes par byed do/_/rigs 
[\[240a.2\]]kyi bu dag de bzhin du byang chub sems dpa' gzungs la gnas pa yang sangs rgyas rnams dang /_byang chub sems dpa' dag dang /_yang dag par song ba dag dang /_yang dag par zhugs pa dag la chos thams cad nyan na yang chog mi shes/_'chad na yang chog mi shes so/_/
[\[240a.3\]]rigs kyi bu dag 'di lta ste/_dper na sa ni sa bon thams cad 'dzin mod kyi/_dus la ma bab drod la ma bab par ljang bu mi skyed do/_/rigs kyi bu dag de bzhin du byang chub sems dpa' sems dpa' chen po gzungs thob pa yang dge ba'i rtsa ba'i sa bon thams cad 'dzin mod 
[\[240a.4\]]kyi/_dus ma yin/_tshod ma yin zhing sangs rgyas kyi chos yongs su ma rdzogs par byang chub kyi snying po la mi 'dug go/_/rigs kyi bu dag 'di lta ste/_dper na dpa' bo ni sa la gnas na pha rol gyi sde thams cad las rgyal bar byed do/_/rigs kyi bu dag de bzhin du byang 
[\[240a.5\]]chub sems dpa' sems dpa' chen po gzungs thob pa yang byang chub kyi snying po la 'dug na bdud kyi sde thams cad las rgyal bar byed do/_/rigs kyi bu dag 'di lta ste/_dper na sa ni nam mkha' la rtag pa'am/_mi rtag pa'am/_bde ba'am/_sdug bsngal ba'am/_sdug 
[\[240a.6\]]pa'am/_mi sdug pa'am/_bdag gam/_bdag med pa'am/_sems can nam/_sems can med pa'am/_srog gam/_srog med pa'am/_gang zag gam/_gang zag med par mi 'dzin to/_/rigs kyi bu dag de bzhin du gzungs kyang chos thams cad mi 'dzin to/_/de 
[\[240a.7\]]ci'i phyir zhe na/_rigs kyi bu gzungs ni gnyis dang bral ba'i phyir ro/_/rigs kyi bu dag 'di lta ste/_dper na sa ni nam mkha' mi 'dzin to/_/rigs kyi bu dag de bzhin du gzungs kyang chos thams cad mi 'dzin to/_/rigs kyi bu dag 'di lta ste/_dper na stong pa nyid ni lta 
[\[240b\]]
[\[240b.1\]]ba'i rnam pa thams cad mi 'dzin to/_/rigs kyi bu dag de bzhin du gzungs kyang chos thams cad mi 'dzin to/_/rigs kyi bu dag 'di lta ste/_dper na rang bzhin ni nye ba'i nyon mongs pa thams cad mi 'dzin to/_/rigs kyi bu dag de bzhin du gzungs kyang chos thams 
[\[240b.2\]]cad mi 'dzin to/_/rigs kyi bu dag 'di lta ste/_dper na lam skyon med par gyur pa ni chos thams cad la byed pa med 'dzin pa med do/_/rigs kyi bu dag de bzhin du gzungs kyang chos thams cad mi 'dzin to/_/de lta bas na rigs kyi bu dag gang gzungs de ni mi zad pa'o/_/
[\[240b.3\]]gang mi zad pa de ni tshad med pa'o/_/gang tshad med pa de ni kun gyi rjes su song ba'o/_/gang kun gyi rjes su song ba de ni nam mkha'i dbyings so/_/de lta ste/_rigs kyi bu dag nam mkha'i dbyings dang gzungs de gnyis ni rnam pa gnyis su med do/_/'jam dpal 
[\[240b.4\]]gzhon nur gyur pas gzungs 'di ston pa bstan pa'i tshe 'khor de na byang chub sems dpa' lnga brgyas gzungs thob par gyur to/_/gzhan yang thun dbu ma la 'jam dpal gzhon nur gyur pas byang chub sems dpa' lnga brgya po de dag la byang chub sems dpa'i sde snod ces 
[\[240b.5\]]bya ba'i chos kyi rnam grangs rgya cher bshad de/_de la byang chub sems dpa'i sde snod la 'jug pa gang zhe na/_chos gang 'jig rten pa dang /_gang 'jig rten las 'das pa dang /_chos gang 'dus byas pa dang /_gang 'dus ma byas pa dang /_chos gang dge ba dang /_gang mi 
[\[240b.6\]]dge ba dang /_gang kha na ma tho ba dang bcas pa dang /_gang kha na ma tho ba med pa dang /_gang zag pa dang bcas pa dang /_gang zag pa med pa'i chos gang yang byang chub sems dpa'i sde snod kyi rjes su ma zhugs pa med de/_de dag thams cad ni byang chub sems dpa'i sde snod kyi rjes 
[\[240b.7\]]su zhugs so/_/de ci'i phyir zhe na/_rigs kyi bu dag byang chub sems dpa'i sde snod ni chos thams cad rtogs pa yin no/_/rigs kyi bu dag 'di lta ste/_dper na stong gsum gyi stong chen po'i 'jig rten gyi khams 'di na gling bzhi pa'i 'jig rten gyi khams bye ba phrag brgya dang /_
[\[241a\]]
[\[241a.1\]]nyi ma dang zla ba bye ba phrag brgya dang /_ri rab ri'i rgyal po bye ba phrag brgya dang /_rgya mtsho mching rnam chen po bye ba phrag brgya yod pa de dag thams cad ni stong gsum gyi stong chen po'i 'jig rten gyi khams 'dir 'dus shing 'ub bo/_/rigs kyi bu dag de bzhin du gang so 
[\[241a.2\]]so'i skye bo'i chos rnams dang /_gang slob pa'i chos rnams dang /_gang slob pa med pa'i chos rnams dang /_gang nyan thos kyi chos rnams dang /_gang rang sangs rgyas kyi chos rnams dang /_gang byang chub sems dpa'i chos rnams dang /_gang sangs rgyas kyi chos rnams dang /_de 
[\[241a.3\]]dag thams cad byang chub sems dpa'i sde snod kyi chos kyi rnam grangs kyi nang du 'dus shing 'ub bo/_/de ci'i phyir zhe na/_rigs kyi bu dag nyan thos kyi theg par bsdu ba dang /_rang sangs rgyas kyi theg par bsdu ba dang /_theg pa chen por bsdu ba dang /_theg pa thams cad du 'dus pa 
[\[241a.4\]]ni byang chub sems dpa'i sde snod kyi chos kyi rnam grangs so/_/rigs kyi bu dag 'di lta ste/_dper na shing gi rtsa ba bzung ba na lo ma dang /_me tog dang /_'bras bu thams cad 'dus par 'gyur ro/_/rigs kyi bu dag de bzhin du byang chub sems dpa' sems dpa' chen po yang 
[\[241a.5\]]byang chub sems dpa'i sde snod bzung na theg pa thams cad 'dus par 'gyur ro/_/rigs kyi bu dag de la byang chub sems dpa'i sde snod gang zhe na/_rigs kyi bu dag byang chub sems dpa'i sde snod ces bya ba ni snod tshad med pa yin no/_/rigs kyi bu dag 'di lta ste/_dper 
[\[241a.6\]]na rgya mtsho mching rnam chen po tshad med pa'i chu ni klu dang /_lha ma yin dang /_gnod sbyin dang /_byol song gi skye gnas su gtogs pa'i sems can tshad med pa dag gi snod yin no/_/rigs kyi bu dag de bzhin du byang chub sems dpa'i sde snod kyi chos kyi rnam grangs kyang thos 
[\[241a.7\]]pa dang /_tshul khrims dang /_ting nge 'dzin dang /_shes rab dang /_ye shes mthong ba tshad med pa'i snod yin no/_/rigs kyi bu dag 'di lta ste/_dper na sems can gang dag rgya mtsho mching rnam chen po'i nang du skyes pa ni rgya mtsho mching rnam chen po ma gtogs par chu 
[\[241b\]]
[\[241b.1\]]gzhan rnams mi 'thung ngo /_/rigs kyi bu dag de bzhin du gang byang chub sems dpa'i sde snod kyi chos kyi rnam grangs la spyod pa de dag ni thams cad mkhyen pa'i ro ma gtogs par chos gzhan gyi ro mi 'thung ste/_de bas na byang chub sems dpa'i sde snod ces bya'o/_/yang 
[\[241b.2\]]rigs kyi bu dag 'di gsum ni sde snod yin no/_/gsum gang zhe na/_'di lta ste/_nyan thos kyi sde snod dang /_rang sangs rgyas kyi sde snod dang /_byang chub sems dpa'i sde snod do/_/rigs kyi bu dag de la nyan thos kyi sde snod ni pha rol gyi sgra'i rjes su 'brang bas thob 
[\[241b.3\]]pa'o/_/rang sangs rgyas kyi sde snod ni rten cing 'brel par 'byung ba rtogs pa'i phyir rgyu zad par rtogs pa'o/_/rigs kyi bu dag byang chub sems dpa'i sde snod ni chos tshad med pa rtogs shing rang byung ba'i ye shes dang 'thun pa'o/_/yang rigs kyi bu dag nyan thos sam/_
[\[241b.4\]]rang sangs rgyas dag ni gang yang sde snod gsum pa ma yin gyi/_rigs kyi bu dag gang gi chos bshad pa las sems can dag nyan thos kyi theg pa dang /_rang sangs rgyas kyi theg pa dang /_bla na med pa yang dag par rdzogs pa'i byang chub kyi phyir theg pa gsum gyis 'byung ba de la ni sde snod gsum 
[\[241b.5\]]pa'o zhes bdag smra'o/_/rigs kyi bu dag byang chub sems dpa' ni chos 'chad na sems can dag theg pa gsum gyis 'byung bas na de'i phyir byang chub sems dpa' la sde snod gsum pa zhes bya'o/_/rigs kyi bu dag gzhan yang bslab pa ni gsum mo/_/gsum gang zhe 
[\[241b.6\]]na/_nyan thos kyi bslab pa dang /_rang sangs rgyas kyi bslab pa dang /_byang chub sems dpa'i bslab pa'o/_/rigs kyi bu dag de la nyan thos kyi bslab pa ni phyogs gcig pa bdag gi bsam pa'i rgyud snang ba'i mtshan nyid do/_/rang sangs rgyas kyi bslab pa ni nan tan 
[\[241b.7\]]bar ma dang ldan zhing snying rje chen po dang bral ba'o/_/rigs kyi bu dag byang chub sems dpa'i bslab pa ni tshad med pa'i rjes su song ba/_snying rje chen pos zin pa'o/_/nyan thos kyi theg pa la gnas pa ni rang sangs rgyas kyi bslab pa la mi slob cing mi shes so/_/rang sangs 
[\[242a\]]
[\[242a.1\]]rgyas kyi theg pa la gnas pa ni byang chub sems dpa'i bslab pa la mi slob cing mi shes so/_/rigs kyi bu dag byang chub sems dpa' ni nyan thos kyi bslab pa la yang slob cing shes mod kyi nyan thos kyi theg pa 'dod par yang mi byed/_theg pa des 'byung bar 
[\[242a.2\]]yang mi byed/_rang sangs rgyas kyi bslab pa la yang slob cing shes mod kyi/_rang sangs rgyas kyi theg pa 'dod par yang mi byed/_theg pa des 'byung bar yang mi byed de/_byang chub sems dpa'i bslab pa la slob cing shes la theg pa chen po des 'byung bar byed de/_byung 
[\[242a.3\]]nas kyang nyan thos kyi rnam par grol ba yang ston/_rang sangs rgyas kyi rnam par grol ba yang ston/_byang chub sems dpa'i rnam par grol ba yang ston to/_/rigs kyi bu dag 'di lta ste/_gang byang chub sems dpa'i bslab pa la spyod pa de lta bu yongs su rdzogs pa de 
[\[242a.4\]]ni byang chub sems dpa'i sde snod ces bya'o/_/rigs kyi bu dag 'di lta ste/_dper na nor bu bai dUr+ya'i snod kyi nang du ci dang ci bcug pa de thams cad de'i rang bzhin nyid du 'gyur ro/_/rigs kyi bu dag de bzhin du byang chub sems dpa'i sde snod kyi rjes su zhugs pa'i byang chub 
[\[242a.5\]]sems dpa' sems dpa' chen po chos gang dang gang 'tshal ba de dag thams cad sangs rgyas kyi chos kyi rang bzhin nyid rjod par byed do/_/rigs kyi bu dag byang chub sems dpa'i sde snod kyi rjes su zhugs pa'i byang chub sems dpa' sems dpa' chen po ni gang sangs rgyas 
[\[242a.6\]]kyi chos ma yin pa de dag mi mthong ngo /_/gang byang chub sems dpa'i bslab pa ma yin pa de dag mi mthong ngo /_/gang dag gis byang chub sems dpa'i bslab pa la slob par bya ba ma yin pa'i chos de dag mi mthong ngo /_/gang tshul bzhin ma yin pa'i chos de dag kyang mi 
[\[242a.7\]]mthong ste/_chos thams cad tshul bzhin du mthong bas chos gang yang sangs rgyas kyi chos su mi rjod pa med do/_/rigs kyi bu dag byang chub sems dpa'i sde snod ni yi ges bshad pa mtha' yas te/_yi ge'i 'bru gzhag pa tshad med pa yin no/_/snang bas gsal ba bsam 
[\[242b\]]
[\[242b.1\]]gyis mi khyab pa yin no/_/de ltar mos pa ni sems can rnams la mnyam pa nyid du gzhug pa'i phyir thams cad mkhyen pa'i ye shes thob par byed pa'o/_/gang dag bslab pa de la slob cing slob par 'gyur ba de dag thams cad kyang byang chub sems dpa'i sde snod 'di nyid kyi 
[\[242b.2\]]rjes su zhugs pas theg pa chen po de rtogs par 'gyur te/_de yang byed pa med par rtogs so/_/de lta ste 'jam dpal gzhon nur gyur pas mtshan mo'i thun bar ma'i tshe byang chub sems dpa' de dag la byang chub sems dpa'i sde snod kyi chos kyi rnam grangs 'di rgya cher bshad do/_/
[\[242b.3\]]de nas 'jam dpal gzhon nur gyur pas mtshan mo thun tha ma'i tshe byang chub sems dpa' de dag la phyir mi ldog pa'i 'khor lo rdo rje'i tshig la 'jug pa'i don rgya cher bshad pa/_rigs kyi bu dag phyir mi ldog pa'i 'khor lo zhes bya ba ni byang chub sems dpa' de chos 'chad 
[\[242b.4\]]pa las sems can gang dag gis chos 'chad pa de mnyan nas de dag thams cad kyis phyir mi ldog pa'i chos nyid rtogs shing /_phyir mi ldog pa'i 'khor lo bshad pa las slar mi ldog pa'o/_/rigs kyi bu dag phyir mi ldog pa'i 'khor lo la mos pa'i byang chub sems 
[\[242b.5\]]dpa' sems dpa' chen po ni sems can sna tshogs su mi spyod/_chos sna tshogs su mi spyod/_theg pa sna tshogs su mi spyod/_sangs rgyas kyi zhing sna tshogs su mi spyod/_sangs rgyas sna tshogs su mi spyod cing /_chos thams cad kyi 'khor lo bskor ba ni thams 
[\[242b.6\]]cad kyi rjes su zhugs par mthong ste/_chos kyi dbyings tha dad par yang chos kyi 'khor lo de mi bskor te/_de bas na phyir mi ldog pa'i 'khor lo zhes bya'o/_/'khor lo de ni yongs su ma chad pa'i 'khor lo'o/_/gnyis su med pa'i 'khor lo'o/_/ji lta ba bzhin du 
[\[242b.7\]]brjod pa'i 'khor lo'o/_/rang byung ba'i ye shes rtogs pa'i 'khor lo'o/_/'khor lo de ni chos kyi dbyings kyi dkyil 'khor gyi 'khor lo'o/_/rigs kyi bu dag byang chub sems dpa' sems dpa' chen po gang dag mtshan ma thams cad kyis phyir mi ldog pa'i 'khor lo 'di 
[\[243a\]]
[\[243a.1\]]la mos par 'gyur ba dang mos par byed pa dang /_mos par 'gyur ba de thams cad ni de bzhin gshegs pa'i rnam par grol bas rnam par grol bar 'gyur te rnam par grol ba ni gnyis su yang mi ston to/_/de bzhin gshegs pa'i rnam par grol ba'i 
[\[243a.2\]]mtshan nyid gang yin pa chos thams cad kyi mtshan nyid kyang de yin te/_de bzhin gshegs pa'i rnam par grol ba ni mtshan nyid med pa'o/_/chos thams cad kyang rnam par grol ba'i mtshan nyid dang bral ba yin te/_chos gang mtshan nyid med pa de ni rnam par grol ba yang med mod 
[\[243a.3\]]kyi/_gnyis su med pa/_sems dang /_lus dang bral ba de ni rnam par grol ba'o/_/gang sems dang /_gang lus de ni rnam par grol bar mi 'gyur ro/_/de ci'i phyir zhe na/_rnam par grol ba de sems dang lus kyi rang bzhin yin pa'i phyir ro/_/de lta bas na ye 
[\[243a.4\]]shes de gzhan la rag ma las pa'i phyir/_phyir mi ldog pa'i 'khor lo zhes bya'o/_/rigs kyi bu dag gzhan yang phyir mi ldog pa'i 'khor lo ni slar mi ldog go/_/de ci'i phyir zhe na/_gzugs ni gzugs kyi rang bzhin las mi ldog go/_/de bzhin du tshor ba dang /_'du 
[\[243a.5\]]shes dang /_'du byed dang /_rnam par shes pa yang rnam par shes pa'i rang bzhin las mi ldog go/_/rigs kyi bu dag chos thams cad ni chos kyi dbyings de las mi ldog ste/_chos kyi dbyings de ni ji lta ba bzhin yin pas na phyir mi ldog pa'i 'khor lo zhes bya'o/_/'khor 
[\[243a.6\]]lo de ni dbus su 'jug pa yang med de 'khor lo de ni chad pa med pa/_rtag pa med pa'o/_/de la ni sgo [{]chung zad [,]cung zad [}]kyang med de/_de ni gnyis su med pa'i sgo'i 'khor lo'o/_/'khor lo de ni skor ba med de/_mi skor ba'i 'khor lo'o/_/'khor lo de ni ston pa [{]chung zad [,]cung zad [}]kyang med de mi rjod pa'i 
[\[243a.7\]]'khor lo'o/_/'khor lo de ni sgrogs pa [{]chung zad [,]cung zad [}]kyang med de brjod du med pa'i 'khor lo'o/_/yang phyir mi ldog pa'i 'khor lo de ni stong pa nyid kyi sgo la gnas pas mtshan ma med pa'o/_/rnam par grol ba'i sgo la gnas pas mtshan nyid med pa'o/_/thams cad kyi rjes su song ba'i nam 
[\[243b\]]
[\[243b.1\]]mkha'i mtshan nyid do/_/de yang de'i rjes su yang dag par song ba'i rang bzhin gyi mtshan nyid de/_de bas na phyir mi ldog pa'i 'khor lo zhes bya'o/_/rigs kyi bu dag rdo rje'i tshig ni gang chos thams cad nges par rtogs pa'o/_/yang chos thams cad nges par rtogs pa 
[\[243b.2\]]gang zhe na/_rigs kyi bu dag stong pa nyid ni rdo rje'i tshig ste/_lta ba'i rnam pa thams cad nges par rtogs par 'gyur ro/_/rigs kyi bu dag mtshan ma med pa ni rdo rje'i tshig ste/_rnam par rtog pa thams cad las 'da' bar 'gyur ro/_/rigs kyi bu dag smon pa med pa ni rdo rje'i 
[\[243b.3\]]tshig ste/_'gro ba thams cad las 'da' bar 'gyur ro/_/rigs kyi bu dag chos kyi dbyings ni rdo rje'i tshig ste/_sna tshogs las 'da' bar 'gyur ro/_/rigs kyi bu dag de bzhin nyid ni rdo rje'i tshig ste/_bdag med par 'gyur ro/_/rigs kyi bu dag 'dod chags dang bral ba 
[\[243b.4\]]ni rdo rje'i tshig ste/_'dod chags kyi rang bzhin med par 'gyur ro/_/rigs kyi bu dag mya ngan las 'das pa ni rdo rje'i tshig ste/_chos rnams de'i rang bzhin du ston to zhes 'jam dpal gzhon nur gyur pas byang chub sems dpa' de dag la mtshan thog thag tu chos rgya cher bshad pa 
[\[243b.5\]]dang /_de na byang chub sems dpa' kha cig ting nge 'dzin 'od zer gyi me tog ces bya ba mngon du grub par gyur te/_byang chub sems dpa'i ting nge 'dzin de la gnas nas ba spu'i khung bu'i 'od zer re re las kyang sangs rgyas brgya stong ston cing /_sangs rgyas bcom ldan 'das de 
[\[243b.6\]]dag kyang phyogs bcu'i sangs rgyas kyi zhing na sems can thams cad sangs rgyas kyi bya ba byed par mngon du zhugs so/_/de nas rgyal po ma skyes dgras 'jam dpal gzhon nur gyur pa la 'jam dpal dus la bab bo/_/'jam dpal man la bab bo/_/bshos lags 
[\[243b.7\]]kyis de'i dus la bab par mkhyen par mdzod cig ces pho nya gdugs tshod la spyan 'dren du bcug go/_/de nas gnas brtan 'od srung chen po snga dro'i dus kyi tshe sham thabs bgos/_chos gos dang lhung bzed khyer te/_dge slong lnga brgya dang 'grogs nas bsod snyoms kyi phyir 
[\[244a\]]
[\[244a.1\]]rgyal po'i khab kyi grong khyer chen por song ba las/_de lam gyi tshigs su phyin pa dang 'di snyam du gyur te/_grong khyer chen por 'gro ba ha cang snga ches kyis/_gang bdag ni 'jam dpal gzhon nur gyur pa'i gtsug lag khang ga la ba der song dang /_de na gtam 
[\[244a.2\]]gyi rgyun cig yod par 'gyur ro snyam mo/_/de nas gnas brtan 'od srung chen po dge slong lnga brgya tsam po de dag dang /_'jam dpal gzhon nur gyur pa'i gtsug lag khang ga la ba der song ste phyin nas/_'jam dpal gzhon nur gyur pa dang /_dga' ba dang /_mgu ba'i gtam 
[\[244a.3\]]rnam pa sna tshogs byas te phyogs gcig tu 'dug go/_/de nas 'jam dpal gzhon nur gyur pas gnas brtan 'od srung chen po phyogs gcig tu 'dug pa la 'di skad ces smras so/_/tshe dang ldan pa 'od srung chen po ci'i phyir na nang par sngar sham thabs bgos/_chos gos dang lhung 
[\[244a.4\]]bzed khyer te 'gro/_smras pa/_'jam dpal bdag ni bsod snyoms kyi slad du rgyal po'i khab tu mchi bar 'tshal lo/_/'jam dpal gyis smras pa/_tshe dang ldan pa 'od srung chen po 'khor dang bcas pa la bdag gis bshos gsol gyis dgongs shig_/smras pa/_'jam 
[\[244a.5\]]dpal bgyis shing mchod par 'tshal te/_bdag ni chos 'tshal gyi/_zang zing 'tshal ba ma lags so/_/smras pa/_tshe dang ldan pa 'od srung chen po bdag la dgongs shig dang zang zing gis bsdu ba dang /_chos kyis bsdu ba gnyi ga khyod la 'du bar mchi'o/_/'od srung chen 
[\[244a.6\]]pos smras pa/_'jam dpal bdag ni 'tshal ma chad kyang khyod kyi slad bzhin du 'brang 'tshal lo/_/de ci'i slad du zhe na/_chos ston pa de ni ji ltar khyod kyi drung nas thos pa 'dra bar gzhan las mi thos so/_/'jam dpal de ring sems can chen po de dag dang gang du bshos gsol/_
[\[244a.7\]]'jam dpal gyis smras pa/_tshe dang ldan pa 'od srung chen po gang gi tshe bdag cag la sbyin pa sbyin nas 'khor ba las kyang mi skyod/_mya ngan las 'das pa yang rtogs par mi byed/_so so'i skye bo'i sa las kyang mi 'da'/_'phags pa'i chos mngon par yang mi byed pa de'i 
[\[244b\]]
[\[244b.1\]]zas de ring 'tshal lo/_/tshe dang ldan pa 'od srung chen po gang gis bdag cag la sbyin pa byin nas 'bri bar yang mi 'gyur 'phel bar yang mi 'gyur/_chos gang yang skyed par yang mi bgyid/_'gag par yang mi bgyid/_chos gang gtong bar yang mi bgyid/_thob par yang 
[\[244b.2\]]mi bgyid pa de'i zas de ring 'tshal lo/_/gnas brtan gyis smras pa/_'jam dpal de ltar sbyin par bgyid pa de dang de dag ni sbyin bdag chen po lags kyis mchi'o//_//bam po bzhi pa/_de nas 'jam dpal gzhon nur gyur pa 'di snyam du gyur te/_bdag 
[\[244b.3\]]ni sangs rgyas kyi rnam par rol pas rgyal po'i khab kyi grong khyer chen por 'gro'o snyam mo/_/yang de'i tshe na ting nge 'dzin rdzu 'phrul thams cad rnam par 'phrul pa zhes bya ba la mnyam par bzhag go/_/'jam dpal gzhon nur gyur pa rdzu 'phrul thams cad rnam par 'phrul pa'i ting nge 
[\[244b.4\]]'dzin la mnyam par bzhag ma thag tu de nas mi mjed kyi 'jig rten gyi khams 'di thams cad lag mthil bzhin du mnyam par gyur to/_/stong gsum gyi stong chen po'i 'jig rten gyi khams thams cad kyang snang ba chen pos snang bar gyur to/_/sems can dmyal ba pa'i 
[\[244b.5\]]sems can rnams kyi sdug bsngal yang rgyun chad do/_/byol song gi skye gnas pa dang /_gshin rje'i 'jig rten pa'i sems can rnams kyi sdug bsngal yang rgyun chad do/_/sems can gang yang 'dod chags sam/_zhe sdang ngam/_gti mug gam/_nga 'am/_
[\[244b.6\]]g.yo'am/_khro ba'am/_gnong 'chab par gyur pa med do/_/de'i tshe sems can thams cad gcig la gcig pha dang mar 'du shes shing byams pa la gnas par gyur to/_/stong gsum gyi stong chen po'i 'jig rten gyi khams 'di yang rnam pa drug tu rab tu g.yos so/_/'dod 
[\[244b.7\]]pa na spyod pa dang /_gzugs na spyod pa'i lha'i bu rnams kyang /_'jam dpal gzhon nur gyur pa la mchod par bya ba'i las la brtson par gyur to/_/sil snyan brgya stong yang dkrol bar gyur to/_/me tog dri zhim po'i char kyang mngon par bab bo/_/lam gyi byi dor yang byas 
[\[245a\]]
[\[245a.1\]]so/_/'jam dpal gzhon nur gyur pas ting nge 'dzin de la snyoms par zhugs ma thag tu de nas gtsug lag khang de'i sgo nas bzung ste/_grong khyer gyi sgo'i bar du de'i bar gyi lam thams cad lag mthil bzhin du mnyam par gyur to/_/rin po che du ma ni 
[\[245a.2\]]bstsags/_rin po che du mas ni spras/_rin po che'i stegs bus ni bskor/_zheng du shing rta bdun tsam du me tog pad ma dmar po dang /_ku mu da dang /_pun da rI kas ni gang /_steng nas ni rin po che'i dra bas g.yogs/_dar gyi lda ldi mang po ni bres/_gdugs dang /_
[\[245a.3\]]rgyal mtshan dang /_ba dan dang /_ru mtshon ni bsgreng bar gyur to/_/rin po che'i stegs bu gnyis kyi g.yas g.yon du mda' rgyang re re tsam na rin po che'i shing yod par gyur to/_/rin po che'i shing thams cad las rin po che'i shing gnyis pa/_rin po che'i srad bus sbrel 
[\[245a.4\]]bar gyur to/_/rin po che'i shing re re las kyang gang dri byung bar gyur pa'i dri des ni dpag tshad gcig kho ra khor yug tu khyab par gyur to/_/rin po che'i shing gnyis kyi bar na rdzing bu sprul par gyur te/_gser gyi bye ma ni bkram/_rin po che'i stegs bus ni bskor/_nor bu bai 
[\[245a.5\]]dUr+ya'i skas ni zug_/me tog ud pa la dang /_pad ma dang /_ku mu da dang /_pun da rI kas ni bkab/_bya ngur pa ni skad 'byin/_chu yan lag brgyad dang ldan pas ni yongs su gang bar gyur to/_/shing thams cad la rin po che dang gser gyi dra ba ni bres par gyur 
[\[245a.6\]]to/_/rin po che'i shing thams cad kyi bar na rin po che'i pog phor nas spos kyis ni bdugs par gyur to/_/rin po che'i shing thams cad kyi drung na lha'i bu mo nyi shu rtsa lnga lnga sprul yod pa nas byung ba'i tsan dan gyi snying po'i phye ma thogs te 'dug par gyur to/_/'jam dpal 
[\[245a.7\]]gzhon nur gyur pas ting nge 'dzin de la snyoms par zhugs ma thag tu de nas de'i tshe ngo mtshar dang rmad du byung ba 'di dag dang gzhan dag kyang snang ngo /_/de nas 'jam dpal gzhon nur gyur pas sham thabs bgos te/_gnas brtan 'od srung chen po la 'di skad ces smras so/_/
[\[245b\]]
[\[245b.1\]]tshe dang ldan pa 'od srung chen po khyod ni mdun du bzhud cig_/bdag ni khyod kyi slad bzhin du mchi'o/_/de ci'i phyir zhe na/_gnas brtan 'od srung chen po ni bgres la rab tu byung nas kyang yun ring ste/_de bzhin gshegs pa ma mthong bar rab tu byung zhing /_gang 'jig rten 
[\[245b.2\]]na dgra bcom pa de'i rjes su rab tu byung bas de bas na/_tshe dang ldan pa 'od srung chen po khyod ni mdun du bzhud cig_/de skad ces smras pa dang /_'od srung chen pos 'jam dpal gzhon nur gyur pa la 'di skad ces smras so/_/'jam dpal legs par gsungs pa'i 
[\[245b.3\]]chos 'dul ba las ni su yang nas rgan pa dang /_lo grangs kyis rgan pa zhes mi bgyi'i/_'jam dpal legs par gsungs pa'i chos 'dul ba las ni/_shes rab kyis rgan pa dang /_thos pas rgan pa dang /_spobs pas rgan pa dang /_dbang po shin 
[\[245b.4\]]tu rnam par phye ba la rgan pa zhes bgyi la/_'jam dpal khyod kyang shes rab kyis bgres/_gsan pas bgres/_spobs pas bgres/_dbang po dam pa dang /_dam pa ma lags par mkhyen pa la mkhas pas de'i slad du khyod nyid thu bo bgres pa lags kyis 
[\[245b.5\]]mdun du bzhud cig_/bdag ni khyod kyi slad bzhin du mchi'o/_/yang 'jam dpal don 'di nyid shin tu bshad pa'i slad du skabs 'dir bdag gis dpe tsam zhig bshad par spobs so/_/'jam dpal 'di lta ste/_dper na seng ge'i phru gu byung nas ring po ma lon pa ni 
[\[245b.6\]]bdag gi stobs kyi shugs ma rdzogs mod kyi/_seng ge'i phru gu de'i dri rlung gis gang dang gang du khyer ba de dang de dag tu [{]ri dgas [,]ri dwags [}]thams cad dri de mi bzod nas 'bros par bgyid de/_bal glang glang po chen po lo drug cu lon pa/_lig ri sra bas dam du bcings pa de dag kyang 
[\[245b.7\]]seng ge'i phru gu de'i dris phog pa dang /_'jigs skrag nas lig ris bcings pa de dag bcad de phyogs phyogs su 'bros so/_/phug na gnas pa ni phug tu/_khung na gnas pa ni khung du 'jug_/chu na gnas pa ni chur 'jug_/bya ni nam mkha' la 'phur 
[\[246a\]]
[\[246a.1\]]ro/_/'jam dpal de bzhin du/_byang chub sems dpa' sems thog ma bskyed pa yang shes rab dang /_ye shes kyi stobs bskyed pa ma thob mod kyi/_sems bskyed ma thag tu/_nyan thos dang /_rang sangs rgyas thams cad 
[\[246a.2\]]zil gyis gnon par 'gyur/_bdud thams cad kyang 'jigs par 'gyur zhing skrag nas/_bdag gi khang pa na mi dga' bar 'gyur ro/_/yang 'jam dpal seng ge'i phru gu des seng ge'i stobs dang /_shugs thob pa gzhan dag seng ge'i skad 'byin 
[\[246a.3\]]pa'i sgra thos na yang 'jigs dngangs skrag par mi 'gyur gyi/_steng du bdag kyang ring po mi thogs par seng ge'i skad 'byin to snyam du sems par 'gyur ro/_/'jam dpal de bzhin du/_byang chub sems dpa' sems dpa' chen po yang /_sangs rgyas kyi 
[\[246a.4\]]seng ge'i skad thos nas/_mi 'jigs/_mi dngangs/_skrag par mi 'gyur gyi/_steng du bdag kyang ring po mi thogs par de bzhin du byang chub thob nas/_de dang 'dra bar seng ge'i skad yang dag par 'byin par bya'o snyam du sems par 'gyur ro/_/'jam 
[\[246a.5\]]dpal de lta bas na/_gang dag nyan thos kyi nang na gang bgres/_rang sangs rgyas kyi nang na gang bgres/_de bzhin gshegs pa'i nang na gang bgres zhes smra zhing /_yang dag par rjod pa de dag ni 'jam dpal byang chub kyi sems la smra zhing /_yang dag 
[\[246a.6\]]par rjod pa lags so/_/de ci'i slad du zhe na/_'jam dpal dge ba'i chos de dag thams cad ni de las byung ngo /_/de'i slad du yang 'jam dpal khyod ni thu bo bgres po lags kyis sngon du bzhud cig_/bdag ni khyod kyi slad bzhin du mchi'o/_/de 
[\[246a.7\]]nas 'jam dpal gzhon nur gyur pa mdun du song ba dang /_byang chub sems dpa' sems dpa' chen po de dag dang /_nyan thos chen po de dag kyang /_de'i phyi bzhin du dong ngo /_/'jam dpal gzhon nur gyur pa rin po che'i lam der song ma thag tu 
[\[246b\]]
[\[246b.1\]]de nas de'i tshe steng gi bar snang las/_me tog gi char chen po yang mngon par bab bo/_/sil snyan brgya stong gi sgra yang byung ngo /_/sa chen po yang rnam pa drug tu rab tu g.yos so/_/'jig rten yang snang ba chen pos khyab par gyur to/_/de nas 'jam 
[\[246b.2\]]dpal gzhon nur gyur pa de 'dra ba'i bkod pa dang ldan nas/_lus las 'od zer brgya stong ni byung /_me tog pad ma'i char ni 'bab bzhin du/_grong khyer chen por song ba dang /_rgyal po ma skyes dgras 'jam dpal gzhon nur gyur pa/_byang 
[\[246b.3\]]chub sems dpa' brgyad khri nyis stong dang /_nyan thos lnga brgya tsam gyis bskor cing mdun du bdar te 'ong ngo zhes thos nas 'di snyam du gyur te/_'dir ni lnga brgya'i bshos sbyar la da 'di snyed kyi mang po zhig gshegs par gyur na gang du bzhugs ci gsol 
[\[246b.4\]]snyam ste/_de ltar bdag ni 'jam dpal gzhon nur gyur pas bslus so snyam du/_rgyal po ma skyes dgra de ltar sems skyes ma thag tu de nas de'i mod la rgyal po chen po ngal bso po dang /_gnod sbyin gyi bdag po ku be ras/_bdag cag gi 
[\[246b.5\]]lus che ba bstan nas/_rgyal po ma skyes dgra la 'di skad ces smras so/_/rgyal po chen po mi dgar ma byed cig_/'jam dpal gzhon nur gyur pa ni shes rab che ba/_shes rab kyi gzi brjid dang ldan pa/_rdzu 'phrul gyi byin gyis rlob pa la mkhas 
[\[246b.6\]]pa yin te/_de ni 'dod na zan chang gcig gis kyang /_stong gsum gyi stong chen po'i 'jig rten gyi khams su gtogs pa'i sems can thams cad 'grangs par byed mkhas na brgyad khri nyis stong la lta ci smos te/_rgyal po chen po mi dgar ma byed cig_/thams 
[\[246b.7\]]cad la khyed par 'ong ngo /_/de ci'i phyir zhe na/_rgyal po chen po 'jam dpal gzhon nur gyur pa'i sbyin pa'i thabs ni zad mi shes so/_/de nas rgyal po ma skyes dgras tshig de thos pa dang /_dga' mgu rangs rab tu dga' zhing dga' ba dang yid bde ba skyes nas 
[\[247a\]]
[\[247a.1\]]yang shin tu 'jam dpal gzhon nur gyur pa la ston pa'i 'du shes kyis bkur sti byed par gyur to/_/de nas rgyal po ma skyes dgra bdag gi 'gro ba dang 'khor dang bcas te/_me tog dang /_dri dang /_phreng ba dang /_byug pa dang /_phye 
[\[247a.2\]]ma thogs nas g.yog dang bcas pas 'jam dpal gzhon nur gyur pa bsu ba'i phyir phyi rol du byung nas/_des 'jam dpal gzhon nur gyur pa la mchod pa byas te/_slar bdag gi khyim du song ngo /_/de nas 'jam dpal gzhon nur gyur pa 'khor dang bcas 
[\[247a.3\]]te/_rgyal po ma skyes dgra'i khang pa ga la ba der dong ste phyin pa dang nang du dong ngo /_/nang du phyin pa dang /_grong khyer na gnas pa thams cad kyang mchod pa'i las la brtson par gyur to/_/yang de'i tshe na byang chub sems dpa'i 'khor der byang chub sems dpa' 
[\[247a.4\]]sems dpa' chen po kun tu gzigs pa zhes bya ba zhig 'dus par gyur to/_/de nas 'jam dpal gzhon nur gyur pas byang chub sems dpa' sems dpa' chen po kun tu gzigs pa la 'di skad ces smras so/_/rigs kyi bu khyod kyis 'khor gyi gnas bkod 
[\[247a.5\]]pa bya'o/_/de'i dus la bab par shes par gyis shig_/de nas byang chub sems dpa' sems dpa' chen po kun tu gzigs pas rgyal po ma skyes dgra'i khab kyi g.yas g.yon du bltas pa dang /_bltas ma thag tu rgyal po ma skyes dgra'i khab tu 'khor 
[\[247a.6\]]gyi gnas byung ste/_dar gyi lda ldi mang po ni btags/_bla re ni bres/_gdugs dang /_rgyal mtshan dang ba dan ni bsgreng /_me tog sil mas ni bkang zhing lag mthil bzhin du mnyam pa dang /_yangs shing rgya che bar gyur to/_/yang de'i tshe na byang 
[\[247a.7\]]chub sems dpa' sems dpa' chen po chos las mngon par 'phags pa zhes bya ba zhig_/byang chub sems dpa'i 'khor der 'dus par gyur to/_/de nas 'jam dpal gzhon nur gyur pas/_byang chub sems dpa' chos las mngon par 'phags 
[\[247b\]]
[\[247b.1\]]pa bos te 'di skad ces smras so/_/rigs kyi bu khyod kyis stan gding bar gyis shig_/de nas byang chub sems dpa' sems dpa' chen po chos las mngon par 'phags pas de'i tshe se gol gyi sgra byas pa dang /_de nas de'i tshe 'khor gyi gnas 
[\[247b.2\]]de nas stan rnam pa sna tshogs pa blta na sdug pa/_gos du mas g.yogs pa bzhi khri nyis stong mngon par byung bar gyur to/_/de nas 'jam dpal gzhon nur gyur pa stan bting ba de la 'dug pa dang /_byang chub sems dpa' sems dpa' chen po de dag 
[\[247b.3\]]dang /_nyan thos chen po de dag kyang stan de dag la ci rigs par 'khod do/_/de nas rgyal po ma skyes dgras 'jam dpal gzhon nur gyur pa stan la 'dug par shes nas 'di skad ces gsol to/_/'jam dpal 'bras chan slad ma grol gyi bar du cung zad 
[\[247b.4\]]cig gzhes shig_/'jam dpal gyis smras pa/_rgyal po chen po thams cad la chog par 'gyur gyis bya ba nyung ngu gyis shig_/de nas rgyal po chen po bzhi dpung dang bcas 'khor dang bcas te/_'jam dpal gzhon nur gyur pa'i mchod pa'i las la 
[\[247b.5\]]brtson par gyur to/_/brgya byin lha'i dbang po yang chung ma dang /_lha'i bu mo dang /_de ma yin pa'i lha dang /_lha ma yin gyi bu mo dag dang bcas te/_a ka ru dang /_tsan dan gyi phye mas byang chub sems dpa' thams cad dang /_nyan thos thams 
[\[247b.6\]]cad la gtor kyang skyes bu dam pa de dag ni spos kyi 'du shes dang /_lha'i bu mo'i 'du shes su skyed pa mi byed do/_/tshangs pa mi mjed kyi bdag po yang khye'u'i gzugs su bsgyur te/_g.yag rnga'i rdul yab thogs nas 'jam dpal gzhon nur gyur pa'i 
[\[247b.7\]]g.yas logs na g.yob cing 'dug par gyur to/_/tshangs pa'i ris kyi lha'i bu rnams kyang byang chub sems dpa' thams cad kyi g.yas phyogs na 'dug cing /_g.yag rnga'i rdul yab thogs te g.yob par gyur to/_/klu'i rgyal po ma dros pa yang bdag gi lus 
[\[248a\]]
[\[248a.1\]]mi snang bar byas te/_steng gi bar snang las me tog gi se mo do 'phyang bar byas so/_/me tog gi se mo do de las kyang chu yan lag brgyad dang ldan pa 'byung bar byed de/_chu des kyang chu'i bya ba byas so/_/de bzhin du byang chub sems 
[\[248a.2\]]dpa' thams cad so so dang /_de bzhin du nyan thos rnams kyi mdun du yang /_mu tig gi se mo do 'phyang du bcug ste/_de dag gis chu'i bya ba byas so/_/de nas rgyal po ma skyes dgra 'di snyam du gyur te/_byang chub sems dpa' 'di dag la lhung bzed mi mnga' 
[\[248a.3\]]na/_de dag ci las gsol bar 'gyur snyam mo/_/de nas 'jam dpal gzhon nur gyur pa'i sems kyis rgyal po ma skyes dgra'i sems kyi yongs su rtog pa shes nas/_rgyal po ma skyes dgra la 'di skad ces smras so/_/kye rgyal po chen po rigs kyi bu 'di 
[\[248a.4\]]dag ni lhung bzed khyer te mi 'ong gi_/sangs rgyas kyi zhing gang dang gang dag tu zas za ba de dang de dag tu 'di dag 'khod ma thag tu/_sngon gyi byin gyi rlabs kyis zas kyi snga logs su bdag bdag gi sangs rgyas kyi zhing nas lhung bzed rnams bar snang las 'ong 
[\[248a.5\]]ste lag pa na 'dug par byed do/_/rgyal pos gsol pa/_'jam dpal 'o na skyes bu dam pa 'di dag sangs rgyas kyi zhing gang nas mchis/_de na de bzhin gshegs pa'i mtshan ci lags/_'jam dpal gyis smras pa/_rgyal po chen po 'jig 
[\[248a.6\]]rten gyi khams ni rtag tu sgra bsgrags zhes bgyi'o/_/de na de bzhin gshegs pa dgra bcom pa yang dag par rdzogs pa'i sangs rgyas bsgrags pa'i dpal zhes bya ba da ltar bzhugs so/_/'tsho'o/_/gzhes so/_/chos kyang ston to/_/sangs 
[\[248a.7\]]rgyas kyi zhing de nas/_byang chub sems dpa' sems dpa' chen po 'di dag khyod kyi bshos gsol ba dang /_khyod kyi 'gyod pa ngan pa de mnyan pa'i phyir 'dir lhags so/_/de nas byang chub sems dpa' de dag gis/_sems bskyed ma thag tu/_
[\[248b\]]
[\[248b.1\]]'jig rten gyi khams rtag tu sgra bsgrags de nas lhung bzed de dag byang chub sems dpa' de dag gi byin gyi rlabs dang /_de bzhin gshegs pa de'i sngon gyi smon lam gyis steng gi bar snang las song ste/_mtsho ma dros pa chen por babs te/_de dag chu 
[\[248b.2\]]yan lag brgyad dang ldan pas bkrus nas/_me tog pad ma'i 'dab ma'i steng du bzhag ste/_klu'i bu mo brgyad khri nyis stong gis khyer nas/_byang chub sems dpa' de dag la phul lo/_/de nas rgyal po ma skyes dgra shin tu cher dga' mgu 
[\[248b.3\]]rangs rab tu dga' zhing dga' ba dang yid bde ba skyes nas/_'jam dpal gzhon nur gyur pa la phyag 'tshal zhing 'dug par gyur pa dang /_'jam dpal gyis smras pa/_rgyal po chen po mchod ston drongs shig_/de'i dus la bab par shes 
[\[248b.4\]]par gyis shig_/de nas rgyal po ma skyes dgras mchod ston ji ltar sbyar ba rnams drangs te/_bza' ba'am/_bca' ba'am/_bldag pa gang dang gang drangs pa de dang de gzhon pa'i mtha'i bar du zad mi shes par gyur to/_/de lta ste/_rgyal 
[\[248b.5\]]po ma skyes dgras lnga brgya pa'i mchod ston sbyar ba de las/_byang chub sems dpa' brgyad khri nyis stong po de dag dang /_nyan thos lnga brgya tsam de dag chog par byas kyang /_mchod ston de yongs su zad cing gtugs par ma gyur to/_/de nas rgyal po 
[\[248b.6\]]ma skyes dgras gsol pa/_'jam dpal mchod ston 'di ma byas pa ngo mtshar to/_/'jam dpal gyis smras pa/_rgyal po chen po ji ltar 'gyod pa ngan pa de mi zad pa de bzhin du mchod ston 'di mi zad do/_/de nas byang chub sems dpa' sems dpa' 
[\[248b.7\]]chen po de dag gis zas zos nas lhung bzed rnams nam mkha' la 'phangs pa dang /_de dag ma bzung bzhin du bar snang la 'dug par gyur te ma lhung ngo /_/de nas rgyal pos gsol pa/_'jam dpal lhung bzed 'di dag ci la gnas/_smras pa/_rgyal po chen po khyod kyi 'gyod pa ngan pa 
[\[249a\]]
[\[249a.1\]]de ci la gnas pa de nyid la lhung bzed 'di dag gnas so/_/rgyal pos gsol pa/_'jam dpal lhung bzed 'di dag ni mi gnas so/_/'jam dpal gyis smras pa/_rgyal po chen po khyod kyi 'gyod pa ngan pa de yang mi gnas so/_/rgyal po chen po 'di lta 
[\[249a.2\]]ste/_dper na lhung bzed 'di dag mi gnas kyang mi ltung ba de bzhin du rgyal po chos thams cad kyang mi chags mi gnas shing chos gang la yang mi ltung ngo /_/de nas rgyal po ma skyes dgras byang chub sems dpa' de dag dang /_nyan thos chen po de dag lag pa dang lhung bzed 
[\[249a.3\]]bkrus par shes te/_chos mnyan pa'i phyir 'jam dpal gzhon nur gyur pa'i mdun du 'dug nas 'phags pa 'jam dpal bdag gi 'gyod pa de bsal du gsol zhes byas pa dang /_'jam dpal gyis smras pa/_rgyal po chen po khyod kyi 'gyod pa de ni yang dag par rdzogs pa'i 
[\[249a.4\]]sangs rgyas gang gA'i klung gi bye ma snyed kyis kyang bsal mi nus so/_/de nas rgyal po ma skyes dgras bdag mgon med par shes nas shing bcad pa bzhin du sa chen po 'di la 'gyel bar gyur to/_/de nas gnas brtan 'od srung chen pos rgyal po ma skyes dgra la 'di skad ces smras 
[\[249a.5\]]so/_/rgyal po chen po ma 'jigs ma skrag cig_/'jam dpal gzhon nur gyur pa ni dgongs pa 'chad pa la mkhas pa yin gyis/_'di nyid la khyod kyis ci las dgongs te khyod kyi 'gyod pa ngan pa de gang gA'i klung gi bye ma snyed kyi sangs rgyas bcom ldan 'das kyis kyang bsal 
[\[249a.6\]]mi nus so zhes de skad du ston ces zhus shig_/de nas rgyal po ma skyes dgras sa'i steng nas slar langs te 'jam dpal gzhon nur gyur pa la 'di skad ces gsol to/_/'jam dpal ci la dgongs te khyod kyi 'gyod pa de gang gA'i klung gi bye ma snyed kyi de bzhin gshegs 
[\[249a.7\]]pa dgra bcom pa yang dag par rdzogs pa'i sangs rgyas rnams kyis kyang bsal mi nus zhes de skad du ston/_'jam dpal gyis smras pa/_rgyal po chen po de ji snyam du sems/_sangs rgyas bcom ldan 'das sems kyi dmigs pas bskyed pa yin nam/_gsol 
[\[249b\]]
[\[249b.1\]]pa/_'jam dpal de ma lags so/_/smras pa/_sems bskyed pas bskyed pa yin nam/_gsol pa/_'jam dpal de ma lags so/_/smras pa/_sems 'gags pas bskyed pa yin nam/_gsol pa/_'jam dpal de ma lags so/_/smras pa/_'dus ma byas pas 
[\[249b.2\]]bskyed pa yin nam/_gsol pa/_'jam dpal de ma lags so/_/smras pa/_'dus byas kyis bskyed pa yin nam/_gsol pa/_'jam dpal de ma lags so/_/smras pa/_rgyal po chen po de ji snyam du sems/_chos gang chos gang gis kyang bskyed par mi 'gyur ba'i 
[\[249b.3\]]chos des chos gang yang bsal bar nus sam/_gsol pa/_'jam dpal de ma lags so/_/'jam dpal gyis smras pa/_rgyal po chen po ngas de la dgongs te sangs rgyas bcom ldan 'das gang gA'i klung gi bye ma snyed kyis kyang khyod kyi 'gyod pa de bsal bar mi 
[\[249b.4\]]nus so zhes de skad smras so/_/rgyal po chen po gzhan yang bar snang gi nam mkha' 'di la gang la la zhig rdul lam/_du ba'am/_mun pas kun nas nyon mongs par byed par 'dod na rgyal po chen po de ji snyam du sems/_bar snang gi nam mkha' kun nas 
[\[249b.5\]]nyon mongs par bya nus sam/_gsol pa/_'jam dpal de ma lags so/_/smras pa/_rgyal po chen po gang la la zhig ngas bar snang gi nam mkha' rnam par sbyang ngo zhes de skad zer na bar snang gi nam mkha' rnam par sbyang bar nus sam/_gsol pa/_'jam 
[\[249b.6\]]dpal de ma lags so/_/smras pa/_de bzhin du de bzhin gshegs pas chos thams cad nam mkha' dang mtshungs pa/_rang bzhin gyis kun nas nyon mongs pa med par mngon par rdzogs par sangs rgyas te/_chos gang yang nyon mongs pa'am byang bar ma 
[\[249b.7\]]gzigs na de dag gis ji zhig bsal bar mdzad/_rgyal po chen po ngas ni de la yang dgongs te sangs rgyas bcom ldan 'das gang gA'i klung gi bye ma snyed kyis kyang khyod kyi 'gyod pa de bsal mi nus so zhes de skad smra'o/_/rgyal po chen po gzhan yang sangs rgyas 
[\[250a\]]
[\[250a.1\]]bcom ldan 'das rnams kyis ni gang sems ldang ba de nang du yang ma dmigs/_gang sems ldang ba de phyi rol du yang ma dmigs so/_/de bas na rgyal po chen po chos thams cad ni rang bzhin gyis mi ldang ste/_rang bzhin gang yin pa de ni mi ldang 
[\[250a.2\]]ba'o/_/gang mi ldang ba de ni ldang ba'i gnas dang skabs med do/_/de ci'i phyir zhe na/_rgyal po chen po chos thams cad ni rang bzhin dben pa'i phyir te/_rgyal po chen po chos thams cad ni yongs su ma rdzogs pa'i phyir rang bzhin med pa'o/_/rgyal po chen po chos 
[\[250a.3\]]thams cad ni ma 'dres pa'i phyir yongs su ma rdzogs pa'o/_/rgyal po chen po chos thams cad ni ma byung ba'i phyir ma 'dres pa'o/_/rgyal po chen po chos thams cad ni dngos po dang bral ba'i phyir ma byung ba'o/_/rgyal po chen po chos thams cad ni byed mi nus pa'i phyir 
[\[250a.4\]]dngos po med pa'o/_/rgyal po chen po chos thams cad ni glen pa'i phyir byed mi nus pa'o/_/rgyal po chen po chos thams cad ni mi 'gyur ba'i phyir glen pa'o/_/rgyal po chen po chos thams cad ni mi skye ba'i phyir mi 'gyur ba'o/_/rgyal po chen po chos thams cad ni 
[\[250a.5\]]'brel pa med pa'i phyir mi skye ba'o/_/rgyal po chen po chos thams cad ni rang bzhin gyis 'od gsal ba'i phyir 'brel pa med pa'o/_/rgyal po chen po chos thams cad ni dag pa'i phyir rang bzhin gyis 'od gsal ba'o/_/rgyal po chen po chos thams cad ni bla gab med 
[\[250a.6\]]pa dang 'dra ba'i phyir dag pa'o/_/rgyal po chen po chos thams cad ni gnyen po med pa'i phyir bla gab med pa dang 'dra ba'o/_/rgyal po chen po chos thams cad ni gnyis su med pa'i phyir gnyen po med pa'o/_/rgyal po chen po chos thams cad ni mtha' spangs pa'i phyir gnyis su 
[\[250a.7\]]med pa'o/_/rgyal po chen po chos thams cad ni mtha' yas pa'i phyir mtha' spangs pa'o/_/rgyal po chen po chos thams cad ni mu med pa'i phyir mtha' yas pa'o/_/rgyal po chen po chos thams cad ni mtha' ma med pa'i phyir mu med pa'o/_/rgyal po chen po chos thams 
[\[250b\]]
[\[250b.1\]]cad ni dmigs pa med pa'i phyir mtha' med pa'o/_/rgyal po chen po chos thams cad ni phyin ci log la mngon du gnas pa'i phyir dmigs pa med pa'o/_/rgyal po chen po chos thams cad ni rtag pa dang sdug pa dang /_bde ba dang bdag mi dmigs pa'i phyir phyin ci ma log pa'o/_/
[\[250b.2\]]rgyal po chen po chos thams cad ni 'gro ba med pa'i tshul gyis rtag pa'o/_/rgyal po chen po chos thams cad ni rang bzhin gyis 'od gsal ba'i phyir sdug pa'o/_/rgyal po chen po chos thams cad ni rnam par mi rtog pa'i phyir bde ba'o/_/rgyal po chen po chos thams 
[\[250b.3\]]cad ni bdag med pa bstan pa'i tshul gyis bdag gi rang bzhin no/_/rgyal po chen po chos thams cad ni nang zhi ba'i phyir 'gyod pa med pa'o/_/rgyal po chen po chos thams cad ni don dam pa'i bden pa la gnas pas [{]brdzun [,]rdzun [}]pa'o/_/rgyal po chen po chos thams cad ni 
[\[250b.4\]]rab tu zhi ba'i mtshan nyid pas zhi ba'o/_/rgyal po chen po chos thams cad ni bdag gir bya ba dang bral bas bdag gir bya ba med pa'o/_/rgyal po chen po chos thams cad ni rnam par grol ba'i mtshan nyid yin pas ro med pa'o/_/rgyal po chen po chos thams cad 
[\[250b.5\]]ni ngar byed pa med pas skyon med pa'i lam dang bral ba'o/_/rgyal po chen po chos thams cad ni rnam pa sna tshogs dang bral bas tha mi dad pa'o/_/rgyal po chen po chos thams cad ni rnam par grol ba'i rjes su 'jug pas ro gcig pa'o/_/rgyal po chen po chos thams 
[\[250b.6\]]cad ni mtshan ma med pa'i mtha' yin pas dben pa'i mtshan nyid do/_/rgyal po chen po chos thams cad ni lta ba'i rnam pa thams cad dang bral bas stong pa'o/_/rgyal po chen po chos thams cad ni 'jug pa med cing dmigs pa rnam par dag pas mtshan ma med pa'o/_/
[\[250b.7\]]rgyal po chen po chos thams cad ni dus gsum las 'das pa'i phyir smon pa med pa'o/_/rgyal po chen po chos thams cad ni 'das pa dang ma 'ongs pa dang da ltar dang ma 'brel ba'i phyir dus gsum yongs su chad pa'o/_/rgyal po chen po chos thams cad ni shin tu 
[\[251a\]]
[\[251a.1\]]ma skyes pa'i phyir mya ngan las 'das pa'i rjes su 'brang ba'o/_/rgyal po chen po de ji snyam du sems/_chos gang ma skyes ma byung ba de nyon mongs par bya nus sam/_gsol pa/_'jam dpal de ma lags so/_/'jam dpal gyis smras pa/_ci de bsal bar nus 
[\[251a.2\]]sam/_gsol pa/_'jam dpal de ma lags so/_/'jam dpal gyis smras pa/_rgyal po chen po de lta bas na de bzhin gshegs pas chos thams cad mya ngan las 'das pa dang mtshungs par mkhyen to/_/de bas na khyod kyi 'gyod pa de ni bsal mi nus te/_de'i phyir rgyal po chen 
[\[251a.3\]]po khyod ni sems phyin ci ma log pa dang tshul bzhin dang ldan par gyis shig_/yang khyod kyis yang dag par brtag par bya ste/_ji ltar rtog pa de chos gang yang mi len pa dang /_mi gtong ba dang /_chos gang dang yang mi 'grogs pa de ltar khyod kyis brtag par bya'o/_/gang chos 
[\[251a.4\]]thams cad dang mi 'grogs pa de ni sbyangs pa'o/_/gang sbyangs pa de ni rab tu zhi ba'o/_/gang rab tu zhi ba de ni rang bzhin no/_/rang bzhin gang yin pa de ni ma byas pa'o/_/rgyal po chen po chos thams cad ni bdag po med pa'i phyir ma byas pa'o/_/de la khyod kyis bzod par gyis shig 
[\[251a.5\]]chos gang yang mi bya zhig_/rgyal po chen po de bas na mi bya ba ni mya ngan las 'das pa ste/_de na ni chos gang yang bya ba'am bsgyur ba med de/_gang bya ba dang bsgyur ba med pa de ni mya ngan las 'das pa zhes bya'o/_/rgyal po chen po gang de ltar mos pa de dag ni yang dag par grol 
[\[251a.6\]]ba'o/_/gang yang dag par grol ba de dag gis ni chos gang yang ma rtogs te/_rgyal po chen po chos thams cad kyi de bzhin nyid ni byed pa med pa'o/_/chos thams cad kyi de bzhin nyid gang yin pa de ni gzhan yang de bzhin nyid ma yin par mi 'gyur ro/_/de bzhin nyid de yang de 
[\[251a.7\]]bzhin nyid ma yin no/_/gzhan yang ma yin no/_/de bas na gzhan ma yin pa de bzhin nyid ces bya'o/_/rgyal po chen po de bzhin nyid la mos na 'gyod pa thams cad med par 'gyur mod kyi/_rgyal po chen po mig ni kun nas nyon mongs par yang mi 'gyur/_rnam par dag 
[\[251b\]]
[\[251b.1\]]par yang mi 'gyur te/_mig gi rang bzhin yang de bzhin nyid yin no/_/de bzhin nyid kyi rang bzhin yang mig yin no/_/rgyal po chen po de bzhin du rna ba dang /_sna dang /_lce dang /_lus dang /_yid kyang kun nas nyon mongs par yang mi 'gyur/_rnam par dag par yang mi 'gyur te/_yid 
[\[251b.2\]]kyi rang bzhin yang de bzhin nyid yin no/_/de bzhin nyid kyi rang bzhin yang yid yin no/_/rgyal po chen po gzugs kyang kun nas nyon mongs par yang mi 'gyur/_rnam par dag par yang mi 'gyur te/_gzugs kyi rang bzhin yang de bzhin nyid yin no/_/de bzhin nyid kyi rang bzhin yang 
[\[251b.3\]]gzugs yin no/_/rgyal po chen po de bzhin du tshor ba dang /_'du shes dang /_'du byed dang /_rnam par shes pa yang kun nas nyon mongs par mi 'gyur/_rnam par dag par yang mi 'gyur te/_rnam par shes pa'i rang bzhin yang de bzhin nyid yin no/_/de bzhin nyid kyi rang bzhin 
[\[251b.4\]]yang rnam par shes pa yin no/_/rgyal po chen po chos thams cad ni kun nas nyon mongs par yang mi 'gyur/_rnam par dag par yang mi 'gyur/_'dod chags par yang mi 'gyur/_zhe sdang bar yang mi 'gyur/_gti mug par yang mi 'gyur/_chags par yang mi 'gyur/_
[\[251b.5\]]khong khro bar yang mi 'gyur ba yin gyis de la khyod kyis rtog pa ngan pa mi bya'o/_/rgyal po chen po byis pa lta bu so so'i skye bo rnams ni med pa la yongs su rtog pas nyon mongs pa byung gis de la khyod kyis med pa la 'du shes bskyed par mi bya'o/_/gang ma byung ba de ni gzhar yang 
[\[251b.6\]]'byung ba ma yin te/_rgyal po chen po chos thams cad ni med pa las byung bas med pa'o/_/de la khyod kyis yod par 'du shes ma byed cig_/rgyal po chen po 'di lta ste/_dper na nam mkha' la ni gzugs med pa/_bltar mi snang ba/_gzung du med pa mi dmigs pa yin te/_
[\[251b.7\]]skyes bu la la zhig bdag gis nam mkha' gzugs med pa/_bltar mi snang ba/_gzung du med pa/_mi dmigs pa 'di rdul phran nam/_rdul tam/_du ba'am/_stug po'am/_sprin gyis kun nas nyon mongs par bya'o zhes de skad zer na/_rgyal po chen po des ji ga nam 
[\[252a\]]
[\[252a.1\]]mkha' gzugs med pa/_bltar mi snang ba/_gzung du med pa/_mi dmigs pa 'di la rdul phran nam/_rdul tam/_du ba'am/_stug po'am/_sprin gyis kun nas nyon mongs par bya nus sam/_gsol pa/_'jam dpal de ma lags so/_/'jam 
[\[252a.2\]]dpal gyis smras pa/_rgyal po chen po de bzhin du chos thams cad ni chos nyid kyi rjes su brtags na 'gyod pa thams cad dang bral bar 'gyur mod kyi/_chos nyid ni chos gang dang yang bral ba ma yin te/_gang 'gyod pa dang bral ba de yang chos nyid dang mnyam pa nyid yin no/_/de 
[\[252a.3\]]bas na chos thams cad chos kyi dbyings kyi rjes su 'brang ba zhes bya mod kyi/_chos nyid la ni chos gang yang rjes su 'brang ba med do/_/de ci'i phyir zhe na/_chos thams cad nyid chos kyi dbyings yin te/_chos kyi dbyings gang dang mnyam pa chos thams cad kyang de dang 
[\[252a.4\]]mnyam mo/_/de bas na chos thams cad ni chos kyi dbyings kyi rjes su 'brang zhes bya'o/_/ston pa 'di bstan pa'i tshe rgyal po ma skyes dgra stong pa nyid kyi rjes su 'thun pa'i bzod pa thob par gyur nas/_de dga' mgu rangs rab tu dga' zhing dga' ba dang yid bde ba skyes 
[\[252a.5\]]nas thal mo sbyar te tshig 'di skad ces gsol to/_/'jam dpal khyod kyis legs par gsungs so/_/bdag gi 'gyod pa de bsal to/_/'jam dpal gyis smras pa/_rgyal po chen po chos thams cad shin tu mya ngan las 'das pa yin na/_bdag gi 'gyod pa bsal to zhes 
[\[252a.6\]]gang khyod de skad zer ba de nyid dmigs pa chen po yin no/_/rgyal pos gsol pa/_'jam dpal bdag gi sgrib pa thams cad byang lags so/_/de ci'i slad du zhe na/_gang sems kyi rang bzhin gyis dang ba de ni 'dod chags sam zhe sdang ngam/_gti mug gis kun nas nyon 
[\[252a.7\]]mongs par bgyi mi nus so/_/smras pa/_rgyal po chen po 'di lta ste/_dper na nam mkha' la rdul phran nam/_rdul tam/_du ba'am/_mun pa'am/_stug po'am/_sprin dag snang mod kyi/_nam mkha' ni de dag gis kun nas nyon mongs par byas pa med do/_/
[\[252b\]]
[\[252b.1\]]rgyal po chen po de bzhin du bdag dang bdag gir bya ba'i lta ba'i bag la nyal ba dang /_'dod chags dang /_zhe sdang dang /_gti mug dag 'byung mod kyi/_sems kyi chos nyid kun nas nyon mongs par mi byed do/_/rgyal po chen po khyod kyis de la 'gyod par mi bya ste/_
[\[252b.2\]]rgyal po chen po sems ni thog ma'i mtha' nas kyang ma 'phos so/_/rgyal po chen po sems ni tha ma'i mthar yang mi 'pho'o/_/rgyal po chen po sems ni da ltar yang mi gnas so/_/de la mkhas pa dag ni chos thams cad ma 'phos pa/_mi 'pho ba/_mi gnas par 
[\[252b.3\]]rtogs te/_des de ltar shes nas lta ba la mngon par chags par yang mi byed do/_/rgyal po chen po mngon par ma chags na dag pa'o/_/rgyal po chen po chos thams cad ni rnam par dag pa'i mtshan nyid dang ldan pa/_dri ma med pa/_kun du snang ba yin te/_rgyal po chen 
[\[252b.4\]]po chos med na gdags pa yang med de/_gdags pa med par yang bcom ldan 'das kyis bka' stsal to/_/gang lam skyon med pa de la yang chos gang yang gdags pa med do/_/rgyal po chen po gang 'dogs pa'i rjes su 'brang ba de dag ni sgrib pa dang bcas pa/_rdul 
[\[252b.5\]]dang bcas pa yin no/_/gsol pa/_'jam dpal bdag ni sgrib pa thams cad byang lags te/_gal te 'di'i bar skabs shig tu 'gum pa'i dus bgyis su lags na bdag ni slar mtshams sbyor bar mi 'gyur ro/_/'jam dpal gyis smras pa/_rgyal po chen po chos 
[\[252b.6\]]thams cad shin tu mya ngan las 'das pa la mya ngan las 'da' bar rtog pa de nyid khyod kyi dmigs pa chen po yin no/_/de ci'i phyir zhe na/_rgyal po chen po chos thams cad ni shin tu mya ngan las 'das pa/_rang bzhin gyis ma skyes pa'o/_/de nas rgyal po ma skyes 
[\[252b.7\]]dgras rin brgya stong ri ba'i ras zung gcig khyer te stan las langs nas 'jam dpal gzhon nur gyur pa la ras zung gcig po de phul lo/_/'jam dpal gzhon nur gyur pa'i lus la ras zung gcig po de phul ma thag tu de nas de'i tshe 'jam dpal gzhon nur gyur pas 
[\[253a\]]
[\[253a.1\]]bdag gi lus mi snang bar byas pa dang /_rgyal po ma skyes dgras slar 'jam dpal gzhon nur gyur pa ma mthong nas steng gi bar snang las rgyal po chen po ji ltar 'jam dpal gzhon nur gyur pa'i lus ma mthong ba de bzhin du 'gyod pa de la ltos shig_/'gyod pa de 
[\[253a.2\]]ji ltar mthong ba de bzhin du chos thams cad la ltos shig_/chos thams cad ji ltar mthong ba de bzhin du ras de la ltos shig_/gang gis ma mthong ba de la yang de bzhin du blta bar bya mod kyi/_rgyal po chen po gang gi lus mthong ba de la ras zung gcig po 'di phul cig ces 
[\[253a.3\]]zer ba'i sgra thos nas de'i tshe 'jam dpal gzhon nur gyur pa'i drung na byang chub sems dpa' sems dpa' chen po ye shes dpal gyi rgyal mtshan zhes bya ba zhig 'dug par gyur nas/_rgyal po ma skyes dgras byang chub sems dpa' ye shes dpal gyi rgyal mtshan la ras zung 
[\[253a.4\]]gcig po de phul ba dang des ma blangs nas 'di skad ces smras so/_/rgyal po chen po bdag ni thar bar 'dod pa las kyang mi len/_yongs su mya ngan las 'da' bar 'dod pa las kyang mi len to/_/rgyal po chen po bdag ni so so'i skye bo las kyang mi len/_so so'i skye bo'i chos 
[\[253a.5\]]dang ldan pa las kyang mi len/_slob pa las kyang mi len/_slob pa'i chos dang ldan pa las kyang mi len/_dgra bcom pa las kyang mi len/_dgra bcom pa'i chos dang ldan pa las kyang mi len/_rang sangs rgyas las kyang mi len/_rang sangs rgyas kyi chos dang 
[\[253a.6\]]ldan pa las kyang mi len to/_/rgyal po chen po bdag ni de bzhin gshegs pa las kyang mi len/_de bzhin gshegs pa'i chos dang ldan pa las kyang mi len te/_rgyal po chen po bdag ni gang chos 'di dag dang ldan pa yang ma yin la de dag las log par yang ma yin pa de dag 
[\[253a.7\]]las len cing /_de dag ji ltar sbyin par byed pa de bzhin du len te/_rgyal po chen po sbyin pa 'di ni gnyis las yongs su dag pa'o/_/de nas rgyal po ma skyes dgras byang chub sems dpa' ye shes dpal gyi rgyal mtshan gyi lus la ras zung gcig po de phul ba dang /_de 
[\[253b\]]
[\[253b.1\]]nas stan de la de'i lus kyang ma mthong bar gyur nas bar snang las rgyal po chen po gang gi lus mthong ba de la phul cig ces zer ba'i sgra thos nas/_de na byang chub sems dpa' ye shes dpal gyi rgyal mtshan gyi drung na byang chub sems dpa' sems dpa' chen po rab tu zhi ba la 
[\[253b.2\]]mos pa zhes bya ba zhig 'dug par gyur pa de la yang rgyal pos ras zung gcig po phul ba dang /_des smras pa/_rgyal po chen po bdag ni bdag tu lta ba las kyang mi len/_gzhan du lta ba las kyang mi len to/_/rgyal po chen po bdag ni nyon mongs pa dang bcas pa las 
[\[253b.3\]]kyang mi len/_nyon mongs pa med pa las kyang mi len to/_/rgyal po chen po bdag ni sems rtse gcig pa las kyang mi len/_sems g.yengs pa las kyang mi len/_ye shes dang ldan pa las kyang mi len/_ye shes dang mi ldan pa las kyang mi len to zhes de skad smras pa 
[\[253b.4\]]dang /_rgyal pos de'i lus la yang gos de phul ba dang /_stan de la de'i lus kyang ma mthong nas bar snang las rgyal po chen po gang gi lus mthong ba de la phul cig ces zer ba'i sgra thos nas/_de'i tshe byang chub sems dpa' sems dpa' chen po rab tu zhi ba la mos pa'i drung 
[\[253b.5\]]na byang chub sems dpa' sems dpa' chen po mi g.yo ba yid la byed ces bya ba zhig 'dug par gyur pa de la rgyal pos gos de phul pa dang /_des kyang smras pa/_rgyal po chen po bdag ni lus la gnas pa las kyang mi len/_ngag la gnas pa las kyang mi len/_
[\[253b.6\]]sems la gnas pa las kyang mi len/_don la gnas pa las kyang mi len/_phung po la gnas pa las kyang mi len/_khams la gnas pa las kyang mi len/_skye mched la gnas pa las kyang mi len/_sems la gnas pa las kyang mi len/_sangs rgyas kyi 
[\[253b.7\]]yon tan la gnas pa las kyang mi len to/_/de ci'i phyir zhe na/_rgyal po chen po chos thams cad ni rab tu mi g.yo ba'i tshul gyis mi gnas pa'o/_/de'i lus la yang rgyal pos gos de phul ba dang /_de'i lus kyang mi snang bar gyur nas bar snang las/_rgyal po 
[\[254a\]]
[\[254a.1\]]chen po gang gi lus snang ba de la phul cig ces de skad zer ba'i sgra thos nas de'i tshe byang chub sems dpa' mi g.yo ba yid la byed pa'i drung na byang chub sems dpa' sems dpa' chen po blo gros mchog ces bya ba zhig 'dug par gyur pa de la rgyal pos gos de 
[\[254a.2\]]phul ba dang /_des kyang smras pa/_rgyal po chen po bdag ni dman pa la mos pa las mi len te/_gal te rgyal po chen po khyod bla na med pa yang dag par rdzogs pa'i byang chub tu sems skyed cing sems mnyam pa nyid kyi phyir byang chub mnyam pa nyid dang /_byang chub mnyam 
[\[254a.3\]]pa nyid kyi phyir sems mnyam pa nyid dang /_sems mnyam pa nyid kyi phyir chos mnyam pa nyid du mos par byed cing /_de bzhin du chos thams cad mnyam pa nyid do zhes len par mi byed/_gtong bar mi byed/_chos gang la yang mnyam par yang mi byed/_chos 
[\[254a.4\]]thams cad bdag gir bya ba med par shes nas bdag gir mi 'dzin te/_de ltar byed na bdag ni khyod la len mod kyi/_rgyal po chen po gang gi lus snang ba de la ras zung gcig po 'di phul cig ces de skad smras nas de yang med de mi snang bar gyur pa dang /_de'i tshe byang chub 
[\[254a.5\]]sems dpa' sems dpa' chen po blo gros mchog gi drung na byang chub sems dpa' sems dpa' chen po ting nge 'dzin gyi dri me tog ces bya ba zhig 'dug par gyur pa de la rgyal pos gos de phul ba dang /_des kyang smras pa/_rgyal po chen po gal te khyod ting nge 'dzin thams 
[\[254a.6\]]cad kyis kyang spyod la/_ting nge 'dzin tha dad par yang mi byed cing /_chos thams cad rang bzhin gyis mnyam par gzhog par mos par byed na bdag khyod las len mod kyi/_rgyal po chen po gang gis lus mthong ba de la ras zung gcig po de phul cig ces de skad smras 
[\[254a.7\]]nas de yang med de mi snang bar gyur pa dang /_de'i drung na byang chub sems dpa' sems dpa' chen po brjod du med pa zhes bya ba zhig 'dug par gyur pa de la rgyal pos ras zung gcig po de phul ba dang /_des kyang smras pa/_rgyal po chen po gal te khyod yi ge'i sgra mnyam pa 
[\[254b\]]
[\[254b.1\]]nyid kyi phyir skad thams cad kyi blos brjod pa thams cad brjod du med par shes nas brjod du med pa'i don la rten gyi/_yi ge'i 'bru la mi rten na bdag khyod las ras zung gcig po len mod kyi/_rgyal po chen po gang gi lus snang ba de la phul cig ces de skad smras nas de yang 
[\[254b.2\]]med de mi snang bar gyur pa dang /_de'i drung na byang chub sems dpa' sems dpa' chen po 'khor gsum yongs su sbyang ba zhes bya ba zhig 'dug par gyur pa de la rgyal pos ras zung gcig po de phul ba dang /_des kyang smras pa/_rgyal po chen po gal te khyod bdag tu yang 
[\[254b.3\]]mi dmigs/_len par yang mi dmigs/_rnam par smin pa yang mi 'dod na/_bdag khyod las len mod kyi/_rgyal po chen po gang gi lus snang ba de la ras zung gcig po de phul cig ces de skad smras nas de yang med de mi snang bar gyur pa dang /_de'i drung na byang 
[\[254b.4\]]chub sems dpa' sems dpa' chen po chos rnam par 'phrul pa'i rgyal po zhes bya ba zhig 'dug par gyur pa de la rgyal pos ras zung gcig po de phul ba dang /_des kyang smras pa/_rgyal po chen po gal te khyod nyan thos kyi mya ngan las 'da' ba yang ston la yongs su mya ngan 
[\[254b.5\]]las 'da' bar yang mi byed/_rang sangs rgyas kyi mya ngan las 'da' ba yang ston la yongs su mya ngan las 'da' bar yang mi byed/_bla na med pa yang dag par rdzogs pa'i mya ngan las 'da' ba yang ston la yongs su mya ngan las 'da' bar yang mi byed/_'khor ba'i 
[\[254b.6\]]chos can yang ma yin/_mya ngan las 'da' ba'i chos can yang ma yin na bdag gis khyod las blang ngo zhes de skad smras nas de med de mi snang bar gyur to/_/rgyal po chen po gang gi lus snang ba de la ras zung gcig po de phul cig ces de skad kyi sgra yang thos so/_/de lta 
[\[254b.7\]]ste rgyal po ma skyes dgras byang chub sems dpa' thams cad la ras zung gcig po de phul na thams cad kyis kyang bdag bdag gi bstan par bya ba bstan nas med cing mi snang bar gyur to/_/stan thams cad kyang stong par snang ngo /_/rgyal po chen po gang gi lus snang 
[\[255a\]]
[\[255a.1\]]ba de la ras zung gcig po de phul cig ces de skad kyi sgra yang thos par gyur to/_/de nas rgyal po ma skyes dgras gnas brtan 'od srung chen po la 'di skad ces smras so/_/btsun pa 'od srung chen po btsun pa ni bcom ldan 'das kyis sbyangs pa'i yon 
[\[255a.2\]]tan smra ba'i nang na mchog tu bka' stsal gyis ras zung gcig po 'di bzhes shig_/'od srung chen pos kyang smras pa/_rgyal po chen po bdag ni 'dod chags ma spangs/_zhe sdang ma spangs/_gti mug ma spangs te/_bdag gis 'di blang ba'i mi rigs so/_/rgyal 
[\[255a.3\]]po chen po bdag gis ni ma rig pa ma spangs/_srid pa'i sred pa yang ma spangs so/_/rgyal po chen po bdag gis ni sdug bsngal yang yongs su ma shes so/_/bdag gis ni 'dus pa yang ma spangs/_bdag gis ni 'gog pa yang mngon du ma bgyis/_bdag gis ni lam 
[\[255a.4\]]yang ma bsgoms/_rgyal po chen po bdag gis ni de bzhin gshegs pa ma mthong chos ma thos/_dge 'dun gyi rjes su ma zhugs so/_/rgyal po chen po bdag gis ni nyon mongs pa rnams ma spangs so/_/rgyal po chen po bdag gis ye shes mngon du ma bgyis 
[\[255a.5\]]so/_/rgyal po chen po bdag ni mig rnam par dag pa ma lags so/_/bdag ni ye shes kyi bya ba [{]chung zad [,]cung zad [}]kyang mi byed do/_/bdag la sbyin pa byin pas 'bras bu chen por yang mi 'gyur/_'bras bu chung ngur yang mi 'gyur ro/_/bdag ni 'khor ba'i chos can yang ma lags/_
[\[255a.6\]]mya ngan las 'da' ba'i chos can yang ma lags so/_/bdag la sbyin pa byin pas dag par yang mi 'gyur ro/_/rgyal po chen po khyod gal te de 'dra ba'i chos dang ldan par gyur na/_bdag khyod las ras zung gcig po len to zhes de skad smras nas/_gos de lus la phul 
[\[255a.7\]]ma thag tu de yang med de slar mi snang bar gyur to/_/rgyal po chen po gang gi lus snang ba de la ras zung gcig po de phul cig ces de skad kyi sgra yang thos par gyur to/_/de lta ste dge slong lnga brgya po de dag kyang med de mi snang bar gyur to/_/rgyal po chen po gang gi lus snang ba de la 
[\[255b\]]
[\[255b.1\]]ras zung gcig po de phul cig ces de skad kyi sgra yang thos par gyur nas/_de 'di snyam du sems te/_gang bdag gis ras zung gcig po 'di btsun mo dam pa la sbyin no snyam ste de song ba dang /_de yang ma mthong nas de 'di snyam du sems te bdag gis bud med gzhan dag la sbyin no 
[\[255b.2\]]snyam pa dang /_des bud med kyi g.yog thams cad ma mthong bar gyur te/_de la 'di 'dra ba'i ting nge 'dzin mngon du gyur nas de ltar de mig gis kyang gzugs [{]chung zad [,]cung zad [}]kyang ma mthong zhing snang ba med de skyes pa mi mthong /_bud med mi mthong /_khye'u mi mthong /_bu mo mi mthong /_
[\[255b.3\]]rtsig pa mi mthong /_shing mi mthong ste/_gzhan du na bdag gi lus kyi 'du shes 'ba' zhig 'jug go/_/rgyal po chen po gang gi lus mthong ba de la ras zung gcig po de phul cig ces de skad kyi sgra yang thos par gyur nas de 'di snyam du sems te/_bdag rang nyid bgo'o snyam pa dang /_
[\[255b.4\]]de nas bdag gi lus kyang ma mthong ste/_de gzugs kyi 'du shes thams cad dang bral nas rgyal po chen po ji ltar rags pa yang rung /_phra mo yang rung /_gzugs [{]chung zad [,]cung zad [}]kyang ma mthong ba de bzhin du khyod kyi 'gyod pa la ltos shig_/khyod kyi 'gyod pa ji ltar mthong ba de 
[\[255b.5\]]bzhin du chos thams cad la ltos shig_/gang gis mthong ba de la yang de bzhin du ltos shig_/ji ltar gang mthong ba dang /_gang gis mthong ba de mi mthong ba dang /_rnam par mi mthong ba de ltar ltos shig_/rgyal po chen po de ni chos thams cad la yang dag par 
[\[255b.6\]]mthong ba ste/_rgyal po chen po ma mthong ba ni yang dag par mthong ba'o//_//bam po lnga pa ste tha ma/_de nas rgyal po ma skyes dgra 'du shes dad sems pa'i rnam par rtog pa thams cad dang bral nas ting nge 'dzin de las langs ma thag tu 'khor de dang /_
[\[255b.7\]]bdag gi lus dang /_bdag gi khang pa dang /_bdag gi g.yog snga mkho bzhin du mthong nas 'jam dpal gzhon nur gyur pa la 'di skad ces gsol to/_/'jam dpal bdag gis 'khor 'di sngar ma mthong na gar mchis par gyur/_'jam dpal gyis smras 
[\[256a\]]
[\[256a.1\]]pa/_rgyal po chen po khyod kyi 'gyod pa de gang na bar gyur pa 'khor 'di yang der song bar gyur to/_/yang rgyal po chen po 'khor 'di dag mthong ngam/_gsol pa/_'jam dpal mthong ngo /_/smras pa ji ltar mthong /_gsol pa/_'gyod pa de ji ltar mthong 
[\[256a.2\]]ba de bzhin du 'khor 'di mthong ngo /_/smras pa/_rgyal po chen po 'gyod pa de ji ltar mthong /_gsol pa/_ji ltar 'khor 'di sngar mig gis ma mthong ba de bzhin du 'gyod pa de nang du yang ma mthong /_phyi rol du yang ma mthong /_gnyi ga ma gtogs par yang ma mthong ngo /_/'jam 
[\[256a.3\]]dpal gyis smras pa/_rgyal po chen po de bzhin gshegs pas mtshams med pa byed pa ni de ma thag tu sems can dmyal bar 'gro'o zhes gsungs na/_ci rgyal po chen po khyod sems can dmyal bar 'gro'am/_de skad smras pa dang /_'jam dpal gzhon nur gyur pa la rgyal po ma 
[\[256a.4\]]skyes dgras 'di skad ces gsol to/_/'jam dpal ji de bzhin gshegs pas 'di ni ngan song du 'gro ba'o/_/'di ni mtho ris su 'gro ba'o/_/'di ni mya ngan las 'da' bar 'gro ba'o zhes chos gang yang mngon par rdzogs par sangs rgyas sam/_smras pa/_rgyal po chen po de 
[\[256a.5\]]ma yin no/_/gsol pa/_'jam dpal chos thams cad la de bzhin du mngon par rdzogs par sangs ma rgyas na chos gang sems can dmyal bar mchi ba'am/_lhar mchi ba'am/_mya ngan las 'da' bar 'gyur ba'i chos de bdag gis ma mthong ste/_'jam dpal chos 
[\[256a.6\]]thams cad ni stong pa nyid du mchi ba las kyang ma 'das la stong pa nyid ni ngan song du mchi ba yang ma lags/_mtho ris su mchi ba yang ma lags/_mya ngan las 'da' bar mchi ba yang ma lags so/_/'jam dpal chos kyi dbyings ni ma 'dres pa'o/_/chos thams cad kyang 
[\[256a.7\]]chos kyi dbyings kyi rang bzhin can te/_chos kyi dbyings ni ngan song du yang mi mchi/_mtho ris su yang mi mchi/_mya ngan las 'da' bar yang mi mchi'o/_/'jam dpal mtshams med pa zhes bgyi ba ni chos kyi dbyings su mtshams ma mchis pa'i tshig [{]bla dgas [,]bla dwags [}]so/_/
[\[256b\]]
[\[256b.1\]]'jam dpal mtshams ma mchis pa ni chos kyi dbyings kyi rang bzhin can te/_mtshams ma mchis pa gang gi rang bzhin pa/_chos thams cad kyang de'i rang bzhin no/_/'jam dpal de bas na chos thams cad ni 'gro ba ma mchis pa ste/_de'i slad du bdag ni ngan song du 
[\[256b.2\]]yang mi mchi/_mtho ris su yang mi mchi/_mya ngan las 'da' bar yang mi mchi'o/_/'jam dpal gyis smras pa/_rgyal po chen po khyod de skad smra na/_ston pa'i bka' dang 'gal bar byed dam/_gsol pa/_'jam dpal bdag ni ston pa'i bka' dang 'gal bar 
[\[256b.3\]]mi bgyid do/_/de ci'i slad du zhe na/_bcom ldan 'das kyis bdag med pa'i mtha' ni yang dag pa'i mthar gsungs te/_gang bdag med pa'i mtha' de la ni sems can gang yang ma mchis so/_/sems can ma mchis na gang de ni mngon par 'du byed pa gang yang ma mchis so/_/
[\[256b.4\]]gang tshor bar bgyid pa gang yang ma mchis so/_/smras pa/_rgyal po chen po 'gyod pa de bsal tam/_gsol pa/_chos thams cad rab tu bsal ba'i slad du'o/_/'jam dpal gyis smras pa/_rgyal po chen po khyod the tsom spangs sam/_gsol pa/_chos 
[\[256b.5\]]thams cad shin tu spangs pa'i slad du'o/_/'jam dpal gyis smras pa/_rgyal po chen po khyod la 'khor 'di dag mtshams med pa byed par ram/_'on te ma yin par ram/_ji ltar 'dzin par 'gyur/_gsol pa/_'jam dpal mtshams ma mchis pa gang gis mi 
[\[256b.6\]]bskyod pa'i rnam par grol ba rtogs par gyur pa'i mtshams ma mchis pa de la bdag gnas par 'dzin par 'gyur ro/_/mtshams ma mchis pa gang gis byang chub sems dpa' bzod pa thob par bgyid pa'i mtshams ma mchis pa de la bdag gnas par 'dzin par 
[\[256b.7\]]'gyur ro/_/'jam dpal mtshams ma mchis pa zhes bgyi ba ni gang na mtha' yang ma mchis/_dbus kyang ma mchis pa ste/_gang na mtha' yang ma mchis/_dbus kyang ma mchis pa de la bdag gnas par 'dzin par 'gyur ro/_/de nas byang chub sems dpa' sems 
[\[257a\]]
[\[257a.1\]]dpa' chen po ye shes dpal gyi rgyal mtshan gyis smras pa/_kye ma'o rgyal po chen po 'dis ni shes rab dang ye shes kyi lam sbyangs so/_/de bas na 'di 'dra ba'i bzod pa thob par gyur to/_/rgyal pos gsol pa/_rigs kyi bu chos thams cad ni 
[\[257a.2\]]shin tu rnam par dag pa shin tu ma 'dres pa/_shin tu nyon ma mongs pa ste/_de dag ni kun nas nyon mongs par bgyi mi nus so/_/kun nas nyon mongs pa'i las ni lam lags te/_lam de yang 'khor bar yang mi mchi/_mya ngan las 'da' bar yang mi mchi/_
[\[257a.3\]]lam de ni gang du yang mi 'dren te/_lam de ni mi 'dren pa'o/_/bstan pa 'di bstan pa'i tshe rgyal po ma skyes dgras 'thun pa'i chos la bzod pa thob par gyur to/_/bud med sum khri nyis stong gis ni 'jam dpal gzhon nur gyur pa'i rdzu 'phrul mngon par 'phrul pa mthong 
[\[257a.4\]]nas bla na med pa yang dag par rdzogs pa'i byang chub tu sems bskyed do/_/nang gi skye bo srog chags lnga brgya ni chos la chos kyi mig rnam par dag go/_/rgyal po'i khab kyi grong khyer chen po nas kyang chos nyan par 'dod pa srog chags stong phrag mang po dag byung ste/_rgyal po ma skyes 
[\[257a.5\]]dgra'i khab kyi sgo na 'jam dpal gzhon nur gyur pa la mchod pa byed pa'i las bya ba'i phyir 'dug par gyur to/_/de nas de'i tshe 'jam dpal gzhon nur gyur pas rkang pa'i mthe bos sa chen po 'di la bsnun no/_/bsnun ma thag tu yang sa chen po 'di thams cad rgyu bai dUr+ya las 
[\[257a.6\]]byas par gyur to/_/de nas rgyal po'i khab kyi skyes pa dang /_bud med dang /_khye'u dang /_bu mo thams cad kyis 'jam dpal gzhon nur gyur pa dang /_byang chub sems dpa' de dag dang /_nyan thos chen po de dag mthong ba ni 'di lta ste/_dper na me long shin 
[\[257a.7\]]tu gsal ba'i nang du bzhin mthong ba de bzhin du de dag gis 'jam dpal gzhon nur gyur pa 'khor dang bcas pa mthong ngo /_/de nas 'jam dpal gzhon nur gyur pas ci nas kyang srog chags brgyad khri bzhi stong gis chos la chos kyi mig rnam par dag pa dang /_srog 
[\[257b\]]
[\[257b.1\]]chags lnga brgyas bla na med pa yang dag par rdzogs pa'i byang chub tu sems bskyed par 'gyur ba de lta de ltar chos bshad do/_/de nas 'jam dpal gzhon nur gyur pa stan las langs te/_dge slong gi dge 'dun dang /_'khor dang bcas te rgyal po ma skyes dgra'i khab nas byung ngo /_/rgyal 
[\[257b.2\]]po ma skyes dgra yang 'khor dang bcas te 'jam dpal gzhon nur gyur pa'i phyi bzhin du 'brangs pa las 'jam dpal gzhon nur gyur pa lam du zhugs pas phyogs gzhan zhig na mi zhig gis ma'i srog bcad nas de shing zhig gi drung na ngu zhing mya ngan byed la/_bdag gis sdig pa'i las 
[\[257b.3\]]byas kyis/_bdag ni nges par sems can dmyal bar 'gro'o zhes zer zhing 'dug pa mthong ste/_mi de yang 'jam dpal gzhon nur gyur pas 'dul bar gyur pa zhig go/_/de nas 'jam dpal gzhon nur gyur pas skyes bu de gdul ba'i phyir skyes bu gzhan zhig mngon par 
[\[257b.4\]]sprul to/_/skyes bu de'i pha ma yang mngon par sprul to/_/de nas skyes bu sprul pa de pha ma dang 'grogs te/_skyes bu ma gsod pa de ga la ba der song nas ha cang yang rgyang mi ring ba zhig nas/_ci nas kyang skyes bu yang dag pa des mthong bar 'gyur ba de ltar rtsod par gyur te/_
[\[257b.5\]]bus smras pa/_lam ni 'di yin no/_/pha dang mas smras pa/_bu lam 'di ma yin no zhes de dag 'thab par gyur pa las skyes bu sprul pa des pha dang ma'i srog bcad par gyur pa dang /_skyes bu yang dag pas skyes bu de'i pha dang ma'i srog bcad pa mthong ngo /_de nas sprul pa'i skyes bu des pha 
[\[257b.6\]]ma'i srog bcad nas skyes bu yang dag pa de ga la ba der song ste/_ngu zhing mchi mas brnangs nas/_bdag gis sdig pa'i las byas te bdag gis pha dang ma'i srog bcad pas bdag ni nges par sems can dmyal bar mchi'o zhes de skad smras pa dang /_skyes bu yang dag pas de thos nas 'di 
[\[257b.7\]]snyam du gyur to/_/bdag gis ni ma 'ba' zhig gi srog bcad du zad kyi/_skyes bu 'dis ni pha ma gnyi ga'i srog bcad pas skyes bu 'dis sdig pa'i las cher byas kyis/_'di gar 'gro bar bdag kyang der 'gro bar 'gyur ro snyam pa dang /_sprul pa'i skyes bu de ngu zhing kye skyes bu bdag ni 
[\[258a\]]
[\[258a.1\]]bcom ldan 'das shAkya thub pa'i drung du mchi'o/_/de ci'i phyir zhe na/_bcom ldan 'das de ni sems can mgon med pa rnams kyi mgon/_sems can 'jigs pa rnams la mi 'jigs pa sbyin par mdzad pa yin gyis/_bcom ldan 'das de ci gsung ba bzhin du nan tan bya'o 
[\[258a.2\]]zhes de skad smras te/_de nas sprul pa'i skyes bu de song ba dang /_skyes bu yang dag pa de yang skyes bu 'di gar 'gro bar bdag kyang der 'gro bar 'gyur gyis/_bdag kyang der 'gro'o zhes de'i phyi bzhin du 'brangs so/_/de nas sprul pa'i skyes bu des bcom ldan 'das ga la ba der 
[\[258a.3\]]song ste phyin pa dang /_bcom ldan 'das kyi zhabs la mgo bos phyag 'tshal nas bcom ldan 'das la 'di skad ces gsol to/_/bcom ldan 'das bdag gis pha ma'i srog bcad na bcom ldan 'das bdag la skyabs mdzad par gsol/_bdag gis de ji ltar bgyi/_de nas 
[\[258a.4\]]bcom ldan 'das kyis sprul pa'i skyes bu de la legs so zhes bya ba byin nas/_legs so legs so/_/kye skyes bu khyod ni bden par smra/_yang dag par smra/_ji ltar byas pa de bzhin du smra'o/_/gang khyod ni de bzhin gshegs pa'i spyan sngar bden pa'i tshig smras te mi slu ba yin 
[\[258a.5\]]mod kyi/_skyes bu khyod sems kyi rgyud la rtogs shig_/khyod kyis 'das pas sam/_ma 'ongs pas sam/_da ltar gyis sam/_sems gang gis pha ma'i srog bcad/_'das pa'i sems ni zad pa dang bral ba/_'gags pa gzhan du gyur pa ste/_yul na yang mi gnas/_
[\[258a.6\]]phyogs na yang mi gnas pas de ni gdags su mi nus so/_/ma 'ongs pa ni ma phyin pa ste/_de ni ma skyes pa ma byung ba/_yang dag par ma byung ba/_ma gyur pa/_rnam par ma gyur pa/_mtshan ma med pa/_ma byung ba ste/_de yang gdags su mi nus so/_/da ltar gyi sems ni gnas 
[\[258a.7\]]pa med pa ste/_skyes nas zhig cing dengs par 'gyur ba phung por ma gyur pa/_bsags par ma gyur pa'o/_/de la ni 'gro ba dang 'ong bar gdags pa yang med do/_/kye skyes bu sems ni nang gi lus la yang mi 'jug_/phyi rol gyi yul du yang mi rgyu/_gnyi ga med par yang mi 
[\[258b\]]
[\[258b.1\]]dmigs so/_/kye skyes bu sems ni sngon po ma yin/_ser po ma yin/_dmar po ma yin/_dkar po ma yin/_ja gong ma yin/_shel gyi kha dog ma yin no/_/kye skyes bu sems ni gzugs med/_bstan du med/_gzung du med/_thogs pa med/_sgyu ma lta bu/_dpe 
[\[258b.2\]]med pa ste/_de yang gdags su mi nus so/_/kye skyes bu sems ni 'dod mi chags zhe mi sdang /_gti mi mug go/_/kye skyes bu sems ni mngon par 'du mi byed/_byed pa med/_tshor ba med/_sems pa med/_myong bar byed pa med do/_/kye skyes bu sems ni rang bzhin 
[\[258b.3\]]gyis dang ba yin te/_de ni kun nas nyon mongs par mi 'gyur/_rnam par dag par mi 'gyur ro/_/kye skyes bu sems ni tshe 'di la'ang med/_tshe rabs gzhan na'ang med/_gnyi ga med par yang med de/_de na'ang med/_gzhan na'ang med pa/_nam mkha' dang mtshungs pa/_
[\[258b.4\]]mi mnyam pa dang mnyam pa/_mi 'dra ba/_rnam par rig par mi 'gyur ba ste/_de la mkhas pas mngon par chags par mi bya'o/_/bdag gir mi bya'o/_/rten par mi bya'o/_/gnas par mi bya'o/_/bdag tu bsam par mi bya'o/_/bdag gir bsam par mi bya'o/_/kye 
[\[258b.5\]]skyes bu dag chos thams cad ni rang bzhin gyis nus pa med pas g.yo ba med pa'o/_/kye skyes bu dag nga ni de ltar mos pa la kun nas nyon mongs pa'am/_rnam par byang ba'am/_ngan song du 'gro ba'am/_mtho ris su 'gro bar mi smra'o/_/de ci'i phyir zhe na/_gang sems kyi chos nyid de ni 
[\[258b.6\]]kun nas nyon mongs par mi 'gyur/_rnam par dag par mi 'gyur/_gang du yang 'gro bar mi 'gyur/_'ong bar mi 'gyur/_'dug par mi 'gyur ro/_/de nas bcom ldan 'das la skyes bu sprul pa des 'di skad ces gsol to/_/bcom ldan 'das de bzhin gshegs pas chos kyi 
[\[258b.7\]]dbyings yongs su dag pa/_las ma mchis pa/_rnam par smin pa ma mchis pa/_ma skyes pa/_ma grub pa/_mngon par rdzogs par sangs rgyas pa ngo mtshar to/_/bcom ldan 'das bdag rab tu 'byung bar 'tshal na/_bde bar gshegs pa rab tu dbyung bar gsol/_dge 
[\[259a\]]
[\[259a.1\]]slong tshur shog_/tshangs par spyad pa spyod cig ces bcom ldan 'das kyis de la de skad gsungs pa dang /_de'i mod la de rab tu byung bar snang ste/_bcom ldan 'das bdag gis mngon par bgyi ba thob kyis mya ngan las 'da' bar 'tshal lo zhes de skad kyang smras so/_/de lta ste/_
[\[259a.2\]]dge slong de sangs rgyas kyi mthus steng gi bar snang la shing ta la gang tsam du 'phags nas/_bdag gi me'i khams kyis lus bsregs pa dang /_skyes bu yang dag pa des chos bstan pa 'di dag thos so/_/thos nas kyang 'di snyam du gyur te/_skyes bu des ni pha dang ma gnyi ga'i srog bcad kyang de 
[\[259a.3\]]yongs su mya ngan las 'das na bdag gis ni ma 'ba' zhig gi srog bcad du zad pas ci'i phyir bdag yongs su mya ngan las mi 'da' snyam nas/_de de'i tshe bcom ldan 'das kyi drung du song ste/_bcom ldan 'das kyi zhabs la mgo bos phyag 'tshal nas bcom ldan 'das la 'di skad ces gsol 
[\[259a.4\]]to/_/bcom ldan 'das bdag gis kyang ma'i srog bkum mo/_/de nas bcom ldan 'das kyis skyes bu de la legs so zhes bya ba byin te legs so legs so/_/skyes bu khyod kyis de bzhin gshegs pa ma bslus mod kyi/_kye skyes bu khyod sems gang gis ma'i srog bcad pa sems kyi 
[\[259a.5\]]rgyud la rtogs shig ces rgya cher bka' stsal te/_zhib tu sprul pa'i skyes bu ji lta ba de bzhin du bya'o/_/de nas de'i tshe skyes bu de'i ba spu'i khung bu thams cad nas sems can dmyal ba'i me byung bar gyur te/_de tshig cing mgon med pa dang /_bcom ldan 'das la 'di skad ces gsol to/_/bcom 
[\[259a.6\]]ldan 'das bdag ni tshig par gyur na bde bar gshegs pa mgon mdzad du gsol/_/bcom ldan 'das la skyabs su mchi'o/_/de nas bcom ldan 'das kyis phyag gser gyi kha dog lta bu skyes bu de'i spyi bor bzhag go/_/phyag bzhag ma thag tu de nas de'i tshe/_skyes bu de'i tshor ba de thams cad 
[\[259a.7\]]rgyun chad par gyur to/_/de lus bag yangs shing bde bar gyur nas de bzhin gshegs pa la shin tu gus par gyur te/_bcom ldan 'das la 'di skad ces gsol to/_/bcom ldan 'das bdag ni rab tu 'byung bar 'tshal na/_bde bar gshegs pas rab tu 'byung bar gsol/_bcom ldan 
[\[259b\]]
[\[259b.1\]]'das kyis de la dge slong tshur shog_/tshangs par spyad pa spyod cig ces de skad bka' stsal pa dang /_de'i tshe de nyid du de mgo bregs/_chos gos sbyar ma bgos/_skra dang kha spu bregs nas zhag bdun lon pa tsam du gyur te/_dge slong bsnyen par rdzogs nas lo brgya lon pa'i spyod lam du gnas par 
[\[259b.2\]]gyur to/_/de bzhin gshegs pas tshur shog ces gsungs nas/_/mgo bregs lus ni chos gos sbyar mar ldan/_/de ma thag tu dbang po rab zhi zhing /_/sangs rgyas dgongs pa'i cha lugs gnas par gyur/_/de nas bcom ldan 'das kyis dge slong de la 'phags pa'i bden pa bzhi dang ldan 
[\[259b.3\]]pa'i gtam bshad pa dang /_des de thos nas chos la rdul med cing dri ma dang bral ba'i chos kyi mig rnam par dag pa'i steng du yang lam bsgoms nas dgra bcom par gyur te/_des bcom ldan 'das la 'di skad ces gsol to/_/bcom ldan 'das bdag ni yongs su mya ngan las 'da' bar 
[\[259b.4\]]'tshal lo/_/bde bar gshegs pa bdag ni yongs su mya ngan las 'da' ba'i dus dang man la bab bo/_/bcom ldan 'das kyis bka' stsal pa/_dge slong khyod da de'i dus la bab par shes par gyis shig_/des de'i tshe steng gi bar snang la shing ta la bdun tsam na 'dug ste/_bdag 
[\[259b.5\]]gi me'i khams kyis lus bsregs so/_/bsregs pa de'i tshe sol ba dang thal ba yang med par gyur nas lha brgya stong dag kyang de la phyag 'tshal bar gyur to/_/de nas tshe dang ldan pa shA ri'i bus skyes bu de'i gdul ba mthong nas ngo mtshar du gyur te/_bcom ldan 'das la 'di skad ces gsol 
[\[259b.6\]]to/_/de bzhin gshegs pa'i chos 'dul ba ni legs par gsungs pa ste/_de la ni mtshams ma mchis pa dang ldan pa dag kyang 'dul bar 'gyur ba bcom ldan 'das ngo mtshar to/_/bde bar gshegs pa ngo mtshar to/_/bcom ldan 'das sems can rnams kyi dbang po rnam pa sna tshogs 
[\[259b.7\]]'tshal ba de ni de bzhin gshegs pa dgra bcom pa yang dag par rdzogs pa'i sangs rgyas dang /_'jam dpal gzhon nur gyur pa dang /_byang chub sems dpa' sems dpa' chen po gzhan yang de 'dra ba'i go cha dag bgos pa ma gtogs par gzhan su'i yul lags/_nyan thos dang /_rang 
[\[260a\]]
[\[260a.1\]]sangs rgyas thams cad kyi ni yul ma lags so/_/bcom ldan 'das kyis bka' stsal pa/_shA ri'i bu de bzhin no/_/ji skad smras pa de bzhin te/_de ni sangs rgyas bcom ldan 'das rnams dang /_byang chub sems dpa' sems dpa' chen po bzod pa la gnas pa 
[\[260a.2\]]rnams kyi yul yin te/_shA ri'i bu gang zag gang khyod kyis sems can dmyal ba par shes la de dag la ngas mya ngan las 'da' ba'i chos can du mthong ba yang yod do/_/shA ri'i bu khyod kyis gang zag gang sbyangs pa'i yon tan dang /_chog shes pa dang /_tshul khrims dang /_thos pa 
[\[260a.3\]]dang /_ting nge 'dzin tsam dang ldan te/_de la khyod kyis mya ngan las 'da' ba'i chos can du shes mod kyi/_de la de bzhin gshegs pas sems can dmyal ba par gzigs pa yang yod kyis/_shA ri'i bu khyod ni sems can gyi spyod pa la bsam pa dang bral bar gyis shig_/de ci'i 
[\[260a.4\]]phyir zhe na/_shA ri'i bu sems can gyi spyod pa ni bsam gyis mi khyab pa'i phyir ro/_/shA ri'i bu gang gis ma bsad nas chos bstan pa 'di la gnas te yongs su mya ngan las 'das par gyur pa'i skyes bu de khyod kyis mthong ngam/_gsol pa/_bcom ldan 'das bdag gis mthong ngo /_/
[\[260a.5\]]bcom ldan 'das kyis bka' stsal pa/_shA ri'i bu skyes bu des ni sangs rgyas lnga brgya la dge ba'i rtsa ba bskyed par gyur cing /_'di lta ste/_sems rang bzhin gyis dang ba'i chos bshad pa 'di yang thos so/_/shA ri'i bu skyes bu des chos bstan pa 'di thos nas chos thams cad yang 
[\[260a.6\]]dag pa ji lta ba bzhin du mthong ba'i phyir rnam par grol bar gyur to/_/de bas na shA ri'i bu rnam grangs 'dis kyang 'di ltar rig par bya ste/_gang su yang rung ste/_da ltar ram/_nga mya ngan las 'das pa na yang zab mo chags pa med pa/_'gro ba med pa 'di lta bu'i chos bstan pa nyan la thos 
[\[260a.7\]]nas kyang mos par byed na sems la kun nas nyon mongs pa'am/_sdig pa'i grogs po'i dbang gis mi dge ba'i 'du byed dag mngon par byed kyang /_ma lus par rnam par grol bar ma gyur gyi bar du chos la rtogs pa de gtong bar mi 'gyur ro/_/shA ri'i bu gang dag chos 'di 'dra ba 
[\[260b\]]
[\[260b.1\]]la mos par gyur pa de dag ni 'gro ba ngan par 'gro bar nga mi smra'o/_/shA ri'i bu de bas na gang gis chos kyi rnam grangs 'di las chung ngu na rtsa ba bzhi pa'i tshigs su bcad pa gcig gam/_tshig gcig len pa dang /_gzhan la ston pa'i sems can de dag nges par thams cad mkhyen par 
[\[260b.2\]]'gyur bar blta na/_gang dag thos nas tshul bzhin du byed pa lta ci smos/_de nas 'jam dpal gzhon nur gyur pa byang chub sems dpa' de dag dang /_'od srung chen po la sogs pa nyan thos dag dang /_rgyal po ma skyes dgra dang /_gzhan yang skye bo'i tshogs chen po dang 'grogs nas 
[\[260b.3\]]bcom ldan 'das ga la ba der song ste phyin pa dang /_bcom ldan 'das kyi zhabs la mgo bos phyag 'tshal nas phyogs gcig tu 'khod do/_/de nas tshe dang ldan pa shA ri'i bus/_rgyal po ma skyes dgra la 'di skad ces smras so/_/rgyal po chen po khyod kyi 'gyod pa de bsal tam/_smras 
[\[260b.4\]]pa/_btsun pa shA ri'i bu bsal to/_/shA ri'i bus smras pa/_ji ltar bsal/_smras pa/_ci nas kyang mi len pa dang /_mi gtong ba de ltar bsal to/_/ci nas kyang slan chad shin tu nyon mongs par mi 'gyur ba dang /_ci nas kyang thob pa yang med/_phrogs pa yang med pa de 
[\[260b.5\]]ltar bsal to/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das rgyal po ma skyes dgra'i las kyi lhag ma ci tsam zhig ni lus ci tsam zhig ni lhag ma ma lus par byang zhing slan cad mi skye ba'i chos can du gyur/_bcom ldan 'das kyis 
[\[260b.6\]]bka' stsal pa/_shA ri'i bu rgyal po ma skyes dgra'i las kyi lhag ma yungs kar gyi 'brum bu tsam ni lus so/_/ri rab ri'i rgyal po tsam ni chos zab mo 'di bstan pa khong du chud pas lhag ma ma lus par byang ste/_phyin cad mi skye ba'i chos can du gyur to/_/gsol pa/_ci bcom ldan 
[\[260b.7\]]'das rgyal po ma skyes dgra sems can dmyal bar mchi'am/_bcom ldan 'das kyis bka' stsal pa/_shA ri'i bu 'di lta ste/_dper na lha'i bu rin po che'i khang pa brtseg ma na 'dug pa las sum cu rtsa gsum gyi lha'i gnas nas 'dzam bu'i gling du 'bab cing /_'dzam bu'i gling 
[\[261a\]]
[\[261a.1\]]du babs nas slar yang sum cu rtsa gsum gyi gnas su 'dzeg pa de bzhin du rgyal po ma skyes dgra yang so so'i sems can dmyal ba me tog pun da rI ka zhes bya bar babs nas de bzhin du 'dzegs te/_de lus la sdug bsngal ba'i tshor ba reg par yang mi 'gyur ro/_/shA ri'i bus 
[\[261a.2\]]gsol pa/_bcom ldan 'das rgyal po ma skyes dgra ni dbang po rno ste/_des las kyi sgrib pa myong bar 'gyur ba 'di tsam zhig tu bgyis pa ngo mtshar to/_/bcom ldan 'das kyis bka' stsal pa/_shA ri'i bu rgyal po ma skyes dgra 'dis sangs rgyas bye ba phrag bdun cu rtsa gnyis la dge ba'i 
[\[261a.3\]]rtsa ba bskyed de/_yang dag par rdzogs pa'i sangs rgyas de dag la 'dis bsnyen bkur kyang byas par gyur to/_/de dag las chos kyang thos par gyur to/_/dge ba'i rtsa ba de yang bla na med pa yang dag par rdzogs pa'i byang chub tu bsngos par gyur to/_/shA ri'i bu 'jam dpal gzhon nur gyur pa 
[\[261a.4\]]'di mthong ngam/_gsol pa/_mthong ngo /_/bcom ldan 'das kyis bka' stsal pa/_shA ri'i bu 'jam dpal gzhon nur gyur pa 'dis rgyal po ma skyes dgra 'di bskal pa dri ma med pa zhes bya ba na/_bcom ldan 'das de bzhin gshegs pa phyag [{]bzangs [,]bzang [}]zhes bya ba'i gsung rab las bla na med 
[\[261a.5\]]pa yang dag par rdzogs pa'i byang chub tu sems bskyed du bcug go/_/yang shA ri'i bu bskal pa dri ma med pa la sangs rgyas bye ba phrag gsum byung ste/_de thams cad kyang 'jam dpal gzhon nur gyur pas chos kyi 'khor lo bskor ba dang /_tshe ring bar gsol bar gyur to/_/shA ri'i bu rgyal 
[\[261a.6\]]po ma skyes dgra 'di ni 'jam dpal gzhon nur gyur pa ma gtogs par sangs rgyas stong gis kyang chos bshad de/_'gyod pa de bsal bar bya ba'i gnas dang go skabs med do/_/de ci'i phyir zhe na/_'di nyid kyis gdul ba yin te/_phyi phyir zhing 'dis chos zab mo bstan pa 'di nyid 
[\[261a.7\]]las thos par gyur to/_/de bas na shA ri'i bu rnam grangs des kyang 'di ltar rig par bya ste/_gang dang gang dag byang chub sems dpa' gang dang gang las 'dul bar 'gyur ba de dang de nyid kyi chos bstan pa shes par 'gyur ro/_/shA ri'i bu rgyal po ma skyes dgra 'di yang so so'i sems can dmyal ba 
[\[261b\]]
[\[261b.1\]]me tog pun da rI ka ltar gas pa de nas byung nas rma med cing ma rmas par steng gi phyogs kyi cha sangs rgyas kyi zhing 'di nas sangs rgyas kyi zhing bzhi stong bzhi brgya 'das pa na/_de 'jig rten gyi khams brgyan pa zhes bya ba de na de bzhin gshegs pa dgra bcom pa yang dag par rdzogs pa'i sangs rgyas 
[\[261b.2\]]rin po che'i phung po zhes bya ba bzhugs shing 'tsho gzhes la chos kyang ston pa'i sangs rgyas kyi zhing der skye bar 'gyur ro/_/de der skyes ma thag tu slar yang 'jam dpal gzhon nur gyur pa yang mthong bar 'gyur ro/_/chos zab mo bstan pa 'di yang thos par 'gyur ro/_/thos nas kyang de 
[\[261b.3\]]nyid du mi skye ba'i chos la bzod pa thob par 'gyur ro/_/gang gi tshe na byang chub sems dpa' sems dpa' chen po byams pa byang chub mngon par rdzogs par 'tshang rgya bar 'gyur ba de'i tshe yang slar 'jam dpal gzhon nur gyur pa mthong bar 'gyur te/_byang chub sems dpa' sems 
[\[261b.4\]]dpa' chen po mi g.yo ba zhes bya bar 'gyur ro/_/de na yang byams pa de bzhin gshegs pas byang chub sems dpa' mi g.yo ba la sogs pa la sngon byung ba dang ldan pa'i chos kyi gtam brjod par 'gyur te/_chos kyi rnam grangs 'di yang ma lhag ma bri bar brjod par 'gyur ro/_/yang 
[\[261b.5\]]byang chub sems dpa' sems dpa' chen po mi g.yo ba 'di bcom ldan 'das de bzhin gshegs pa shAkya thub pa'i gsung rab la rgyal po ma skyes dgra zhes bya bar gyur te/_des pha'i srog bcad nas des chos kyi rnam grangs 'di 'jam dpal gzhon nur gyur pa las thos te 'thun pa'i chos 
[\[261b.6\]]la bzod pa thob bo/_/de'i las kyi sgrib pa yang ma lus par byang bar gyur to zhes de skad kyang brjod par 'gyur ro/_/shA ri'i bu de lta ste/_byams pa de bzhin gshegs pa ni byang chub sems dpa' sems dpa' chen po mi g.yo ba la sogs pa la ci nas kyang byang chub sems dpa' brgyad 
[\[261b.7\]]stong gis mi skye ba'i chos la bzod pa thob par 'gyur ba de lta de ltar chos kyi rnam grangs 'di ston par 'gyur ro/_/de na byang chub sems dpa' nyi khri nyis stong gi las kyi sgrib pa bskal pa grangs med pa nas bsags pa yang rab tu zhi bar 'gyur ro/_/rgyal po ma skyes dgra 'di de phan cad 
[\[262a\]]
[\[262a.1\]]bskal pa grangs med pa phrag brgyad brgya'i bar du sems can yongs su smin par byed/_sangs rgyas kyi zhing yongs su sbyong bar byed cing byang chub sems dpa'i spyad pa spyod do/_/shA ri'i bu sems can gang dag des nyan thos kyi theg pas sam/_rang sangs rgyas kyi theg 
[\[262a.2\]]pas sam/_theg pa chen pos yongs su smin par byas par 'gyur ba'i sems can de dag ni las kyi sgrib pa'am/_nyon mongs pa'i sgrib pa med par 'gyur te/_de dag thams cad dbang po rno bar 'gyur/_'gyod pa dang the tsom med par 'gyur ro/_/shA ri'i bu rgyal po ma skyes dgra 
[\[262a.3\]]'di bskal pa grangs med pa phrag brgyad brgya na bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/_bskal pa mthong na dga' ba zhes bya ba la 'jig rten gyi khams 'dam gyi rnyog pa med par de bzhin gshegs pa dgra bcom pa yang dag par rdzogs pa'i 
[\[262a.4\]]sangs rgyas yul shin tu rnam par dag pa zhes bya bar 'gyur te/_de'i tshe'i tshad ni bskal pa bar ma bzhir 'gyur ro/_/de'i nyan thos kyi tshogs ni bdun 'bum du 'gyur te/_thams cad kyang shes rab kyis mos pa rnam par thar pa brgyad la bsam gtan byed pa sha stag go/_/de'i byang 
[\[262a.5\]]chub sems dpa' sems dpa' chen po ni bye ba phrag bcu gnyis su 'gyur te/_thams cad kyang thabs dang shes rab las byung ba sha stag go/_/de bzhin gshegs pa yongs su mya ngan las 'das nas dam pa'i chos ni lo bye bar gnas par 'gyur ro/_/'dam gyi dri ma med pa'i 
[\[262a.6\]]'jig rten gyi khams de na sems can gang yang 'gyod pa la gnas shing 'chi ba'i dus byed par mi 'gyur ro/_/de nas shi 'phos nas kyang 'gro ba ngan pa gsum du skye bar 'gyur ba gang yang med do/_/shA ri'i bu de bzhin gshegs pa yul shin tu rnam par dag pa de la sems can 
[\[262a.7\]]gang dag chos nyan pa de dag kun nas nyon mongs pa thams cad rnam par dag par 'gyur ro/_/de bas na shA ri'i bu gang gang zag gis gang zag la drod ma gzung shig_/gang zag gis gang zag la drod bzung na nyams par 'gyur ro/_/de ci'i phyir zhe na/_de bzhin gshegs 
[\[262b\]]
[\[262b.1\]]pa'am/_gang nga dang 'dra bas ni gang zag la drod zin to/_/de nas tshe dang ldan pa shA ri'i bu dang /_thams cad yod pa'i 'khor de ngo mtshar thob nas ched du brjod pa ched du brjod cing /_bcom ldan 'das bdag cag ni deng phan chad sems can gang la yang sems can dmyal 
[\[262b.2\]]bar mchi bar mthus lung mi ston to/_/de ci'i slad du zhe na/_bcom ldan 'das sems can gyi spyod pa ni bsam gyis mi khyab bo zhes de skad kyang smra'o/_/rgyal po ma skyes dgra lung ston pa'i bstan pa 'di bstan pa'i tshe lha'i bu sum khri nyis stong gis bla na med pa yang dag par 
[\[262b.3\]]rdzogs pa'i byang chub tu sems bskyed par gyur to/_/gang gi tshe na bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yul shin tu rnam par dag pas byang chub thob par gyur pa de'i tshe/_bdag cag kyang 'jig rten gyi khams 'dam gyi dri ma med pa'i 
[\[262b.4\]]sangs rgyas kyi zhing der skye bar shog shig ces sangs rgyas kyi zhing der skye bar smon lam yang btab bo/_/de dag thams cad kyang sangs rgyas kyi zhing der skye bar bcom ldan 'das kyis kyang lung bstan to/_/de nas rgyal po ma skyes dgra'i bu na tshod kyis lo brgyad lon pa'i khye'u zla 
[\[262b.5\]]ba'i dpal zhes bya ba des mgul pa nas rgyan bkrol te/_bcom ldan 'das ga la ba der gtor nas 'di skad kyi tshig kyang smras so/_/bcom ldan 'das bdag dge ba'i rtsa ba 'di bla na med pa yang dag par rdzogs pa'i byang chub tu bsngo'o/_/bcom ldan 'das bdag gi dge ba'i rtsa ba 
[\[262b.6\]]'dis nam bcom ldan 'das de bzhin gshegs pa dgra bcom pa yang dag par rdzogs pa'i sangs rgyas yul shin tu rnam par dag pas byang chub thob par gyur pa de'i tshe/_bdag sangs rgyas kyi zhing der 'khor los sgyur ba'i rgyal por gyur la/_bdag gis nam 'tsho'i bar du de 
[\[262b.7\]]bzhin gshegs pa dgra bcom pa yang dag par rdzogs pa'i sangs rgyas de dge slong gi dge 'dun dang bcas pa la bsnyen bkur bgyi ba dang /_de bzhin gshegs pa de yongs su mya ngan las 'das pa'i sku gdung la yang bdag mchod pa bgyid par gyur cig_/bcom ldan 'das de 
[\[263a\]]
[\[263a.1\]]mya ngan las 'das nas kyang 'jig rten gyi khams de nyid du bla na med pa yang dag par rdzogs pa'i byang chub tu mngon par rdzogs par sangs rgyas par gyur cig ces rgyan de dag gtor ma thag tu/_de nas sangs rgyas kyi mthus de'i tshe steng gi bar snang la rin po che sna bdun las byas 
[\[263a.2\]]pa'i khang pa rtseg ma cha mnyam pa/_shin tu phye ba zhig 'dug par gyur te/_khang pa rtseg ma de na khri rin po ches spras pa'i rtsa ba btsugs pa/_gos bkram pa zhig byung bar gyur te/_khri de la yang de bzhin gshegs pa'i sku mtshan nyid kyis kun du brgyan pa zhig bzhugs par snang 
[\[263a.3\]]ngo /_/de nas de'i tshe bcom ldan 'das kyis 'dzum pa mdzad pa dang /_chos nyid kyis sangs rgyas bcom ldan 'das rnams 'dzum pa mdzad pa de'i tshe/_bcom ldan 'das kyi zhal nas 'od zer kha dog du ma sna tshogs 'byung ba 'di lta ste/_sngon po dang /_ser po dang /_dmar po dang /_
[\[263a.4\]]dkar po dang /_ja gong dang /_shel gyi kha dog dang /_dngul gyi kha dog dag byung ba de dag gis 'jig rten gyi khams mtha' yas mu med par khyab par byas nas tshangs pa'i 'jig rten gyi bar du song ste/_nyi ma dang /_zla ba'i 'od zil gyis mnan nas slar log ste/_bcom ldan 
[\[263a.5\]]'das la lan gsum bskor te/_bcom ldan 'das kyi spyi bor mi snang bar song ngo /_/de nas tshe dang ldan pa dga' bo stan las langs te bla gos phrag pa gcig la gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud 
[\[263a.6\]]nas bcom ldan 'das la tshigs su bcad pa 'di dag gsol to/_/ye shes khyad par thams cad pha rol phyin pa thub pa chags med 'od gtong ba/_/sems can pha rol gyi ni sems kyi spyod pa gang gi ci 'dra ba yang mkhyen/_/dbang po sna tshogs mkhyen nas khyod kyang chos rnams 
[\[263a.7\]]de bzhin du ni 'chad mdzad pa/_/khyod kyis ci phyir bdag la 'dzum pa bstan pa 'gro ba kun gyi mchog gsungs shig_/sems can phyogs bcu dag na gnas pa kun kyang khyod kyi mdun du 'dug gyur te/_/thub pa la ni re re zhing yang zhu ba bye ba khrag khrig zhu bgyid kyang /_/khyod kyis 
[\[263b\]]
[\[263b.1\]]skad cig nyid du de dag gi ni the tsom ma lus gcod par mdzad/_/'jig rten mgon po khyod kyis 'dzum pa bstan pa de yi rgyu ni bdag la gsungs/_/sangs rgyas gang dag 'das dang stobs bcu ldan pa'i rgyal ba gang dag bzhugs pa dang /_/gang dag rgyal ba mang po ma byon 
[\[263b.2\]]rnams dang sems can rnams ni dpag med pa/_/thams cad pha rol phyin pa khyod kyis de dag mkhyen cing gang la'ang chags pa med/_/ci yi slad du 'dzum pa bstan pa rdul dang bral bas bdag gi the tsom chod/_/khyod kyi 'od kyis tshangs pa dbang po nyi ma zla ba lha rnams zil gyis 
[\[263b.3\]]mnan/_/ri dang khor yug rtse mo dag las thal nas khyod kyi 'od kyang gsal bar gda'/_/reg nas sems can brgya dag bde bas dga' zhing nyon mongs pa yang ldang mi 'gyur/_/nyon mongs thams cad dgrol ba khyod kyis 'dzum 'di ci phyir mdzad pa bdag la gsungs/_/
[\[263b.4\]]de skad ces gsol pa dang /_bcom ldan 'das kyis tshe dang ldan pa dga' bo la 'di skad ces bka' stsal to/_/dga' bo khyod kyis khye'u zla ba'i dpal 'di mthong ngam/_gsol pa/_bcom ldan 'das bdag gis mthong ngo /_/bcom ldan 'das kyis bka' stsal pa/_
[\[263b.5\]]dga' bo khye'u zla ba'i dpal 'dis nga'i drung du dge ba'i rtsa ba bskyed nas bla na med pa yang dag par rdzogs pa'i byang chub tu smon lam btab ste/_dga' bo khye'u 'dis rim gyis byang chub sems dpa'i spyod pa spyad nas nam de bzhin gshegs pa yul shin tu rnam par dag pas byang 
[\[263b.6\]]chub thob par 'gyur ba de'i tshe/_khye'u zla ba'i dpal 'di yang 'jig rten gyi khams der 'khor los sgyur ba'i rgyal por 'gyur te/_des de bzhin gshegs pa yul shin tu rnam par dag pa dge slong gi dge 'dun dang bcas pa de la nam 'tsho'i bar du bkur sti byed par 'gyur/_
[\[263b.7\]]bsti stang byed par 'gyur/_rim gro byed par 'gyur/_mchod pa byed par 'gyur ro/_/de bzhin gshegs pa yongs su mya ngan las 'das nas kyang sku gdung la mchod pa byed par 'gyur ro/_/de ni der de bzhin gshegs pa yang yongs su mya ngan las 'das/_de nas 
[\[264a\]]
[\[264a.1\]]bstan pa yang nub nas dga' ldan du tshe zad par byas te/_bskal pa de nyid la bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur te/_de bzhin gshegs pa dgra bcom pa yang dag par rdzogs pa'i sangs rgyas zla 
[\[264a.2\]]ba'i dpal zhes bya bar 'gyur ro/_/sangs rgyas kyi zhing yang de dang 'dra ba/_tshe'i tshad kyang de dang mnyam pa/_nyan thos kyi dge 'dun yang de dang mnyam pa/_byang chub sems dpa'i dge 'dun yang de dang mnyam par 'gyur ro/_/de nas gang 'jam dpal gzhon nur 
[\[264a.3\]]gyur pa dang 'grogs te/_'jig rten gyi khams gzhan nas 'jig rten gyi khams 'dir phyin pa'i byang chub sems dpa' de dag gis bstan pa 'di thos nas bcom ldan 'das la 'di skad ces gsol to/_/bcom ldan 'das sa phyogs gang na 'jam dpal gzhon nur 
[\[264a.4\]]gyur pa gnas pa de na de bzhin gshegs pas stong pa ma lags te/_der ni bcom ldan 'das kyis dgongs par bgyi mi 'tshal lo/_/de ci'i slad du zhe na/_bcom ldan 'das 'jam dpal gzhon nur gyur pas yongs su zin pa'i sems can rnams ni 'gro ba ngan pa'i 
[\[264a.5\]]'jigs pa'am/_mi khom pa'i 'jigs pa'am/_bdud kyi las kyi 'jigs pa'am/_nyon mongs pa'i 'jigs pa ma mchis so/_/bcom ldan 'das grong ngam/_grong khyer ram/_grong 'dab bam/_gzhongs sam/_gzhongs kyi phyogs sam/_gtsug lag khang ngam/_dgon 
[\[264a.6\]]pa gang na chos kyi rnam grangs 'di spyod par 'gyur ba'i sa phyogs de yang bcom ldan 'das de bzhin gshegs pas stong pa ma lags so/_/de ci'i slad du zhe na/_gang na chos kyi rnam grangs 'di spyod par 'gyur ba de na de bzhin gshegs pa nyid du brtson par blta bar bgyi'o/_/gang na chos kyi rnam grangs 
[\[264a.7\]]'di spyod pa'i sa phyogs de ni de bzhin gshegs pas yongs su spyad par blta bar bgyi'o/_/de skad ces gsol pa dang /_bcom ldan 'das kyis byang chub sems dpa' de dag la 'di skad ces bka' stsal to/_/de de bzhin no/_/rigs kyi bu ji skad smras pa de bzhin te/_gang na chos kyi rnam 
[\[264b\]]
[\[264b.1\]]grangs 'di spyod par 'gyur ba'i sa phyogs de ni de bzhin gshegs pas spyod pa yin no/_/de ci'i phyir zhe na/_rigs kyi bu dag sngon 'das pa'i dus na de bzhin gshegs pa mar me mdzad kyis nga lung bstan par gyur nas/_sa'i phyogs gang du ngas ral pa bting zhing ngas bzod 
[\[264b.2\]]pa thob par gyur pa de na de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis nga bzod pa thob par mkhyen nas/_khye'u 'di bskal pa grangs med pa na shAkya thub pa zhes bya ba'i de bzhin gshegs pa dgra bcom pa yang dag par rdzogs pa'i sangs 
[\[264b.3\]]rgyas su 'gyur ro zhes bla na med pa yang dag par rdzogs pa'i byang chub tu lung bstan to/_/de na de bzhin gshegs pa mar me mdzad des/_dge slong gi dge 'dun la dge slong dag khyed sus kyang sa'i phyogs 'di rkang pas ma bcag shig_/de ci'i phyir zhe na/_gang du khye'u 
[\[264b.4\]]'dis ral pa bting zhing bzod pa thob pa de ni lha dang mi'i 'jig rten du bcas pa'i mchod rten yin no/_/yang sa'i phyogs 'dir mchod rten byed par spro zhes de skad bka' stsal pa dang /_rigs kyi bu dag de na lha bye ba phrag brgyad cus bcom ldan 'das sa phyogs 'dir mchod 
[\[264b.5\]]rten bgyi bar bdag cag spro'o zhes mgrin gcig tu tshig smras so/_/de na khyim bdag lha bzang zhes bya ba zhig 'khor der 'dus par gyur pa des kyang bcom ldan 'das bdag gis sa phyogs 'dir mchod rten bgyi bar spro'o/_/zhes smras te/_rigs kyi bu dag sa phyogs 
[\[264b.6\]]der khyim bdag lha bzang zhes bya ba des mchod rten rgyan thams cad kyis brgyan pa zhig byas so/_/byas nas bcom ldan 'das ga la ba der song ste phyin pa dang /_bcom ldan 'das la 'di skad ces gsol to/_/bcom ldan 'das bdag gis sa phyogs der rin po che sna 
[\[264b.7\]]bdun las mchod rten bgyis na bcom ldan 'das bdag gis bsod nams ji tsam zhig bgyis par gyur/_de skad ces gsol pa dang /_de bzhin gshegs pa dgra bcom pa yang dag par rdzogs pa'i sangs rgyas mar me mdzad kyis khyim bdag lha bzang la 
[\[265a\]]
[\[265a.1\]]sa'i phyogs gang du byang chub sems dpa' bzod pa thob pa'i sa phyogs de na shing rta'i 'khor lo tsam gyi sa ji snyed pa 'og tu chu'i phung po la thug gi bar du sa chen po de sems can thams cad kyi mchod rten du gyur pa yin te/_khyim bdag gang gis 
[\[265a.2\]]chu'i phung po nas 'khor ba'i rtse mo'i bar du rin po che sna bdun gyis bkang ste de bzhin gshegs pa la phul ba pas/_gang khyod kyis mchod rten byas pa 'di de bas bsod nams shin tu mang mod kyi/_khyim bdag dge ba'i rtsa ba 'dis ni ji ltar khye'u 'di ngas da ltar lung bstan 
[\[265a.3\]]pa de bzhin du 'di byang chub thob nas khyod la lung ston par 'gyur ro zhes de skad ces bka' stsal to/_/rigs kyi bu dag ji snyam du sems/_de'i tshe de'i dus na khyim bdag lha bzang zhes bya ba de gzhan du gyur pa snyam du de ltar ma lta zhig_/de ci'i phyir zhe na/_khyim bdag 
[\[265a.4\]]gi bu dga' ba spyod pa zhes bya ba 'di nyid de'i tshe de'i dus na khyim bdag lha bzang zhes bya bar gyur te/_'di yang ngas bla na med pa yang dag par rdzogs pa'i byang chub tu lung bstan pa ste/_ma 'ongs pa'i dus na de bzhin gshegs pa dgra bcom pa yang dag par rdzogs 
[\[265a.5\]]pa'i sangs rgyas blta na bzang zhes bya bar 'gyur ro/_/de bas na rigs kyi bu dag dge slong ngam/_dge slong ma'am/_dge bsnyen nam/_dge bsnyen ma 'dug kyang rung /_'greng yang rung ste/_chos kyi rnam grangs 'di 'dri'am/_klog gam/_kha ton 
[\[265a.6\]]byed dam/_kha ton zhu'am/_'chad na 'og gi chu'i phung po nas sa'i phyogs de'i bar gyi rdul de thams cad sems can thams cad kyi mchod rten du gyur par blta'o/_/de ci'i phyir zhe na/_chos 'di dag nyid byang chub sems dpa' sems dpa' chen po rnams 
[\[265a.7\]]kyi bzod pa thob par 'gyur ba'o/_/rigs kyi bu dag khyed la bsgo'o/_/khyed kyi khong du chud par bya'o/_/rigs kyi bu'am rigs kyi bu mo gang gis stong gsum gyi stong chen po'i 'jig rten gyi khams 'di rin po che sna bdun gyis bkang ste/_de bzhin gshegs 
[\[265b\]]
[\[265b.1\]]pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa rnams la rgyun ma chad cing las gzhan mi byed par nyin lan gsum mtshan lan gsum 'bul ba bas gang gis rgyal po ma skyes dgra'i le'u the tsom thams cad gcod par byed pa/_'gyod 
[\[265b.2\]]pa thams cad sel bar byed pa/_las kyi sgrib pa thams cad rnam par sbyong bar byed pa/_chos thams cad mnyam pa nyid du ston pa'i chos kyi rnam grangs 'di 'dzin tam/_len tam/_klog gam/_kun chub par byed dam/_'chad dam/_nyan tam/_mos 
[\[265b.3\]]par byed dam/_chung ngu na dam pa'i chos yun ring du gnas par bya ba'i phyir/_glegs bam du bris te 'chang na/_'di ni de bas shin tu bsod nams mang du 'phel lo/_/rigs kyi bu dag gang gis bskal pa'am/_bskal pa'i lhag ma lus kyi bar du tshul khrims 
[\[265b.4\]]srung zhing sbyangs pa'i yon tan dang /_chog shes pa thams cad la dga' bar 'gyur ba bas/_gang gis chos kyi rnam grangs 'di thos ma thag tu mos par byed na/_'di ni de bas bsod nams shin tu mang du 'phel lo/_/rigs kyi bu dag gang gis bskal pa'am/_
[\[265b.5\]]bskal pa'i lhag ma lus kyi bar du bzod pas sgrub cing sems can thams cad kyi ngan du smra ba dang /_rdeg par byed pa bzod pa bas/_gang gis chos kyi rnam grangs 'di la chos la bzod pa de ni bzod pa de bas bsod nams kyi phung po shin tu mchog tu 'phel bar 'gyur ro/_/
[\[265b.6\]]rigs kyi bu dag gang gis bskal pa'am/_bskal pa'i lhag ma lus kyi bar du sems can thams cad la nyon ma mongs shing /_lus dang srog la mi lta bar bsnyen bkur byed pa bas/_gang gis chos kyi rnam grangs 'di la yid ches shing the tsom mi skyed na brtson 'grus 'di ni 
[\[265b.7\]]de bas khyad du zhugs pa yin no/_/rigs kyi bu dag gang gis bskal pa'am/_bskal pa'i lhag ma lus kyi bar du bsam gtan dang /_ting nge 'dzin dang mnyam par bzhag pa la gnas pa bas/_gang gis chos kyi rnam grangs 'di la rtog cing sems ma zhum pa 'di ni de bas 
[\[266a\]]
[\[266a.1\]]khyad du zhugs pa yin no/_/rigs kyi bu gang bskal pa'am/_bskal pa'i lhag ma lus kyi bar du shes rab kyis rtog cing de'i tshul gyi rtog pa dang ldan par gyur pa bas/_gang gis shin tu dben pa/_rang bzhin rnam par dag pa'i chos kyi rnam grangs 
[\[266a.2\]]'di la nyan par byed/_mos par byed/_len par byed/_klog par byed/_kun chub par byed/_kha ton du byed/_gzhan la rgya cher ston par byed na de bas 'di nyid bsod nams shin tu mang du 'phel lo/_/myur du thams cad mkhyen par 'gyur bar yang 'gyur ro/_/
[\[266a.3\]]de nas bcom ldan 'das la byang chub sems dpa' sems dpa' chen po de dag gis 'di skad ces gsol to/_/bcom ldan 'das bdag cag gis chos kyi rnam grangs 'di blangs lags te/_bcom ldan 'das bdag cag sangs rgyas kyi zhing gang dang gang du spyod pa'i sangs rgyas 
[\[266a.4\]]kyi zhing de dang de dag tu chos kyi rnam grangs 'di bshad par bgyi'o/_/bcom ldan 'das kyis bka' stsal pa/_rigs kyi bu dag de'i phyir khyed sangs rgyas kyi zhing gang dang gang du chos kyi rnam grangs 'di 'chad pa de dang de dag tu sangs rgyas kyi bya ba byed do/_/de ci'i phyir zhe na/_
[\[266a.5\]]rigs kyi bu dag chos kyi rnam grangs 'di sangs rgyas kyi bya ba la mngon par gnas pa yin no/_/de nas byang chub sems dpa' sems dpa' chen po de dag gis stong gsum gyi stong chen po'i 'jig rten gyi khams 'di me tog gis gang bar byas te ched du brjod pa ched du rjod cing 
[\[266a.6\]]'di skad kyang smra'o/_/kye ma'o chos kyi rnam grangs 'di ni yun ring du 'dzam bu'i gling du gnas par gyur cig_/kye ma'o bcom ldan 'das shAkya thub pa'i chos kyi sgron ma yun ring du 'bar bar gyur cig_/'jam dpal gzhon nur gyur pa yang yun ring du gnas par 
[\[266a.7\]]gyur cig_/de la gnas nas 'di lta bu'i chos kyi tshul gyi rnam pa 'chad par 'gyur ro/_/bcom ldan 'das bdag cag gis ni sha dang khrag gis kyang 'jam dpal gzhon nur gyur pa la sman yon thogs par mi nus na mchod pa gzhan gyis lta smos kyang ci 'tshal/_chos 
[\[266b\]]
[\[266b.1\]]kyi rnam grangs 'di gang dag gi lag tu mchi ba'i rigs kyi bu dang /_rigs kyi bu mo gang dag la yang sha dang khrag gis kyang sman yon mi thogs so/_/bcom ldan 'das de bzhin gshegs pa la lta bar 'tshal ba'i rigs kyi bu dang rigs kyi bu mos de dag nyid la blta bar bgyi'o/_/
[\[266b.2\]]de bzhin gshegs pa la mchod par 'tshal bas de dag nyid la mchod par bgyi'o/_/bcom ldan 'das la dad pa'i rigs kyi bu'am/_rigs kyi bu mos de dag la ston par 'du shes bskyed par bgyi'o/_/de skad ces gsol nas/_byang chub sems dpa' sems 
[\[266b.3\]]dpa' chen po de dag gis bcom ldan 'das kyi zhabs la mgo bos phyag 'tshal nas bcom ldan 'das la lan gsum bskor te/_'jam dpal gzhon nur gyur pa la yang mchod nas/_sangs rgyas kyi zhing 'di nas mi snang bar gyur te/_bdag bdag gi sangs rgyas kyi 
[\[266b.4\]]zhing du 'khod nas/_bdag bdag gi yang dag par rdzogs pa'i sangs rgyas rnams kyi spyan sngar de dag thams cad kyis chos kyi rnam grangs 'di ji ltar blangs pa bzhin du rgya cher bshad pa dang /_der yang sems can dpag tu med pa dag bla na med pa yang dag par rdzogs 
[\[266b.5\]]pa'i byang chub tu nges par gyur to/_/de nas bcom ldan 'das kyis byang chub sems dpa' sems dpa' chen po byams pa la bka' stsal pa/_byams pa khyod kyis chos kyi rnam grangs 'di 'gro ba mang po la phan pa dang /_'gro ba mang po la bde ba dang /_'jig rten 
[\[266b.6\]]la snying brtse ba dang /_lha dang mi rnams kyi don gyi phyir/_phan pa'i phyir/_bde ba'i phyir/_chos kyi rnam grangs 'di long shig_/zung shig_/lhogs shig_/shod cig_/de skad ces bka' stsal pa dang /_bcom ldan 'das la byang chub sems dpa' sems 
[\[266b.7\]]dpa' chen po byams pas 'di skad ces gsol to/_/bcom ldan 'das bdag gis chos kyi rnam grangs 'di sngon gyi yang dag par rdzogs pa'i sangs rgyas rnams las kyang blangs lags te/_da yang bcom ldan 'das las mngon sum du thos te/_bcom ldan 'das 
[\[267a\]]
[\[267a.1\]]bdag gis chos kyi rnam grangs 'di ni da ltar de bzhin gshegs pa bzhugs bzhin du yang rgyas par bgyi'o/_/bcom ldan 'das yongs su mya ngan las 'das nas kyang bdag dga' ldan gyi gnas na gnas bzhin du chos kyi rnam grangs 'di'i dge ba'i rtsa ba 'bar zhing 
[\[267a.2\]]theg pa chen po la gnas pa'i rigs kyi bu dang /_rigs kyi bu mo dag la bstabs par bgyi'o/_/bcom ldan 'das phyi ma'i dus phyi ma'i tshe na chos kyi rnam grangs 'di gang dag gi rna lam du grag par 'gyur ba de ni nges par byang chub sems dpa' byams pa'i byin gyis rlabs 
[\[267a.3\]]lags par rtogs par bgyi'o/_/bdud sdig can dag chos kyi rnam grangs 'di lta bu mi gda' bar bgyi ba'i slad du brtul du lags kyis kyang /_bcom ldan 'das bdag gis ni sangs rgyas kyi mthu dang /_sangs rgyas kyi byin gyi rlabs kyis chos kyi rnam grangs 'di lta bu yongs su 
[\[267a.4\]]gzung bar bgyi'o/_/de nas bcom ldan 'das kyis brgya byin lha'i dbang po la bka' stsal pa/_kau shi ka rgyal po ma skyes dgra'i le'u the tsom thams cad gcod par byed pa/_'gyod pa thams cad sel bar byed pa/_las kyi sgrib pa thams cad sbyong bar byed pa/_chos thams 
[\[267a.5\]]cad kyi mnyam pa nyid ston pa'i chos kyi rnam grangs 'di zung shig_/de ci'i phyir zhe na/_kau shi ka de ltar khyod gang gi tshe na lha dang lha ma yin gyi g.yul du 'jug pa de'i tshe chos kyi rnam grangs 'di la soms shig_/kau shi ka khyod kyis chos kyi rnam grangs 'di la bsams na lha rnams ni 
[\[267a.6\]]rgyal/_lha ma yin rnams ni pham par 'gyur bar re bar bya'o/_/kau shi ka khyod la bsgo'o/_/khyod kyis khong du chud par bya'o/_/grong ngam/_grong khyer ram/_grong 'dab bam/_ljongs sam/_yul lam/_rgyal po'i pho brang 'khor gang du yang chos kyi rnam grangs 'di spyod 
[\[267a.7\]]pa de na phyir rgol ba'am/_dgra klan ka tshol zhing glags lta bas glags mi rnyed par 'gyur ro/_/de bas na kau shi ka rgyal po'i pho brang du song yang rung /_rkun po'i nang du song yang rung /_gtum po'i nang du song yang rung /_dgra'i nang du song yang rung /_phyir rgol ba'i nang du 
[\[267b\]]
[\[267b.1\]]song yang rung /_me dang /_dug dang /_mtshon dang /_chu'i nang du song yang rung ste/_chos kyi rnam grangs 'di la bsam par bya'o/_/de ltar byas na klan ka tshol ba gang gis kyang glags mi rnyed par 'gyur ro/_/de nas bcom ldan 'das kyis tshe dang ldan pa dga' bo la bka' 
[\[267b.2\]]stsal pa/_dga' bo khyod kyis chos kyi rnam grangs 'di zung shig_/long shig_/lhogs shig_/shod cig_/de ci'i phyir zhe na/_dga' bo de ltar rigs kyi bu'am/_rigs kyi bu mo dag gis chos kyi rnam grangs 'di khyod las thos nas the tsom thams cad gcod par 
[\[267b.3\]]'gyur ro/_/de dag gi nem nur thams cad byang bar 'gyur ro/_/'gyod pa thams cad bsal bar 'gyur ro/_/las kyi sgrib pa'am nyon mongs pa'i sgrib pas glags par bya mi nus par 'gyur te/_gang dag gis chos kyi rnam grangs 'di nges par mnyan par bya ba de dag ni chos 
[\[267b.4\]]kyi rnam grangs 'di ma thos par 'chi ba'i dus byed par mi 'gyur ro/_/de ci'i phyir zhe na/_dga' bo 'di ni ma 'dres pa'i chos kyi rnam grangs kyi chos yin te 'di thos ma thag tu the tsom thams cad med par 'gyur ro/_/dga' bo khyod la bsgo'o/_/khong du chud par bya'o/_/
[\[267b.5\]]gang mtshams med pa byed pas kyang chos kyi rnam grangs 'di la 'jug cing mos par byed na las de'i las kyi sgrib pa yod par nga mi smra'o/_/de nas bcom ldan 'das la gnas brtan 'od srung chen pos 'di skad ces gsol to/_/bcom ldan 'das chos kyi rnam grangs 'di la 
[\[267b.6\]]bdag mngon sum du mchi ste/_gang gi tshe na 'jam dpal gzhon nur gyur pas rgyal po ma skyes dgra'i khab tu zas 'tshal cing mtshams ma mchis pa'i mnyam pa nyid bstan pa'i chos kyi rnam grangs 'di bshad pa na rgyal po ma skyes dgras 'thun pa'i chos la bzod pa thob cing 
[\[267b.7\]]de'i 'gyod pa byang bar gyur pa de'i tshe/_bcom ldan 'das bdag 'di snyam du gyur te/_mtshams ma mchis pa bgyid pa thams cad kyi chos nyid ni gang rgyal po ma skyes dgras rtogs pa de nyid lags na bcom ldan 'das byis pa lta bu'i so so'i skye bo dag ni de ltar chos 
[\[268a\]]
[\[268a.1\]]rang bzhin gyis zhi ba la bdag dang bdag gir rnam par brtags nas lta ba 'byung bar bgyid cing /_ci ltar rgyal po ma skyes dgras rtogs pa bzhin du mtshams med pa bgyid pa thams cad kyi rang bzhin de 'dra ba lags par ni ma 'tshal te/_phyin ci log 
[\[268a.2\]]gis phyin ci log tu gyur cing /_ma mchis pa la yongs su rtog pas btab pa rnams ni ma mchis bzhin du sems can dmyal ba dang /_byol song gi skye gnas dang /_gshin rje'i 'jig rten du sdug bsngal bar gyur te/_bcom ldan 'das bdag ni gang chos kyi rnam grangs 'di 
[\[268a.3\]]la mos pa de dag la ltung ba ma mchis/_ltung ba'i chos can ma lags so snyam bgyid do/_/bcom ldan 'das kyis bka' stsal pa/_legs so legs so/_/'od srung de bzhin no/_/ji skad smras pa de bzhin te/_sangs rgyas bcom ldan 'das rnams kyi byang chub ni kun nas 
[\[268a.4\]]nyon mongs pa med do/_/de nas bcom ldan 'das la tshe dang ldan pa dga' bos 'di skad ces gsol to/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis ci nas kyang phyi ma'i dus phyi ma'i tshe na chos kyi rnam grangs 'di spyod par 
[\[268a.5\]]'gyur bar byin gyis brlab tu gsol/_de nas de'i tshe bcom ldan 'das kyis 'od gang gis 'jig rten gyi khams thams cad snang bar gyur pa'i 'od de lta bu g.yas phyogs dang /_g.yon phyogs nas btang nas sangs rgyas kyi zhing thams cad nas de bzhin gshegs pa dgra bcom pa 
[\[268a.6\]]yang dag par rdzogs pa'i sangs rgyas kyis chos kyi rnam grangs 'di byin gyis brlabs so zhes de skad kyi sgra byung ngo /_/gang dag gis chos kyi rnam grangs 'di mnyan par 'gyur ba de dag ni gal te rgya mtsho mching rnam chen po'i nang du mchis par gyur kyang rung /_sreg pa'i bskal pa'i nang du mchis 
[\[268a.7\]]kyang rung ste/_sems can de dag ni chos kyi rnam grangs 'di ma thos par 'gum pa'i dus bgyid par mi 'gyur ro/_/bcom ldan 'das kyis bka' stsal pa/_dga' bo de bzhin no/_/ji ltar sgra byung ba bzhin te/_skyes bu dam pa dge ba'i rtsa ba bskyed pa de dag gi phyir chos kyi rnam grangs 'di phyi 
[\[268b\]]
[\[268b.1\]]ma'i dus phyi ma'i tshe la spyod par 'gyur ro/_/chos kyi rnam grangs 'di bshad pa'i tshe/_lha dang mi'i skye dgu'i srog chags 'bum phrag dgu bcu rtsa drug ni chos la chos kyi mig rdul med cing dri ma dang bral ba rnam par dag go/_/srog chags 'bum phrag bdun cu rtsa brgyad ni bla na med pa yang dag 
[\[268b.2\]]par rdzogs pa'i byang chub tu sems skyes so/_/byang chub sems dpa' 'bum phrag sum cu rtsa gsum ni mi skye ba'i chos la bzod pa skyes so/_/srog chags brgyad stong gis ni 'dod chags dang bral ba thob par gyur to/_/stong gsum gyi stong chen po'i 'jig rten gyi khams 'di yang 
[\[268b.3\]]rnam pa drug tu g.yos so/_/lha dang bcas pa'i 'jig rten kyang chos kyi rnam grangs 'di'i mchod pa'i las la brtson par gyur te/_sil snyan brgya stong dkrol bar byed cing gang de bzhin gshegs pas 'dir chos kyi rnam grangs bstan pa de ni chos kyi 'khor lo bskor ba'i mchog 
[\[268b.4\]]yin no/_/chos kyi rnam grangs 'di las ni mu stegs can gzhan klan ka la spyod pa/_bdud kyi yul la gnas pa thams cad tshar bcad do/_/yang dag pa'i chos la mos pa'i rigs kyi bu dang /_rigs kyi bu mo dag gi phyir de bzhin gshegs pa dgra bcom pa yang dag par rdzogs 
[\[268b.5\]]pa'i sangs rgyas kyis phyag rgya 'di bzhag ste/_gang dag gis phyag rgya 'di shes pa de dag ni yang dag par rdzogs pa'i byang chub tu nges par 'gyur ro/_/zhes de skad kyang smra'o/_/bcom ldan 'das dgyes shing de skad bka' stsal pa dang /_rgyal po ma skyes dgra dang /_'jam 
[\[268b.6\]]dpal gzhon nur gyur pa la sogs pa byang chub sems dpa' sems dpa' chen po de dag dang /_'od srung chen po dang /_dga' bo dang /_shA ri'i bu dang /_maung gal gyi bu la sogs pa nyan thos chen po de dag dang /_lha dang /_mi dang /_lha ma yin dang /_dri zar bcas pa'i 
[\[268b.7\]]'jig rten bcom ldan 'das kyis bka' stsal pa la mngon par dga'o/_/rgyal po ma skyes dgra'i 'gyod pa bsal ba zhes bya ba theg pa chen po'i mdo rdzogs so//_//A tsAr+ya many+dzu shrI gar+b+ha dang /_rat+na rak+Shi tas zhus chen bgyis/_
[\[269a\]]
[\[269a.1\]{D217}]@##/_/rgya gar skad du/_Ar+ya shrI gup+ta nA ma sU tra/_bod skad du/_'phags pa dpal sbas zhes bya ba'i mdo/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i 
[\[269a.2\]]khab na bya rgod kyi phung po'i ri la dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/_dge slong dang /_dge slong ma dang /_dge bsnyen dang /_dge bsnyen ma rnams dang /_rgyal po dang /_blon po rnams dang /_bram ze dang /_khyim bdag rnams 
[\[269a.3\]]dang /_mu stegs can sna tshogs dge sbyong dang /_bram ze dang /_spyod pa can dang /_kun tu rgyu rnams dang /_lha rnams dang /_klu rnams dang /_gnod sbyin rnams dang /_dri za rnams dang /_lha ma yin dang /_nam mkha'i lding dang /_mi 'am ci dang /_lto 'phye chen po rnams kyis bcom 
[\[269a.4\]]ldan 'das la bsti stang du byas/_bla mar byas/_rim gro byas te mchod nas/_bcom ldan 'das kyis lha dang mi'i na bza' dang /_zhal zas dang /_gzims cha dang /_snyun gsos sman dang /_yo byad bzang po mang po brnyes la/_pad ma la chu mi chags pa bzhin du 'dod pa dag gis 
[\[269a.5\]]kyang bcom ldan 'das la mi gos te/_'di ltar bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha 
[\[269a.6\]]dang mi rnams kyi ston pa/_sangs rgyas bcom ldan 'das zhes bya bar bcom ldan 'das kyi brjod pa dang /_sgra dang /_tshigs su bcad pa dge ba 'di lta bu 'di mngon par 'phags par gyur to/_/des lha dang bcas pa'i 'jig rten dang /_bdud dang bcas pa dang /_tshangs pa dang 
[\[269a.7\]]bcas pa dang /_dge sbyong dang bram zer bcas pa'i skye dgu dang /_lha dang mir bcas pa'i skye dgu rang gi mngon par mkhyen pas mngon du mdzad de rdzogs par mdzad nas mkhyen to/_/de chos kyang ston te tshangs par spyod pa thog mar dge ba/_bar du dge ba/_tha mar dge ba/_
[\[269b\]]
[\[269b.1\]]don bzang po/_tshig 'bru bzang po/_ma 'dres pa/_yongs su rdzogs pa/_yongs su dag pa/_yongs su byang ba/_yang dag par ston to/_/de'i tshe rgyal po'i khab kyi grong khyer chen po na khyim bdag dpal sbas zhes bya ba phyug pa/_nor chen po/_longs spyod che ba/_bdag 
[\[269b.2\]]dbang ba mang ba/_nor dang yo byad mang ba/_nor dang /_'bru dang /_'tshog chas dang /_nor bu dang /_mu tig dang /_bai dUr+ya dang /_dung dang /_man shel dang /_byi ru dang /_dngul dang /_sa le sbram mang ba/_glang po che dang /_rta pho rgod dang /_ba lang mang ba/_bran po dang /_
[\[269b.3\]]bran mo dang /_las byed pa dang /_zho shas 'tsho ba dang /_bang mdzod gang ba mang po dang ldan pa zhig gnas te/_khyim bdag dpal sbas de ma dad pa/_ma dang ba/_sangs rgyas dang /_chos dang /_dge 'dun la dbang za ba/_gcer bu pa'i nyan thos su gyur pa gcer bu pa nye 
[\[269b.4\]]du'i bu zhes bya ba la mngon par dad pa zhig go/_/de nas khyim bdag dpal sbas gcer bu pa nye du'i bu ga la ba der song ste phyin nas/_gcer bu pa nye du'i bu'i rkang pa la phyag 'tshal te phyogs gcig tu 'dug go/_/khyim bdag dpal sbas phyogs gcig tu 'dug nas gcer 
[\[269b.5\]]bu pa nye du'i bus khyim bdag dpal sbas la 'di skad ces smras so/_/khyim bdag gang dge sbyong gau ta ma na tshod kyis gzhon pa/_gsar du rab tu byung ba de thams cad mkhyen pa'i nga rgyal can te/_thams cad mkhyen pa'i nga rgyal des 'jig rten 'di thams cad bslus par shes 
[\[269b.6\]]par gyis shig_/de'i phyir khyim bdag khyod song la dge sbyong gau ta ma de'i srog chod cig_/de 'chi ba'i dus byas te shi ba dang /_dge sbyong gau ta ma de tsam du rdzu 'phrul che ba/_de tsam du mthu che ba/_de tsam du dbang che bar grags pa khyim bdag dpal sbas kyis srog bcad do zhes khyod 
[\[269b.7\]]kyi brjod pa dang /_sgra dang /_tshigs su bcad pa dge ba rgya chen po 'di lta bu 'di mngon par grags par 'gyur ro/_/dpal sbas kyis smras pa/_btsun pa bdag gis dge sbyong gau ta ma srog gcod par ji ltar nus/_gcer bu pa nye du'i bus smras pa/_khyim bdag khyod 
[\[270a\]]
[\[270a.1\]]song la phyi sgo'i sgo gang du dong chen po rkos shig_/dong chen po brkos nas mes khong la steng du phyag dar srab mos khob shig_/khyim gyi nang du zas dug can sbyor la/_zas dug can sbyar nas dge sbyong gau ta ma de'i gan du song ste zas la bos shig_/gal te dge sbyong gau ta ma thams cad 
[\[270a.2\]]mkhyen cing thams cad gzigs pa yin na ni btub par mi 'gyur ro/_/ji ste thams cad mkhyen pa ma yin thams cad gzigs pa ma yin na ni btub par 'gyur te/_de phyi sgo'i sgo gang gi me dong der lhung nas nyan thos kyi dge 'dun dang bcas te 'chi ba'i dus byed par 'gyur ro/_/'on tang 
[\[270a.3\]]rnam grangs ci zhig gis thar bar 'gyur/_khyim gyi nang du zas dug can zos na yang 'chi ba'i dus byed par 'gyur ro/_/de bzhin du bgyi'o zhes te khyim bdag dpal sbas kyis gcer bu pa nye du'i bu'i ltar nyan nas stan las langs te/_gcer bu pa nye du'i bu'i rkang pa la phyag 
[\[270a.4\]]'tshal nas lan gsum bskor ba byas te/_gcer bu pa nye du'i bu'i gan nas song nas rang gi khyim ga la ba der song ste phyin pa dang /_rang gi zho shas 'tsho ba rnams la bos te 'di skad ces smras so/_/zho shas 'tsho ba dag deng la phyi sgo'i sgo gang du dong chen po rkos shig_/dong 
[\[270a.5\]]chen po brkos nas me 'bar ba ma yin pa du ba mi 'thul bas khong la steng du phyag dar srab mos khob shig_/khyim gyi nang du zas dug can sbyor cig_/de nas khyim bdag dpal sbas kyis rang gi zho shas 'tsho ba rnams bsags nas rgyal po'i khab nas byung ste/_bya rgod kyi phung 
[\[270a.6\]]po'i rig la ba dang /_bcom ldan 'das ga la ba der song nas phyin pa dang /_bcom ldan 'das dang lhan cig mngon sum du dga' bar bya ba dang mgu bar bya ba'i gtam rnam pa mang po byas te phyogs gcig tu 'dug go/_/khyim bdag dpal sbas phyogs gcig 
[\[270a.7\]]tu 'dug pa dang /_bcom ldan 'das kyis chos kyi gtam yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad do/_/de nas khyim bdag dpal sbas bcom ldan 'das kyis chos kyi gtam 
[\[270b\]]
[\[270b.1\]]yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas stan las langs te/_bcom ldan 'das la 'di skad ces gsol to/_/kye gau ta ma nyan thos kyi dge 'dun dang thabs cig tu sang 
[\[270b.2\]]gdugs tshod sbyor na gnang bar mdzad du gsol/_de nas bcom ldan 'das 'di snyam du dgongs te/_khyim bdag dpal sbas 'di ni mi dge ba'i bshes gnyen dang bsten pa'i dbang gis nga la rnam pa 'di lta bu bya bar 'dod la/_de ring po mi thogs par phyis chos 'dul ba 'di 
[\[270b.3\]]la rnam par dag pa'i chos can du 'gyur ro snyam ste/_de ltar mkhyen nas bcom ldan 'das kyis khyim bdag dpal sbas la cang mi gsung bas gnang ngo /_/de nas khyim bdag dpal sbas kyis bcom ldan 'das kyis cang mi gsung bas gnang bar rig nas lag pa bsgyur te 
[\[270b.4\]]mdzub mo bsgreng nas 'di snyam du sems te/_'di ltar bdag gi sems kyang sems kyis mi shes na thams cad shes pa lta smos kyang ci dgos te/_dge sbyong gau ta mas thams cad mkhyen pa'i nga rgyal gyis 'jig rten 'di dag thams cad bslus so snyam mo/_/de nas khyim 
[\[270b.5\]]bdag dpal sbas kyis bcom ldan 'das la lan gsum bskor ba byas te/_bcom ldan 'das kyi gan nas song nas rang gi khyim ga la ba der song ste phyin pa dang /_phyi sgo'i sgo gang du dong chen po rkor bcug ste/_brkos nas me mi 'bar zhing du ba mi 'thul bas bkang 
[\[270b.6\]]ste/_steng du phyag dar srab mos g.yogs so/_/khyim gyi nang du yang zas dug can sbyor du bcug go/_/de'i tshe khyim bdag dpal sbas kyis khyim bdag mgon med zas sbyin gyi bu mo chung mar blangs par gyur te/_khyim bdag dpal sbas kyi chung mas khyim bdag 
[\[270b.7\]]dpal sbas rnam pa 'di lta bu byed par mthong ngo /_/mthong nas kyang khyim bdag dpal sbas la 'di skad ces smras so/_/jo bo la dgra su zhig mchis na de dgum pa'i slad du de ltar brtson par mdzad/_des smras pa/_dra ma'i bu mo shes par gyis shig_/dge sbyong gau ta ma na 
[\[271a\]]
[\[271a.1\]]tshod kyis gzhon pa/_gsar du rab tu byung ba de thams cad mkhyen pa'i nga rgyal can te/_thams cad mkhyen pa'i nga rgyal des 'jig rten 'di thams cad bslus kyis/_de gsad pa'i phyir 'di ltar brtson par byed do/_/des smras pa/_jo bo bcom ldan 'das de 
[\[271a.2\]]bgrongs par khyod kyis mi spyod kyis skyo bar gyur ta re/_de ci'i slad du zhe na/_de bzhin gshegs pa dgra bcom pa yang dag par rdzogs pa'i sangs rgyas kyi slad du'o/_/de nas khyim bdag dpal sbas 'di snyam du sems te/_bdag gi chung ma shAkya'i bran gyi bu mo 'dis 
[\[271a.3\]]gsang 'phel du 'ong zhes de'i thor to nas bzung ste khyim du bcug nas sgo gtan bcug go/_/sgo gtan bcug nas bcom ldan 'das la gdugs tshod la bab pa gsol te/_kye gau ta ma bshos lags kyi gdugs tshod la bab bo/_/de nas bcom ldan 'das kyis tshe dang ldan 
[\[271a.4\]]pa kun dga' bo la bka' stsal pa/_khyod song la bsil yab thogs te gnas khang nas gnas khang du song la tshe dang ldan pa dag bcom ldan 'das kyis 'di skad ces bka' stsal te/_nga'i snga rol du dge slong gang yang dpal sbas kyi khyim du ma 'jug shig ces don de 
[\[271a.5\]]bsgo shig_/bcom ldan 'das de bzhin no zhes gsol nas/_tshe dang ldan pa kun dga' bo bcom ldan 'das kyi ltar mnyan te/_bsil yab thogs nas dge slong rnams kyi gan du song ste/_tshe dang ldan pa dag bcom ldan 'das kyis 'di skad ces bka' stsal te/_nga'i 
[\[271a.6\]]snga rol tu dge slong gang yang khyim bdag dpal sbas kyi khyim du ma 'jug shig ces don de bsgo'o/_/de nas bcom ldan 'das snga dro'i dus kyi tshe sham thabs dang chos gos gsol te/_lhung bzed bsnams nas dge slong gi dge 'dun gyis yongs su bskor/_dge 
[\[271a.7\]]slong gi dge 'dun gyis mdun du bdar te bya rgod kyi phung po'i ri las babs so/_/de nas mi mjed kyi bdag po tshangs pa tshangs ris kyi lha'i bu du mas yongs su bskor cing mdun du bdar nas bcom ldan 'das ga la ba der song ste phyin pa dang /_bcom ldan 'das kyi 
[\[271b\]]
[\[271b.1\]]zhabs la phyag 'tshal te/_bcom ldan 'das kyi g.yas rol nas 'gro'o/_/lha'i dbang po brgya byin yang sum cu rtsa gsum gyi lha'i bu du mas yongs su bskor cing mdun du bdar nas bcom ldan 'das ga la ba der song ste phyin nas/_bcom ldan 'das kyi zhabs la mgo bos 
[\[271b.2\]]phyag 'tshal te/_bcom ldan 'das kyi g.yon rol nas 'gro'o/_/rgyal po chen po bzhi po rgyal po chen po gnas srung po dang /_'phags skyes po dang /_mig mi bzang dang /_rnam thos kyi bu yang gnod sbyin brgya stong du mas yongs su bskor cing mdun du bdar 
[\[271b.3\]]te/_bcom ldan 'das kyi phyi bzhin 'gro'o/_/rgyal po chen po rnam thos kyi bu ni bcom ldan 'das kyi gdugs thogs so/_/gnod sbyin gyi sde dpon chen po nyi shu rtsa brgyad kyang bcom ldan 'das ga la ba der song ste phyin nas/_bcom ldan 'das kyi zhabs la mgo 
[\[271b.4\]]bos phyag 'tshal te/_bcom ldan 'das kyi phyi bzhin du 'gro'o/_/rol mo mkhan du gtogs pa'i lha rnams ni mdun nas 'gro zhing /_gar dang /_glu dang /_rol mo'i sgra chen po byed do/_/de'i tshe bcom ldan 'das kyi mdun logs su ni char 'bab/_phyi nas ni nyi ma 
[\[271b.5\]]'char/_bar na ni sprin lding ngo /_/bcom ldan 'das kyi zhabs gang dang gang gom pa 'dor ba de dang der bcom ldan 'das kyi sku la lha rnams tsan dan gyi phye ma dag 'thor/_mngon par 'thor/_mngon par rab tu 'thor ro/_/lha'i me tog ud pa la dang /_pad ma dang /_
[\[271b.6\]]ku mu da dang /_pad ma dkar po dang /_lha'i me tog man dA ra ba rnams bcom ldan 'das kyi sku la 'thor/_mngon par 'thor/_mngon par rab tu 'thor ro/_/de nas bcom ldan 'das rgyal po'i khab kyi grong khyer chen po ga la ba der gshegs pa dang /_
[\[271b.7\]]'di ni sangs rgyas bcom ldan 'das rnams kyi chos nyid de/_gang gi tshe bcom ldan 'das grong khyer du 'jug pa de'i tshe cho 'phrul dang bcas par 'jug gi_/cho 'phrul med par ma yin no/_/de nas bcom ldan 'das rgyal po'i khab kyi grong khyer gyi sgor sgo gtan la 
[\[272a\]]
[\[272a.1\]]thog ma nyid du zhabs g.yas pa gser gyi kha dog can bzhag ste/_bcom ldan 'das kyi zhabs g.yas pa gser gyi kha dog can rgyal po'i khab kyi grong khyer chen po'i sgor sgo gtan la bzhag ma thag tu/_de nas rgyal po'i khab kyi grong khyer chen po rnam pa drug tu 
[\[272a.2\]]g.yos/_rab tu g.yos/_kun tu rab tu g.yos/_'gul rab tu 'gul/_kun tu rab tu 'gul to/_/shar phyogs mtho na nub phyogs dma'o/_/nub phyogs mtho na shar phyogs dma'o/_/lho phyogs mtho na byang phyogs dma'o/_/byang phyogs mtho na lho phyogs dma'o/_/
[\[272a.3\]]dbus mtho na mtha' dma'o/_/mtha' mtho na dbus dma'o/_/bcom ldan 'das kyis rgyal po'i khab kyi sgo gtan la zhabs g.yas pa gser gyi kha dog can bzhag ma thag tu lha rnams lha'i tsan dan gyi phye ma dag bcom ldan 'das kyi sku la 'thor/_mngon par 'thor/_mngon par rab 
[\[272a.4\]]tu 'thor ro/_/lha'i me tog ud pa la dang /_pad ma dang /_ku mu da dang /_pad ma dkar po dang /_lha'i me tog man dA ra ba dag bcom ldan 'das kyi sku la 'thor/_mngon par 'thor/_mngon par rab tu 'thor/_nam mkha' la lha'i rol mo'i sgra 'byin to/_/
[\[272a.5\]]lha'i sil snyan gyi sgra 'byin to/_/bcom ldan 'das kyis rgyal po'i khab kyi grong khyer chen po'i sgor sgo gtan la zhabs g.yas pa gser gyi kha dog can bzhag ma thag tu de'i tshe long ba rnams ni mig gis gzugs mthong bar gyur/_'on pa rnams ni rna bas thos par gyur/_
[\[272a.6\]]sna'i dbang po dang bral ba rnams ni sna rnam par dag par gyur/_lkugs pa rnams ni smra bar gyur/_brjed byed kyis zin pa rnams ni brjed byed dang bral bar gyur/_sems can smyon pa rnams ni dran pa rnyed par gyur/_dug 'thungs pa rnams ni dug las gsos par 
[\[272a.7\]]gyur/_sems can btson cha dam pos bsdams pa rnams ni btson cha lhod par gyur/_sems can phan tshun dgrar 'dzin pa rnams ni byams pa'i sems su gnas par gyur/_sil snyan rnams ni ma bskyod par sgra 'byin par gyur/_snod rnams ni ma dkrol bar sgra 'byin 
[\[272b\]]
[\[272b.1\]]par gyur/_khyu mchog kyang sgra 'byin/_glang po yang sgra 'byin/_rta yang sgra 'byin/_rgyal po'i khab kyi grong khyer chen po'i sgo na bya gang dag gnas pa 'di lta ste/_ngang pa dang /_khrung khrung dang /_rma bya dang /_ne tso dang /_ri skegs dang /_khu byug dang /_ku na la dang /_
[\[272b.2\]]shang shang te'u de dag kyang rang rang gi skad du sgra skad 'byin cing rgyal po'i khab kyi sgo'i khor yug tu skor bar byed do/_/rgyal po'i khab kyi grong khyer chen po nas/_skyes pa dang /_bud med dang /_khye'u dang /_bu mo bsil khang dang /_khang pa brtsegs pa dang /_stegs 
[\[272b.3\]]bu dang /_sgo gang dang /_skar khung nas lta zhing 'khod pa de dag gis kyang bcom ldan 'das la me tog gi phur ma gtor to/_/rgyal po'i khab kyi grong khyer chen po'i skye bo phal po che yang ngo mtshar du gyur/_rmad du byung bar gyur te/_yi rangs par gyur nas sgra gsang 
[\[272b.4\]]mthon po dang /_sgra chen por hi hi zhes bya ba dang /_ha ha zhes bya ba dang /_a la la zhes bya ba dang /_a'u zhes sgra chen po 'byin to/_/bcom ldan 'das la gos kyang 'thor ro/_/de nas bcom ldan 'das rgyal po'i khab tu zhugs te/_khyim bdag dpal sbas kyi khyim ga la 
[\[272b.5\]]ba der gshegs pa dang /_dge bsnyen zhig gis bcom ldan 'das rgyang ring po nas byon pa mthong ngo /_/mthong nas kyang des 'di snyam du bsams te/_khyim bdag dpal sbas 'di ni bcom ldan 'das la rnam pa 'di lta bu 'di byed par 'dod na bcom ldan 'das bkrongs 
[\[272b.6\]]par mi 'gyur grang /_'jig rten gyi mig shin tu myur du med par mi 'gyur grang /_'jig rten du mun pa shin tu myur du mi 'byung grang /_bskal pa grangs med pa gsum du yang dag par bsgrubs pa'i sangs rgyas shin tu myur du nub par mi 'gyur grang /_bdag cag chos 
[\[272b.7\]]kyi longs spyod las shin tu myur du nyams par mi 'gyur grang snyam ste/_de nas dge bsnyen de bcom ldan 'das ga la ba der song ste phyin pa dang /_bcom ldan 'das kyi zhabs la mgo bos phyag 'tshal te/_bcom ldan 'das la bskor ba byas nas pus mo g.yas pa'i lha 
[\[273a\]]
[\[273a.1\]]nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/btsun pa bcom ldan 'das khyim bdag dpal sbas kyi khyim du ma gshegs shig_/de ci'i slad du zhe na/_btsun 
[\[273a.2\]]pa bcom ldan 'das khyim bdag dpal sbas kyis ni bcom ldan 'das dang dge slong gi dge 'dun bkrongs pa'i slad du phyi sgo'i sgo gang du dong chen po rkor stsal te/_dong brkos nas zhugs mi 'bar zhing du ba ma mchis pas gtams te/_steng du phyag dar srab mos g.yogs 
[\[273a.3\]]shing mchis na bcom ldan 'das dang dge slong gi dge 'dun la [{]chung zad [,]cung zad [}]gnod par lta mi 'gyur ram snyam bgyid lags so/_/bcom ldan 'das kyis bka' stsal pa/_dge bsnyen khyod 'di snyam du ma sems shig_/dge bsnyen nga dud 'gro'i skye gnas su gyur pa na 
[\[273a.4\]]yang nga'i lus la mes ma tshugs na/_da ltar byang chub mngon par rdzogs par sangs rgyas pa lta ci smos/_ngas ni 'dod chags kyi me dang /_zhe sdang gi me dang /_gti mug gi me dang /_me gsum bsad pas nga'i lus la mes tshugs par 'gyur ba 'di ni gnas 
[\[273a.5\]]med do/_/btsun pa bcom ldan 'das dud 'gro'i skye gnas su gyur pa na/_ji ltar sku la zhugs kyis ma tshugs lags/_bcom ldan 'das kyis bka' stsal pa/_dge bsnyen sngon byung ba 'das pa'i dus na yul ka ling ka'i rgyal po zhig byung ba de'i tshe/_yul 
[\[273a.6\]]ka ling ka'i rgyal pos gling begs bur chad pa'i [{]ri dgas [,]ri dwags [}]rnams gsod pa'i phyir sreg pa'i me chen po btang ngo /_/de nas gling begs bur chad pa ni [{]ri dgas [,]ri dwags [}]dang bya gang dag gnas pa/_nam mkha' la rgyu ba'am/_thang la rgyu ba'am/_chu la rgyu ba de dag sreg 
[\[273a.7\]]pa'i me des 'khrugs nas de na gang dag nam mkha' la rgyu ba de dag ni nam mkha' la byer ro/_/gang dag chu la rgyu ba de dag ni chur zhugs so/_/gang dag thang la rgyu ba de dag ni phan tshun 'byer zhing rgyug ste 'bros so/_/gling begs bur chad pa de na sreg pa'i phru gu 
[\[273b\]]
[\[273b.1\]]'dab gshog ma skyes pa zhig yod de/_de nas sreg pa ma mo des 'dab ma chur bcug ste/_sreg pa'i phru gu'i khor yug tu gtor to/_/gtor nas kyang rgyug cing yang dang yang de ltar brtson par byas so/_/de nas sreg pa'i phru gu des ma 'di ltar rtsol ba byed pa de mthong ngo /_/
[\[273b.2\]]mthong nas kyang des ma la 'di skad ces smras so/_/yum ci'i slad du 'di ltar rtsol bar mdzad/_des smras pa/_bu shes par gyis shig_/rgyal po yul ka ling ka'i rgyal pos gling begs bur chad pa'i [{]ri dgas [,]ri dwags [}]gsad pa'i phyir me chen po btang ngo /_/de nas gling 
[\[273b.3\]]begs bur chad pa na [{]ri dgas [,]ri dwags [}]dang /_bya gang dag gnas pa nam mkha' la rgyu ba dang /_thang la rgyu ba dang /_chu la rgyu ba de dag sreg pa'i me chen po des 'khrugs nas de na gang dag nam mkha' la rgyu ba de dag ni nam mkha' la byer/_gang dag chu la rgyu ba de dag ni chur zhugs/_
[\[273b.4\]]gang dag thang la rgyu ba de dag ni phan tshun 'byer zhing rgyug ste bros so/_/nga ni 'di ltar khyod tshig tu 'ong ngo zhes khyod kyi phyir 'di ltar rtsol bar byed do/_/des smras pa/_yum thong shig_/thong shig_/yum khyod ni byis pa ste/_khyod kyis rtsol ba 'di lta bus bdag sreg pa'i 
[\[273b.5\]]me 'di las thar bar yang mi spyod do/_/yum khyod kyis bdag nyid kyi mthu dang stobs bskyed de/_ngan bu legs par shin tu blangs la gling begs bur chad pa 'dir shing nang gi mthon po'i khar ngan bu gzhag par spyod dam/_de bzhin bya'o zhes te sreg pa ma mo des sreg pa'i phru 
[\[273b.6\]]gu'i ltar mnyan nas rang gi mthu dang stobs bskyed de/_sreg pa'i phru gu de kun du legs par blangs nas gling begs bur chad pa de'i shing nang gi mthon po'i khar bzhag go/_/de nas sreg pa'i phru gu des sreg pa'i me chen po de mthong nas byams pas khyab par byed do/_/
[\[273b.7\]]byams pas khyab par byas nas de'i tshe tshigs su bcad pa 'di dag smras so/_/rkang med sems can rnams kyang yod/_/'dab chags rkang bcas pa'ang yod/_/pha ma dag gis bsrungs shing 'khod/_/me gdug tshur ni ma 'ong shig_/dge bsnyen sreg pa'i phru 
[\[274a\]]
[\[274a.1\]]gu des tshigs su bcad pa de smras ma thag tu me shi bar gyur te/_gang nas btang ba de nyid du shi'o/_/de ltar de tshun chad deng song gi bar du gling begs bur chad pa der me ma shor to/_/dge bsnyen de'i tshe de'i dus na gling begs bur chad pa na sreg pa'i phru gu 'dab gshog ma skyes pa 
[\[274a.2\]]de gzhan zhig yin snyam du khyod dogs shing the tsom za'am/_yid gnyis za na de ltar mi blta ste/_dge bsnyen nga de'i tshe de'i dus na sreg pa'i phru gur gyur to/_/dge bsnyen nga dud 'gro'i skye gnas su gyur pa de'i tshe yang lus la mes ma tshugs na/_da ltar byang chub mngon par rdzogs par sangs 
[\[274a.3\]]rgyas pa la lta ci smos te/_nga'i lus la mes tshugs par 'gyur ba 'di ni gnas med do/_/de nas bcom ldan 'das kyis dge bsnyen de dang /_skye bo phal po che la chos kyi gtam yang dag par bstan/_yang dag par 'dzin du 'jug_/yang dag par gzengs stod/_yang dag par rab tu 
[\[274a.4\]]dga' bar mdzad do/_/chos kyi gtam yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas mdun du bzhud pa dang /_dge bsnyen zhig gis bcom ldan 'das rgyang ring po nas byon pa mthong ngo /_/mthong 
[\[274a.5\]]nas de 'di snyam du sems te/_khyim bdag dpal sbas 'di ni bcom ldan 'das la rnam pa 'di lta bu 'di byed par 'dod na/_bcom ldan 'das bgrongs par mi 'gyur grang /_bde bar gshegs pa bgrongs par mi 'gyur grang /_'jig rten gyi mig shin tu myur du med par mi 'gyur grang /_'jig 
[\[274a.6\]]rten du mun pa shin tu myur du mi 'byung grang /_bskal pa grangs med pa gsum du yang dag par bsgrubs pa'i sangs rgyas shin tu myur du nub par mi 'gyur grang /_bdag cag chos kyi longs spyod las shin tu myur du nyams par mi 'gyur grang snyam ste/_de nas dge bsnyen de bcom ldan 
[\[274a.7\]]'das ga la ba der song ste phyin pa dang /_bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas/_pus mo gnyis ka'i lha nga sa la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das 
[\[274b\]]
[\[274b.1\]]la 'di skad ces gsol to/_/btsun pa bcom ldan 'das khyim bdag dpal sbas kyi khyim du ma gshegs shig_/de ci'i slad du zhe na/_btsun pa bcom ldan 'das khyim bdag dpal sbas kyis ni bcom ldan 'das dang /_dge slong gi dge 'dun bgrongs pa'i slad du phyi sgo'i sgo gang du dong 
[\[274b.2\]]chen po rkor stsal to/_/dong brkos nas zhugs mi 'bar zhing du ba ma mchis pas gtams te/_steng du phyag dar srab mos g.yogs shing mchis na bcom ldan 'das dang /_dge slong gi dge 'dun la [{]chung zad [,]cung zad [}]gnod par lta mi 'gyur ram snyam bgyid lags so/_/bcom ldan 'das 
[\[274b.3\]]kyis bka' stsal pa/_dge bsnyen khyod 'di snyam du ma sems shig_/dge bsnyen nga dud 'gro'i skye gnas su gyur pa na yang nga'i lus la mes ma tshugs na/_da ltar byang chub mngon par rdzogs par sangs rgyas pa lta la ci smos/_ngas ni 'dod chags kyi me dang /_zhe sdang gi me dang /_
[\[274b.4\]]gti mug gi me dang /_me gsum bsad pas nga'i lus la mes tshugs par 'gyur ba 'di ni gnas med do/_/btsun pa bcom ldan 'das dud 'gro'i skye gnas su gyur pa na ji ltar sku la zhugs kyis ma tshugs lags/_bcom ldan 'das kyis bka' stsal pa/_dge bsnyen sngon byung 
[\[274b.5\]]ba 'das pa'i dus na 'dzam bu'i gling 'di na nags stug po lo ma phun sum tshogs pa/_me tog phun sum tshogs pa/_'bras bu phun sum tshogs pa/_skyed mos tshal phun sum tshogs pa zhig yod de/_de'i tshe nags stug po de na ri bong gi grogs drang srong zhig gnas te/_ri bong de ni mi 
[\[274b.6\]]skad smra ba zhig go/_/de'i tshe dus gzhan zhig na nags stug po der than pa chen po byung ste/_de na 'dab ma dang ldan pa'i shing gang yin pa de dag ni skam/_me tog dang ldan pa'i shing gang yin pa dang /_'bras bu'i shing gang yin pa de dag kyang skam mo/_/skyed mos tshal gang yin pa de dag 
[\[274b.7\]]kyang yongs su skam mo/_/de nas drang srong de ri bong de ga la ba der song ste phyin nas ri bong de la 'di skad ces smras so/_/ri bong shes par gyis shig_/nags stug po 'dir than pa chen po byung ste/_'dab ma dang ldan pa'i shing gang yin pa de dag ni skam/_me tog dang ldan pa'i shing gang 
[\[275a\]]
[\[275a.1\]]yin pa dang /_'bras bu'i shing gang yin pa de dag kyang skam mo/_/skyed mos tshal gang yin pa de dag kyang yongs su skam ste/_ri bong bdag ni nags stug po 'di nas nags stug po gzhan du 'gro bar 'dod do/_/ri bong gis smras pa/_de'i slad du drang srong dgung gcig 
[\[275a.2\]]nags stug po 'dir bzhugs shig_/bdag gis khyod bshos gsol lo/_/de nas drang srong de gnas su song ste me bus nas sngags kyis sbyin sreg byed do/_/de nas ri bong de nags der gom pas 'gro zhing rnam par rgyu yang gang nas kyang 'bras bu'am/_rtsa ba ma rnyed nas/_de 'di 
[\[275a.3\]]snyam du sems te/_bdag gis drang srong de zas la mgron du bos la/_bdag gis nags stug po 'di thams cad du son kyang /_gang nas kyang 'bras bu'am rtsa ba ma rnyed kyis/_bdag rang gi shas drang srong de tshim par bya'o snyam ste/_de nas ri bong de drang srong de ga la ba der song ste phyin nas 
[\[275a.4\]]drang srong de la 'di skad ces smras so/_/drang srong mkhyen par mdzod cig_/bdag gis khyod la bshos gsol bar spyan drangs la/_bdag gis nags stug po 'di thams cad du mchis kyang gang nas kyang 'bras bu dang rtsa ba ma rnyed nas bdag zhugs kyi dong 'dir bdag nyid kyis mchong gis/_
[\[275a.5\]]khyod kyis bdag gi sha de gsol la dgung gcig nags stug po 'di na bzhugs shig_/drang srong gis smras pa/_ri bong ma byed cig_/de skad ma smra shig_/nga ni ri bong khyod la gnod par yang mi 'dod na nga khyod kyi sha za ba lta ci smos/_ri bong gis smras pa/_drang srong de skad ma gsung shig_/
[\[275a.6\]]khyod kyis bdag gi bsam pa nges par bskang 'tshal lo/_/de nas ri bong de 'di lta bu'i bden pa'i tshig 'di smras te/_nags stug po 'di'i lha rgya chen po rnams bdag la dgongs su gsol/_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci 
[\[275a.7\]]dang /_lto 'phye chen po gang dag gnas pa de dag thams cad bdag la dgongs su gsol/_bdag ni gtong ba bgyid de/_shin tu gtong ba dang /_gtong ba'i yang gtong ba dang /_bdag nyid gtong ba bgyid do/_/bdag gi bden pa dang bden pa'i tshig gang gis bdag yongs su gtong 
[\[275b\]]
[\[275b.1\]]ba ni rgyal po'i slad du ma lags/_longs spyod kyi slad du ma lags/_mtho ris kyi slad du ma lags/_brgya byin nyid kyi slad du ma lags/_bdud kyi slad du ma lags/_tshangs pa'i slad du ma lags/_'khor los sgyur ba'i rgyal po'i yul gyi slad du ma lags te/_gzhan du bdag 
[\[275b.2\]]ji ltar/_bla na med pa yang dag par rdzogs pa'i byang chub mngon par rdzogs par 'tshang rgya bar bgyi ba dang /_sems can ma dul ba gdul bar bgyi/_ma grol ba dgrol bar bgyi/_dbugs ma phyin pa dbugs dbyung bar bgyi/_yongs su mya ngan las ma 'das pa yongs su mya 
[\[275b.3\]]ngan las bzla bar bgyi ba'i slad du ste/_bden pa dang bden pa'i tshig des bdag yongs su gtong ba 'bras bu ma mchis par ma gyur cig_/ces smras nas bdag nyid me dong chen po der mchongs so/_/dge bsnyen ri bong des me dong der mchongs ma thag tu me dong de'i me shi ste 
[\[275b.4\]]pad ma can gyi rdzing du gyur nas/_ri bong de bung ba zi zi zer bar gyur pa'i pad ma 'dab ma stong yod pa'i steng na 'dug cing chos ston te/_tshangs par spyod pa/_thog mar dge ba/_bar du dge ba/_tha mar dge ba/_don bzang po/_tshig 'bru bzang po/_ma 'dres pa/_yongs su rdzogs 
[\[275b.5\]]pa/_yongs su dag pa/_yongs su byang ba yang dag par ston to/_/drang srong gis de mthong ste/_mthong nas kyang dga' mgu yi rangs te rab tu dga' nas/_dga' ba dang yid bde ba skyes te/_ri bong de la thal mo sbyar te phyag 'tshal to/_/dge bsnyen de'i tshe de'i dus na nags 
[\[275b.6\]]stug po de na gnas pa'i drang srong de gzhan zhig yin pa snyam du khyod dogs shing the tsom za na de ltar mi blta ste/_dge slong 'od srung de'i tshe de'i dus na nags stug po'i drang srong du gyur to/_/dge bsnyen de'i tshe de'i dus na nags stug po'i ri bong du gyur pa de gzhan zhig yin pa snyam du 
[\[275b.7\]]khyod dogs shing the tsom za na de ltar mi blta ste/_nga de'i tshe de'i dus na ri bong du gyur to/_/dge bsnyen nga dud 'gro'i skye gnas su gyur pa de'i tshe yang nga'i lus la mes ma tshugs na/_da ltar byang chub mngon par rdzogs par sangs rgyas pa lta la ci smos te/_nga'i lus la mes tshugs 
[\[276a\]]
[\[276a.1\]]par 'gyur ba 'di ni gnas med do/_/de nas bcom ldan 'das kyis dge bsnyen de dang /_skye bo phal po che la chos kyi gtam yang dag par ston/_yang dag par 'dzin du 'jug_/yang dag par gzengs stod/_yang dag par rab tu dga' bar mdzad do/_/chos kyi gtam 
[\[276a.2\]]yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas khyim bdag dpal sbas kyi khyim ga la ba der gshegs so/_/de'i tshe rgyal po'i khab kyi grong khyer chen po'i skye bo phal po che rnams 'di ji ltar 'gyur snyam ste/_
[\[276a.3\]]khyim bdag dpal sbas kyi phyi sgo'i sgo gang ga la ba der dong ngo /_/de nas bcom ldan 'das me dong chen po ga la ba der gshegs te byon nas me dong chen po der zhabs g.yas pa gser gyi kha dog can thog mar bzhag ste/_bcom ldan 'das kyis me dong der zhabs g.yas pa gser 
[\[276a.4\]]gyi kha dog can de bzhag ma thag tu me dong de'i me shi bar gyur te pad ma'i rdzing bur gyur nas bung ba zi zi zer bar gyur to/_/bcom ldan 'das kyis zhabs g.yas pa gser gyi kha dog can me dong der bzhag ma thag tu lha rnams lha'i tsan dan gyi phye ma dag bcom ldan 'das kyi sku la 'thor/_
[\[276a.5\]]mngon par 'thor/_mngon par rab tu 'thor ro/_/lha'i me tog ud pa la dang /_pad ma dang /_ku mu da dang /_pad ma dkar po dang /_lha'i me tog man dA ra ba dag bcom ldan 'das kyi sku la 'thor/_mngon par 'thor/_mngon par rab tu 'thor ro/_/lha'i rol mo'i sgra yang 
[\[276a.6\]]'byin to/_/sil snyan gyi sgra yang 'byin to/_/dung dang /_rnga bo che dang /_rdza rnga dang /_khar rnga la sogs pa'i sgra yang phyung ngo /_/rgyal po'i khab kyi grong khyer chen po'i skye bo phal po che rnams ngo mtshar du gyur rmad du byung bar gyur te/_gsang bstod nas sgra drag po dang /_sgra chen por 
[\[276a.7\]]ha ha zhes bya ba dang /_hi hi zhes bya ba dang /_ca co dang ga zha 'thon to/_/bcom ldan 'das la gos kyang 'thor ro/_/de'i tshe khyim bdag dpal sbas ni gcer bu pa nye du'i bu dang lhan cig tu khang steng na 'dug go/_/khyim bdag dpal sbas kyi chung ma khyim gyi nang na 'dug pas rgyal po'i khab tu 
[\[276b\]]
[\[276b.1\]]sgra drag po dang /_sgra chen po phyung ba thos so/_/thos nas de 'di snyam du sems te/_'di ltar rgyal po'i khab kyi grong khyer chen po 'dir sgra mthon po dang /_sgra drag po dang /_sgra chen po byung ba las bcom ldan 'das me dong chen po der lhung ste grongs par ma gyur grang /_bde bar 
[\[276b.2\]]gshegs pa grongs par ma gyur grang snyam nas bsgrims te stobs gtugs nas sgo phye ste/_bang thag par sgo khang ga la ba der song ba dang /_khyim bdag dpal sbas kyi chung ma des me dong de'i me shi ste pad ma'i rdzing du gyur nas bung ba zi zi zer ba'i pad ma la bcom ldan 'das kyi 
[\[276b.3\]]zhabs bzhag ste dpal sbas kyi khyim du gshegs pa mthong ngo /_/mthong nas dga' mgu yi rangs te rab tu dga' nas/_dga' ba dang yid bde ba skyes te khyim bdag dpal sbas ga la ba der song nas phyin pa dang /_khyim bdag dpal sbas la 'di skad ces smras so/_/jo bo 
[\[276b.4\]]zhugs dong gi zhugs gum nas pad ma'i rdzing bur gyur te bung ba zi zi mchi ba'i pad ma la bcom ldan 'das kyi zhabs bzhag nas khyod kyi khyim du byon pa la gzigs shig_/gzigs shig_/de nas khyim bdag dpal sbas 'jigs/_dngangs/_skrag ste spu zing zhes byed nas [{]rings [,]ring [}]
[\[276b.5\]]shing myur bar la gor du khang steng nas babs te sgo gang ga la ba dang /_bcom ldan 'das ga la ba der song ste phyin nas/_bcom ldan 'das kyi zhabs la mgo bos phyag 'tshal te/_bcom ldan 'das bdag gis nongs/_bde bar gshegs pa bdag gis nongs te slar 
[\[276b.6\]]'chags so/_/byis pa ji lta ba dang /_rmongs pa ji lta ba dang /_mi mkhas pa ji lta ba bzhin du bdag mi dge ba'i bshes gnyen dang bsten pa'i dbang gis bcom ldan 'das la rnam pa 'di lta bu bgyi bar bsams na/_bcom ldan 'das bdag nongs pas nongs pa can du gzung 
[\[276b.7\]]du gsol/_slan chad kyang sdom par 'tshal lo/_/bcom ldan 'das kyis bka' stsal pa/_de'i phyir khyim bdag khyod byis pa ji lta ba dang /_rmongs pa ji lta ba dang /_mi mkhas pa ji lta ba bzhin du mi dge ba'i bshes gnyen dang bsten pa'i dbang gis khyod kyis rnam pa 'di lta bu 'di byas 
[\[277a\]]
[\[277a.1\]]pa nyes pas nyes pa can du rtogs shig_/khyim bdag khyod gang gi tshe nyes pas nyes pa can du mthong la/_nyes pas nyes pa can du mthong nas 'chags/_mthol/_phyin chad kyang sdom na de'i phyir ngas khyod la nyes pas nyes pa can du bzung ngo /_/de ci'i phyir zhe na/_khyim 
[\[277a.2\]]bdag chos 'dul ba 'di la 'di ni 'phel ba ste/_nyes pas nyes pa can du mthong nas 'chags shing mthol te phyin chad kyang sdom pa'o/_/khyim bdag khyod longs/_'di ltar 'dir sems dad pas mchod pa byas so/_/de nas khyim bdag dpal sbas kyis bcom ldan 'das kyi zhabs 
[\[277a.3\]]la mgo bos phyag 'tshal nas mdun du bdar to/_/de nas bcom ldan 'das steng gi khang [{]bzangs [,]bzang [}]ga la ba der gshegs te byon nas gdan bshams pa la dge slong gi dge 'dun dang thabs cig tu bzhugs so/_/de nas khyim bdag dpal sbas kyis bcom ldan 'das dang /_dge slong 
[\[277a.4\]]gi dge 'dun bzhugs par rig nas bcom ldan 'das ga la ba der song ste phyin pa dang /_pus mo gnyis ka'i lha nga sa la btsugs te/_bcom ldan 'das ga la ba de logs su thal mo sbyar ba btud do/_/thal mo sbyar ba btud nas bcom ldan 'das la 'di skad ces gsol to/_/btsun 
[\[277a.5\]]pa bcom ldan 'das [{]chung zad [,]cung zad [}]cig gzhes su gsol/_bdag gis bcom ldan 'das kyi slad du bshos gtsang gzhan bgyid du stsal to/_/de ci'i slad du zhe na/_btsun pa bcom ldan 'das mi dge ba'i bshes gnyen dang bsten pa'i dbang gis bdag gis bshos gtsang ci sbyar ba de thams 
[\[277a.6\]]cad kyi nang du dug drag po stsal bas/_des bcom ldan 'das dang dge slong gi dge 'dun la [{]chung zad [,]cung zad [}]gnod par 'gyur du glo ba chud lags so/_/bcom ldan 'das kyis bka' stsal pa/_khyim bdag de snyam du ma sems shig_/khyim bdag nga dud 'gro'i skye gnas su gyur pa'i tshe 
[\[277a.7\]]yang lus la dug gis ma tshugs na/_da byang chub mngon par rdzogs par sangs rgyas pa lta la ci smos te/_nga'i lus la dug gis tshugs par 'gyur ba 'di ni gnas med do/_/bcom ldan 'das dud 'gro'i skye gnas su gyur pa na ji ltar sku la dug gis ma tshugs lags/_bcom ldan 
[\[277b\]]
[\[277b.1\]]'das kyis bka' stsal pa/_khyim bdag sngon byung ba 'das pa'i dus na grong khyer bA rA Na sI'i rgyal po tshangs pas byin zhes bya ba phyug pa/_nor che ba/_longs spyod che ba nas/_bang mdzod yongs su gang ba'i bar dang ldan pa zhig byung ngo /_/khyim bdag rgyal po tshangs pas byin la 
[\[277b.2\]]btsun mo dpe med ces bya ba gzugs bzang ba/_mdzes pa/_blta na sdug pa/_kha dog bzang po rgyas pa mchog dang ldan pa zhig yod do/_/btsun mo dpe med ni rgyal po tshangs pas byin la sdug pa/_mngos pa/_phangs pa/_yid du 'ong ba/_'dod pa/_blta ba dang 'thun pa'o/_/
[\[277b.3\]]khyim bdag de'i tshe na ri'i rgyal po gangs ri'i lho phyogs kyi ngos la rma bya'i rgyal po gser du snang ba zhes bya ba 'khor lnga brgya dang ldan pa/_yan lag bkra ba/_lus bkra ba/_rin po che'i mchu can zhig gnas te/_de gang dang gang du 'gro yang rma bya de dag thams cad kyi thog ma nyid 
[\[277b.4\]]la 'gro'o/_/de'i tshe dus gzhan zhig na rma bya'i rgyal po gser du snang ba nam phyed kyi dus nam gyi gung thun la grong khyer bA rA Na sI'i steng du skad phyung ste/_skad des grong khyer de khyab par grag go/_/de'i tshe rgyal po tshangs pas byin btsun mo dpe med dang khang steng na 'dug par gyur 
[\[277b.5\]]to/_/de nas btsun mo dpe med kyis sgra de thos nas rgyal po tshangs pas byin de la dris pa/_lha 'di ltar chags par bgyid pa/_'di ltar 'dod par bgyid pa/_'di ltar dregs par bgyid pa/_'di ltar zhen par bgyid pa/_'di ltar 'ching bar bgyid pa/_'di ltar dga' bar 
[\[277b.6\]]bgyid pa/_'di ltar ro myang bar 'os pa/_'di ltar snyan cing yid du mchi la mnyan par 'os pa'i sgra gda' ba 'di su'i lags/_rgyal pos smras pa/_lha mo ngas kyang ma mthong ste/_gtam du thos na ri'i rgyal po gangs ri'i lho phyogs kyi ngos la rma bya'i rgyal po gser du snang ba yan lag 
[\[277b.7\]]bkra ba/_lus bkra ba/_rin po che'i mchu can 'khor lnga brgya dang ldan pa zhig gnas te/_de gang dang gang du 'gro yang rma bya de dag thams cad kyi thog ma nyid la 'gro ste lha mo de'i sgra ni 'di ltar chags par byed pa/_'di ltar 'dod par byed pa/_'di ltar dregs par byed pa/_'di ltar zhen 
[\[278a\]]
[\[278a.1\]]par byed pa/_'di ltar 'ching bar byed pa/_'di ltar dga' bar byed pa/_'di ltar ro myang bar 'os pa/_'di ltar snyan cing yid du 'ong la mnyan par 'os par grag ce'o/_/btsun mo dpe med kyis smras pa/_lha rma bya'i rgyal po gser du snang ba myur du 'dir blang bar gsol/_
[\[278a.2\]]rgyal po tshangs pas byin gyis smras pa/_lha mo nam mkha' la rgyu ba 'di lta bu ngas kyang mthong bar ga la nus/_btsun mo dpe med kyis smras pa/_lha gal te rma bya'i rgyal po gser du snang ba ma mthong du lags na bdag 'gum par 'gyur ro/_/rgyal po tshangs pas byin btsun mo dpe med la 
[\[278a.3\]]kun tu chags pa'i sems su gyur te/_sems zhen pas rgyal po tshangs pas byin gyis smras pa/_lha mo ngas rngon pa dang bya ba dgyes re zhig sdod cig_/de nas rgyal po tshangs pas byin gyis rngon pa dang bya ba'i mi rnams bos te 'di skad smras so/_/mchog rnams ri'i rgyal po gangs ri'i lho 
[\[278a.4\]]phyogs kyi ngos la rma bya'i rgyal po gser du snang ba zhes bya ba yan lag bkra ba/_lus bkra ba/_gser gyi mchu can zhig gnas zhes grag gis/_khyed kyis rma bya'i rgyal po gser du snang ba bya rgya dang rnyis zung la 'dir 'on cig_/gal te 'dir blang nus na de lta na ni legs so/_/ji ste mi 
[\[278a.5\]]nus na khyed thams cad kyi srog yal lo/_/de nas rngon pa dang bya pa'i mi rnams srog gis 'jigs skrag_/'chi bas 'jigs skrag ste/_bya rgya dang rnyi rnams thogs nas ri'i rgyal po gangs ri'i lho phyogs kyi ngos ga la ba der song nas phyin pa dang /_rma bya'i rgyal po gser du snang ba gang na gnas 
[\[278a.6\]]pa'i phyogs der rgya bres rnyi btsugs pa dang /_rma bya'i rgyal po gser du snang ba de gang dang gang du lta ba de dang der rgya ral rnyi chad de/_phyogs der zhag bdun gyi bar du sha thang yang rma bya'i rgyal po gser du snang ba de bya rgya dang rnyis gzung bar ma nus pa dang /_rma bya'i rgyal po des snying rje nye bar bzhag nas 
[\[278a.7\]]rngon pa dang bya pa rnams la 'di skad ces smras so/_/zho shas 'tsho ba khyed rnams ci'i phyir phyogs 'di na sha thang zhing 'khod/_de dag gis smras pa/_rma bya'i rgyal po shes par gyis shig_/rgyal po tshangs pas byin des bsgo ba/_mchog rnams shes par gyis shig_/ri'i rgyal po gangs ri'i 
[\[278b\]]
[\[278b.1\]]lho phyogs kyi ngos la rma bya'i rgyal po gser du snang ba zhes bya ba yan lag bkra ba/_lus bkra ba/_rin po che'i mchu can/_'khor lnga brgya dang ldan pa zhig gnas kyis/_de khyed kyis bya rgya dang rnyis zung la 'dir 'on cig_/gal te 'dir blang bar nus na ni shin tu legs so/_/ji ste ma nus na 
[\[278b.2\]]khyed thams cad kyi srog yal lo/_/zhes bsgo ste/_bdag cag srog gis 'jigs skrag nas khyod kyi phyir 'di lta bur 'bad par byed do/_/rma bya'i rgyal po des smras pa/_zho shas 'tsho ba dag khyed kyis rnyi dang bya rgyas nga gzung ba ni mi nus so/_/zho shas 'tsho ba dag gal te rgyal po tshangs pas 
[\[278b.3\]]byin nga blta bar 'dod na grong khyer bA rA Na sI'i nang shin tu phyag dar byos te/_spos chus chag chag thob la me tog sil ma khrom ste/_gdugs dang ba dan bres shig_/rgyal mtshan sgreng la/_pog phor nas bdug pas bdugs la rin po che sna bdun gyi shing rta gyis te/_zhag bdun gyi nyin par dpung 
[\[278b.4\]]gi tshogs yan lag bzhi pa dang lhan cig tu 'dir shog shig dang /_nga nyid der 'gro bar bya'o/_/de ltar bya'o zhes te/_rngon pa dang bya pa'i mi dag rma bya'i rgyal po gser du snang ba'i ltar mnyan nas mthar gyis grong khyer bA rA Na sI der rgyal po tshangs pas byin ga la ba der song ste phyin nas rgyal po 
[\[278b.5\]]tshangs pas byin la 'di skad smras so/_/lha mkhyen par mdzad du gsol/_bdag cag 'di nas bya rgya dang rnyi thogs te ri'i rgyal po gangs ri'i lho phyogs kyi ngos ga la ba der mchis pa dang /_phyogs gang na rma bya'i rgyal po gser du snang ba gnas pa'i phyogs der rnyi btsugs/_rgya bres na/_rma 
[\[278b.6\]]bya'i rgyal po gser du snang ba gang dang gang du lta ba de dang der rgya ral rnyi chad de/_bdag cag phyogs de na dgung bdun gyi bar du sha thang yang rma bya'i rgyal po de rgya dang rnyis bzung ba'i rngo ma thogs pa dang /_rma bya'i rgyal po des snying rje nye bar bzhag ste bdag cag la 'di skad ces mchi'o/_/kye mi dag 
[\[278b.7\]]ci'i phyir phyogs 'di na sha thang zhing 'khod/_bdag cag gis smras pa/_rma bya'i rgyal po shes par gyis shig_/rgyal po tshangs pas byin gyis bdag cag la bsgo ba/_ri'i rgyal po gangs ri'i lho phyogs kyi ngos la rma bya'i rgyal po gser du snang ba zhes bya ba yan lag bkra ba/_lus bkra ba/_
[\[279a\]]
[\[279a.1\]]rin po che'i mchu can 'khor lnga brgya dang ldan pa de gang dang gang du 'gro bar rma bya de dag thams cad kyi dang po la 'gro ba zhig gnas zhes grag gis/_khyed kyis bya rgya dang rnyis rma bya'i rgyal po gser du snang ba zung la 'on cig_/gal te rma bya'i rgyal po de 'dir blang nus na de lta na ni 
[\[279a.2\]]legs so/_/ji ste ma nus na khyed thams cad kyi srog yal lo zhes bsgo ste/_bdag cag srog gis 'jigs skrag_/'chi bas 'jigs skrag nas khyod kyi phyir 'di ltar 'bad par byed do/_/des smras pa/_kye zho shas 'tsho ba dag khyed kyis bya rgya dang rnyis bzung bar ni mi nus so/_/zho 
[\[279a.3\]]shas 'tsho ba dag gal te rgyal po tshangs pas byin nga mthong bar 'dod na grong khyer bA rA Na sI'i nang shin tu phyag dar byos te/_spos chus chag chag thob la me tog sil ma khrom ste/_gdugs dang ba dan bres shig_/rgyal mtshan sgreng la/_pog phor nas bdug pas bdugs la rin po che 
[\[279a.4\]]sna bdun gyi shing rta gyis te/_zhag bdun gyi nyin par dpung gi tshogs yan lag bzhi pa dang lhan cig tu 'dir shog shig dang /_nga nyid der 'gro bar bya'o zhes mchi'o/_/de ltar bya'o zhes te rgyal po tshangs pas byin gyis rngon pa dang bya pa de dag gi ltar mnyan nas/_grong khyer bA rA Na sI'i nang 
[\[279a.5\]]shin tu phyag dar byed du bcug_/spos chus chag chag 'debs su bcug_/me tog sil ma 'grems su bcug_/gdugs dang ba dan 'brer bcug_/rgyal mtshan sgreng du bcug_/pog phor nas bdug pas bdug tu bcug_/rin po che sna bdun gyi shing rta byed du bcug nas zhag bdun 
[\[279a.6\]]'das pa dang /_dpung gi tshogs yan lag bzhi pa go gyon du bcug ste/_dpung gi tshogs yan lag bzhi pa go bgos nas rin po che sna bdun gyi shing rta drangs te/_dpung gi tshogs yan lag bzhi pa dang lhan cig tu ri'i rgyal po gangs ri'i lho phyogs kyi ngos ga la ba der song ba dang /_rma bya'i rgyal po 
[\[279a.7\]]gser du snang ba de bdag nyid rin po che sna bdun gyi shing rta la zhon te skad phyung ba dang /_de'i skad kyis dpung gi tshogs yan lag bzhi pa khyab par grag nas/_rgyal po tshangs pas byin dga' mgu yi rangs te rab tu dga' nas dga' ba dang yid bde ba skyes te rma bya'i rgyal po gser du snang ba de la 
[\[279b\]]
[\[279b.1\]]bkur sti byed du bcug_/bla mar byed du bcug_/rim gro byed du bcug_/mchod pa byed du bcug nas rma bya'i rgyal po gser du snang ba dang lhan cig grong khyer bA rA Na sI ga la ba der song ba dang /_grong khyer bA rA Na sI'i sgor 'dug nas skad phyung ste/_de'i skad des grong khyer de thams cad 
[\[279b.2\]]khyab par grag go/_/de nas grong khyer bA rA Na sI na skyes pa dang /_bud med dang /_khye'u dang /_bu mo gang dag gnas pa de dag grong khyer gyi sgo ga la ba der rab tu rgyug go/_/de nas rgyal po tshangs pas byin gyis rma bya'i rgyal po gser du snang ba la bkur sti byed du bcug_/bla mar byed 
[\[279b.3\]]du bcug_/rim gro byed du bcug_/mchod pa byed du bcug nas/_rang gi khyim ga la ba dang /_btsun mo dpe med ga la ba der song ste phyin nas/_btsun mo dpe med la 'di skad ces smras te/_lha mo rma bya'i rgyal po gser du snang ba 'di ni khyod kyi gan du rang 'ongs so zhes smras so/_/
[\[279b.4\]]rgyal po tshangs pas byin de bdag nyid rma bya'i rgyal po gser du snang ba la me tog dang 'bras bu rnams kyis rim gro byed do/_/de'i tshe dus gzhan zhig na rgyal po tshangs pas byin brel ba zhig byung nas des 'di snyam du bsams te/_sus rma bya'i rgyal po gser du snang ba la rim gro byed 
[\[279b.5\]]nus snyam nas/_des yang 'di snyam du bsams te/_btsun mo dpe med ni mkhas pa/_shes rab chen po dang ldan pa ste/_des nus so snyam mo/_/de nas rgyal po tshangs pas byin gyis btsun mo dpe med la bos te 'di skad ces smras so/_/lha mo khyod kyis rma bya'i rgyal po gser du 
[\[279b.6\]]snang ba 'di ngas ji ltar rim gro byas pa bzhin du bdag nyid kyis rim gro gyis shig_/de nas rgyal po tshangs pas byin gyi btsun mo dpe med bdag nyid kyis me tog dang 'bras bu rnams kyis rma bya'i rgyal po gser du snang ba de la bsnyen bkur byed do/_/de'i tshe dus gzhan zhig na btsun 
[\[279b.7\]]mo dpe med skyes pa gzhan la chags par gyur te/_de nas btsun mo dpe med kyis 'di snyam du bsams so/_/rma bya'i rgyal po gser du snang ba 'di ni mi'i skad du smra bas des gtam 'di rgyal po tshangs pas byin la mi bsnyad grang /_rgyal po tshangs pas byin des kyang bdag bzung ste mi 
[\[280a\]]
[\[280a.1\]]bsad grang snyam nas/_de nas bud med des bya'i rgyal po de la zas dug can dang /_skom dug can byin no/_/bud med des rma bya'i rgyal po de la ji lta ji ltar zas dug can dang /_skom dug can byin pa de lta de ltar rma bya'i rgyal po de'i lus gzugs ches bzang ba dang /_ches mdzes 
[\[280a.2\]]pa dang /_ches blta na sdug pa dang /_ches 'od gsal bar gyur to/_/de nas btsun mo dpe med kyis 'di snyam du sems te/_rma bya'i rgyal po gser du snang ba la bdag gis ji lta ji ltar zas dug can dang /_skom dug can byin pa de lta de ltar 'di'i lus gzugs ches bzang ba dang /_ches 
[\[280a.3\]]mdzes pa dang /_ches blta na sdug pa dang /_ches 'od gsal bar gyur to snyam mo/_/de nas btsun mo dpe med la rma bya'i rgyal po gser du snang bas 'di skad ces smras so/_/rkun ma rkun ma khyod kyi ngas shes te/_khyod 'di snyam du bdag ni skyes pa gzhan la chags par gyur la/_bya 'dis 
[\[280a.4\]]shes te 'di yang mi skad smra bas 'dis gtam 'di rgyal po tshangs pas byin la mi bsnyad grang /_rgyal pos bdag bzung ste mi bsad grang snyam du bsams nas/_de'i phyir khyod kyis nga la zas dug can dang /_skom dug can byin te/_khyod kyis nga gsad par mi nus so/_/de nas btsun mo dpe 
[\[280a.5\]]med des tshig de thos nas kha bub tu 'gyel te khrag dron po skyugs nas nad tshabs chen pos btab ste/_nad de nyid kyis shi ba'i dus byas so/_/de shi nas sems can dmyal ba chen po ngu 'bod du skyes par gyur to/_/khyim bdag de'i tshe de'i dus na grong khyer chen po bA rA Na sI'i rgyal po tshangs pas 
[\[280a.6\]]byin zhes bya bar gyur pa de gzhan zhig yin pa snyam du khyod dogs shing the tsom za na de ltar mi blta ste/_dge slong shA ri'i bu de'i tshe de'i dus na rgyal po tshangs pas byin zhes bya bar gyur to/_/khyim bdag de'i tshe de'i dus na btsun mo dpe med ces bya bar gyur pa de gzhan zhig yin pa snyam du khyod dogs 
[\[280a.7\]]shing the tsom za na de ltar mi blta ste/_bram ze'i bu mo g.yo ma de de'i tshe de'i dus na btsun mo dpe med du gyur to/_/khyim bdag de'i tshe de'i dus na ri'i rgyal po gangs ri'i lho phyogs kyi ngos la gnas pa'i rma bya'i rgyal po gser du snang ba zhes bya bar gyur pa de gzhan zhig yin pa snyam du dogs shing 
[\[280b\]]
[\[280b.1\]]the tsom za na de ltar mi blta ste/_nga de'i tshe de'i dus na ri'i rgyal po gangs ri'i lho phyogs kyi ngos la gnas pa rma bya'i rgyal po gser du snang ba zhes bya bar gyur to/_/khyim bdag de'i tshe de'i dus na rma bya lnga brgyar gyur pa de dag gzhan zhig yin pa snyam du khyod dogs shing the tsom za na de ltar mi blta ste/_
[\[280b.2\]]dge slong mchog lnga brgya po 'di dag de'i tshe de'i dus na rma bya lnga brgyar gyur to/_/khyim bdag nga dud 'gro'i skye gnas su gyur pa de'i tshe yang lus la dug gis ma tshugs na/_da ltar mngon par rdzogs par sangs rgyas pa lta la smos kyang ci dgos te/_nga'i lus la dug gis tshugs par 'gyur 
[\[280b.3\]]ba 'di ni gnas med do/_/de bas na khyim bdag tshigs su bcad pa brjod pa byas/_de legs par rab tu nyon la yid la zung shig dang /_ngas khyod la bshad kyis legs par rab tu zung la zas la lan gsum bzlas pa gyis te/_dge slong gi dge 'dun la brims shig_/'dod chags 
[\[280b.4\]]zhe sdang gti mug rnams/_/de dag 'jig rten dug gsum ste/_/bcom ldan sangs rgyas dug med pa/_/sangs rgyas bden pas dug bcom mo/_/'dod chags zhe sdang gti mug rnams/_/de dag 'jig rten dug gsum ste/_/bcom ldan chos ni dug med pa/_/chos kyi bden 
[\[280b.5\]]pas dug bcom mo/_/'dod chags zhe sdang gti mug rnams/_/de dag 'jig rten dug gsum ste/_/bcom ldan dge 'dun dug med pa/_/dge 'dun bden pas dug bcom mo/_/bden pa gang gis nga sangs rgyas/_/'jig rten kun la bla na med/_/bden pa'i tshig ni de 
[\[280b.6\]]yis su/_/nga lus dug gis mi tshugs shog_/bden pa gang gis nga yi chos/_/'jig rten kun la bla na med/_/bden pa'i tshig ni de yis su/_/nga lus dug gis mi tshugs shog_/bden pa gang gis nga'i dge 'dun/_/'jig rten kun la bla na med/_/bden pa'i tshig ni de 
[\[280b.7\]]yis su/_/nga lus dug gis mi tshugs shog_/shing gang dug dang bcas rnams dang /_/srog chags gang dag dug bcas pa/_/de kun 'dod chags dug las byung /_/'dod chags 'di ni dug gi mchog_/shing gang dug dang bcas rnams dang /_/srog chags gang dag dug 
[\[281a\]]
[\[281a.1\]]bcas pa/_/de kun zhe sdang dug las byung /_/zhe sdang 'di ni dug gi mchog_/shing gang dug dang bcas rnams dang /_/srog chags gang dag dug bcas pa/_/de kun gti mug dug las byung /_/gti mug 'di ni dug gi mchog_/drag po'i dug gis dug bcom ste/_/
[\[281a.2\]]bsrung dang yongs su gzung ba byas/_/sangs rgyas kun gyis dug bcom pas/_/rdzogs sangs rgyas la skyabs su dong /_/de de bzhin bgyi'o zhes te khyim bdag dpal sbas kyis bcom ldan 'das la tshigs su bcad pa de dag legs par rab tu blangs te/_blangs nas zas de dag 
[\[281a.3\]]la lan gsum bzlas te/_rang gi lag gis zhal zas bsod pa mang po dge slong gi dge 'dun la bstabs te tshim par byas so/_/de nas khyim bdag dpal sbas kyis bcom ldan 'das dang /_dge slong gi dge 'dun bshos gsol zin te/_phyag bcabs lhung bzed gyu bar rig nas stan 
[\[281a.4\]]zhig blangs te phyogs gcig tu 'dug go/_/khyim bdag dpal sbas phyogs gcig tu 'dug pa dang /_bcom ldan 'das kyi gtam rim gyis mdzad pa 'di lta ste/_gang 'di sbyin pa'i gtam dang /_tshul khrims kyi gtam dang /_mtho ris kyi gtam dang /_'dod pa'i nyes dmigs dang /_de'i 
[\[281a.5\]]'og tu zag pa dang /_kun nas nyon mongs pa dang /_mngon par 'byung ba'i phan yon dang /_rnam par byang ba'i phyogs so/_/de nas bcom ldan 'das kyis khyim bdag dpal sbas la rgya cher rab tu bstan/_rab tu 'jog_/rnam par 'grel/_rnam par 'byed/_gsal bar mdzad do/_/bcom 
[\[281a.6\]]ldan 'das kyis gang gi tshe khyim bdag dpal sbas sems dga' ba dang /_sems mnyen pa dang /_sems dge ba dang /_sgrib pa med pa'i sems su gyur par mkhyen pa de'i tshe sangs rgyas bcom ldan 'das rnams yang dag phul gyi chos gang ston pa de bcom ldan 'das kyis khyim 
[\[281a.7\]]bdag dpal sbas la rgya cher rab tu bstan/_rab tu bzhag_/rnam par bkrol/_rnam par phye/_gsal bar mdzad/_rab tu bshad do/_/de nas khyim bdag dpal sbas stan de la 'dug bzhin du chos rnams la chos kyi mig rdul med cing dri ma dang bral ba skyes te/_'di lta ste/_dper na 
[\[281b\]]
[\[281b.1\]]ras nag po'i bag med pa/_kha bsgyur bar 'os pa tshon gyi nang du bcug na tshon legs par 'jen pa de bzhin du khyim bdag dpal sbas kyang stan de la 'dug bzhin du chos rnams la chos kyi mig rdul med cing dri ma dang bral ba skyes so/_/de nas khyim bdag dpal sbas kyis chos 
[\[281b.2\]]mthong /_chos thob/_chos yongs su bskyed/_mngon du yang dag par rtogs/_nem nur med/_the tsom dang bral/_som nyi dang bral/_gzhan gyi dring mi 'jog_/ston pa'i bstan pa kun tu shes/_mi 'jigs pa thob nas bcom ldan 'das la 'di skad ces gsol to/_/
[\[281b.3\]]btsun pa bcom ldan 'das bdag sangs rgyas dang /_chos dang /_dge slong gi dge 'dun la skyabs su mchi'o/_/btsun pa bcom ldan 'das bdag la dge bsnyen du gzung du gsol/_/deng nas ji srid 'tsho'i bar du bdag gi skyabs khyod lags te skyabs su mchi'o/_/de nas dge 
[\[281b.4\]]slong de dag ngo mtshar du gyur/_rmad du byung bar gyur te/_'di ltar khyim bdag dpal sbas bcom ldan 'das me dong du bsreg pa dang /_sems can dmyal ba chen por ltung bar 'dod pa de bcom ldan 'das kyis sems can dmyal ba chen po nas bzlog ste/_chos rnams la chos 
[\[281b.5\]]kyi mig rdul med cing dri ma dang bral ba skyes pa 'di ni ngo mtshar rmad du byung ba'o snyam pa dang /_bcom ldan 'das kyis bka' stsal pa/_dge slong dag khyim bdag dpal sbas da ltar 'ba' zhig nga me dong du bsreg pa dang /_sems can dmyal ba chen por ltung bar 'dod la/_ngas de sems 
[\[281b.6\]]can dmyal ba chen po de las bzlog ste/_chos rnams la chos kyi mig rdul med cing dri ma dang bral ba skyes par yang ma zad de/_dge slong dag gzhan gyi tshe yang khyim bdag dpal sbas nga me dong du bsreg pa dang /_sems can dmyal ba chen por ltung bar 'dod de/_ngas de sems can dmyal ba 
[\[281b.7\]]chen po de las bzlog go/_/dge slong de dag gis gsol pa/_btsun pa bcom ldan 'das/_khyim bdag dpal sbas gzhan gyi tshe bcom ldan 'das zhugs kyi dong du bsregs te/_sems can dmyal ba chen po mnar ma mchis par ltung bar 'tshal la/_bcom ldan 'das kyis de sems can 
[\[282a\]]
[\[282a.1\]]dmyal ba chen po de las thar bar mdzad pa ji lta bu lags/_bcom ldan 'das kyis bka' stsal pa/_dge slong dag sngon byung ba 'das pa'i dus na bram ze'i khye'u chos 'dod ces bya ba tshul khrims dang ldan pa/_yon tan dang ldan pa/_'dod pa chung ba/_chog shes pa/_rab tu dben 
[\[282a.2\]]pa/_dge ba'i chos can zhig byung ste/_bram ze'i khye'u chos 'dod ni gzugs bzang ba/_mdzes pa/_blta na sdug pa/_kha dog bzang po rgyas pa mchog dang ldan pa'o/_/bram ze'i khye'u chos 'dod de bram ze dang /_rgyal rigs dang /_khyim bdag rnams kyis bkur sti byas/_bla mar byas te 
[\[282a.3\]]mchod nas gos dang /_zas dang /_mal cha dang /_na ba'i gsos sman dang /_yo byad bzang po mang po rnyed par gyur to/_/bram ze'i khye'u chos 'dod ni stong phrag brgyas tshigs su bcad pa gcig tshol lo/_/de nas bram ze zhig bram ze'i khye'u chos 'dod kyi rnyed pa dang /_bkur sti dang /_tshigs 
[\[282a.4\]]su bcad pa ma bzod nas bram ze'i khye'u chos 'dod ga la ba der song ste phyin pa dang /_bram ze'i khye'u chos 'dod la 'di skad ces smras so/_/ngas bram ze'i khye'u khyod la legs par bshad pa bsgrag par bya'o/_/bram ze'i khye'u chos 'dod kyis smras pa/_'phags pa legs par bshad pa 
[\[282a.5\]]bdag la legs par bsgrag tu gsol/_bram zes smras pa/_chos 'dod ngas khyod la de bzhin du legs par bshad pa bsgrag tu mi rung ngo /_/chos 'dod kyis smras pa/_'phags pa 'o na khyod kyis legs par bshad pa bdag la ji ltar bsgrag par bgyi/_bram zes smras pa/_gal te 
[\[282a.6\]]chos 'dod khyod kyis dong chen po rkor bcug la/_brkos nas mes 'gengs su bcug ste/_me mi 'bar zhing du ba mi 'thul bas bkang nas mchod sdong mthon po 'dzugs su chug la/_'dzugs su bcug nas me dong der bdag nyid mchongs na de lta na ngas khyod la legs par bshad pa 
[\[282a.7\]]bsgrag par bya'o/_/bram ze'i khye'u chos 'dod kyis smras pa/_'phags pa bdag 'di na legs par bshad pa gang ci tshol ba de thams cad ni sems can rnams kyi don gyi slad du lags na/_slob dpon bdag gis legs par bshad pa sems can rnams la ma bsgrags par ji ltar me dong du mchong 
[\[282b\]]
[\[282b.1\]]bar bgyi/_de nas bram ze des bram ze'i khye'u chos 'dod la tshigs su bcad de smras pa/_sngags tshol bde ba ga la yod/_/ga la bde yod sngags tshol ba/_/sngags btsal phyir ni bde ba 'or/_/bde ba 'or cig sngags btsal phyir/_/de nas bram ze'i khye'u chos 'dod kyis bram ze de la tshigs su 
[\[282b.2\]]bcad de slar smras pa/_byang chub tshol ba ga la bde/_/ga la bde yod byang chub tshol/_/byang chub btsal phyir bde ba 'or/_/bde 'or byang chub btsal ba'i phyir/_/de nas bram ze'i khye'u chos 'dod kyis bram ze la 'di skad ces smras so/_/slob dpon bdag la legs par bshad pa legs par 
[\[282b.3\]]bsgrags su gsol/_'on tang khyod gang bzhed pa de bgyi'o/_/bram ze'i khye'u chos 'dod legs par bshad pa'i don gyi phyir bdag nyid dor bar 'dod do zhes bram ze dang khyim bdag rnams kyis thos nas de dag thams cad ngu zhing gdong la mchi ma zag bzhin du bram ze'i khye'u chos 'dod ga la 
[\[282b.4\]]ba der dong ste phyin nas bram ze'i khye'u chos 'dod la 'di skad ces smras so/_/chos 'dod khyod bdag nyid ma dor cig_/chos 'dod khyod ni khyim na 'dug bzhin sbyin pa sbyin pa dang /_bsod nams bya bar nus so/_/bram ze'i khye'u chos 'dod kyis bram ze dang khyim bdag de dag la 'di skad ces smras so/_/
[\[282b.5\]]btsun pa dag de skad ma gsung shig_/bdag gis slob dpon gyi dgongs pa nges par bskang bar bgyi'o/_/de nas bram ze'i khye'u chos 'dod kyis mchod sdong chen po 'dzugs su bcug ste/_mchod sdong chen po btsugs nas de'i drung du dong chen po rkor bcug ste/_brkos nas mes 'gengs su bcug go/_/me 
[\[282b.6\]]mi 'bar zhing du ba mi 'thul bas bkang nas bram ze de la 'di skad ces smras so/_/slob dpon bdag la legs par bshad pa legs par bsgrag tu gsol/_de nas bram ze des bram ze'i khye'u chos 'dod la tshigs su bcad pa 'di lta bu bstan to/_/sbyin pa la ni rtag tu dga' bar gyis/_/rtag 
[\[282b.7\]]tu tshul khrims yongs su rdzogs par spyod/_/brtson 'grus mchog gi gnas ni brtsam par gyis/_/shes rab kyis ni chos mchog dam pa thob/_/de nas bram ze'i khye'u chos 'dod kyis bram ze de la tshigs su bcad pa 'di legs par rab tu bzung ste/_skye bo phal po che bsogs so/_/skye bo 
[\[283a\]]
[\[283a.1\]]phal po che bsogs nas mchod sdong mthon po'i khar 'dzegs te/_skye bo phal po che la tshigs su bcad pa 'di bsgrags so/_/sbyin pa la ni rtag tu dga' bar gyis/_/rtag tu tshul khrims yongs su rdzogs par spyod/_/brtson 'grus mchog gi gnas ni brtsam par gyis/_/shes 
[\[283a.2\]]rab kyis ni chos mchog dam pa thob/_/de nas bram ze'i khye'u chos 'dod kyis skye bo phal po che de la tshigs su bcad pa 'di bsgrags nas 'di lta bu'i bden pa'i tshig 'di byed de/_sa'i phyogs 'di na lha rgya chen po gang dag gnas pa rnams bdag la dgongs su gsol/_klu dang /_gnod sbyin 
[\[283a.3\]]dang /_dri za dang /_lha ma yin dang /_nam mkha' lding dang /_mi 'am ci dang /_lto 'phye chen po de dag thams cad kyang bdag la dgongs su gsol/_bdag ni gtong ba bgyid de/_shin tu gtong ba dang /_gtong ba'i yang gtong ba dang /_bdag nyid yongs su gtong ba bgyid do/_/bden pa dang bden 
[\[283a.4\]]pa'i tshig gang gis bdag yongs su gtong ba bgyid pa ni rgyal po'i slad du ma lags/_longs spyod kyi slad du ma lags/_mtho ris kyi slad du ma lags/_'khor los sgyur ba'i rgyal po'i slad du ma lags kyi/_gzhan du na bdag ji ltar bla na med pa yang dag par rdzogs pa'i byang chub mngon par 
[\[283a.5\]]rdzogs par sangs rgyas nas sems can ma dul ba rnams gdul bar bgyi/_ma rgal ba rnams bsgral bar bgyi/_ma grol ba rnams dgrol bar bgyi/_dbugs ma phyin pa rnams dbugs dbyung bar bgyi/_yongs su mya ngan las ma 'das pa rnams yongs su mya ngan las bzla bar bgyi snyam pa'i 
[\[283a.6\]]slad du ste/_bden pa dang bden pa'i tshig des bdag gi yongs su gtong ba 'bras bu med par ma gyur cig ces byas nas me dong der bdag nyid mchongs so/_/dge slong dag bram ze'i khye'u chos 'dod me dong der mchongs ma thag tu me dong de'i me shi ste/_pad ma'i rdzing du gyur nas bung ba sgra zi zi zer 
[\[283a.7\]]ba'i pad ma la bram ze'i khye'u chos 'dod 'dug nas chos ston te/_tshangs par spyod pa/_thog mar dge ba/_bar du dge ba/_tha mar dge ba/_don bzang po/_tshig 'bru bzang po/_ma 'dres pa/_yongs su rdzogs pa/_yongs su dag pa/_yongs su byang ba yang dag par ston te/_bram ze de ni lus thams 
[\[283b\]]
[\[283b.1\]]cad nas me byung ste tshig nas tshig go zhes smras te sems can dmyal ba chen por ltung ngo /_/de la bram ze'i khye'u chos 'dod kyis 'di skad ces smras so/_/slob dpon ma bsnyengs shig_/bdag gis khyod bskyab par bgyi'o/_/de nas bram ze'i khye'u chos 'dod kyis de'i tshe 'di lta bu'i bden 
[\[283b.2\]]pa'i tshig 'di byas te/_bden pa dang bden pa'i tshig gang gis bdag sems can rnams kyi don du byang chub la spyod pa'i bden pa dang /_bden pa'i tshig des bram ze 'di'i lus tshig pa rab tu zhi bar gyur cig_/sems can dmyal ba las kyang log par gyur cig ces byas so/_/bram ze'i khye'u 
[\[283b.3\]]chos 'dod kyis bden pa dang bden pa'i tshig byas ma thag tu bram ze de sems can dmyal ba de nas thar bar gyur to/_/dge slong dag de'i tshe de'i dus na bram ze'i khye'u chos 'dod ces bya bar gyur pa de gzhan zhig yin pa snyam du khyod dogs shing the tsom za na de ltar mi blta ste/_dge slong dag 
[\[283b.4\]]nga de'i tshe de'i dus na bram ze'i khye'u chos 'dod ces bya bar gyur to/_/dge slong dag de'i tshe de'i dus na bram zer gyur pa de gzhan zhig yin pa snyam du khyod dogs shing the tsom za na de ltar mi blta ste/_khyim bdag dpal sbas de'i tshe de'i dus na bram zer gyur to/_/dge slong dag de'i tshe yang khyim 
[\[283b.5\]]bdag dpal sbas nga me dong du bsregs la sems can dmyal ba chen por ltung bar 'dod pa las/_ngas de sems can dmyal ba chen po de nas bzlog cing /_'phags pa'i chos 'dul ba la bzhag ste 'di dang de yang de bzhin du zung shig_/dge slong dag da ltar yang dpal sbas nga me dong du 
[\[283b.6\]]bsregs la sems can dmyal ba chen por ltung bar 'dod pa las/_ngas de sems can dmyal ba chen po de las bzlog cing 'phags pa'i chos 'dul ba la bzhag ste/_de dang 'di yang de bzhin du zung shig_/dge dang mi dge sngon byas chud mi za/_/mkhas pa rnams la bsten pa chud mi za/_/
[\[283b.7\]]'phags pa'i tshogs kyis legs bshad chud mi za/_/byas la byas gzo nam yang chud mi za/_/legs par byas pa dge ba'i las/_/nyes par byas pa mi dge yin/_/de la'ang rnam par smin yod de/_/gdon mi za bar 'bras bu smin/_/bcom ldan 'das kyis de skad ces bka' stsal nas/_dge slong 
[\[284a\]]
[\[284a.1\]]dang /_dge slong ma dang /_dge bsnyen dang /_dge bsnyen ma de dag dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci dang /_lto 'phye chen po dang bcas pa dang /_thams cad dang ldan pa'i 'khor de yi rangs te/_bcom ldan 'das 
[\[284a.2\]]kyis gsungs pa la mngon par bstod do/_/'phags pa dpal sbas zhes bya ba'i mdo rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban de ye shes sdes bsgyur cing zhus te skad gsar chad kyis bcos nas gtan la phab pa//_//
[\[284a.3\]{D218}]@#/_/rgya gar skad du/_Ar+ya karma A ba ra Na bi shud d+ha nA ma ma hA yA na sU tra/_bod skad du/_'phags pa las kyi sgrib pa rnam par dag pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_
[\[284a.4\]]bcom ldan 'das yangs pa can gyi a mras bsrungs pa'i tshal na/_dge slong lnga brgya tsam gyi dge slong gi dge 'dun chen po dang thabs cig tu bzhugs te/_byang chub sems dpa' sems dpa' chen po sum khri nyis stong la 'di lta ste/_byang chub sems dpa' sems dpa' chen po 
[\[284a.5\]]nga rgyal rnam par 'joms dang /_'od kyis rnam par rtse ba mngon par shes pa dang /_me tog dam pa lta bu dang /_'od zer rab tu 'gyed pa'i rgyal po dang /_rtag tu bu don ltar bris pa'i lus can dang /_som nyi thams cad mgu byed dang /_rin chen bkod pa'i rgya mtsho blo gros dang /_me tog sna tshogs 
[\[284a.6\]]gnas dang /_sgra dbyangs rnam par dag pa'i rgyal po dang /_'od zer rgyal po'i sgron ma dang /_dpal gyi snying po'i gser 'od dang /_dbang po dang /_yul thams cad rab tu 'dul ba dang /_sgra dbyangs mngon par sgrogs pa'i rgyal po dang /_gzi brjid yid 'ong kun bsdus dang /_byang chub sems 
[\[284a.7\]]dpa' sems dpa' chen po 'jam dpal gzhon nur gyur pa dang /_de dag la sogs pa byang chub sems dpa' sems dpa' chen po sum khri nyis stong dang yang thabs cig go/_/de nas de'i tshe dge slong dri med 'od ces bya ba yangs pa can gyi grong khyer chen por bsod snyoms kyi phyir rgyu ste/_
[\[284b\]]
[\[284b.1\]]mthar chags su bsod snyoms kyi phyir rgyu ba na khyim gyi rgyus mi shes pas smad 'tshong ma'i khyim zhig tu song ngo /_/dge slong de smad 'tshong ma'i khyim gyi nang du song ma thag tu smad 'tshong ma des bdag dge slong 'di dang mi nyal du mi gtong ngo /_/gal te ma grub na ni bdag 'chi bar 'gyur 
[\[284b.2\]]ro snyam du de la 'dod chags kyi sems bskyed do/_/des dge slong de nang du 'ongs ma thag tu sgo bcad nas dge slong de la 'di skad ces smras so/_/bdag dang lhan cig tu mi nyal du mi rung ngo /_/gal te ma nyal na ni kho mo 'chi bar 'gyur ro zhes smras so/_/de nas dge slong dri med 'od kyis 
[\[284b.3\]]smad 'tshong ma de la 'di skad ces smras so/_/sru mo kho bos ni sangs rgyas kyi bslab pa chen po bcas pa la bslab dgos te/_'khrig pa'i chos byed mi phod kyis thong shig_/kho bo ni shi yang sla'i 'khrig pa'i chos ni mi byed do zhes smras so/_/de nas smad 'tshong ma de 'di snyam du sems te/_bdag 
[\[284b.4\]]gis gsang sngags dang /_sman gang gis dge slong 'di 'dug nas gdon mi za bar bdag dang lhan cig tu dga' ba nyams su myong bar 'gyur ba'i gsang sngags dang /_sman dag dge slong 'di la sbyin gor ma chag go snyam mo/_/de nas des dge slong de la smras pa/_bdag kyang sangs rgyas kyis bcas 
[\[284b.5\]]pa'i bslab pa gzhig pa'am nyams par ni bgyi bar mi 'tshal gyis/_thugs brtse ba'i slad du bsod snyoms bzhes shig ces byas nas de nang du song ste rig sngags dang gsang sngags stobs bskyed pa dag gis zas de la bsngags nas dge slong de'i lhung bzed kyi nang du blugs so/_/zas blugs 
[\[284b.6\]]ma thag tu dge slong de de'i mod la tshul bzhin ma yin pa'i rnam par rtog pa skyes te/_de kun tu rtog cing shas cher gdung ba skyed do/_/de nas smad 'tshong ma des dge slong de'i bzhin gyi mdog gyur par mthong nas lag pa g.yas pas dge slong de bzung ste mal du khrid nas de dang lhan cig tu nyal po 
[\[284b.7\]]byed do/_/de nas dge slong de smad 'tshong ma de dang lhan cig tu dga' ba'i rtsed mo de nyams su myong nas bsod snyoms de blangs te/_gtsug lag khang du song nas/_kye ma bdag ni tshul khrims kyi phung po chen po las nyams par gyur gyis/_bdag tshul khrims nyams pas dad pas byin pa longs spyod 
[\[285a\]]
[\[285a.1\]]pa'i 'os ma yin te/_bdag ni sems can dmyal ba chen por ltung bar 'gyur ro snyam nas de dge slong grogs po rnams kyi thad du 'ongs nas bdag ni tshul khrims 'chal par gyur te/_dge sbyong ma yin par gyur pas bdag ni sems can dmyal bar ltung bar 'gyur ro zhes smras 
[\[285a.2\]]so/_/dge slong grogs po de dag gis de la 'di skad ces smras so/_/khyod ci'i phyir tshul khrims 'chal par gyur/_des kyang de dag la ji ltar gyur pa bzhin du bsnyad do/_/de nas dge slong grogs po de dag gis dge slong dri med 'od de la 'di skad ces smras so/_/tshe dang ldan pa dri med 'od byang 
[\[285a.3\]]chub sems dpa' sems dpa' chen po 'jam dpal gzhon nur gyur pa zhes bya ba nyes pa thams cad las 'byin pa la mkhas pa/_sgrib pa thams cad sel ba la mkhas pa/_mi skye ba'i chos la bzod pa thob pa/_bcom ldan 'das kyis kyang bstod cing bsngags la snyan par brjod pa yod kyis 
[\[285a.4\]]tshe dang ldan pa tshur shog_/'o bu cag 'jam dpal gzhon nur gyur pa ga la ba der 'dong ngo /_/des ni khyod kyi 'gyod pa de bsal nus so/_/de nas dge slong dri med 'od de zas de ma zos par dge slong grogs po de dag dang lhan cig tu 'jam dpal gzhon nur gyur pa ga la ba der dong ste lhags 
[\[285a.5\]]nas/_'jam dpal gzhon nur gyur pa dang lhan cig tu mngon du yang dag par mgu ba dang /_yang dag par dga' bar 'gyur ba'i gtam rnam pa sna tshogs byas nas/_'jam dpal gzhon nur gyur pa la ji ltar gyur pa de bsnyad do/_/de skad smras pa dang /_'jam dpal gzhon nur gyur pas 
[\[285a.6\]]dge slong dri med 'od de la 'di skad ces smras so/_/dge slong khyod zas 'di je zo shig dang /_zas zos zin pa'i 'og tu bcom ldan 'das la zhus te/_bcom ldan 'das kyis ji skad lung bstan pa'i don bzhin du gzung bar bya'o/_/de nas dge slong dri med 'od dang /_dge slong de dag zan 
[\[285a.7\]]zos zin pa'i 'og tu 'jam dpal gzhon nur gyur pa dang lhan cig tu bcom ldan 'das ga la ba der dong ste lhags nas/_bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas phyogs gcig tu 'khod do/_/de nas dge slong dri med 
[\[285b\]]
[\[285b.1\]]'od ngo tsha ste bcom ldan 'das la gsol ma nus so/_/de nas 'jam dpal gzhon nur gyur pa stan las langs te/_bla gos phrag pa gcig tu gzar nas/_pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar nas bcom ldan 'das la ji 
[\[285b.2\]]ltar gyur pa de thams cad gsol to/_/de skad ces gsol nas/_bcom ldan 'das kyis dge slong dri med 'od de la 'di skad ces bka' stsal to/_/dge slong khyod kyis de lta bu byas pa bden nam/_gsol pa/_bcom ldan 'das de mad lags so/_/bcom ldan 'das kyis bka' 
[\[285b.3\]]stsal pa/_dge slong khyod kyis ci bdag gis 'dod chags spyad do snyam du snga nas bsams sam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_dge slong 'dod chags yid la byed pa ma skyes par khyod kyis 'dod chags ji ltar spyad/_gsol 
[\[285b.4\]]pa/_bcom ldan 'das bdag gi 'dod chags kyi sems ni slad kyis skyes lags so/_/bka' stsal pa/_dge slong sems des khyod kyi 'dod chags spyad dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_dge slong ci sems kun 
[\[285b.5\]]nas nyon mongs pas sems can rnams kun nas nyon mongs pa can du 'gyur la/_sems rnam par dag pas rnam par dag par 'gyur ro zhes ngas chos ma bstan tam/_gsol pa/_bcom ldan 'das de ni de lta lags so/_/bcom ldan 'das kyis bka' stsal pa/_dge slong ji snyam du sems/_
[\[285b.6\]]ci khyod kyis gnyid log pa'i rmi lam na kun tu rtog pa'i tshe 'dod chags spyad pa myong ngam/_gsol pa/_bcom ldan 'das myong lags so/_/bcom ldan 'das kyis bka' stsal pa/_dge slong sems kyis 'dod chags spyad par khyod kyis mi sho dam/_gsol pa/_bcom ldan 'das 
[\[285b.7\]]de ni de lta ma lags so/_/bcom ldan 'das kyis bka' stsal pa/_dge slong ci khyod kyis rmi lam gyi sems dang /_gnyid ma log pa'i sems 'di la bye brag dang tha dad du bya ba zhig yod par mthong ngam/_gsol pa/_bcom ldan 'das bdag gis ni rmi lam gyi sems sam/_gnyid ma log 
[\[286a\]]
[\[286a.1\]]pa'i sems la tha dad du bgyi ba cung zad kyang ma mthong lags so/_/bcom ldan 'das kyis bka' stsal pa/_dge slong 'di ji snyam du sems/_chos thams cad ni rmi lam lta bu'o zhes ngas ma bstan tam/_gsol pa/_bcom ldan 'das de ni de lta lags so/_/bcom 
[\[286a.2\]]ldan 'das kyis bka' stsal pa/_dge slong 'di ji snyam du sems/_ci rmi lam de yang dag pa yin nam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_dge slong 'di ji snyam du sems/_ci rmi lam gyi sems gang yin pa dang /_gnyid 
[\[286a.3\]]ma log pa'i sems gang yin pa 'di gnyis med pa ma yin nam/_gsol pa/_bcom ldan 'das ma mchis lags so/_/bde bar gshegs pa ma mchis lags so/_/bcom ldan 'das kyis bka' stsal pa/_dge slong 'di ji snyam du sems/_ci med pa de gang zhig na yod dam/_
[\[286a.4\]]gsol pa/_bcom ldan 'das de ni ma lags so/_/bcom ldan 'das kyis bka' stsal pa/_dge slong 'di ji snyam du sems/_ci med pa gang yin pa de la skye ba yod dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_dge slong 
[\[286a.5\]]ji snyam du sems/_ci skye ba med pa skye ba'am/_'gags pa'am/_kun nas nyon mongs pa can nam/_rnam par byang bar 'gyur ram/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_dge slong 'di ji snyam du sems/_ci skye ba med pa'i chos 
[\[286a.6\]]rnams sems can dmyal bar 'gro bar 'gyur ram/_dud 'gro'i skye gnas sam/_gshin rje'i 'jig rten du 'gro bar 'gyur ram/_gsol pa/_bcom ldan 'das skye ba ma mchis pa nyid kyang ma mchis pa lags na ngan 'gror mchi bar 'gyur ba lta ga la mchis/_bcom ldan 'das 
[\[286a.7\]]kyis bka' stsal pa/_dge slong chos thams cad ni de ltar 'od gsal ba yin na byis pa so so'i skye bo rnams ni yang dag pa ma yin pa'i chos rnams la brtags/_phyin ci log la brtags/_gsob dang /_gsog lta bu'i chos thams cad la brtags pas sems can dmyal ba dang /_dud 'gro'i 
[\[286b\]]
[\[286b.1\]]skye gnas dang /_gshin rje'i 'jig rten du 'gro bar 'gyur ro/_/dge slong gzhan yang chos thams cad ni yang dag pa ma yin pa ste/_rnam par bsgrubs nas nye bar gnas pa'i mtshan nyid do/_/dge slong chos thams cad ni sbyar ba ste/_'dod chags dang /_zhe sdang dang /_gti mug rnams kyang 
[\[286b.2\]]byis pa so so'i skye bo de dag gis kun nas bskyed pa yin no/_/dge slong chos thams cad ni brtags pa ste/_phyin ci log las byung ba yin no/_/dge slong chos thams cad ni med pa ste/_smig rgyu lta bu'i ngo bo nyid yin no/_/dge slong chos thams cad ni ya ma brla ste nam mkha' dang 'dra'o/_/dge 
[\[286b.3\]]slong chos thams cad ni dngos po dang bral ba'i phyir dngos po med pa'o/_/dge slong chos thams cad ni nam mkha' ltar zab pa'i phyir zab pa'o/_/dge slong chos thams cad ni dngos po mi dmigs pa'i phyir yangs pa'o/_/dge slong chos thams cad ni shin tu dben pa'i phyir mi gnas pa'o/_/dge 
[\[286b.4\]]slong chos thams cad ni yul thams cad gsog yin pa'i phyir mi rten pa'o/_/dge slong chos thams cad ni shin tu gsog yin pa'i phyir rtsa ba med pa'o/_/dge slong chos thams cad ni nyon mongs pa mi dmigs pa'i phyir kun nas dkris pa med pa'o/_/dge slong chos thams cad ni rang bzhin gyis 
[\[286b.5\]]ma skyes pa'i phyir yongs su gdung ba med pa'o/_/dge slong chos thams cad ni dben pa'i phyir sgrib pa med pa'o/_/dge slong chos thams cad ni rang bzhin gyis ldang ba med pa'i phyir zhe sdang med pa'o/_/dge slong chos thams cad ni rang bzhin gyis 'od gsal ba'i phyir gti mug med pa'o/_/dge slong chos 
[\[286b.6\]]thams cad ni mig yor lta bu ste rnam par smin pa med pa'o/_/dge slong chos thams cad ni log par snang ba'i phyir sgyu ma lta bu'o/_/dge slong chos thams cad ni yang dag pa ma yin par kun tu brtags pa'i phyir gnas pa med pa'o/_/dge slong chos thams cad ni byis pa so so'i skye bo rnams kyis med bzhin du sgro btags 
[\[286b.7\]]pa'i phyir rnam par rmongs par byed pa'o/_/dge slong chos thams cad ni rkyen phan tshun 'gal ba'i phyir skye ba med pa'o/_/dge slong chos thams cad ni lam chad pa'i phyir chags pa med pa'o/_/dge slong chos thams cad ni nyon mongs pa yang dag pa ma yin pa'i phyir nyon mongs pa med pa'o/_/dge slong chos thams cad 
[\[287a\]]
[\[287a.1\]]ni nam mkha' ltar yongs su dag pa'i phyir dri ma med pa'o/_/dge slong chos thams cad ni ci las kyang dben pa'i phyir ci yang ma yin pa'o/_/dge slong chos thams cad ni ngo bo nyid kyis ma skyes pa'i phyir dul ba'o/_/dge slong chos thams 
[\[287a.2\]]cad ni sngon gyi mtha' dang /_phyi ma'i mtha' dang /_dbus yongs su bcad pa'i phyir mi bden pa'o/_/dge slong chos thams cad ni gcig la gcig rgyur 'gyur ba med pa'i phyir grol ba'o/_/dge slong chos thams cad ni rtswa dang /_shing dang /_rtsig pa 
[\[287a.3\]]pa dang /_bong ba dang 'dra ba'i phyir bems po yin no/_/dge slong chos thams cad ni nam mkha' dang tshul 'dra ba'i phyir ngo bo med pa'o/_/dge slong chos thams cad ni chags pa med pa'i phyir mnyam pa'o/_/dge slong chos thams cad ni nam mkha'i lus 
[\[287a.4\]]dang /_chang pa stong pa dang 'dra ba'i phyir gzung du med pa'o/_/dge slong chos thams cad ni ye shes dang ldan pa rnams kyis yongs su btsal ba'i phyir thob pa med pa'o/_/dge slong chos thams cad ni dus gsum yongs su dag pa'i phyir dus med pa'o/_/
[\[287a.5\]]dge slong chos thams cad ni mun par chags pa med pa'i phyir sbyor ba med pa'o/_/dge slong chos thams cad ni sgrib pa las dben pa'i phyir zug rngu med pa'o/_/dge slong chos thams cad ni mya ngan las 'das pa dang mtshungs pa'i phyir bde ba'o/_/dge slong 
[\[287a.6\]]chos thams cad ni 'jigs pa dang bral ba'i phyir 'jigs pa med pa'o/_/dge slong chos thams cad ni tshu rol mi dmigs pa'i phyir pha rol ma yin no/_/dge slong chos thams cad ni grangs su bgrang ba med pa'i phyir dpag tu med pa'o/_/dge slong chos 
[\[287a.7\]]thams cad ni mtshan ma gsob yin pa'i phyir mtshan ma med pa'o/_/dge slong chos thams cad ni smon pa chad pa'i phyir smon pa med pa'o/_/dge slong chos thams cad ni 'du byed [{]brdzun [,]rdzun [}]pa'i chos nyid yin pa'i phyir mngon par 'du byed pa med pa'o/_/dge 
[\[287b\]]
[\[287b.1\]]slong chos thams cad ni rnam par rtog pa nye bar zhi ba'i phyir spros pa med pa'o/_/dge slong chos thams cad ni gnas dang bral ba'i phyir gnas pa med pa'o/_/dge slong chos thams cad ni rtag tu dang ba'i phyir rnyog pa med pa'o/_/dge slong chos thams cad ni 
[\[287b.2\]]skye ba mi dmigs pa dang /_skye ba gsob yin pa dang /_skye ba gsog yin pa dang /_skye ba stong pa yin pa dang /_skye bzhi ba yin pa'i phyir yongs su mya ngan las 'das pa'o/_/dge slong de'i phyir chos 'di dag ni ji skad bstan pa de kho na bzhin te/_dge slong nga byang chub 
[\[287b.3\]]kyi snying po la 'dug pas ni chos gang gis skye ba'am/_'jig pa'am/_kun nas nyon mongs pa'am/_rnam par byang ba'am/_sgrib pa'am/_kun nas dkris pa'am/_'gyod pa'am/_yid la gcags pa'i chos rdul tsam yang mi dmigs so/_/de ci'i phyir zhe na/_
[\[287b.4\]]dge slong chos thams cad ni rtag tu kun nas nyon mongs pa can ma yin pas rang bzhin gyis yongs su dag pa'i phyir ro/_/de nas dge slong dri med 'od kyis chos kyi rang bzhin 'di thos nas tshim zhing mgu la yi rangs te/_rab tu dga' zhing dga' ba dang yid bde ba skyes 
[\[287b.5\]]te/_sgrib pa med par shin tu dga' bar gyur nas bcom ldan 'das ga la ba de logs su thal mo sbyar ba btud nas bcom ldan 'das la tshigs su bcad de gsol pa/_kye ma kye ma sangs rgyas mthu che ba/_/lhar bcas 'jig rten skyabs ni khyod lags te/_/ma bslabs 
[\[287b.6\]]bzhin du yon tan kun gyis 'phags/_/sdug bsngal kun 'grel khyod la phyag 'tshal lo/_/skyabs ma mchis pa rnams kyi skyabs khyod mdzod/_/'dren pa ma mchis rnams kyi 'dren khyod mdzod/_/zhir gyur bde ba'i lam la gnas pa po/_/sangs rgyas mthu chen khyod 
[\[287b.7\]]la phyag 'tshal lo/_/khyod ni 'jig rten long ba'i sgron ma lags/_/mig ma mchis pa rnams la mig stsol khyod/_/sems can ma grol rab tu grol mdzad khyod/_/dpa' bo mthu chen khyod la phyag 'tshal lo/_/chags dang sdang la khyod ni chags mi mnga'/_/sred la 
[\[288a\]]
[\[288a.1\]]chags rnams sdug bsngal 'grel pa khyod/_/'khor ba'i 'khor lo mi bden thugs su chud/_/ye shes stobs 'phags khyod la phyag 'tshal lo/_/rtog dang rnam rtog rnams kyis rtag mi chags/_/ye shes bsam mi khyab pas grol ba po/_/'jig rten 
[\[288a.2\]]gsum mchog dri med nyon mongs grol/_/dri med dag pa'i sems can khyod phyag 'tshal/_/byang chub la ni bdag kyang zhugs bgyis la/_/sems can sdug bsngal skyabs ma mchis rnams dgrol/_/'di 'dra'i ye shes bdag gis thob gyur cing /_/theg pa dman pas zag pa 
[\[288a.3\]]bas ma gyur/_/bskal pa bye ba khrag khrig bsam yas kyis/_/sdug bsngal bas bgyi byang chub yong mi spong /_/skar ma'i tshogs kyi nang na dgung zla ltar/_/'jig rten mgon po bdag gis de 'drar mthong /_/ji ltar bsam pa dman pa'i mi 'ga' zhig_/rgya mtsho chen po'i 
[\[288a.4\]]nang du phyin gyur kyang /_/rin chen mang po mi len spong bgyid cing /_/mching bu'i nor bu blangs nas mchi bar bgyid/_/de bzhin gang dag sangs rgyas rnam 'phrul stobs/_/thos kyang 'dir ni byang chub sems mi skyed/_/byang chub spangs nas nyan thos 'tshal ba gang /_/de dag 
[\[288a.5\]]ye shes yangs la 'jug mi 'gyur/_/'dir ni mi zhig byis pa'i rang bzhin can/_/rgyal po 'bangs kyis bskor ba mthong gyur kyang /_/de ni blon po'i thabs la sems bskyed na/_/de yi shes pa yangs par mi 'jug ltar/_/de ltar sangs rgyas yon tan che nyid dang /_/ye shes 
[\[288a.6\]]rnam par 'phrul pa thos gyur kyang /_/shes pa dman pa la ni 'dun skyed pa/_/de ni le lo can te sems kyang zhum/_/theg pa dman pas 'jig rten ma chags pa/_/mtshan mo srin bu me khyer snang ba 'dra/_/nyi ma'i gzi brjid kyis ni las bgyid pa/_/snang ba thob nas mun dang 
[\[288a.7\]]bral bar 'gyur/_/sangs rgyas sgras ni mtho ris mchi bar 'gyur/_/sangs rgyas sgras ni bzang 'gror mchi bar 'gyur/_/'jig rten 'di na sangs rgyas sgron ma'i mchog_/lhar bcas 'jig rten 'di ni snang bar mdzad/_/wa yi khrod na seng ge mthong gyur na/_/wa yi skad la 'dun 
[\[288b\]]
[\[288b.1\]]pa skyed pa dang /_/seng ge rnam par 'phrul ba spong bgyid cing /_/wa yi chos kyi dga' ba skyed pa ltar/_/de bzhin gang dag nyan thos khrod dag tu/_/skyes bu khyu mchog seng ge rnam 'phrul mthong /_/theg pa dman la dga' ba skyed pa ni/_/de dag phyogs gcig pa yi rdzu 'phrul 
[\[288b.2\]]lags/_/ye shes 'tshal ba'i mis ni dus kun tu/_/'jig rten kun tu sdug bsngal mang 'grel ba/_/nyan thos mang po'i sa min gang lags pa/_/ye shes dam pa mchog ni btsal bar bgyi/_/de nas dge slong dri med 'od kyi tshigs su bcad pa spobs pa smras pa 'di thos nas/_
[\[288b.3\]]lha'i bu bzhi khri nyis stong bla na med pa yang dag par rdzogs pa'i byang chub tu sems bskyed nas/_de dag gis bcom ldan 'das dang /_'jam dpal gzhon nur gyur pa dang /_dge slong dri med 'od la me tog man dA ra ba dag gis gtor te/_tshig 'di skad ces smras so/_/dge slong 
[\[288b.4\]]legs so legs so/_/'di ltar sangs rgyas kyi byang chub rjes su 'dzin pa 'di ni de bzhin gshegs pa la byas pa gzo ba nyid yin no/_/de nas bcom ldan 'das kyis de'i tshe 'dzum pa mdzad do/_/'di ni sangs rgyas bcom ldan 'das rnams kyi chos nyid de/_nam 'dzum pa mdzad 
[\[288b.5\]]pa de'i tshe bcom ldan 'das kyi zhal gyi sgo nas 'od 'phro ba 'di lta ste/_sngon po dang /_ser po dang /_dmar po dang /_dkar po dang /_btsod ka dang /_shel dang /_dngul gyi kha dog lta bu kha dog du ma dang /_kha dog sna tshogs byung ste/_de dag gis 'jig rten gyi khams mtha' yas 
[\[288b.6\]]mu med pa dag 'od kyis khyab par byas nas/_tshangs pa'i 'jig rten gyi bar du song ste/_nyi ma dang zla ba'i 'od kyang mog mog por byas nas phyir log ste/_bcom ldan 'das la lan gsum bskor ba byas nas/_bcom ldan 'das kyi dbu'i gtsug tu mi snang bar gyur to/_/de nas tshe dang 
[\[288b.7\]]ldan pa kun dga' bo stan las langs te chos gos phrag pa gcig tu bgos nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das de bzhin gshegs 
[\[289a\]]
[\[289a.1\]]pa dgra bcom pa yang dag par rdzogs pa'i sangs rgyas rnams ni rgyu ma mchis rkyen ma mchis par 'dzum pa mi mdzad na/_'dzum pa mdzad pa'i rgyu gang lags/_rkyen gang lags/_bcom ldan 'das kyis bka' stsal pa/_kun dga' bo dge slong dri med 'od 'dis lhag pa'i bsam pa de lta bus 
[\[289a.2\]]byang chub tu sems bskyed de/_de'i phyir ngas dge slong dri med 'od 'di bla na med pa yang dag par rdzogs pa'i byang chub tu lung bstan par bya ste/_kun dga' bo dge slong dri med 'od 'di ni ma 'ongs pa'i dus bskal pa bcu 'das pa na sangs rgyas bye ba phrag nyi shu rtsa gnyis la mchod pa byed par 'gyur te/_de bzhin 
[\[289a.3\]]gshegs pa dgra bcom pa yang dag par rdzogs pa'i sangs rgyas byams pa las mi skye ba'i chos la bzod pa thob par 'gyur ro/_/bskal pa bzang po'i sangs rgyas bcom ldan 'das thams cad la yang mchod pa byed par 'gyur te/_de'i 'og tu mngon par byung nas de bzhin gshegs pa yon tan pad ma 
[\[289a.4\]]rnam par grags spyod seng ge'i sgra sgrogs zhes bya bar 'gyur ro/_/kun dga' bo de bzhin gshegs pa dgra bcom pa yang dag par rdzogs pa'i sangs rgyas yon tan pad ma rnam par grags spyod seng ge'i sgra sgrogs de'i sangs rgyas kyi zhing yang rin po che sna bdun las grub par 'gyur la/_nyan thos 
[\[289a.5\]]dang rang sangs rgyas med de/_byang chub sems dpa' 'ba' zhig 'du bar 'gyur ro/_/sangs rgyas kyi zhing der yang phyir mi ldog pa'i 'khor lo zhes bya ba'i chos bstan par 'gyur ro/_/de dag kyang myur ba nyid du bla na med pa yang dag par rdzogs pa'i byang chub mngon par rdzogs par 'tshang rgya bar 
[\[289a.6\]]'gyur te/_sangs rgyas kyi zhing yang ye shes kyi khyad par gyis yongs su sbyang bar 'gyur ro/_/'jig rten gyi khams de yang rnam grags mtha' yas ldan zhes bya bar 'gyur ro/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo 'di lta ste dper na 
[\[289a.7\]]nyi ma shar ba na mun pa thams cad med par 'gyur ro/_/kun dga' bo de bzhin du gang dag gis chos kyi rnam grangs 'di thos pa de dag gis kun nas snang ba thob par 'gyur te/_chos thams cad la yang sgrib pa med pa thob par 'gyur ro/_/de nas bcom ldan 'das la tshe dang ldan pa kun dga' bos 'di 
[\[289b\]]
[\[289b.1\]]skad ces gsol to/_/bcom ldan 'das ji tsam gyis na sgrib pa dang /_sgrib pa ma mchis par 'gyur ba lags/_bcom ldan 'das kyis bka' stsal pa/_kun dga' bo thong shig gnas 'di 'dri bas khyod la ci zhig bya/_kun dga' bo gal te de bzhin gshegs pas sgrib pa dang sgrib pa med pa 
[\[289b.2\]]thams cad bshad du zin na lhar bcas pa'i 'jig rten rmongs par 'gyur ro/_/de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das sgrib pa dang /_sgrib pa ma mchis pa gang thos na/_byang chub sems dpa' rnams lnga brgya pa tha ma la bab pa'i 
[\[289b.3\]]tshe/_'jig rten pa'i chos rnams la 'dod pa skyed pa mi 'gyur bar de bshad du gsol/_/bcom ldan 'das kyis bka' stsal pa/_'jam dpal sgrib pa zhes bya ba la 'dod chags ni sgrib pa'o/_/zhe sdang ni sgrib pa'o/_/gti mug ni sgrib pa'o/_/sbyin pa ni sgrib pa'o/_/tshul khrims 
[\[289b.4\]]ni sgrib pa'o/_/bzod pa ni sgrib pa'o/_/brtson 'grus ni sgrib pa'o/_/bsam gtan ni sgrib pa'o/_/shes rab ni sgrib pa'o/_/sangs rgyas su 'du shes pa ni sgrib pa'o/_/chos su 'du shes pa ni sgrib pa'o/_/dge 'dun du 'du shes pa ni sgrib pa'o/_/stong pa nyid du 'du shes pa ni sgrib pa'o/_/mtshan 
[\[289b.5\]]ma med par 'du shes pa ni sgrib pa'o/_/smon pa med par 'du shes pa ni sgrib pa'o/_/mngon par 'du byed pa med par 'du shes pa ni sgrib pa'o/_/skye ba med par 'du shes pa ni sgrib pa'o/_/byang chub tu 'du shes pa ni sgrib pa'o/_/'jam dpal mdor na kun nas nyon mongs pa'am/_rnam par byang bar dmigs 
[\[289b.6\]]pa de dag thams cad ni de'i sgrib pa yin par blta bar bya'o/_/'jam dpal gyis gsol pa/_bcom ldan 'das sbyin pa ji ltar sgrib pa lags/_tshul khrims dang /_bzod pa dang /_brtson 'grus dang /_bsam gtan dang /_shes rab ji ltar sgrib pa lags/_bcom ldan 'das kyis bka' 
[\[289b.7\]]stsal pa/_'jam dpal chos thams cad la ni sgrib pa med mod kyi/_'on kyang byis pa so so'i skye bo rnams kyi rang gi rtog pas sbyin pa yang sgrib pa'i bya ba byed do/_/tshul khrims dang /_bzod pa dang /_brtson 'grus dang /_bsam gtan dang /_shes rab kyang sgrib pa'i bya ba byed do/_/de ci'i phyir zhe na/_
[\[290a\]]
[\[290a.1\]]'jam dpal byis pa so so'i skye bo rnams ni sbyin pa sbyin pa na/_sems can ser sna can rnams la ma dad par byed de/_de dag ma dad pa des khong khro ba dang /_tha ba'i nyes pa skyed par byed do/_/khong khro ba dang /_tha ba'i nyes pas sems can dmyal bar ltung bar 'gyur ro/_/de 
[\[290a.2\]]dag tshul khrims srung ba na tshul khrims 'chal pa la smod cid brnyas par byed la bsngags pa ma yin pa rjod do/_/de dag las de dag gi bsngags pa ma yin pa thos pas so so'i skye bo mang po dag ma dad par byed de/_de dag ma dad pa des ngan 'gror 'gro bar 'gyur ro/_/de dag bzod pa sgom pa na 
[\[290a.3\]]bdag cag ni bzod par smra ba yin gyi gzhan 'di dag ni gnod sems kyi sems dang ldan pa yin no zhes bzod pa'i rgyags pas myos pa de dag bag med pa'i gzhi las byung ba'i sdug bsngal rnams skyed par 'gyur ro/_/de dag brtson 'grus rtsom pa na bdag sgrogs shing dge slong 'di dag ni le lo can 
[\[290a.4\]]du gnas pa yin te/_brtson pa med par dad pas byin pa longs spyod par byed do/_/de dag gis ni chu ra'i chu yang longs spyod par mi 'os so snyam ste/_de dag brtson 'grus rtsom pas bdag la ni stod par byed/_gzhan la ni smod par byed de/_de dag ni byis pa yin zhes nga smra'o/_/de dag bsam 
[\[290a.5\]]gtan la snyoms par 'jug pa na/_bsam gtan gyi dga' ba de la chags pa skyed par byed cing de dag 'di snyam du sems te/_bdag cag ni mnyam par bzhag pas gnas pa yin gyi/_dge slong gzhan 'di dag ni sems g.yengs pas gnas pa yin te/_'du 'dzi la dga' bas gnas pa 
[\[290a.6\]]yin no/_/'du 'dzi la dga' bas 'di dag sangs rgyas su ga la 'gyur te/_'di dag ni sangs rgyas kyi byang chub las ring ngo snyam mo/_/de dag 'du shes yid la byed pa des ji tsam du brnyas par gyur pa'i sems skyed par byed pa de snyed kyi bskal par 'khor ba yongs su 'dzin par 'gyur ro/_/phyis 
[\[290a.7\]]de dag gis gang du byang chub la spyod pa na gal te de dag mang du thos pa yin du zin kyang de dag gis chos thams cad yi ge med pa la rnam par shes pa yod par brtags te/_shes rab tu dmigs nas pha rol khyad du gsod par byed pa de dag ni mi shes pa'o zhes nga smra'o/_/mi shes bzhin du smra'o zhes nga 
[\[290b\]]
[\[290b.1\]]smra'o/_/skyes bu dam pa ma yin pa'o zhes nga smra'o/_/rnam par rtog pas nyams pa'o zhes nga smra'o/_/gal te de dag theg pa chen po la zhugs par gyur na yang de dag 'di snyam du sems te/_bdag cag ni 'jig rten na gtso bo yin no/_/bdag cag ni 'jig rten na phul yin no/_/bdag cag ni 
[\[290b.2\]]'jig rten na mchog yin no snyam mo/_/gal te de dag gis nyan thos kyi theg pa pa dag mthong na/_de dag la ma dad pa skyed cing smod pa dang /_'phya ba dang /_bsngags pa ma yin pa rjod par byed de/_bsam pa ngan pa dang /_nyes par brjod pa des na ngan 'gror 'gro ba thob par 'gyur ro/_/de nas 
[\[290b.3\]]bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das byang chub sems dpa' sangs rgyas kyi chos rnams kyis bsngags pa brjod par mi bgyi lags sam/_bcom ldan 'das kyis bka' stsal pa/_'jam dpal 'di ji snyam du sems/_ci byang chub 
[\[290b.4\]]sems dpa' sems can thams cad la dga' bzhin du blta ba dang /_phan pa'i dngos po'i rang bzhin bskyed par mi bya'am/_'jam dpal gyis gsol pa/_bcom ldan 'das de ni de lta lags so/_/bcom ldan 'das kyis bka' stsal pa/_'jam dpal 'di ji snyam du sems/_byang chub 
[\[290b.5\]]sems dpa' sems can nyan thos kyi theg pa pa'am/_rang sangs rgyas kyi theg pa pa'am/_theg pa chen po pa 'ga' tsam yang yongs su spangs sam/_'jam dpal gyis gsol pa/_bcom ldan 'das de ni ma lags te/_byang chub sems dpa' sems can thams cad la sems snyoms pa lags pas byang chub 
[\[290b.6\]]sems dpa' ni sems can 'ga' yang yongs su ma btang ba lags so/_/bcom ldan 'das kyis bka' stsal pa/_'jam dpal 'di lta ste dper na sman pas ni rgyal po'am/_tshong dpon nam/_khyim bdag gam/_mi dbul po'am/_sems can 'ga' tsam yang yongs su spangs pa med do/_/sman 
[\[290b.7\]]pa de ni 'di ltar sems snyoms pas nye bar gnas pa yin te/_ji ltar byas na sems can 'di dag nad dang bral bar 'gyur zhig gu snyam mo/_/'jam dpal de bzhin du byang chub sems dpa' sems dpa' chen po ni sems can thams cad la snying rje 'jug cing sems snyoms pas nye bar gnas pa 
[\[291a\]]
[\[291a.1\]]yin te/_'di snyam du sems can 'di dag thams cad ji ltar byas na sangs rgyas kyi chos rnams las nges par 'byung bar 'gyur zhig gu snyam mo/_/'jam dpal 'di lta ste dper na sman pa ni sman dpyad kyi rgyud rgyun ma chad na/_dga' zhing mgu la yi rangs par 'gyur ro/_/'jam 
[\[291a.2\]]dpal de bzhin du byang chub sems dpa' sems dpa' chen po ni sangs rgyas kyi gdung rgyud ma chad na dga' zhing mgu la yi rangs par 'gyur ro/_/'jam dpal sems can thams cad ni sman pa dang 'dra ba ma yin no/_/'jam dpal gso bar byed pa'i sman pa ni dkon no/_/'jam dpal de bzhin du sems 
[\[291a.3\]]can thams cad ni sangs rgyas dang 'dra ba ma yin te/_byang chub kyi sems ni dkon no/_/byang chub kyi phyir go cha bgo ba ni sems can thams cad kyis mi bzod do/_/dper na le lo can rnams ni bdag gis sman pa bya'o snyam du sman pa'i chos rnams la lhag par dmigs pa med do/_/de bzhin du 
[\[291a.4\]]sems can thams cad ni byang chub tu sems bskyed mi nus te/_le los bdag nyid nad par byed do/_/'jam dpal rang byung ni dkon no/_/gzhan la rag las pa ma yin pa'i ye shes ni dkon no/_/sems rgya che ba ni dkon no/_/sangs rgyas kyi chos rnams la lhag par dmigs pa ni dkon 
[\[291a.5\]]no/_/de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das ji ltar byang chub sems dpa' chos thams cad la sgrib pa ma mchis par rnam par dag par 'gyur lags/_de skad ces gsol pa dang /_bcom ldan 'das kyis 'jam 
[\[291a.6\]]dpal gzhon nur gyur pa la 'di skad ces bka' stsal to/_/'jam dpal byang chub sems dpa' chos thams cad 'dod chags kyi chos su mthong ba gang yin pa des ni las kyi sgrib pa rnam par dag pa thob par 'gyur ro/_/chos thams cad zhe sdang gi chos su mthong ba des ni las kyi sgrib pa 
[\[291a.7\]]rnam par dag pa thob par 'gyur ro/_/chos thams cad gti mug gi chos su mthong ba des ni las kyi sgrib pa rnam par dag pa thob par 'gyur ro/_/'jam dpal gzhan yang byang chub sems dpa' 'dod pa'i yon tan lnga po dag la mngon par dga' zhing mi gtong mi spong la/_sangs rgyas 
[\[291b\]]
[\[291b.1\]]kyi chos rnams kyang 'dod pa'i ngo bo nyid du mthong ba des ni las kyi sgrib pa rnam par dag pa thob par 'gyur ro/_/'jam dpal gzhan yang byang chub sems dpa' ni sgrib pa lnga po dag gis byang chub tshol bar byed de/_tshol ba dang byang chub kyang 'thob pa med cing sgrib pa rnams kyang med pa des ni 
[\[291b.2\]]las kyi sgrib pa thams cad rnam par dag pa thob par 'gyur ro/_/'jam dpal gzhan yang byang chub sems dpa' gang kun nas mnar sems kyi gzhi dgu po dag la byams pa thob par 'gyur la/_gang la de'i kun nas mnar sems kyi gzhi skye bar 'gyur ba de dang de la tshul bzhin du so sor rtog par 
[\[291b.3\]]byed cing bdag nyid kyang mi dmigs/_gzhan yang mi dmigs/_byams pa yang mi dmigs te/_'di ltar chos thams cad mi dmigs pa de ni byams pa'i mchog yin no/_/de ltar byang chub sems dpa' bzod pa dang ldan pa ni sgrib pa med pa nyid thob par 'gyur ro/_/'jam dpal gzhan 
[\[291b.4\]]yang byang chub sems dpa' gang ltung ba la ltung ba med par mthong ba dang /_'dul ba ma yin pa la 'dul bar mthong ba dang /_kun nas nyon mongs pa la rnam par byang bar mthong ba dang /_'khor ba'i khams la mya ngan las 'das pa'i dbyings su mthong ba des ni las kyi sgrib pa rnam par dag pa thob par 'gyur 
[\[291b.5\]]ro/_/'jam dpal gzhan yang byang chub sems dpa' gang 'dod chags kyi khams la mya ngan las 'das pa'i dbyings su mthong ba dang /_zhe sdang gi khams la mya ngan las 'das pa'i dbyings su mthong ba dang /_gti mug gi khams la mya ngan las 'das pa'i dbyings su mthong ba des ni las 
[\[291b.6\]]kyi sgrib pa rnam par dag pa thob par 'gyur ro/_/'jam dpal gzhan yang byang chub sems dpa' sems dpa' chen po gang chos thams cad la sangs rgyas kyi chos su yang dag par mthong ba des ni las kyi sgrib pa rnam par dag pa thob par 'gyur ro/_/'jam dpal gzhan yang byang chub sems 
[\[291b.7\]]dpa' gang chos thams cad nam mkha'i gzhi las byung bar mthong ba des ni las kyi sgrib pa rnam par dag pa thob par 'gyur ro/_/'jam dpal gzhan yang byang chub sems dpa' gang ser sna'i chos rnams dang /_sbyin pa'i chos rnams la gnyis su mi 'byed pa dang /_'chal pa'i tshul 
[\[292a\]]
[\[292a.1\]]khrims kyi chos rnams dang /_tshul khrims kyi chos rnams la gnyis su mi 'byed pa dang /_gnod sems kyi chos rnams dang /_bzod pa'i chos rnams la gnyis su mi 'byed pa dang /_le lo'i chos rnams dang /_brtson 'grus kyi chos rnams la gnyis su mi 'byed pa 
[\[292a.2\]]dang /_rnam par g.yengs pa'i chos rnams dang /_bsam gtan gyi chos rnams la gnyis su mi 'byed pa dang /_'chal pa'i shes rab kyi chos rnams dang /_shes rab kyi chos rnams la gnyis su mi 'byed pa des ni las kyi sgrib pa rnam par dag pa thob par 'gyur ro/_'jam dpal 
[\[292a.3\]]gzhan yang byang chub sems dpa' gang nyon mongs pa thams cad la sangs rgyas kyi chos rnams su mos pa des ni las kyi sgrib pa rnam par dag pa thob par 'gyur ro/_/de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das byang chub sems 
[\[292a.4\]]dpa' ji ltar nyon mongs pa thams cad la sangs rgyas kyi chos rnams 'jug par bgyid pa lags/_bcom ldan 'das kyis bka' stsal pa/_'jam dpal 'di ji snyam du sems/_chos 'ga' tsam yang chos 'ga' tsam la kun nas nyon mongs pa'i bya ba byed dam/_gsol pa/_bcom 
[\[292a.5\]]ldan 'das de ni ma lags so/_/bcom ldan 'das kyis bka' stsal pa/_'jam dpal 'di ji snyam du sems/_chos 'ga' tsam yang chos 'ga' tsam la rnam par byang ba'i bya ba byed dam/_gsol pa/_bcom ldan 'das de ni ma lags so/_/bcom ldan 'das kyis bka' stsal pa/_
[\[292a.6\]]'jam dpal 'di ji snyam du sems/_khyod kyis mi skye ba'i chos la bzod pa ji ltar thob/_'jam dpal gyis gsol pa/_bcom ldan 'das bdag gis ni nyon mongs pa thams cad la mi skye ba'i chos la bzod pa thob lags so/_/de ci'i slad du zhe na/_bcom ldan 'das nyon mongs pa thams 
[\[292a.7\]]cad ni nam mkha'i gzhi las byung ba'i slad du ste/_bcom ldan 'das bdag gis ni chos 'ga' tsam yang yongs su ma 'tshal cing ma spangs la/_ma bsgoms shing mngon sum du ma bgyis lags so/_/bcom ldan 'das byis pa so so'i skye bo thams cad ni sangs rgyas kyi chos rnams dang 
[\[292b\]]
[\[292b.1\]]bral ba yang ma lags/_rtogs pa yang ma lags te/_bcom ldan 'das nyon mongs pa spang ba'i slad du sangs rgyas kyi chos rnams la dmigs pa de dag ni phongs par 'gyur ba lags so/_/de nas bcom ldan 'das kyis 'jam dpal gzhon nur gyur pa la legs so zhes bya ba byin te/_
[\[292b.2\]]'jam dpal gnyis su med pa'i chos la gnas pa bstan pa 'di ni legs so/_/legs so/_/'jam dpal sngon byung ba 'das pa'i dus bskal pa grangs med pa'i gzhal du med pa/_tshad med pa/_bsam gyis mi khyab pa/_dpag tu med pa'i pha rol bas kyang ches pha rol du gyur pa de'i 
[\[292b.3\]]tshe de'i dus na/_'jig rten gyi khams shin tu dri ldan zhes bya bar de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi 
[\[292b.4\]]ston pa/_sangs rgyas bcom ldan 'das nyi ma'i snying po 'od zer dri ma med pa zhes bya ba 'jig rten du byung ngo /_/'jam dpal de bzhin gshegs pa dgra bcom pa yang dag par rdzogs pa'i sangs rgyas nyi ma'i snying po 'od zer dri ma med pa de'i sku tshe'i tshad ni bskal pa dgu stong thub par gyur to/_/
[\[292b.5\]]'jig rten gyi khams de'i sems can gang yin pa de dag ni dman pa la mos par gyur te/_rgya chen po la mos pa ni nyung bar gyur to/_/de bzhin gshegs pa de yongs su mya ngan las 'das pa'i dam pa'i chos ni lo stong gi bar du gnas par gyur to/_/de'i sku gdung rnams kyang 'di lta ste dper na 
[\[292b.6\]]nga'i sku gdung ji ltar rgyas par 'gyur ba bzhin du rgyas par gyur to/_/'jam dpal de'i tshe dge slong dpas byin zhes bya ba tshul khrims kyi phung po la gnas pa/_ngo tsha shes shing bslab pa 'dod pa/_mang du thos pa zhig byung ste/_dge slong de mdzes shing blta na sdug la/_kha dog bzang 
[\[292b.7\]]po rgyas pa mchog dang ldan no/_/de nang par smad g.yogs bgos nas lhung bzed dang chos gos blangs te/_grong khyer chen po rnam par rgyal bar bsod snyoms kyi phyir song ngo /_/de grong khyer de na bsod snyoms kyi phyir rgyu zhing tshong dpon gyi khyim zhig tu song ba dang /_tshong dpon gyi khyim de na 
[\[293a\]]
[\[293a.1\]]yang tshong dpon gyi bu mo gzugs bzang zhing mdzes la blta na sdug pa mi la ma btang ba zhig yod do/_/de nas tshong dpon gyi bu mo des dge slong dpas byin mthong nas 'dod chags kyi sems skyes te de 'di snyam du sems so/_/gal te bdag gis dge slong dpas byin 'di bdag gi 
[\[293a.2\]]khyim thab tu ma thob na ni bdag 'chi bar 'gyur ro snyam nas su la yang bsnyad ma nus te/_de 'dod chags kyis yongs su gdungs pa de nyid kyis nad zhugs par gyur to/_/de nas dge slong dpas byin bsod snyoms kyi phyir rgyu ba byas nas gtsug lag khang du song ngo /_/bu mo de'i pha yang 'chi 
[\[293a.3\]]ba'i dus byas so/_/de nas bu mo de'i mas bu mo de la khyod ci'i phyir 'di ltar na bar gyur ces smras na/_de cang mi smra zhing kha zas mi za bar 'dug go/_/de nas bu mo de'i ne'u ldangs bde ba dang sdug bsngal mtshungs par spyod pa rnams kyis bu mo de la khyod ci'i phyir 'di ltar na bar gyur ces dris 
[\[293a.4\]]so/_/des smras pa/_bdag gis dge slong che ge mo zhig mthong nas/_de la 'dun pa'i 'dod chags skyes te/_bdag dge slong de dang phrad na ni nad 'di las sos par 'gyur ro/_/ci ste phrad par ma gyur na ni 'chi bar 'gyur ro/_/de nas bu mo de dag gis bu mo de las thos nas de'i ma la 
[\[293a.5\]]bsnyad do/_/de nas de'i ma 'di snyam du sems te/_gal te dge slong dpas byin dang phrad par ma gyur na ni ci byar yang med kyis bu mo 'di ni 'chi bar 'gyur ro snyam mo/_/yang 'di snyam du bsams te/_bdag gis bu mo 'di dge slong dpas byin las lung nod du gzhug gor ma chag 
[\[293a.6\]]go/_/'on tang dge slong dpas byin de khyim 'dir rtag tu 'ong bar 'gyur ro snyam mo/_/de nas dge slong dpas byin yang grong khyer rnam par rgyal bar bsod snyoms kyi phyir rgyu zhing tshong dpon gyi khyim der yang bsod snyoms kyi phyir song ste/_de nang du zhugs pa dang /_tshong dpon gyi bu mo nyam 
[\[293a.7\]]chung bar gyur pa mthong nas/_des bu mo 'di ci'i phyir nyam chung zhing na bar gyur ces smras so/_/bu mo de'i mas smras pa/_bu mo 'dis chos nyan par 'dod pa las bdag gis bgegs byas nas de'i phyir 'di na bar gyur to/_/de skad ces smras nas/_dge slong dpas byin des bu mo de'i ma 
[\[293b\]]
[\[293b.1\]]la 'di skad ces smras so/_/khyod bu mo 'di chos nyan pa la bgegs ma byed cig/_des smras pa/_gal te slob dpon gyis bu mo 'di la lung dbog na ni bdag bu mo 'di chos nyan pa la bgegs mi bgyid do/_/dge slong dpas byin gyis smras pa/_bu mo 'di la bdag gis lung dpog par bya'o/_/
[\[293b.2\]]bu mo'i mas smras pa/_slob dpon rtag tu khyim 'dir gshegs shig_/dpas byin gyis smras pa/_'ong bar bya'o/_/de nas bu mo des dge slong gi tshig thos nas tshul bzhin ma yin pa yid la byed pa de las rtse zhil bar gyur te/_bdag gis kyang ci nas bdag 'dod pa bzhin byed par 'gyur bar 
[\[293b.3\]]chags par 'gyur bar bya'o snyam mo/_/de nas bu mo des dge slong de la 'di skad ces smras so/_/bdag la thugs brtse ba'i slad du slob dpon khyim 'dir gshegs par gsol lo/_/de nas dge slong dpas byin des cang mi smra bas khas blangs nas bsod snyoms khyer te gtsug lag khang du song ngo /_/de nas bu mo de'i 
[\[293b.4\]]mas bu mo de la 'di skad ces smras so/_/bu mo khyod da phyin cad rgyan gyis brgyan par gyis la/_tsan dan gyis lus byug pa dang /_gos kha dog sna tshogs bgo bar gyis la ci nas khyod kyi dbang du 'gyur ba de bzhin du khyod kyis nan tan byos shig/_des kyang de bzhin du nan tan byas so/_/de nas 
[\[293b.5\]]dge slong dpas byin yang dang yang du khyim der 'ong zhing yid brtan par gyur to/_/des rtag tu mthong bas bu mo de la 'dod chags kyi sems bskyed de/_de 'dod chags yid la byed pa de dang lhan cig gnas nas 'dod chags kyis kun nas dkris par gyur to/_/de bu mo de dang lhan cig tu 
[\[293b.6\]]shin tu 'dres par gnas shing 'dug par gyur te/_de 'dres shing der mngon par dga' nas yang dang yang du gnas par gyur to/_/de nas dge slong dpas byin de bu mo dang lhan cig tu 'du zhing 'dug 'dug pa sngon bu mo de gang gis bslangs pa'i khyim thab des thos so/_/dge slong dpas byin 
[\[293b.7\]]de bu mo de dang lhan cig tu yang dang yang du 'dug pa dang /_de 'di snyam du sems te/_dge slong dpas byin 'di bdag gis thabs kyis bzung ste gsad do snyam mo/_/dge slong dpas byin des kyang bu mo de'i khyim thab kyis bdag gsad par byas zhes thos nas/_de 'di snyam du sems te/_
[\[294a\]]
[\[294a.1\]]bdag gis bu mo 'di'i lag tu gang gis tshong dpon gyi bu de 'chi bar 'gyur ba'i dug bskur gor ma chag snyam mo/_/de nas dge slong dpas byin des bu mo de'i lag tu dug byin te/_de la 'di skad ces smras so/_/gal te bdag khyod kyi snying du sdug na ni dug 'dis khyim thab 
[\[294a.2\]]'di gsod cig_/de nas bu mo des dge slong de las dug de blangs nas kha zas dang sbyar te bran mo'i lag tu bskur nas khyod song la nga'i khyim thab de la 'di byin cig ces byas so/_/de nas bran mo des dug dang sbyar ba'i kha zas de tshong dpon gyi bu de la byin no/_/de nas tshong dpon gyi bu des kha 
[\[294a.3\]]zas dug dang sbyar ba de zos nas shi'o/_/de nas dge slong dpas byin des tshong dpon gyi bu de shi'o zhes thos so/_/thos nas kyang de 'gyod pa chen po skyes te/_bdag gis ni 'jigs su rung ba'i las byas so/_/bdag gis ni las mi zad pa byas te/_'di ltar bdag gis 'dod pa yang yongs 
[\[294a.4\]]su spyad la/_mi yang gsod du bcug na/_bdag gi 'gro ba ni gang yin/_bdag gi tshe phyi ma ni gang yin zhig gu/_bdag ni sems can dmyal bar ltung bar 'gyur ro snyam nas de'i lus yongs su gdung bar gyur te/_bdag ni shi nas gdon mi za bar sems can dmyal bar 'gro bar 'gyur 
[\[294a.5\]]ro snyam nas/_de 'di snyam du sems te/_bdag sdug bsngal 'di las thar par byed nus pa su zhig yod snyam mo/_/de gtsug lag khang nas gtsug lag khang du 'gro zhing rgyu ste/_shing bcad pa bzhin du sa la sgyel nas/_kyi hud kyi hud bdag ni sems can dmyal ba par gyur to zhes tshig tu smra'o/_/
[\[294a.6\]]de'i tshe gtsug lag khang gangs zhes bya ba zhig yod de/_de gtsug lag khang de ga la bar song ste phyin nas/_gtsug lag khang gi sgor song ste/_sa la sgyel nas kyi hud kyi hud bdag ni sems can dmyal ba par gyur to zhes tshig tu smra'o/_/de nas byang chub sems dpa' sems dpa' chen po 
[\[294a.7\]]'jigs sgrol gtsug lag khang de'i nang du 'gro bas dge slong de sa la sgyel ba mthong nas des de la smras pa/_dge slong khyod ci'i phyir sa la sgyel/_des de la smras pa/_bdag ni sems can dmyal ba par gyur to/_/bdag gis ni 'jigs su rung ba'i las byas te/_bdag gis 'khrig 
[\[294b\]]
[\[294b.1\]]pa yang byas la/_mi yang bsad do/_/de nas byang chub sems dpa' 'jigs sgrol gyis dge slong dpas byin de la smras pa/_dge slong ma 'jigs shig dang /_ngas khyod 'jigs pa med par bya'o/_/de nas dge slong dpas byin des 'jigs pa med pa'i sgra thos nas/_dga' zhing mgu la yi rangs 
[\[294b.2\]]par gyur to/_/de nas byang chub sems dpa' 'jigs sgrol gyis dge slong dpas byin de sa las bslangs nas lag pa g.yas pa nas bzung nas nags stug po zhig gi nang du song nas/_de nags stug po der 'dug go/_/de nas byang chub sems dpa' sems dpa' chen po 'jigs sgrol ta la'i srid 
[\[294b.3\]]tsam gyi nam mkha' la 'dug nas dge slong de la 'di skad ces smras so/_/dge slong khyod nga la yid ches sam/_de nas dge slong des thal mo sbyar nas tshig tu smras pa/_bdag ni bcom ldan 'das dang mjal to/_/bdag ni bde bar gshegs pa dang mjal to/_/de nas de'i tshe byang chub sems 
[\[294b.4\]]dpa' sems dpa' chen po 'jigs sgrol sangs rgyas thams cad kyi yul la 'jug pa'i sgo de bzhin gshegs pa'i ye shes kyi phyag rgya zhes bya ba'i ting nge 'dzin la snyoms par zhugs so/_/de ting nge 'dzin la snyoms par zhugs ma thag tu de'i lus las de bzhin gshegs pa'i sku gser gyi mdog 
[\[294b.5\]]can skyes bu chen po'i mtshan sum cu rtsa gnyis mnga' ba de dag phyung ngo /_/de bzhin gshegs pa'i sku de dag gis kyang nags stugs po de dag thams cad khyab par gyur te/_de bzhin gshegs pa'i sku de dag gis gsung 'thun par tshigs su bcad pa 'di dag gsungs so/_/chos rnams 'di dag 
[\[294b.6\]]gzugs brnyan 'dra ba ste/_/chu nang zla ba snang la med pa bzhin/_/byis pa'i sems ni rmongs shing skrag gyur nas/_/'dod chags dug dang de bzhin zhe sdang rtog_/chos rnams mkha' 'dra rtag tu dag cing gsal/_/mya ngan 'das shing gnas med zhi ba yin/_/'di na tshor ba po dang byed pa med/_/
[\[294b.7\]]chos rnams 'di dag zhi gsog snying po med/_/nang du btsal kyang 'dod chags ma rnyed de/_/zhe sdang sus kyang rnyed par ma gyur na/_/byis pa'i skye bo dag ni chags snyam sems/_/su yang 'di na chags par gyur pa med/_/rmi lam du ni bdag gi gzugs mthong snyam/_/de la chags shing 
[\[295a\]]
[\[295a.1\]]sdang la rmongs par gyur/_/mtshon cha thogs shing gsad par gsol pa na/_/gsod pa po dang mtshon cha ci yang med/_/de bzhin 'di na byis pa 'dod pa spyod/_/thab mo dag kyang 'gyed cing gsod par byed/_/gti mug dbang gis skrag cing rmongs par gyur/_/bdag ni chags so snyam ste 
[\[295a.2\]]dga' bar 'dzin/_/'jig rten 'di dag thams cad rmi lam bzhin/_/chos rnams gsog ste stong zhing snying po med/_/smig rgyu 'dra zhing sprin dang mtshungs pa ste/_/'dod chags mtshan nyid med cing gti mug zhi/_/chos rnams 'di dag rtswa dang rtsig pa bzhin/_/sems ni nang na med cing phyi rol med/_/
[\[295a.3\]]'dod chags srog dang sems can gso ba min/_/zhe sdang gang zag ma yin dngos po med/_/chos rnams 'di dag rkyen dang rgyu las grub/_/sgyu de la ni rmongs shing byed pa med/_/chu zla 'dra bar byas pa ma yin te/_/lus kyang med de 'dod chags gsog yin no/_/sgyu mas bsgrubs pa yin te stong pa 
[\[295a.4\]]nyid/_/byis pa dngos por 'dzin pas dpyad cing brtags/_/sgyu ma gsog ste med cing stong pa yin/_/'di na 'dod chags zhe sdang gti mug med/_/chos 'di thams cad mtshan nyid med pa ste/_/rtsa ba mi dmigs gzod nas rab tu zhi/_/mtha' ma gzung med dben zhing snying po med/_/'dod chags 'od 
[\[295a.5\]]gsal gti mug rab tu zhi/_/'di na byis pa gzugs brnyan mthong ba na/_/'di ni bdag yin snyam du sems par byed/_/gsog dang gzung du med la yod min dang /_/snying po med pa de la log par rtog_/chos rnams 'di dag mig yor 'dra ba ste/_/'dod chags gti mug zhe sdang gzung du med/_/sgyu 
[\[295a.6\]]ma rmi lam chu zla lta bu ste/_/'di la su yang chags shing sdang ba med/_/yul 'di dag ni dug med stong pa ste/_/dngos por dmigs pa thams cad gzung du med/_/'di dag brtags pa'i chos can yod ma yin/_/dngos po mi dmigs rtsa nas rab tu zhi/_/sgyu ma 'dod chags zhe sdang gti mug med/_/'di la 
[\[295a.7\]]nams kyang yod par 'gyur ma yin/_/chos rnams sgyu ma 'dra zhing rmi lam 'dra/_/thog ma mi dmigs thams cad yod ma yin/_/ji ltar chu la zla ba snang bzhin du/_/der ni nams kyang zhugs par gyur pa med/_/de bzhin byis pa sdang zhing chags gyur kyang /_/'di na 'dod chags med cing zhe sdang 
[\[295b\]]
[\[295b.1\]]med/_/'dod chags gzung du med cing zhe sdang med/_/gti mug 'od gsal rkyen rnams stong pa ste/_/sems can dmigs su med cing srog kyang med/_/chos 'di gsog ste zhi la snying po med/_/mig kyang med de rna ba med pa yin/_/sna yang mi snang lce yang de bzhin te/_/'di dag bems po'i chos 
[\[295b.2\]]can snying po med/_/byis pa'i skye bo rmongs byed myos par byed/_/nam mkha' la ni ji ltar mtha' med cing /_/zad par mi 'gyur skye ba med pa bzhin/_/chos rnams 'di dag thams cad de bzhin te/_/nam mkha'i chu ltar dag cing rnam par dag_/chos rnams rnam pa sna tshogs brtags pa ste/_/
[\[295b.3\]]brtags na de yang nams kyang yod ma yin/_/byis pa phung po 'di dag 'dra bar 'dzin/_/de yang de la nams kyang yod ma yin/_/shes ldan dngos dang dngos min rnam 'jig cing /_/chos nyid 'di dag thams cad zhi bar mthong /_/thams cad ma skyes gzung du med par mthong /_/de yi lus ni nams 
[\[295b.4\]]kyang yod pa min/_/chos rnams 'od gsal grol zhing rab tu grol/_/zhi zhing mi gnas mya ngan 'das gyur la/_/de la nams kyang gzung du med pa ste/_/shes ldan de ltar rtogs na grol bar 'gyur/_/de nas nags khrod der byang chub sems dpa' 'jigs sgrol las chos mnyan pa'i phyir 
[\[295b.5\]]lha'i bu bzhi khri nyis stong lhags par gyur pa de dag gis tshigs su bcad pa bstan pa de dag thos nas mi skye ba'i chos la bzod pa thob par gyur to/_/dge slong dpas byin de yang kun nas dkris pa dang bral bar gyur te/_de bzhin gshegs pa'i sprul pa bkod pa de dag mthong nas byang chub 
[\[295b.6\]]kyi tshul dang ldan pa'i sems kyis chos kyi rang bzhin rab tu rnam par 'byed pas mi skye ba'i chos la bzod pa thob par gyur to/_/'jam dpal khyod kyis de'i tshe de'i dus na byang chub sems dpa' 'jigs sgrol zhes bya ba de gzhan zhig yin pa snyam na de ltar mi blta'o/_/de ci'i phyir zhe na/_byang chub sems 
[\[295b.7\]]dpa' byams pa de'i tshe de'i dus na byang chub sems dpa' 'jigs sgrol zhes bya bar gyur to/_/'jam dpal khyod kyis de'i tshe de'i dus na dge slong dpas byin zhes bya ba de gzhan zhig yin pa snyam na de ltar mi blta'o/_/de ci'i phyir zhe na/_de bzhin gshegs pa rin chen zla ba byang chub kyi spyad pa spyod pa de/_de'i 
[\[296a\]]
[\[296a.1\]]tshe de'i dus na dge slong dpas byin zhes bya bar gyur to/_/de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das dge slong dpas byin de byang chub tu mngon par rdzogs par sangs rgyas lags sam/_bcom ldan 'das kyis bka' 
[\[296a.2\]]stsal pa/_'jam dpal mngon par rdzogs par sangs rgyas zin te/_de ni nub phyogs logs su sangs rgyas kyi zhing 'di nas sangs rgyas kyi zhing gang gA'i klung gi bye ma snyed 'das pa na/_'jig rten gyi khams 'od zer rtag pa zhes bya ba der de bzhin gshegs pa rin chen zla ba zhes bya bar gyur to/_/
[\[296a.3\]]'jam dpal chos 'di dag gi sgrub pa byed pa dag ji tsam 'dod pa dag kyang yongs su longs spyad la/_srog gi bar chad kyang byas bzhin du mi skye ba'i chos la bzod pa thob par gyur pa la ltos/_/de ci'i phyir zhe na/_'di ltar des khams gsum pa thams cad yang dag pa ma yin par shes shing sems 
[\[296a.4\]]can thams cad mig yor dang 'dra bar shes pa'i phyir ro/_/'jam dpal sgyu ma lta bu'i sems la gnas pa la ni chos gang la yang sgrib pa med do/_/'jam dpal yang byis pa so so'i skye bo rnams ni rang gi rtog pas sems can dmyal ba dang /_dud 'gro'i skye gnas dang /_gshin rje'i 'jig rten du 
[\[296a.5\]]ltung bar 'gyur te/_med pa'i chos rnams la yongs su brtags pas sdug bsngal 'bum phrag mang po nyams su myong bar 'gyur ro/_/de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das byang chub sems dpa' gang chos kyi rnam grangs 'di 
[\[296a.6\]]'dzin pa dang /_'chang ba dang /_kun chub par bgyid pa dang /_bsti stang bgyid pa des tshe 'di nyid la yon tan ji snyed cig thob par 'gyur lags/_bcom ldan 'das kyis bka' stsal pa/_'jam dpal 'di ji snyam du sems/_nyi ma'i dkyil 'khor shar ba na 'dzam bu'i gling pa'i mi rnams la yon tan gyi 
[\[296a.7\]]phan yon ji tsam du 'gyur/_'jam dpal gyis gsol pa/_bcom ldan 'das yon tan gyi phan yon dpag tu ma mchis shing snang ba tshad ma mchis par 'gyur te/_des ni mi rnams sug las bgyid par 'gyur lags so/_/bcom ldan 'das kyis bka' stsal pa/_'jam dpal de bzhin du chos kyi rnam 
[\[296b\]]
[\[296b.1\]]grangs 'dis ni byang chub sems dpa' de'i nyon mongs pa thams cad bsal nas/_shes rab kyi snang ba tshad med pa skyed par byed do/_/chos thams cad la yang sgrib pa med pa thob par 'gyur ro/_/yongs su gdung ba dang bral zhing kun nas dkris pa yang med par 'gyur ro/_/de la chags pa med pa'i spobs pa 
[\[296b.2\]]yang myur du mngon sum du 'gyur ro/_/bdud dang phyir rgol ba thams cad kyis kyang mi rdzi bar 'gyur ro/_/chos kyang ston te/_spobs pa mthar thug pa med pas ston par 'gyur ro/_/'jam dpal 'di lta ste dper na me byung na rtswa dang shing thams cad sreg par byed do/_/'jam dpal de bzhin du chos kyi rnam 
[\[296b.3\]]grangs 'dis yang nyon mongs pa thams cad sreg par byed do/_/'jam dpal 'di lta ste dper na/_ri'i rgyal po gangs kyis ri nag po thams cad zil gyis gnon to/_/'jam dpal de bzhin du byang chub sems dpa' chos kyi rnam grangs 'di la mkhas pas ni pha rol rgol ba thams cad chos dang ldan pas tshar 
[\[296b.4\]]bcad nas zil gyis gnon par byed do/_/'jam dpal 'di lta ste dper na/_'khor los sgyur ba'i rgyal pos ni khams kyi rgyal po rnams zil gyis gnon to/_/'jam dpal de bzhin du byang chub sems dpa' chos kyi rnam grangs 'di la gnas pas ni gang zag tshig dang yi ge'i 'bru sna tshogs 
[\[296b.5\]]thams cad la mkhas pa rnams zil gyis gnon to/_/'jam dpal 'di lta ste dper na/_dge slong 'dul ba 'dzin pa ni ltung ba thams cad 'dul ba la mkhas pa yin no/_/'jam dpal de bzhin du byang chub sems dpa' chos kyi rnam grangs 'di la mkhas pa ni phyogs bcu'i sems can thams cad kyi 
[\[296b.6\]]'gyod pa sel bar byed do/_/'jam dpal 'di lta ste dper na/_nyi ma'i dkyil 'khor shar na mun pa mun nag thams cad med par 'gyur ro/_/'jam dpal de bzhin du byang chub sems dpa' chos kyi rnam grangs 'di la mkhas pa ni sems can thams cad kyi nyon mongs pa sel bar byed de ye shes kyi snang 
[\[296b.7\]]ba yang byed par 'gyur ro/_/de ci'i phyir zhe na/_'jam dpal chos kyi rnam grangs 'di la slob pa gang yin pa de ni lhag pa'i shes rab la slob pa yin pa'i phyir ro/_/de nas bdud sdig can bcom ldan 'das ga la ba der song ste phyin nas/_bcom ldan 'das la 'di skad ces gsol to/_/bcom ldan 'das khyod ni thugs 
[\[297a\]]
[\[297a.1\]]rje dang ldan pa lags te/_sems can thams cad la sman pa dang /_thugs brtse ba can lags na/_bcom ldan 'das bdud kyi gnas thams cad rab tu g.yos te/_bdag kyang mya ngan gyi zug rngus zug lags kyis/_bcom ldan 'das yang chos kyi rnam grangs 'di mi bshad par gsol/_bcom 
[\[297a.2\]]ldan 'das bdag gis kyang chos kyi rnam grangs 'di ci nas 'dzam bu'i gling du spyod par mi 'gyur ba de ltar bgyi'o/_/ci nas chos kyi rnam grangs 'di su yang 'dzin par mi 'gyur/_'chang bar mi 'gyur/_kun chub par bgyid par mi 'gyur ba de lta bur yang bgyi'o/_/ci nas chos kyi rnam grangs 'di la lam ngan 
[\[297a.3\]]par 'du shes par 'gyur bar yang bgyi'o/_/de dag shin tu rgyas pa'i mdo sde dag la log par lta ba'i 'du shes su 'gyur bar yang bgyi'o/_/dge slong de dag ci nas chos kyi rnam grangs 'di spong bar 'gyur ba'i kun nas dkris pa 'ga' 'byung bar yang bgyi'o/_/de nas sangs rgyas kyi mthus lha'i dbang 
[\[297a.4\]]po brgya byin bcom ldan 'das kyi spyan sngar 'dug nas/_des bcom ldan 'das kyi zhabs la mgo bos phyag 'tshal te/_bcom ldan 'das la me tog man dA ra ba dag gis gtor nas/_bcom ldan 'das la 'di skad ces gsol to/_/bcom ldan 'das gal te bdud sdig can chos kyi rnam grangs 'di nub 
[\[297a.5\]]par bgyid pa'i slad du rtsol bar gyur na/_bcom ldan 'das bdag gis chos kyi rnam grangs 'di gzung bar bgyi/_bcang bar bgyi/_kun chub par bgyi'o/_/bcom ldan 'das dang btsun pa kun dga' bo yongs su mya ngan las 'das pa'i 'og tu yang bdag gis chos kyi rnam grangs 'di 'dzam bu'i 
[\[297a.6\]]gling du spyod par 'gyur bar bgyi'o/_/chos smra ba de la yang rgyal po chen po bzhi gnod sbyin gyi tshogs kyi 'khor dang bcas pa rnams bsrung ba dang /_bskyab pa dang /_sba bar bgyid du stsal bar 'tshal te/_chos kyi rnam grangs 'di 'dzin pa dang /_'chang ba dang /_klog pa dang /_kun chub par bgyid pa gang lags 
[\[297a.7\]]pa de la bdag gis kyang bsrung ba dang /_bskyab pa dang /_sba bar 'tshal lo/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis chos kyi rnam grangs 'di zung shig_/chongs shig_/lhogs shig_/kun chub par gyis shig_/gzhan dag la yang rgya cher ston cig_/
[\[297b\]]
[\[297b.1\]]de ci'i phyir zhe na/_kun dga' bo 'di ni chos thams cad kyi chos kyi me long yin pa'i phyir ro/_/gsol pa/_bcom ldan 'das de bzhin gshegs pas ji skad bka' stsal pa bzhin du chos kyi rnam grangs 'di bdag gis gzung lags na/_bcom ldan 'das chos kyi rnam grangs 'di'i ming ci lags/_'di ji ltar 
[\[297b.2\]]gzung bar bgyi/_bcom ldan 'das kyis bka' stsal pa/_kun dga' bo de'i phyir khyod kyis chos kyi rnam grangs 'di las kyi sgrib pa rnam par dag pa zhes bya bar zung shig_/sgrib pa med pa'i ye shes la 'jug pa zhes bya bar yang zung shig_/chos kyi rnam grangs 'di bshad pa na dge slong drug cus len pa med par 
[\[297b.3\]]zag pa rnams las sems rnam par grol lo/_/byang chub sems dpa' brgyad cus ni mi skye ba'i chos la bzod pa thob par gyur to/_/bcom ldan 'das kyis de skad ces bka' stsal nas/_'jam dpal gzhon nur gyur pa dang /_tshe dang ldan pa kun dga' bo dang /_dge slong de dag dang /_lha dang /_mi dang /_lha ma yin 
[\[297b.4\]]dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do//_//'phags pa las kyi sgrib pa rnam par dag pa zhes bya ba theg pa chen po'i mdo rdzogs so//_//rgya gar gyi mkhan po dzi na mi tra dang /_pradz+nyA barma dang /_zhu chen gyi lo ts+tsha ba ban de ye shes sde 
[\[297b.5\]]la sogs pas bsgyur cing zhus te gtan la phab pa//[ {D219}]@##/_/rgya gar skad du/_Ar+ya karma A ba ra Na pra ti pra sra bi ti nA ma ma hA yA na sU tra/_bod skad du/_'phags pa las kyi sgrib pa rgyun gcod pa zhes bya ba theg pa chen po'i mdo/_
[\[297b.6\]]sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/_dge slong stong nyis brgya lnga bcu'i dge slong gi dge 'dun chen po dang /_byang chub sems 
[\[297b.7\]]dpa' bdun khri dang thabs cig tu bzhugs te/_de nas sangs rgyas kyi mthus tshe dang ldan pa shA ri'i bu stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das la 'di skad 
[\[298a\]]
[\[298a.1\]]ces gsol to/_/bcom ldan 'das rigs kyi bu'am/_rigs kyi bu mo nyan thos kyi theg pa la yang dag par zhugs pa'am/_rang sangs rgyas kyi theg pa la yang dag par zhugs pa'am/_theg pa chen po la yang dag par zhugs pa'am/_sems can gzhan dag kyang rung ste/_bla na med pa yang dag par 
[\[298a.2\]]rdzogs pa'i byang chub mngon par rdzogs par 'tshang rgya bar 'tshal bas las kyi sgrib pa rnams ji ltar so sor bshags par bgyi/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu 'di la rigs kyi bu'am/_rigs kyi bu mo nyan thos kyi theg pa 
[\[298a.3\]]la yang dag par zhugs pa'am/_rang sangs rgyas kyi theg pa la yang dag par zhugs pa'am/_theg pa chen po la yang dag par zhugs pa'am/_sems can gzhan dag kyang rung ste/_bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas nyin lan gsum mtshan lan 
[\[298a.4\]]gsum du bla gos phrag pa gcig tu gzar la pus mo g.yas pa'i lha nga sa la btsugs te/_thal mo sbyar ba btud nas tshig 'di skad du skye bo mang po la sman pa dang /_skye bo mang po la bde ba dang /_'jig rten la thugs brtse ba dang /_skye bo phal po che dang /_lha dang mi rnams kyi don dang /_sman pa dang /_bde ba'i 
[\[298a.5\]]slad du sangs rgyas bcom ldan 'das gang dag da ltar phyogs bcu'i 'jig rten na bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo rab tu skor ba/_chos kyi 'khor lo rab tu ston pa/_chos kyi tshul rab tu 'dzin pa/_chos kyi sbyin pa mdzad pa/_chos kyi 
[\[298a.6\]]sgron ma 'bar bar mdzad pa/_chos kyi char rab tu 'bebs pa/_chos kyi rnga rab tu rdung ba/_chos kyi rnga bo che rab tu rdung ba/_chos kyi dung rab tu 'bud pa/_chos kyi srog shing sgreng ba/_sems can thams cad la chos kyi sbyin pas tshim par mdzad pa/_nyam bag tu spyod du 'dzud pa'i sangs rgyas bcom ldan 'das de dag 
[\[298a.7\]]la phyag 'tshal lo/_/sangs rgyas bcom ldan 'das mchod pa'i gnas/_phyag bgyi ba'i gnas/_ri mo bgyi ba'i gnas/_mkhyen par gyur pa/_spyan du gyur pa/_dpang du gyur pa/_tshad mar gyur pa/_mkhyen pa dang ldan pa/_gzigs pa dang ldan pa/_de dag la bdag lus dang /_ngag dang /_yid kyis phyag 'tshal lo/_/
[\[298b\]]
[\[298b.1\]]thog ma dang /_tha ma ma mchis pa'i 'khor ba na 'khor ba'i tshe/_bdag 'dod chags kyis gzir ba'am/_zhe sdang gis gzir ba'am/_gti mug gis gzir ba'i lus dang /_ngag dang /_yid kyi las kyi sgrib pa gang mngon par 'dus bgyis pa/_sangs rgyas su ma 'tshal ba dang /_chos su ma 'tshal ba dang /_dge 'dun 
[\[298b.2\]]du ma 'tshal ba dang /_dge ba dang /_mi dge bar ma 'tshal ba dang /_de bzhin gshegs pa la ngan sems kyis khrag phyung ba dang /_chos spangs pa dang /_dge 'dun gyi dbyen bgyis pa dang /_dge slong dgra bcom pa bkum pa dang /_pha ma bkum pa dang /_lus kyi rnam gsum/_ngag gi rnam bzhi/_yid kyi rnam gsum 
[\[298b.3\]]ste/_mi dge ba bcu'i las kyi lam bgyis pa dang /_bgyid du stsal ba dang /_bgyid pa la rjes su yi rang ba dang /_sems can kha cig la ngag rtsub po smras pa dang /_skur pa btab pa dang /_srang la g.yo bgyis pa dang /_gzhal ba la g.yo bgyis pa dang /_'gro ba drug tu 'khor bar 'khor ba na pha ma mi dga' bar 
[\[298b.4\]]bgyis pa dang /_gang zag gi'am/_mchod rten gyi'am/_dge 'dun gyi'am/_phyogs bzhi'i dge slong gi dge 'dun gyi nor brkus pa dang /_ci ltar bslab pa'i gzhi bcas pa rnams kyi 'dul ba dang 'gal bar bgyis pa dang /_mkhan po dang /_slob dpon gyis bsgo ba ma mnyan pa dang /_nyan thos kyi theg pa la yang 
[\[298b.5\]]dag par zhugs pa'am/_rang sangs rgyas kyi theg pa la yang dag par zhugs pa'am/_theg pa chen po la yang dag par zhugs pa'am/_de las gzhan pa'i sems can rnams la mi snyan par bgyis pa dang /_spyos pa dang /_brdegs pa dang /_de dag la tha ba dang /_zhe sdang bskyed pa dang /_phrag dog dang /_ser sna 
[\[298b.6\]]las byung ba'i sems kyis sangs rgyas bcom ldan 'das rnams la tshig rtsub po smras pa dang /_chos la chos ma lags zhes bgyis pa dang /_chos ma lags pa la chos lags zhes bgyis pa de dag sangs rgyas bcom ldan 'das mkhyen par gyur pa/_spyan du gyur pa/_dpang du gyur pa/_tshad mar gyur 
[\[298b.7\]]pa/_mkhyen pa dang ldan pa/_gzigs pa dang ldan pa de dag gi spyan sngar so sor 'chags so/_/mthol lo/_/mi 'chab po/_/slan chad kyang mi bgyid do/_/bdag las kyi sgrib pa gang gis bsgribs te/_sems can dmyal ba dang /_dud 'gro'i skye gnas dang /[ {]yi dgas [,]yi dwags [}]kyi yul dang /_lha ma yin gyi tshogs 
[\[299a\]]
[\[299a.1\]]kyi nang du mchi bar 'gyur ba dang /_sangs rgyas dang /_chos dang /_dge 'dun mnyes par bgyid par mi 'gyur ba dang /_mi khom pa rnams su skye bar 'gyur ba'i las de lus 'di nyid la rnam par smin te gzhan du mi myong bar shog shig_/de yang sangs rgyas bcom ldan 'das mkhyen par 
[\[299a.2\]]gyur pa/_spyan du gyur pa/_dpang du gyur pa/_tshad mar gyur pa/_mkhyen pa dang ldan pa/_gzigs pa dang ldan pa de dag gi spyan sngar so sor 'chags so/_/mthol lo/_/mi 'chab bo/_/slan chad kyang mi bgyid do/_/ji ltar sngon gyi byang chub sems dpa' sems dpa' chen po de dag sngon byang chub kyi 
[\[299a.3\]]phyir spyod pa na las kyi sgrib pa rnams so sor bshags pa dang /_ma bcabs pa de bzhin du bdag kyang las kyi sgrib pa rnams so sor 'chags so/_/mthol lo/_/mi 'chab bo/_/slan chad kyang mi bgyid do/_/ji ltar ma 'ongs pa'i dus kyi byang chub sems dpa' sems dpa' chen po de dag 
[\[299a.4\]]byang chub sems dpa'i spyad pa spyod pa na las kyi sgrib pa rnams so sor 'chags par 'gyur ba dang /_mi 'chab par 'gyur ba de bzhin du bdag kyang las kyi sgrib pa rnams so sor 'chags so/_/mthol lo/_/mi 'chab bo/_/slan chad mi bgyid do/_/ji ltar da ltar phyogs bcu'i 'jig rten na byang 
[\[299a.5\]]chub sems dpa' sems dpa' chen po dag byang chub kyi phyir spyod pa na las kyi sgrib pa rnams so sor 'chags pa dang /_mi 'chab pa de bzhin du bdag kyang las kyi sgrib pa rnams so sor 'chags so/_/mthol lo/_/mi 'chab bo/_/slan chad mi bgyid do/_/ji ltar 'das pa dang /_ma 'ongs 
[\[299a.6\]]pa dang /_da ltar byung ba'i byang chub sems dpa' sems dpa' chen po dag byang chub sems dpa'i spyad pa spyod pa na las kyi sgrib pa rnams so sor bshags pa dang /_so sor 'chags pa dang /_so sor 'chags par 'gyur ba de bzhin du bdag kyang las kyi sgrib pa rnams so sor 'chags 
[\[299a.7\]]so/_/mthol lo/_/mi 'chab bo/_/slan chad mi bgyid do zhes brjod par bya'o/_/shA ri'i bu de lta bas na rigs kyi bu'am/_rigs kyi bu mo chos thams cad la sgrib pa med pa rnam par dag pa 'thob par 'dod pas 'di bzhin du las kyi sgrib pa rnams so sor bshags par bya'o/_/mi bcab 
[\[299b\]]
[\[299b.1\]]par bya'o/_/phyin cad kyang mi bya'o/_/su rgyal rigs kyi rigs shing sA la chen po lta bu phyug pa/_nor che ba/_longs spyod che ba/_sa le sbram dang /_nor dang /_yo byad mang ba/_shin tu skyid pa/_bzhon pa chen po la zhon pa rnams kyi nang du skye bar 'dod pa des kyang 'di bzhin du las kyi sgrib pa 
[\[299b.2\]]rnams so sor bshags par bya'o/_/mi bcab par bya'o/_/phyin cad kyang mi bya'o/_/su bram ze'i rigs shing sA la chen po lta bu rnams dang /_khyim bdag gi rigs shing sA la chen po lta bu phyug pa/_nor che ba longs spyod che ba/_sa le sbram dang /_nor dang /_yo byad mang ba/_shin tu skyid pa/_
[\[299b.3\]]bzhon pa chen po la zhon pa rnams kyi nang du skye bar 'dod pa des kyang 'di bzhin du las kyi sgrib pa rnams so sor bshags par bya'o/_/mi bcab par bya'o/_/phyin cad kyang mi bya'o/_/su rgyal chen bzhi'i ris kyi lha rnams kyi brtul zhugs dang mtshungs par skye bar 'dod pa des kyang 'di 
[\[299b.4\]]bzhin du las kyi sgrib pa rnams so sor bshags par bya'o/_/mi bcab par bya'o/_/phyin cad kyang mi bya'o/_su sum cu rtsa gsum pa'i lha rnams kyi brtul zhugs dang mtshungs par skye bar 'dod pa des kyang 'di bzhin du las kyi sgrib pa rnams so sor bshags par bya'o/_/mi bcab par 
[\[299b.5\]]bya'o/_/phyin cad kyang mi bya'o/_/de bzhin du su 'thab bral dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs pa'i mdun na 'don dang /_tshangs 'khor dang /_tshangs chen dang /_'od chung dang /_tshad med 'od dang /_'od gsal dang /_dge 
[\[299b.6\]]chung dang /_tshad med dge dang /_dge rgyas dang /_sprin med dang /_bsod nams skyes dang /_'bras bu che dang /_sems can 'du shes med pa dang /_gya nom snang ba dang /_shin tu mthong ba dang /_mi che ba dang /_mi gdung ba dang /_'og min gyi lha rnams kyi brtul zhugs dang mtshungs par 
[\[299b.7\]]skye bar 'dod pa des kyang 'di bzhin du las kyi sgrib pa rnams so sor bshags par bya'o/_/mi bcab par bya'o/_/phyin cad kyang mi bya'o/_/su gzugs med pa nam mkha' mtha' yas skye mched du nye bar 'gro ba rnams dang /_rnam shes mtha' yas skye mched du nye bar 'gro ba rnams dang /_
[\[300a\]]
[\[300a.1\]]ci yang med pa'i skye mched du nye bar 'gro ba rnams dang /_'du shes med 'du shes med min skye mched du nye bar 'gro ba'i lha rnams kyi brtul zhugs dang mtshungs par skye bar 'dod pa des kyang 'di bzhin du las kyi sgrib pa rnams so sor bshags par bya'o/_/mi bcab par 
[\[300a.2\]]bya'o/_/phyin cad kyang mi bya'o/_/su rgyun du zhugs pa'i 'bras bu dang /_lan cig phyir 'ong ba'i 'bras bu dang /_phyir mi 'ong ba'i 'bras bu dang /_dgra bcom pa nyid mngon sum du byed par 'dod pa des kyang 'di bzhin du las kyi sgrib pa rnams so sor bshags par bya'o/_/mi bcab par 
[\[300a.3\]]bya'o/_/phyin cad kyang mi bya'o/_/su rig pa gsum mam/_mngon par shes pa drug gam/_stobs rnams sam/_dbang po rnams sam/_nyan thos kyi pha rol du phyin pa'am/_nyan thos dbang che bar grags pa'am/_rang byang chub mngon sum du byed par 'dod pa des kyang 'di bzhin 
[\[300a.4\]]du las kyi sgrib pa rnams so sor bshags par bya'o/_/mi bcab par bya'o/_/phyin cad kyang mi bya'o/_/su thams cad mkhyen pa'i ye shes dang /_rnam par dag pa'i ye shes dang /_bsam gyis mi khyab pa'i ye shes dang /_mtshungs pa med pa'i ye shes dang /_yang dag par rdzogs 
[\[300a.5\]]pa'i sangs rgyas kyi ye shes mngon par bsgrub par 'dod pa des kyang 'di bzhin du las kyi sgrib pa rnams so sor bshags par bya'o/_/mi bcab par bya'o/_/phyin cad kyang mi bya'o/_/de ci'i phyir zhe na/_shA ri'i bu de bzhin gshegs pas chos thams cad ni rten cing 'brel par 
[\[300a.6\]]'byung ba'o zhes gsungs pa'i phyir te/_rgyu dang rkyen gzhan dang gzhan gyis gzhan skye'o/_/gzhan 'gag go/_/de la 'das pa'i chos gang yin pa de dag ni 'gags pa/_zad pa bral ba rnam par gyur pa ste/_de dag la yang las kyi sgrib pa [{]chung zad [,]cung zad [}]kyang med do/_/de ltar na 'du 
[\[300a.7\]]byed pa gang yin pa rnams kyang med pa las byung ba ste/_de dag la yang las kyi sgrib pa cung zad kyang med do/_/de ci'i phyir zhe na/_shA ri'i bu de bzhin gshegs pas chos thams cad ni stong pa/_sems can med pa/_srog med pa/_gang zag med pa/_ma skyes pa/_ma 'gags 
[\[300b\]]
[\[300b.1\]]pa/_'dus ma byas pa zhes gsungs pa'i phyir ro/_/shA ri'i bu chos thams cad bdag las byung yang bdag kyang yod pa ma yin no/_/shA ri'i bu rigs kyi bu'am/_rigs kyi bu mo gang la la zhig 'di lta ste/_sems can med pa'i mtha'i chos kyi tshul 'di la 'jug pa 'di ni las kyi 
[\[300b.2\]]sgrib pa rgyun gcod pa zhes bya ste/_shA ri'i bu 'di ni so sor bshags pa'o/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das rigs kyi bu'am/_rigs kyi bu mo nyan thos kyi theg pa la yang dag par zhugs pa'am/_rang sangs 
[\[300b.3\]]rgyas kyi theg pa la yang dag par zhugs pa'am/_theg pa chen po la yang dag par zhugs pa'am/_sems can gzhan dag kyang rung ste/_bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas ji ltar dge ba'i rtsa ba rnams la rjes su yi rang bar 
[\[300b.4\]]bgyi/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu 'di la rigs kyi bu'am/_rigs kyi bu mos nyin lan gsum mtshan lan gsum du bla gos phrag pa gcig tu gzar nas pus mo g.yas pa'i lha nga sa la 
[\[300b.5\]]btsugs te/_thal mo sbyar nas tshig 'di skad du phyogs bcu'i 'jig rten na sems can gang su dag sbyin pa las byung ba'i bsod nams bgyi ba'i dngos po dang /_tshul khrims las byung ba dang /_bsgom pa las byung ba'i bsod nams bgyi ba'i dngos po mngon par 'dus bgyis pa de 
[\[300b.6\]]dag thams cad la yang rjes su yi rang ba'i mchog gis rjes su yi rang ngo /_/rjes su yi rang ba dam pa dang /_gtso bo dang /_khyad par can dang /_rab dang /_phul dang /_gya nom pa dang /_bla ma dang /_bla na med pa dang /_ltag na med pa dang /_mnyam pa med pa dang /_mi mnyam 
[\[300b.7\]]pa dang mnyam pas rjes su yi rang ngo /_/phyogs bcu'i 'jig rten na sems can gang su dag sbyin pa las byung ba'i bsod nams bgyi ba'i dngos po dang /_tshul khrims las byung ba dang /_bsgom pa las byung ba'i bsod nams bgyi ba'i dngos po mngon par 'du bgyid par 'gyur ba de 
[\[301a\]]
[\[301a.1\]]dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo /_/phyogs bcu'i 'jig rten na sems can gang su dag sbyin pa las byung ba'i bsod nams bgyi ba'i dngos po dang /_
[\[301a.2\]]tshul khrims las byung ba dang /_bsgom pa las byung ba'i bsod nams bgyi ba'i dngos po mngon par 'du bgyid pa de dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo /_/byang chub 
[\[301a.3\]]sems dpa' gang dag da lta na sems dang po bskyed pa de dag gis dang po byang chub mchog tu sems bskyed pa dang ldan pa'i dge ba'i rtsa ba gang lags pa dang /_byang chub sems dpa' bskal pa brgyas byung ba rnams kyi bsod nams kyi phung po gang lags pa dang /_byang chub sems 
[\[301a.4\]]dpa' mi skye ba'i chos la bzod pa thob pa rnams kyi bsod nams kyi phung po gang lags pa dang /_phyir mi ldog pa rnams kyi bsod nams kyi phung po gang lags pa dang /_byang chub sems dpa' skye ba gcig gis thogs pa rnams kyi bsod nams kyi phung po gang lags pa de dag thams 
[\[301a.5\]]cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo /_/byang chub sems dpa' sems dpa' chen po de dag sngon byang chub sems dpa'i spyad pa spyod pa na pha rol tu phyin pa drug dang ldan pa'i dge ba'i rtsa ba mngon 
[\[301a.6\]]par 'dus bgyis pa gang lags pa de dag thams cad la yang rjes su yi rang ba'i mchog gis rjes su yi rang ngo /_/rjes su yi rang ba'i dam pa dang /_gtso bo dang /_khyad par can dang /_rab dang /_phul dang /_gya nom pa dang /_bla ma dang /_bla na med pa dang /_ltag na med 
[\[301a.7\]]pa dang /_mnyam pa med pa dang /_mi mnyam pa dang mnyam pas rjes su yi rang ngo /_/ma 'ongs pa'i dus kyi byang chub sems dpa' sems dpa' chen po de dag byang chub kyi phyir spyod pa na pha rol tu phyin pa drug dang ldan pa'i bsod nams kyi phung po mngon par 'du bgyid par 'gyur ba gang 
[\[301b\]]
[\[301b.1\]]lags pa de dag thams cad la yang rjes su yi rang ba'i mchog gis rjes su yi rang ngo /_/rjes su yi rang ba dam pa dang /_gtso bo dang /_khyad par can dang /_rab dang /_phul dang /_gya nom pa dang /_bla ma dang /_bla na med pa dang /_ltag na med pa dang /_mnyam pa med pa dang /_mi mnyam 
[\[301b.2\]]pa dang mnyam pas rjes su yi rang ngo /_/byang chub sems dpa' sems dpa' chen po gang dag da ltar phyogs bcu'i 'jig rten na byang chub kyi phyir spyod pa de dag pha rol tu phyin pa drug dang ldan pa'i bsod nams kyi phung po mngon par 'du bgyid pa gang lags pa de dag thams cad la yang 
[\[301b.3\]]rjes su yi rang ba'i mchog gis rjes su yi rang ngo /_/rjes su yi rang ba dam pa dang /_gtso bo dang /_khyad par can dang /_rab dang /_phul dang /_gya nom pa dang /_bla ma dang /_bla na med pa dang /_ltag na med pa dang /_mnyam pa med pa dang /_mi mnyam pa dang mnyam pas rjes 
[\[301b.4\]]su yi rang ngo /_/skye bo mang po la sman pa dang /_skye bo mang po la bde ba dang /_'jig rten la thugs brtse ba dang /_skye bo phal po che dang /_lha dang mi rnams kyi don dang /_sman pa dang bde ba'i slad du sngon gyi de bzhin gshegs pa dgra bcom pa yang dag par rdzogs pa'i sangs rgyas de 
[\[301b.5\]]dag gis bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo rab tu bskor ba/_chos kyi 'khor lo rab tu bstan pa/_chos kyi tshul rab tu bzung ba/_chos kyi char rab tu phab pa/_chos kyi char rab tu btang ba/_chos kyi rnga rab tu 
[\[301b.6\]]brdungs pa/_chos kyi rnga bo che brdungs pa/_chos kyi dung bus pa/_chos kyi srog shing bsgreng ba/_chos kyi sgron ma 'bar bar mdzad pa/_sems can thams cad la chos kyi sbyin pas tshim par mdzad pa/_nyam bag tu spyod du btsud pa gang lags pa dang /_de la nyan thos kyi theg 
[\[301b.7\]]pa pa'am/_rang sangs rgyas kyi theg pa pa'am/_byang chub sems dpa'i theg pa pa'am/_de las gzhan pa'i sems can rnams kyis dge ba'i rtsa ba bskyed pa gang lags pa de dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi 
[\[302a\]]
[\[302a.1\]]mnyam pa dang mnyam pa'i bar gyis rjes su yi rang ngo /_/skye bo mang po la sman pa dang /_skye bo mang po la bde ba dang /_'jig rten la thugs brtse ba dang /_skye bo phal po che dang /_lha dang mi rnams kyi don dang /_sman pa dang /_bde ba'i slad du ma 'ongs pa'i dus kyi 
[\[302a.2\]]sangs rgyas bcom ldan 'das de dag bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo skor bar 'gyur ba'i bar dag gang lags pa dang /_de la nyan thos kyi theg pa pa'am/_rang sangs rgyas kyi theg pa pa'am/_byang chub 
[\[302a.3\]]sems dpa'i theg pa pa'am/_de las gzhan pa'i sems can dag dge ba'i rtsa ba skyed par 'gyur ba gang lags pa de dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar gyis rjes su yi rang ngo /_/skye 
[\[302a.4\]]bo mang po la sman pa dang /_skye bo mang po la bde ba dang /_'jig rten la thugs brtse ba dang /_skye bo phal po che dang /_lha dang mi rnams kyi don dang /_sman pa dang /_bde ba'i slad du da ltar na phyogs bcu'i 'jig rten na sangs rgyas bcom ldan 'das rnams bla na med pa yang dag par rdzogs 
[\[302a.5\]]pa'i byang chub mngon par rdzogs par sangs rgyas nas chos kyi 'khor lo rab tu bskor ba/_chos kyi 'khor lo rab tu ston pa/_chos kyi tshul rab tu 'dzin pa/_chos kyi char rab tu 'bebs pa/_chos kyi char rab tu gtong ba/_chos kyi sbyin pa mdzad pa/_chos kyi sgron ma 'bar bar 
[\[302a.6\]]mdzad pa/_chos kyi rnga rdung ba/_chos kyi rnga bo che rdung ba/_chos kyi dung 'bud pa/_chos kyi srog shing sgreng ba/_sems can thams cad la chos kyi sbyin pas tshim par mdzad pa/_nyam bag tu spyod du 'dzud pa gang lags pa dang /_de la nyan thos kyi theg pa pa'am/_rang sangs 
[\[302a.7\]]rgyas kyi theg pa pa'am/_byang chub sems dpa'i theg pa pa'am/_de las gzhan pa'i sems can dag dge ba'i rtsa ba bskyed pa gang lags pa de dag thams cad la yang rjes su yi rang ba'i mchog gis rjes su yi rang ba nas rjes su yi rang ba mi mnyam pa dang mnyam pa'i bar 
[\[302b\]]
[\[302b.1\]]gyis rjes su yi rang ngo zhes brjod par bya'o/_/shA ri'i bu 'di ni rjes su yi rang ba'i bsod nams kyi phung po'o/_/rigs kyi bu'am/_rigs kyi bu mo rjes su yi rang ba'i bsod nams kyi phung po 'dis rjes su yi rang na bsod nams kyi phung po mang po grangs med/_dpag tu med pa skyed 
[\[302b.2\]]do/_/shA ri'i bu stong gsum gyi stong chen po'i 'jig rten gyi khams kyi sems can nas/_'jig rten gyi khams gang gA'i klung gi bye ma snyed kyi sems can ji snyed pa de dag thams cad dgra bcom pa zag pa zad par gyur la/_rigs kyi bu'am rigs kyi bu mo la la zhig gis de dag la 
[\[302b.3\]]ji srid 'tsho'i bar du gos dang /_zas dang /_na ba'i gsos sman dang /_yo byad rnams kyis bsnyen bkur byas pa bas gang zhig rjes su yi rang ba 'dis rjes su yi rang na de ni de bas bsod nams ches mang du grangs med dpag tu med pa skyed do/_/shA ri'i bu de bas na rigs kyi bu'am/_
[\[302b.4\]]rigs kyi bu mo bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas rjes su yi rang ba 'dis rjes su yi rang bar bya'o/_/bud med skyes pa'i dbang po thob par 'dod cing bud med kyi dbang po rjes par 'dod pas kyang rjes su yi rang ba 'dis rjes 
[\[302b.5\]]su yi rang bar bya'o/_/de skad ces bka' stsal pa dang /_bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das ma 'ongs pa'i byang chub sems dpa' sems dpa' chen po rnams la snang ba bgyis par 'gyur ba dang /_da ltar byung ba'i byang chub 
[\[302b.6\]]sems dpa' rnams kyi mos pa skyed par 'gyur ba'i bskul ba'i phung po bshad du gsol/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu 'di la rigs kyi bu'am/_rigs kyi bu mo nyan thos kyi 
[\[302b.7\]]theg pa la yang dag par zhugs pa'am/_rang sangs rgyas kyi theg pa la yang dag par zhugs pa'am/_theg pa chen po la yang dag par zhugs pa'am/_sems can gzhan dag kyang rung ste/_bla na med pa yang dag par rdzogs pa'i byang chub mngon par rdzogs par 'tshang rgya 
[\[303a\]]
[\[303a.1\]]bar 'dod pas nyin lan gsum mtshan lan gsum du bla gos phrag pa gcig tu gzar la pus mo g.yas pa'i lha nga sa la btsugs te/_thal mo sbyar nas tshig 'di skad du sangs rgyas bcom ldan 'das gang dag da ltar na/_phyogs bcu'i 'jig rten gyi khams na 
[\[303a.2\]]bla na med pa yang dag par rdzogs pa'i byang chub mngon par rdzogs par sangs rgyas pa de dag la phyag 'tshal lo/_/sangs rgyas bcom ldan 'das de dag la phyag 'tshal nas chos kyi 'khor lo rab tu bskor bar bskul gyis/_sangs rgyas bcom ldan 'das de dag gis skye bo mang po 
[\[303a.3\]]la sman pa dang /_skye bo mang po la bde ba dang /_'jig rten la thugs brtse ba dang /_skye bo phal po che dang /_lha dang mi rnams kyi don dang /_sman pa dang /_bde ba'i slad du chos kyi 'khor lo rab tu bskor du gsol/_/chos kyi 'khor lo rab tu bstan du gsol/_/chos kyi 
[\[303a.4\]]tshul rab tu gzung du gsol/_/chos kyi sbyin pa mdzad pa gzung du gsol/_/chos kyi sgron ma 'bar bar mdzad du gsol/_/chos kyi char dbab tu gsol/_/chos kyi rnga brdung du gsol/_/chos kyi rnga bo che brdung du gsol/_/chos kyi dung 'bud du gsol/_/chos kyi srog 
[\[303a.5\]]shing bsgreng du gsol zhes brjod par bya'o/_/shA ri'i bu gzhan yang rigs kyi bu'am/_rigs kyi bu mo nyan thos kyi theg pa la yang dag par zhugs pa'am/_rang sangs rgyas kyi theg pa la yang dag par zhugs pa'am/_theg pa chen po la yang dag par zhugs pa'am/_sems 
[\[303a.6\]]can gzhan dag kyang rung ste/_nyin lan gsum mtshan lan gsum du bla gos phrag pa gcig tu gzar la pus mo g.yas pa'i lha nga sa la btsugs te/_thal mo sbyar nas tshig 'di skad du sangs rgyas bcom ldan 'das gang dag da lta na phyogs bcu'i 'jig rten na tshe'i 'du byed btang 
[\[303a.7\]]ba'i sangs rgyas bcom ldan 'das de dag la phyag 'tshal lo/_/sangs rgyas bcom ldan 'das de dag la bdag phyag 'tshal nas gsol ba 'debs kyis/_sangs rgyas bcom ldan 'das de dag skye bo mang po la sman pa dang /_skye bo mang po la bde ba dang /_'jig rten la thugs 
[\[303b\]]
[\[303b.1\]]brtse ba dang /_skye bo phal po che dang /_lha dang mi rnams kyi don dang /_sman pa dang /_bde ba'i slad du chos kyi 'khor lo ni rab tu bskor/_chos kyi sgron ma ni 'bar bar mdzad/_chos kyi char ni rab tu 'bebs/_chos kyi char ni rab tu gtong /_chos kyi rnga ni rab tu rdung /_chos kyi rnga bo che 
[\[303b.2\]]ni rab tu rdung /_chos kyi dung ni rab tu 'bud/_chos kyi srog shing ni rab tu bsgreng /_chos kyi sgron ma ni mched par mdzad/_sems can thams cad la chos kyi sbyin pas ni tshim par mdzad/_nyam bag tu spyod du ni 'dzud cing re zhig bzhugs su gsol/_gsol ba btab pa'i 
[\[303b.3\]]phung po 'di yang bla na med pa yang dag par rdzogs pa'i byang chub tu yongs su bsngo ste/_ji ltar na bla na med pa yang dag par rdzogs pa'i byang chub tu yongs su bsngo ba de bzhin du 'di yongs su bsngo'o zhes brjod par bya'o/_/shA ri'i bu 'di ni gsol ba gdab pa'i phung po ste/_rigs 
[\[303b.4\]]kyi bu'am rigs kyi bu mo gsol ba btab pa'i phung po 'dis gsol ba 'debs na/_bsod nams mang po grangs med dpag tu med pa skyed do/_/shA ri'i bu rigs kyi bu'am/_rigs kyi bu mo gang la la zhig gis stong gsum gyi stong chen po'i 'jig rten gyi khams ji snyed pa de dag 
[\[303b.5\]]rin po che sna bdun gyis bkang ste/_de bzhin gshegs pa rnams la dbul ba phul ba bas/_gang gis de bzhin gshegs pa de dag la chos kyi 'khor lo skor bar bskul na de ni de bas bsod nams ches mang du grangs med dpag tu med pa skyed do/_/shA ri'i bu stong gsum gyi 
[\[303b.6\]]stong chen po'i 'jig rten gyi khams lta zhog ste/_shA ri'i bu 'jig rten gyi khams gang gA'i klung gi bye ma dang mnyam pa ji snyed pa de dag rigs kyi bu'am/_rigs kyi bu mo la la zhig gis rin po che sna bdun gyis bkang ste/_de bzhin gshegs pa rnams la dbul ba phul ba bas/_gang gis 
[\[303b.7\]]de bzhin gshegs pa de dag la gsol ba btab na de ni de bas bsod nams ches mang du grangs med dpag tu med pa skyed do/_/de ci'i phyir zhe na/_shA ri'i bu ngas sngon byang chub sems dpa'i spyad pa spyod pa na de bzhin gshegs pa rnams la chos kyi 'khor lo skor bar gsol ba btab 
[\[304a\]]
[\[304a.1\]]ste/_dge ba'i rtsa ba des na nga la lha'i dbang po brgya byin dang /_mi mjed kyi bdag po tshangs pas bcom ldan 'das skye bo mang po la sman pa dang /_skye bo mang po la bde ba dang /_'jig rten la thugs brtse ba dang /_skye bo phal po che dang /_lha dang mi rnams kyi don dang /_
[\[304a.2\]]sman pa dang /_bde ba'i slad du chos kyi 'khor lo rab tu bskor bar gsol zhes chos kyi 'khor lo rab tu bskor bar gsol ba btab bo/_/shA ri'i bu ngas sngon byang chub kyi phyir spyod pa na de bzhin gshegs pa rnams la ring du bzhugs par gsol te/_dge ba'i rtsa ba des na nga mi 
[\[304a.3\]]'jigs pa bzhi dang /_de bzhin gshegs pa'i stobs bcu dang /_sangs rgyas kyi chos ma 'dres pa [{]bcwa [,]bco [}]brgyad dang /_so so yang dag par rig pa bzhi dang /_byams pa chen po dang /_snying rje chen po dang /_yongs su mya ngan las 'das pa thob ste/_nga'i dam pa'i chos kyang yun 
[\[304a.4\]]ring du gnas par 'gyur ro/_/de skad ces bka' stsal pa dang /_bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das rigs kyi bu'am/_rigs kyi bu mo nyan thos kyi theg pa la yang dag par zhugs pa'am/_rang sangs 
[\[304a.5\]]rgyas kyi theg pa la yang dag par zhugs pa'am/_theg pa chen po la yang dag par zhugs pa'am/_sems can gzhan dag kyang rung ste/_bla na med pa yang dag par rdzogs pa'i byang chub mngon par rdzogs par 'tshang rgya bar 'tshal bas thams cad mkhyen pa nyid du 'gyur bar 
[\[304a.6\]]bgyi ba'i slad du dge ba'i rtsa ba rnams ji ltar yongs su bsngo bar bgyi/_de skad ces gsol pa dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu 'di la rigs kyi bu'am/_rigs kyi bu mo nyan thos kyi theg pa la yang dag 
[\[304a.7\]]par zhugs pa'am/_rang sangs rgyas kyi theg pa la yang dag par zhugs pa'am/_theg pa chen po la yang dag par zhugs pa'am/_sems can gzhan dag kyang rung ste/_bla na med pa yang dag par rdzogs pa'i byang chub mngon par rdzogs par 'tshang rgya bar 'dod pas 
[\[304b\]]
[\[304b.1\]]nyin lan gsum du mtshan lan gsum du tshig 'di skad ces thog ma dang tha ma ma mchis pa'i 'khor ba na 'khor ba'i tshe bdag gis dge ba'i rtsa ba mngon par 'dus bgyis par gyur pa/_sangs rgyas sam/_chos sam/_dge 'dun nam/_gang zag gam/_tha na dud 'gro'i skye gnas su song ba rnams sam/_sems can gzhan 
[\[304b.2\]]dag la yang rung ste/_zan chang gcig tsam stsal bar gyur pa gang lags pa dang /_'chags pa gang lags pa dang /_gsol ba gdab pa gang lags pa dang /_skyabs su mchi ba gang lags pa dang /_bslab pa'i gzhi dang ldan pa'i dge ba'i rtsa ba gang lags pa dang /_so sor 'chags pa dang ldan pa'i dge ba'i rtsa ba 
[\[304b.3\]]gang lags pa dang /_rjes su yi rang ba dang ldan pa'i bsod nams bgyi ba'i dngos po gang lags pa dang /_gsol ba gdab pa dang ldan pa'i dge ba'i rtsa ba gang lags pa de dag thams cad gcig tu bsdus gzhal bzlums te/_sems dul zhing rnam par grol ba dang /_gzung ba ma mchis pas sems can thams 
[\[304b.4\]]cad la stsal to/_/ji ltar dge ba'i rtsa ba rnams sems can thams cad la gtang bar bgyi ba sangs rgyas bcom ldan 'das rnams kyis sangs rgyas kyi ye shes chags pa mi mnga' bas ji ltar mkhyen pa de lta bus bdag gis dge ba'i rtsa ba de gtang ngo /_sems can thams cad lag na rin po che dang ldan par gyur cig_/nam 
[\[304b.5\]]mkha'i mdzod dang longs spyod zad mi shes pa dang /_bsod nams zad mi shes pa dang /_chos zad mi shes pa dang /_ye shes zad mi shes pa dang /_spobs pa zad mi shes pa dang /_bla na med pa yang dag par rdzogs pa'i byang chub mngon par rdzogs par byang chub pa dang /_thams cad mkhyen pa'i ye shes 
[\[304b.6\]]thob par gyur cig_/bdag gi dge ba'i rtsa ba sems can thams cad la stsal ba las byung ba'i bsod nams gang yin pa de dag thams cad gcig tu bsdus gzhal bzlums te/_bla na med pa yang dag par rdzogs pa'i byang chub tu yongs su sngo'o/_/dge ba'i rtsa ba 'dis bdag dang sems can thams cad bla na 
[\[304b.7\]]med pa yang dag par rdzogs pa'i byang chub mngon par rdzogs par 'tshang rgya bar gyur cig_/thams cad mkhyen pa'i ye shes kyang thob par gyur cig_/ji ltar sngon gyi byang chub sems dpa' sems dpa' chen po de dag gis byang chub kyi phyir spyod pa na thams cad mkhyen pa nyid du 'gyur bar bgyi ba'i slad du dge ba'i 
[\[305a\]]
[\[305a.1\]]rtsa ba rnams yongs su bsngos pa de bzhin du bdag gis kyang thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngo'o/_/dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub mngon par rdzogs par 'tshang rgya bar 
[\[305a.2\]]gyur cig_/thams cad mkhyen pa'i ye shes kyang thob par gyur cig_/ji ltar ma 'ongs pa'i dus kyi byang chub sems dpa' sems dpa' chen po de dag byang chub kyi phyir spyod pa na thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su sngo bar 'gyur ba de bzhin du bdag gis kyang 
[\[305a.3\]]thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su bsngo'o/_/dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub mngon par rdzogs par 'tshang rgya bar gyur cig_/thams cad mkhyen pa'i ye shes kyang thob par gyur 
[\[305a.4\]]cig_/ji ltar de lta na da ltar byung ba'i byang chub sems dpa' sems dpa' chen po de dag kyang byang chub kyi phyir spyod pa na thams cad mkhyen pa nyid du 'gyur bar bgyi ba'i slad du dge ba'i rtsa ba rnams yongs su sngo ba de bzhin du bdag gis kyang thams cad mkhyen pa nyid du 'gyur bar bgyi ba'i slad du dge 
[\[305a.5\]]ba'i rtsa ba rnams yongs su bsngo'o/_/dge ba'i rtsa ba 'dis bdag dang sems can thams cad bla na med pa yang dag par rdzogs pa'i byang chub mngon par rdzogs par 'tshang rgya bar gyur cig_/thams cad mkhyen pa'i ye shes kyang thob par gyur cig_/ji ltar bcom ldan 'das de bzhin gshegs pa shAkya thub 
[\[305a.6\]]pa des byang chub kyi snying po la bzhugs te/_sangs rgyas kyi ting nge 'dzin bsam gyis mi khyab pa dri ma med pa shin tu dkar ba la bzhugs nas bdud sdig can bcom ste/_shes par bgyi ba dang /_blta bar bgyi ba dang /_rtogs par bgyi ba dang /_mngon par rdzogs par byang chub par bgyi ba gang ci yang rung ste/_de 
[\[305a.7\]]thams cad nam gyi tho rangs skya rengs 'char kar skad cig gcig dang ldan pa'i shes rab kyis bdud rtsi brnyes te/_'chi ba med par 'gro ba'i lam mngon par rdzogs par sangs rgyas pa de bzhin du bdag dang sems can thams cad kyang bla na med pa yang dag par rdzogs pa'i byang chub mngon par rdzogs par 'tshang rgya bar 
[\[305b\]]
[\[305b.1\]]gyur cig_/thams cad mkhyen pa'i ye shes kyang thob par gyur cig_/ji ltar bcom ldan 'das de bzhin gshegs pa 'od dpag med dang /_'od mchog dang /_'od dge dang /_bsod nams 'od dang /_mi 'khrugs pa dang /_seng ge dang /_'od zer brgya pa dang /_'od zer mtho dang /_'od dra ba can dang /_rin chen 'od 'phro dang /_'od 
[\[305b.2\]]'bar dang /_snang ba'i rgyal po dang /_shin du brgyan dang /_rin chen tog dang /_chos kyi rgyal mtshan dang /_yan lag mchog de bzhin gshegs pa dgra bcom pa yang dag par rdzogs pa'i sangs rgyas de dag dang /_sangs rgyas bcom ldan 'das gzhan dag gis bla na med pa yang dag par rdzogs pa'i byang chub mngon 
[\[305b.3\]]par rdzogs par sangs rgyas nas ji tsam du skye bo mang po la sman pa dang /_skye ba mang po la bde ba dang /_'jig rten la thugs brtse ba dang /_skye bo phal po che dang /_lha dang /_mi rnams kyi don dang /_sman pa dang /_bde ba'i slad du chos kyi 'khor lo rab tu bskor ba de bzhin du bdag dang sems can thams cad kyang bla na med pa yang 
[\[305b.4\]]dag par rdzogs pa'i byang chub mngon par rdzogs par sangs rgyas nas skye bo mang po la sman pa dang /_skye bo mang po la bde ba dang /_'jig rten la thugs brtse ba dang /_skye ba phal po che dang /_lha dang /_mi rnams kyi don dang /_sman pa dang /_bde ba'i slad du chos kyi 'khor lo rab tu skor bar shog shig ces brjod par 
[\[305b.5\]]bya'o/_/shA ri'i bu 'di ni yongs su bsngo ba'i phung po ste/_bsod nams kyi phung po snga mas yongs su bsngo ba'i phung po 'di'i brgya'i char yang nye bar mi 'gro ba nas dpe'i bar du yang mi bzod do/_/shA ri'i bu rigs kyi bu'am/_rigs kyi bu mo gang la la zhig mdo 'di len tam/_kun chub par byed dam/_'dzin tam/_klog 
[\[305b.6\]]gam/_gzhan dag la yang rgya cher yang dag par rab tu ston na de ni bsod nams kyi phung po de bas ches mang du grangs med dpag tu med pa skyed do/_/shA ri'i bu stong gsum gyi stong chen po'i 'jig rten gyi khams kyi sems can ji snyed pa de dag thams cad snga phyi med par mi'i lus thob par gyur la/_snga phyi med par mi'i lus 
[\[305b.7\]]thob nas kyang rang byang chub thob par gyur te/_de dag la rigs kyi bu'am/_rigs kyi bu mo la la zhig gis bsti stang dang /_phu dud du bya ba'i phyir gos dang /_zas dang /_mal cha dang /_na ba'i gsos sman dang /_yo byad rnams kyis ji srid 'tsho'i bar du bsnyen bkur byas te/_rim gro bya ba lan cig cing yang rin po che'i phung po ri rab 
[\[306a\]]
[\[306a.1\]]tsam gyi rin po che rnams yongs su zad par byas la/_yongs su mya ngan las 'das nas kyang de dag gi mchod rten rin po che sna bdun te/_gser dang /_dngul dang /_mu tig dang /_bai dUr+ya dang /_shel dang /_spug dang /_mu tig dmar po las 'phang du dpag tshad bcu pa byas te/_de dag la gdugs dang /_rgyal mtshan dang /_ba dan 
[\[306a.2\]]dang /_ba dan phra mo rnams kyis mchod pa byas na shA ri'i bu 'di ji snyam du sems/_rigs kyi bu'am/_rigs kyi bu mo gzhi de las bsod nams mang du skyed dam/_gsol pa/_bcom ldan 'das mang lags so/_/bde bar gshegs pa mang lags so/_/bcom ldan 'das kyis bka' stsal pa/_shA ri'i bu rigs kyi bu'am/_rigs kyi 
[\[306a.3\]]bu mo gang mdo 'di 'dzin tam/_kun chub par byed dam/_'don par byed dam/_klog gam/_skye bo mang po la yang dag par rab tu ston tam/_bla na med pa yang dag par rdzogs pa'i byang chub tu smon lam 'debs na de ni de bas bsod nams ches mang du skyed de/_bsod nams kyi phung po snga mas bsod nams kyi phung po 'di'i brgya'i char 
[\[306a.4\]]yang nye bar mi 'gro ba nas dpe'i bar du yang mi bzod do/_/de ci'i phyir zhe na/_shA ri'i bu 'di ltar rigs kyi bu'am/_rigs kyi bu mo sgrub pa 'di la gnas nas phyogs bcu'i 'jig rten gyi khams kyi sangs rgyas bcom ldan 'das rnams la chos kyi 'khor lo bskor bar bskul ba'i phyir ro/_/shA ri'i bu sbyin pa rnams kyi nang na ni 'di 
[\[306a.5\]]lta ste/_chos kyi sbyin pa ni mchog ces ngas bshad do/_/de nas 'khor de las srog chags khri stan las langs te/_so so nas bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/
[\[306a.6\]]bcom ldan 'das bdag cag gis mdo sde 'di gzung bar bgyi'o/_/gzhan dag la yang rgya cher yang dag par bstan par bgyi'o/_/bsgrub pa la gnas par bgyi'o/_/de ci'i slad du zhe na/_bcom ldan 'das bdag cag ni dge ba'i chos de lta bu dag gis bla na med pa yang dag par rdzogs pa'i byang chub tu mngon par rdzogs par 'tshang 
[\[306a.7\]]rgya bar 'tshal zhing don du gnyer ba lags so/_/de nas lha'i dbang po brgya byin gyis bcom ldan 'das dang /_chos kyi rnam grangs 'di la lha'i me tog man dA ra bas mngon par gtor to/_/mngon par gtor nas kyang tshig 'di skad ces bcom ldan 'das chos kyi rnam grangs 'di ni byang chub sems dpa' rnams kyi dge ba'i rtsa ba 
[\[306b\]]
[\[306b.1\]]bskrun pa dang /_las kyi sgrib pa rgyun gcod pa'i gces spras bgyid pa lags so/_/bcom ldan 'das kyis bka' stsal pa/_de de bzhin no/_/kau shi ka de de bzhin te/_de ci'i phyir zhe na/_lha'i dbang po ngas mngon par shes te/_'di nas bskal pa grangs med pa'i yang ches grangs med par gyur pa na bcom ldan 'das de bzhin gshegs 
[\[306b.2\]]pa dgra bcom pa yang dag par rdzogs pa'i sangs rgyas 'od zer gyi phung po chen po zhes bya ba rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kho lo sgyur ba bla na med pa/_lha dang /_mi rnams kyi ston pa/_sangs rgyas bcom ldan 'das 'jig rten du byung ngo /_/lha'i dbang po de bzhin 
[\[306b.3\]]gshegs pa dgra bcom pa yang dag par rdzogs pa'i sangs rgyas 'od zer gyi phung po chen po de'i tshe'i tshad ni lo bye ba phrag drug cu thub par gyur to/_/de'i nyan thos thog mar 'dus pa ni bye ba phrag 'bum yod de/_thams cad kyang dgra bcom pa zag pa zad pa sha stag go/_/de'i nyan thos 'dus pa gnyis pa ni bye ba brgya stong phrag dgu 
[\[306b.4\]]bcu rtsa brgyad yod de/_thams cad kyang dgra bcom pa zag pa zad pa sha stag go/_/de'i nyan thos 'dus pa gsum pa ni bye ba brgya stong phrag dgu bcu rtsa dgu yod de/_thams cad kyang dgra bcom pa zag pa zad pa sha stag go/_/lha'i dbang po de nas de bzhin gshegs pa dgra bcom pa yang dag par rdzogs pa'i sangs rgyas 
[\[306b.5\]]'od zer gyi phung po chen po de lha dang bcas pa'i 'jig rten dang /_tshangs pa dang bcas pa dang /_dge sbyong dang /_bram zer bcas pa'i skye dgu'i don gyi phyir rgyu'o/_/lha'i dbang po de'i tshe bud med gang gA'i lha mo zhes bya ba zhig 'khor 'dus pa de nyid kyi nang du 'dus par gyur te/_'dug pa des chos kyi rnam grangs 'di bcom ldan 
[\[306b.6\]]'das de bzhin gshegs pa 'od zer gyi phung po chen po las mngon sum du bzung /_kun chub par byas/_blangs nas skye bo mang po la yang dag par bstan te/_bla na med pa yang dag par rdzogs pa'i byang chub la yang dag par zhugs par gyur to/_/de de nas shi 'phos nas bud med kyi lus spangs te/_skyes pa'i dbang po thob nas rtag par 
[\[306b.7\]]rgyun du lha dang /_mi rnams kyi nang du skyes te/_lan brgyad khri bzhi stong du 'khor los sgyur ba'i rgyal po byas nas de bzhin gshegs pa rin chen 'od 'phro zhes bya bar gyur to/_/kau shi ka 'di nas shar phyogs na sangs rgyas kyi zhing bye ba stong phrag brgyan chos ston te/_ngas da lta na yang mthong ngo /_/kau shi ka su dag bcom ldan 'das de bzhin 
[\[307a\]]
[\[307a.1\]]gshegs pa dgra bcom pa yang dag par rdzogs pa'i sangs rgyas rin chen 'od 'phro de'i ming thos pa de dag thams cad yongs su mya ngan las 'das par nges par 'gyur ro/_/bud med gang la la zhig gis de bzhin gshegs pa dgra bcom pa yang dag par rdzogs pa'i sangs rgyas rin chen 
[\[307a.2\]]'od 'phro de'i ming thos sam/_'chi kar yang mngon sum du byed na de nyid de'i bud med kyi lus kyi tha ma yin no/_/lha'i dbang po de ltar chos kyi rnam grangs 'di byang chub sems dpa' sems dpa' chen po rnams kyi dge ba'i rtsa ba sgrub pa dang /_las kyi sgrib pa rgyun gcod pa'i gces spras byed pa yin 
[\[307a.3\]]no/_/de nas bcom ldan 'das la lha'i dbang po brgya byin gyis 'di skad ces gsol to/_/bcom ldan 'das chos kyi rnam grangs 'di'i ming ci lags/_'di ji ltar gzung bar bgyi/_de skad ces gsol pa dang /_bcom ldan 'das kyis lha'i dbang po brgya byin la 'di skad ces bka' stsal to/_/
[\[307a.4\]]kau shi ka de'i phyir chos kyi rnam grangs 'di las kyi sgrib pa rgyun gcod pa zhes bya bar zung shig_/'di ni byang chub sems dpa'i sde snod ces bya bar yang zung shig_/'di som nyi gcod pa zhes bya bar yang zung shig_/bcom ldan 'das kyis de skad ces bka' stsal nas/_lha'i dbang 
[\[307a.5\]]po brgya byin dang /_tshe dang ldan pa shA ri'i bu dang /_lha dang mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa las kyi sgrib pa rgyun gcod pa zhes bya ba theg pa chen 
[\[307a.6\]]po'i mdo rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban de ye shes sdes bsgyur cing zhus te/_skad gsar chad kyis bcos shing gtan la phab pa//_//
