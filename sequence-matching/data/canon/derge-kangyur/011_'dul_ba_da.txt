[\[1a\]]
[\[1a.1\]]@#/_/'dul ba da ba bzhugs so/_/
[\[1b\]]
[\[1b.1\]]@##/_/'dul ba phran tshegs kyi gzhi/_bam po nyi shu brgyad pa/_khyod kyi 'dod pa gnas bzang por skyes te/_rgyal po rgyal rigs spyi bo nas dbang bskur ba dang phrad par 
[\[1b.2\]]bdag gis bya'o/_/des de rgyal po shar ba dang lhan cig phrad par byas te/_nor lhas byin de dang lhan cig shin tu chags par gyur pa dang /_gser phreng can gyis sbyor ba 'chang la lha ni 
[\[1b.3\]]gson te/_rgyal po gtum po rab snang gi sras mo nor lhas byin la glang po che'i cho ga slob bo zhes spring ngo /_/des kyang rgyan lnga mi mngon par byas nas bdag nyid gos hrul po bgos te ming 
[\[1b.4\]]dpyid ldan zhes bya bar btags nas smyon pa'i cha lugs kyis 'phags rgyal du song ngo /_/de der lam po che dang /_srang dang /_bzhi mdo dang /_sum mdo dag tu rgyug mchong rgal zhing 
[\[1b.5\]]dpyid ldan dga'o zhes smyon tshig kyang smra'o/_/gang dag gis 'di sbyor ba 'chang ba yin no zhes de ngo shes pa de dag la ni des rgyan byin pa dang /_de dag gis de blangs nas cang mi zer bar 
[\[2a\]]
[\[2a.1\]]'gro'o/_/gang dag mi shes pa de dag ni 'di smyon pa zhig go zhes yal bar gtong ste/_de rgyal po'i pho brang 'khor dang khyim bzang po gang du zhugs pa der bza' ba dang /_me tog dang gos dag kyang rnyed cing shar ba dang lhan cig 
[\[2a.2\]]gsang ste gros gcig go/_/ji tsam dus gzhan zhig na nor lhas byin gyis rgyal po shar ba'i bu la smras pa/_lha gal te na bdag gi phas tshor du mchis tshur spyon 'bros so/_/des smras pa/_lha mo gal te de lta na song la pha la 'di skad ces yab bdag 
[\[2a.3\]]gis glang po che'i cho ga ni lobs na 'on kyang las su bgyi ba ma mthong ste/_de'i slad du lhas bdag la glang po che mo bzang ldan ci bder bgyid du stsol cig dang de la 'tshal nas las dag blta bar bgyi'o zhes gyis shig_/de song nas rgyal po la de bzhin 
[\[2a.4\]]smras pa dang /_rgyal po gtum po rab snang gis kyang glang po che'i rdzi rnams la shes ldan dag glang po che mo bzang ldan bu mo nor lhas byin la ci bder gyis la/_de la zhon nas las dag bltar chug shig ces bsgo'o/_/de dag gis de la glang po che mo bzang 
[\[2a.5\]]ldan ci bder byas pa dang /_de rgyal po shar ba'i bu dang lhan cig de la zhon nas 'bros pa'i thabs shom par rtsom ste/_res 'ga' ni snga dro song zhing nyi ma phyed na slar 'ong /_res 'ga' ni nyi ma phyed na song zhing phyi dro slar 'ong /_res 'ga' ni phyi dro song nas 
[\[2a.6\]]dgongs su slar 'ong /_res 'ga' ni dgongs song nas mtshan mo nam phyed na slar 'ong /_res 'ga' ni 'jing la slar 'ong /_res 'ga' ni lnga tshigs la slar 'ong /_res 'ga' ni nam chung na slar 'ong /_res 'ga' ni skya rengs shar na slar 'ong ngo /_/
[\[2b\]]
[\[2b.1\]]shar bas sbyor ba 'chang la 'bros pa'i thabs smras pa dang /_des glang po che'i lci ba dag phyir dbyung bar brtsams so/_/chab sgo ba dag gis smras pa/_dpyid ldan 'di ci yin/_des smras pa/_shes ldan dag rgyal po'i bshos su byas te 'di dag der la dur 'gyur ro zhes byas pa 
[\[2b.2\]]dang /_de dag gis bgad nas 'di ni smyon pa'o snyam nas cang mi smra bar 'dug go/_/des kyang de dag khyer te kau shAm+bI'i lam gyi bar bar du shing gi yal ga la dpyangs so/_/yang glang po che'i gcin dag gis bum pa bkang ste bkur bar brtsams pa dang /_sgo ba dag gis de 
[\[2b.3\]]bzhin du dris pa dang /_des smras pa/_shes ldan dag rgyal po'i bshos su byas te 'di ni der skyems su 'gyur ro zhes byas pa dang /_de dag de bzhin du 'di ni smyon pa yin no snyam nas bgad de 'khod do/_/des kyang de khyer te kau'u shAm+bI'i lam gyi bar bar du shing gi yal ga la 
[\[2b.4\]]dpyangs so/_/rgyal po shar ba dang /_sbyor ba 'chang dang /_gser phreng can gyis nyi ma che ge mo zhig la phyogs che ge mo zhig tu thams cad 'du bar bya'o zhes dus btab nas rgyal po shar ba'i bu dang /_nor lhas byin glang po che mo bzang ldan la zhon nas phyogs der song ste/_
[\[2b.5\]]sbyor ba 'chang dang /_gser phreng can yang de nyid la zhon te/_de rnams pi bang snyan pa len zhing dong ba na/_rgyal po shar ba'i bus pi bang snyan pa blangs pa dang /_sbyor ba 'chang dga' ba skyes te glu blangs pa/_bzang ldan ma dang dbyangs snyan dang /_/nor lhas byin dang shar ba 
[\[2b.6\]]dang /_/gser phreng can dang dpyid ldan dang /_/'di dag don mthun 'dong ba yin/_/dus gang du de dag slar 'ong ba'i dus de yang myur du thal/_dus tha ma gang yin pa de yang thal nas rgyal po gtum po rab snang gis gsos pa la smras pa/_gsos pa nor lhas byin 
[\[2b.7\]]deng thogs na 'di ci las gyur ces byas pa dang /_gsos pas btsal bar brtsams pa las ma rnyed nas/_des rgyal po la smras pa/_rgyal po shar ba'i bus glang po che mo bzang ldan la 'tshal te/_nor lhas byin khrid nas bros lags so/_/rgyal po sngangs nas smras pa/_gsos 
[\[3a\]]
[\[3a.1\]]pa myur du song la glang po che 'dam bu'i ri la zhon te shar ba dang /_nor lhas byin khrid de shog shig_/de rings pa rings par glang po che 'dam bu'i ri la zhon nas bsnyags so/_/des bsnyags te slebs la thug nas sbyor ba 'chang gis glang po che'i lci ba'i 
[\[3a.2\]]thum po bshig pa dang /_'dam bu'i ris de bsnam par brtsams so/_/ji srid snom pa de'i bar du glang po che mo bzang ldan gyis dpag tshad bcu 'das so/_/yang 'dam bu'i ris slebs la thug nas sbyor ba 'chang gis gcin gyi bum pa gcig pa dang 'dam bu'i ris 
[\[3a.3\]]de bsnams par brtsams so/_/ji srid snom pa de'i bar du glang po che mo bzang ldan gyis dpag tshad gzhan bcu 'das te/_gzhan gyi yul du phyin par gyur pa dang /_gsos pas bsams pa 'di ni gzhan gyi yul yin pas glang po che 'dam bu'i ri yang shor du 'ong gis ldog 
[\[3a.4\]]go snyam nas de re thag chad de slar log go/_/rgyal po gtum po rab snang gis smras pa/_gsos pa ci grag_/des smras pa/_lha ci zhig gda' bros lags mod ces byas pa dang /_rgyal po lag pa 'gram pa la gtad nas sems khong du chud cing 'dug go/_/rgyal po shar 
[\[3a.5\]]ba'i bu yang srog stor ba las slar rnyed de/_kau shAm+bIr 'ongs nas dge sbyong dang /_bram ze dang /_bkren pa dang /_phongs pa dang /_mdza' bo dang /_phu nu dang /_gnyen rnams la sbyin pa dag byin zhing dga' ston chen po byas nas nor lhas byin dang lhan cig rtse bar byed/_dga' 
[\[3a.6\]]bar byed/_dga' mgur spyod par byed do/_/dus gzhan zhig na khang [{]bzangs kyi [,]bzang gi [}]thog tu byung nas nor lhas byin dang lhan cig tu bre mo gtam dag zer zhing 'khod pa las smras pa/_lha mo khyod kyang ngas de ltar sgyus phrogs pa yin no/_/des smras pa/_lha khyod kyang de bzhin 
[\[3a.7\]]du bdag gi phas thabs kyis bzung ste bzhag pa lags so/_/des smras pa/_lha mo ci ste khyod kyi pha 'dir bkug ste thag pa'i las slob tu ma bcug na/_nga rgyal po shar ba'i bu ma yin du zad ces byas pa dang /_de khros bzhin du cang mi smra bar 'dug go/_/rgyal po shar bas 
[\[3b\]]
[\[3b.1\]]sbyor ba 'chang la smras pa/_nga'i mi dga' ba khyod kyis bsal bar nus sam/_lha ci zhig bgyi/_rgyal po gtum po rab snang mgul pa nas thogs te 'dir khug la thag pa'i las slob tu chug shig_/des smras pa/_lha gang gi tshe khyod kyis nor lhas byin dang glang po che mo bzang 
[\[3b.2\]]ldan phrogs pa'i tshe don gyis na khyod kyi mi dgyes pa bsal lags mod kyi/_'on kyang gal te rngo thog kyang gdas bsams te bgyi'o zhes byas te/_des 'phags rgyal du 'gro ba'i zong dag sta gon byas nas ded dpon spro ba bskyed de/_smad 'tshong ma gzugs dang na tshod dang ldan 
[\[3b.3\]]pa rgyan sna tshogs kyis brgyan pa zhig kyang ded dpon gyi chung mar byas nas de rim gyis grong dang /_grong khyer dang /_yul 'khor dang /_rgyal po'i pho brang rnams su tshong dus dag lta zhing 'phags rgyal du phyin to/_/rgyal po gtum po rab snang gis nor mang po dang ldan pa'i ded dpon 
[\[3b.4\]]zhig 'ongs so zhes thos so/_/des thos nas kyang bdag nyid nor rtsir song ste des 'gron po de dag la dris pa/_shes ldan dag ded dpon gyi khyim gang yin/_de dag gis ded dpon gyi khyim ni 'di yin no zhes byas pa dang /_rgyal po der song ste sgor 'dug nas ded dpon 
[\[3b.5\]]gang na 'dug ces dris pa dang /_de rnams kyis smras pa/_sgor byung ste song ngo /_/des smras pa/_'di na su 'dug de rnams kyis smras pa/_ded dpon gyi chung ma mchis so/_/des sgo gtan phye ste nang du zhugs pa dang ji tsam na ded dpon gyi chung ma gzugs dang na tshod 
[\[3b.6\]]bzang bas 'phags rgyal na gnas pa'i bud med thams cad zil gyis gnon pa zhig mthong ngo /_/des de mthong nas kyang rab tu chags par gyur te smras pa/_bzang mo nga dang lhan cig dga' mgur spyad na ded dpon gyi sho gam gtang ngo /_/des smras pa/_gal te de lta na mal 'dir 
[\[3b.7\]]'dug shig ces byas pa dang /_'dod chags kyis log par gyur pas ni mi bya ba ci yang med pa'i phyir de der 'dug pa dang /_rgyal po'i mi rnams kyis sgo bcad de khyogs su bcug nas mi bzhis bteg ste glu len cing sgo gcig nas 'phags rgyal du zhugs so/_/de na kha cig ni 
[\[4a\]]
[\[4a.1\]]thal mo rdob/_kha cig ni rgod/_kha cig ni 'di skad du glu len te/_sbrang ma dag gis zla ba zos/_/rnam thos bu ni gnyer pas ded/_/sa gzhi nags bcas mkha' la 'phags/_/smad 'tshong mas ni rab snang khrid/_/ces byas pa dang /_'phags 
[\[4a.2\]]rgyal na gnas pa rnams kyis bsams pa/_ci'i phyir tshong pa 'di dag de skad ces zer snyam pa las/_de rnams sgo gzhan du byung ste/_smyags bcad de bros te song ngo /_/gsos pa yang phan tshun du rgyal po tshol zhing de rim gyis kau shAm+bIr song ngo /_/blon po dag 
[\[4a.3\]]gis rgyal po shar ba la smras pa/_lha dgyes par mdzad du gsol/_rgyal po rab snang ni 'dir khugs lags so zhes byas pa dang /_rgyal po shar bas smras pa/_shes ldan dag deng la de thogs te thag pa'i las slob tu chug shig_/rgyal po rab snang 'dir 'ongs par nor 
[\[4a.4\]]lhas byin la su yang ma zer cig par khrims su yang chos shig ces bsgo'o/_/ji tsam dus gzhan zhig na rgyal po shar ba'i bu nor lhas byin dang lhan cig tu khang [{]bzangs kyi [,]bzang gi [}]steng du byung ste 'dug pa na rgyal po gtum po rab snang thags kyi gra khang nas bya ba zhig gi phyir sgor 
[\[4a.5\]]byung ba dang rgyal po shar bas de mthong nas/_des nor lhas byin la smras pa/_mi 'o ni su yin khyod kyis shes sam/_des kyang ring zhig du brtags pa dang /_rgyal po de spyi gcer yin pas ngo shes nas de mchi mas brnangs bzhin du 'dug ste des bsams pa/_rgyal po 
[\[4a.6\]]ngan pa 'dis nga'i pha 'di 'dra ba'i gnas skabs su byas kyis gal te rgyal po ngan pa 'di ma bsad na nor lhas byin ma yin du zad/_ji ltar bsad pa yang bdag nyid kyis mi tshor ba de ltar gsad do snyam mo/_/rgyal po de yang yid rno ba zhig pas de khros par shes nas des sbyor 
[\[4a.7\]]ba 'chang la bsgo ba/_sbyor ba 'chang dgra la sha lon zin gyis song la rgyal po gtum po rab snang khrol te khrus [(]gyis [,]kyis [)]zan byin la bkur sti chen pos 'phags rgyal du skyol cig ces bsgo ba dang /_des kyang ji ltar bsgo ba bzhin du 'phags rgyal du bskyal to/_/nor lhas byin 
[\[4b\]]
[\[4b.1\]]gyis bsams pa/_gal te bdag gis 'di nga nyid gsad pa'i thabs brtsams na g.yon can 'dis 'phrigs par 'ong bas dus chung zhig gis bar du brid do snyam nas/_des de la re zhig cung zad cig bgad pa dang /_dga' ba dang /_rtse ba dang /_dga' mgur spyad pa dag 
[\[4b.2\]]gis brid do/_/de nas de gos dri ma can gyon te khri'u dra ba can la nyal zhing 'dug pa dang /_rgyal po shar ba'i bus smras pa/_lha mo 'di ci'i tha tshig_/des smras pa/_lha lha rnams 'khrugs lags so/_/des smras pa/_lha mo mi bdog gam/_ci ji ltar dam bcas pa 
[\[4b.3\]]gzhan gyis shig_/des smras pa/_lha gang bdag gis dam bcas pa de mi 'grub lags mod/_rgyal pos smras pa/_khyod kyis dam ci bcas/_gang gis na khyod mi dga' bar gyur pa smros shig dang thams cad yongs su rdzogs par byas/_khyod mi dga' 
[\[4b.4\]]bar ma byed cig_/des smras pa/_gang gi tshe bdag gi phas lha bzung ste bzhag pa de'i tshe bdag gis lha la 'di skad du ci ste lha dang bdag lhan cig bde legs su kau shAm+bIr phyin na/_der lha dang bdag lhan cig nyin zhag bdun gyi bar du zas mi bza' zhing zhag bdun 
[\[4b.5\]]'das nas/_lha ni me tog gi phreng bas rkang pa'i rtse mo nas spyi bo'i bar du dkris te ra ba'i khar 'dug par bya'o/_/bdag ni dka' thub rdzogs nas bram ze stong la zan byin la mchod pa dang bkur sti cher bya'o zhes dam bcas na da lta btsun mo'i 'khor rgya che bar gyur pas ci'i slad 
[\[4b.6\]]du 'di lta bu mdzad par 'gyur snyam du bdag de sems shing mchis te/_mdor na gum lags su bas so/_/rgyal pos smras pa/_lha mo khyod kyis lha la gsol ba btab pa yang don gyis na nga'i ched kho na yin pas longs shig dang thams cad bsgrub par bya'o zhes byas pa dang /_
[\[4b.7\]]de langs te des khyi gu gnyis shig ra ba'i drung du btags te bzhag nas/_de ji tsam mi tsam gyi sha za nus pa de tsam du sha gong nas gong du bskyed de byin no/_/gang gi tshe khyi gu de gnyis sha de tsam za nus pa de'i tshe rgyal po dang lhan cig nyin zhag bdun gyi bar du 'dug cing de ni mtshan mo za/_
[\[5a\]]
[\[5a.1\]]rgyal po shar ba ni chung ma de la chags pas nyin zhag bdun gyi bar du ma zos pas de lus skya bo bseng bseng por gyur cing sha bri ngan pa dang /_nyam chung ba dang /_rmya bar gyur to/_/zhag bdun lon pa dang /_nor lhas byin gyis me tog phreng rgyud mkhan rnams 
[\[5a.2\]]la yang rgyus pa dag gis me tog dri zhim po dag rgyus la myur du khyer te shog shig ces bsgo'o/_/sbyor ba 'chang la yang deng du lha'i dka' thub rdzogs kyis khyod kyis grong khyer mdzes par gyis la bram ze stong dang /_rgyal po btsun mo'i 'khor dang /_gzhon nu dang /_blon 
[\[5a.3\]]po dang /_grong khyer gyi skye bo'i tshogs dang bcas pa'i zan sbyor cig ces bsgo'o/_/blon po gzhan dag ni mi tshor bar bya ba'i phyir gnas gzhan dang gzhan dag tu las su bskos so/_/sbyor ba 'chang yang rgyal po la snying nye zhing rjes su chags pas grong khyer de rdo dang /_gseg ma dang /_
[\[5a.4\]]gyo mo ni med par byas/_tsan dan gyi chus ni chag chag btab/_bdug pa dri zhim po'i pog phor ni bzhag_/rgyal mtshan dang /_ba dan dag ni bsgreng /_mu tig dang /_dar gyi chun po dang /_lda ldi ni dpyangs/_me tog rnam pa sna tshogs ni bkram ste lha rnams kyi skyed 
[\[5a.5\]]mos tshal dga' ba'i tshal bzhin du dga' dga' ltar byas nas gnas dang gnas rnams su rol mo'i sgra sna tshogs ni bsgrags/_gar mkhan dang /_snyan dngags mkhan dang /_'jo tshar can gyi bro mkhan rnams kyis ni bro gar bya bar brtsams so/_/ca co chen po byung ba 
[\[5a.6\]]de'i tshe nor lhas byin gyis rgyal po shar ba'i bu ra ba'i khar rkang pa'i rtse mo nas spyi bo'i bar du me tog gis dkris nas bsnyal lo/_/de nas ra ba'i kha nas phul nas lhung ma thag tu gson por khyi dag gis rus gong 'ba' zhig lus par byas te/_bya rog dang /_bya rgod dang /_wa 
[\[5a.7\]]dang /_mi ro la za ba'i srog chags gzhan dag kyang 'thab par gyur to/_/kau shAm+bIr lha ra ba'i kha nas grong khyer mdzes pa lta ba las lhung ste/_khyi dag gis zos so zhes ku co'i sgra cher gyur pa dang /_de na kha cig ni ngu /_kha cig ni dga'/_kha cig ni tha mal par 'dug_/
[\[5b\]]
[\[5b.1\]]kha cig ni 'phrog rlom byed par gyur to/_/ku co chen po byung ba de'i tshe kau shAm+bI na gnas pa'i dge slong dag so sor bros nas kha cig ni mnyan yod du song ngo /_/kha cig ni gnas gzhan dang gzhan du song ngo /_skabs der sbyor ba 'chang ba dang /_blon po gzhan rnams dang /_
[\[5b.2\]]kau shAm+bI na gnas pa'i mi'i gtso bo dang /_bram ze dang /_khyim bdag rnams kyis ku cho zhi bar byas te de nas sbyor ba 'chang gis ji ltar rgyal po ra ba'i khar song ngo /_/ji ltar ra ba'i drung na khyi 'dug par gyur ces kun tu brtag par brtsams so/_/des de ltar brtags 
[\[5b.3\]]pa dang /_nor lhas byin gyis ji ltar thabs kyis bsad pa rtsad chod de de khros nas nor lhas byin rgya skyegs kyi khang par bcug ste bsregs so/_/dge slong dag the tshom skyes nas the tshom thams cad gcod par mdzad pa sangs rgyas bcom ldan 'das la zhus pa/_btsun 
[\[5b.4\]]pa rgyal po shar ba'i bus las ci zhig bgyis na/_las de'i rnam par smin pas khyi dag gis 'tshal te dus las 'das lags/_bcom ldan 'das kyis bka' stsal pa/_dge slong dag rgyal po shar ba'i bu nyid kyis las tshogs rnyed pa/_rkyen yongs su bsgyur ba 'ong 
[\[5b.5\]]ba bzhin du nye bar gnas pa gdon mi za bar 'byung bar 'gyur ba dag byas shing bsags te/_dge slong dag rgyal po shar ba'i bus las byas shing bsags pa dag gzhan sus so sor nyams su myong bar 'gyur/_dge slong dag las byas shing bsags pa rnams ni phyi rol 
[\[5b.6\]]gyi sa'i khams la smin par mi 'gyur/_chu'i khams la ma yin/_me'i khams la ma yin/_rlung gi khams la ma yin gyi/_'on kyang dge ba dang mi dge ba'i las byas pa dag ni zin pa'i phung po dang /_khams dang /_skye mched dag kho na la rnam par smin par 'gyur te/_
[\[5b.7\]]bskal pa brgya phrag rnams su yang /_las rnams chud zar mi 'gyur te/_/tshogs shing dus la bab pa na/_/lus can rnams la 'bras bur smin/_/dge slong dag sngon byung ba ri 'or zhig na bram ze mdun na 'don zhig 'dug go/_/sangs rgyas 'byung ba med pa na rang 
[\[6a\]]
[\[6a.1\]]sangs rgyas phongs pa dang /_dman pa la thugs brtse ba/_bas mtha'i gnas mal dag la dga' ba/_sbyin gnas gcig pur gyur pa dag 'jig rten du 'byung bas rang sangs rgyas shig ljongs rgyu ba rgyu zhing ri 'or der phyin pa dang /_phyogs zhig tu nub mo 
[\[6a.2\]]gnas so/_/de phyi de nyin snga dro sham thabs dang chos gos bgos lhung bzed thogs nas ri 'or gyi grong der bsod snyoms la zhugs pa dang /_mdun na 'don de yang khyi khrid nas phyir byung ste/_des rang sangs rgyas bdag nyid chen po nyes pa med cing gnod pa mi byed pa de la 
[\[6a.3\]]khyi sbad do/_/dge slong dag ji snyam du sems/_mdun na 'don gang yin pa de ni rgyal po shar ba'i bu 'di yin te/_'dis de'i tshe de'i dus na rang sangs rgyas nyes pa med cing gnod pa mi byed pa la khyi sbad pa gang yin pa de'i las kyi rnam par smin pas tshe rabs lnga brgyar khyis 
[\[6a.4\]]zos nas dus las 'das te/_da ltar gyi bar du yang khyis zos te dus las 'das par gyur to/_/dge slong dag de lta bas na las gcig tu gnag pa rnams kyi rnam par smin pa yang gcig tu gnag gcig tu dkar ba rnams kyi yang gcig tu dkar/_'dren ma rnams 
[\[6a.5\]]kyi yang 'dren ma ste/_dge slong dag de lta bas na las gcig tu gnag pa dang /_'dren ma rnams spangs nas las gcig tu dkar ba dag kho na la brtsal bar byas te/_dge slong dag khyed kyis de ltar bslab par bya'o/_/bcom ldan 'das kyis de skad ces bka' stsal 
[\[6a.6\]]nas/_dge slong de dag bcom ldan 'das kyis gsungs pa la yi rangs te mngon par bstod do/_/rgyal po shar ba'i bu dus las 'das nas rgyal po gtum po rab snang 'gran zla med par rgyal po byed par gyur to/_/de dus gzhan zhig na khang [{]bzangs kyi [,]bzang gi [}]steng du byung nas blon 
[\[6a.7\]]po'i tshogs kyis bskor te gtam bzang po ma yin pa dag zer zhing 'khod de/_shes ldan dag grong dang grong khyer dang gnas gang na smad 'tshong ma bzang mo yod/_/blon po rnams kyis smras pa/_lha rdo 'jog na smad 'tshong ma bzang mo zhes bgyi ba gzugs dang na tshod dang /_
[\[6b\]]
[\[6b.1\]]ldan pa sgyu rtsal drug bcu rtsa bzhi la mkhas pa zhig mchis te/_mthong ma thag tu chags par mi 'gyur ba'i mi gang lags pa de ni sa'i steng na 'ga' yang ma mchis so/_/rgyal po gtum po rab snang gis de'i gzugs dang na tshod dang ldan pa thos nas thos ma thag tu 
[\[6b.2\]]chags par gyur te smras pa/_gsos pa ci byas kyang mi phan de lta bu'i bud med la dga' mgur spyad dgos pas rdo 'jog tu song ste de dang lhan cig dga' mgur spyad par bya'o/_/des smras pa lha rgyal po pad ma'i snying po can ni yun ring po nas khyod kyi gshed mar gyur 
[\[6b.3\]]pa/_phyir rgol bar gyur pa/_mi mdza' bar gyur pa lags la/_de ni rtag tu rdo 'jog na mchis lags pas ci ste lha rdo 'jog tu gshegs na gdon mi 'tshal bar des lha brlag par bgyid lags so/_/des smras pa/_mi rnams kyi nang na mi gzu lums can 
[\[6b.4\]]dag lta yod mod kyi/_'on kyang khyod ni 'di la 'dug shig_/nga ni 'gro'o/_/des smras pa/_ci ste lha de lta bur dgyes na lha nyid mkhyen mod [(]gyi[,]kyi[)]/_'on kyang bag mdzad pa'i rigs so/_/rgyal po rab snang bud med la brkam chags can yin pas des de'i tshig ma mnyan 
[\[6b.5\]]nas glang po che'i gtso bo 'dam bu'i ri la zhon te rdo 'jog tu song ngo /_/de rim gyis song nas gtun shing ri la phyin pa dang /_des der glang po che'i gtso bo 'dam bu'i ri bzhag nas rdo 'jog tu song ngo /_/de nas mu tig gi do shal srang brgya stong ri ba mgul nas bkrol te bzang 
[\[6b.6\]]mo gzugs kyis 'tsho ba'i gan du song nas de de dang lhan cig rtse bar byed/_dga' bar byed/_dga' mgur spyod par byed do/_/'phags rgyal na gnas pa'i bram ze dang khyim bdag dag shes ldan dag rgyal po mi snang na gar bzhud ces dpyod pa la zhugs pa dang /_de na 
[\[6b.7\]]kha cig gis smras pa/_de ci mi phal pa yin nam/_des na mi mngon mngon par 'gyur du zad kyi/_de gar yang ni ma bzhud do/_/gzhan dag gis smras pa/_de ni btsun mo'i 'khor rgya che ba yin pas ci'i phyir phyi rol du 'byung ste/_btsun mo'i 'khor nyid na dga' 
[\[7a\]]
[\[7a.1\]]ba dang rtsed mo so sor nyams su myong bar byed do/_/kha cig gis smras pa/_'di la the tshom byar ci yod/_tshur sheg gsos pa la 'drir 'dong ngo /_/kha cig gis legs kyis de ltar bya'o zhes smras nas de dag thams cad 'dus te gsos pa'i drung 
[\[7a.2\]]du dong nas smras pa/_gsos pa lha mi snang na ga shed du ma bzhud grang /_des smras pa/_shes ldan dag ci [{]rings [,]ring [}]mthong bar 'gyur ro/_/de dag gis smras pa/_gsos pa ji srid na mthong bar 'gyur/_des smras pa/_lo bcu gnyis lon nas so/_/de dag khros 
[\[7a.3\]]nas smras pa/_gsos pa gang gi phyir de skad smra ba las na gdon mi za bar khyod kyis lha bsad nas bdag nyid rgyal srid byed par 'dod do/_/de'i phyir re zhig gal te zhag bdun na lha ltar yod na de lta na legs ji ste med na ni nged kyis gzhan zhig rgyal por dbang bskur bar bya'o zhes 
[\[7a.4\]]byas pa dang /_de cang mi zer bar lag pa 'gram pa la gtad de sems khong du chud cing 'dug pa ba lang skyong gi ma zhi bas thos nas bos te dris pa/_gsos pa khyod ci'i phyir lag pa 'gram pa la gtad de sems khong du chud cing 'dug_/des smras pa/_lha mo 
[\[7a.5\]]bram ze dag 'di skad ces mchi na ji ltar sems khong du chud cing mi mchis/_des smras pa/_gsos pa gal te de lta na song la nas kyi chas mar dang sbrang rtsis bskus pa gser snod kyi nang du lugs te/_rta mang lag la rgyus pa gang yin pa de'i mdun du zhog la 'di 
[\[7a.6\]]skad ces gang zhig nged nyid rdo 'jog tu 'gro bar spro ba de nas kyi chas mar dang sbrang rtsis bskus pa 'di dag zo shig ces smros la de ltar bya ste rta bzang po gang gis zos pa nged la sbron cig_/gsos pas ji ltar bsgo ba bzhin du byas na 'ga' yang za bar spro ba med do/_/phyogs 
[\[7a.7\]]gzhan zhig na rta rid rke ba lus rmya bar gyur pa/_ngan ma za ba/_dbugs rgod pa/_rna ba chag pa zhig 'dug pa de'i drung du de song ste mdun du 'dug nas/_gang zhig nged nyid rdo 'jog tu 'gro bar spro ba de nas kyi chas mar dang sbrang rtsis bskus pa 'di dag zo shig ces smras pa dang /_
[\[7b\]]
[\[7b.1\]]des de dag zos so/_/gsos pa song nas/_ba lang skyong gi ma zhi ba la ji ltar gyur pa smras pa dang /_des smras pa/_gsos pa song la stod cig_/gal te stod pa'i tshe mi srun byed na khyod kyis ma 'jigs par dpung skyed cig_/sems stobs dang ldan pa la ni 
[\[7b.2\]]sus kyang mi rdzi'o/_/de song nas de bstad par brtsams pa dang /_de stod pa'i tshe rab tu 'jigs pa chen po'i gzugs su bdag nyid sprul nas/_kwa'i mi khyod kyis sngon chad 'di lta bu'i rta mthong ba 'ga' yod dam zhes smras so/_/des ral gri shubs nas phyung ste bsdigs 
[\[7b.3\]]nas kwa'i rta'i srin po khyod kyis sngon chad rta zhon pa su la yang lcag 'di lta bu mthong ba yod dam zhes smras pa dang /_des smras pa/_kye mi sngon ma mthong ngo /_/des kye rta'i srin po gal te re zhig mi srun mi byed na de lta na legs/_ci ste byed na mgo drungs nas bcad de 
[\[7b.4\]]sa la dor bar bya'o/_/des smras pa/_kye mi ci ste de lta na gal te bdag phyir 'dir khrid de mi 'ong bar dam 'cha' na 'gro'o/_/des smras pa/_legs kyis de bzhin dus byas 'dod do zhes smras nas/_des de la zhon te song nas rim gyis rdo 'jog tu phyin to/_/rgyal po 
[\[7b.5\]]gtum po rab snang gis mthong nas smras pa/_gsos pa 'ongs sam/_des smras pa/_lha mchis so/_/dgos pa ci zhig gi phyir zhes byas pa dang /_des ji ltar gyur pa rnams brjod do/_/rgyal pos smras pa/_gsos pa re zhig zhag bdun gyi bar du rtses la zhag 
[\[7b.6\]]bdun 'das pa dang dus shes par bya'o/_/zhes byas nas zhag bdun gyi bar du gzugs kyis 'tsho ba bzang mo dang lhan cig dga' mgur spyad de zhag bdun 'das nas song ngo /_/gtun shing rir phyin nas bdag nyid kyis glang po che'i gtso bo 'dam bu'i ri bstad par 
[\[7b.7\]]brtsams pa dang /_des bstad pa na skad phyung ba/_de dang mi ring ba zhig na bram ze ltas mkhan long ba zhig gnas pa des thos nas/_des smras pa/_glang po che'i gtso bo 'di'i skad dang sbyar na/_'di ni 'di nas dpag tshad brgyar song nas lho phyogs kyi rgya mtsho chen po 
[\[8a\]]
[\[8a.1\]]las chu 'thung bar 'gyur ro/_/de nas rgyal po rab snang dang gsos pa glang po che'i gtso bo 'dam bu'i ri la zhon te song ngo /_/re zhig cig na phyogs zhig na rdza mkhan zhig 'dug pa de'i snod so ma btang ba dag cig 'dam bu'i ri'i rkang pas brdzis nas rdza mkhan gyis mya 
[\[8a.2\]]ngan bya bar brtsams pa dang /_gsos pas smras pa/_gang dag sas 'tsho ba de dag ni 'di ltar 'gyur ro/_/rgyal po rnams ni khwa bzhin khu 'phrig za ba yin pas rgyal po rab snang gis bsams pa/_gsos pa 'di bdag la zur za ste/_de ci bdag gcig pu sas 'tsho ba yin nam mjal 
[\[8a.3\]]to snyam du bsams nas cang mi zer bar song ngo /_/yang phyogs zhig na thing ril gyis lam kar tshang bcas pa de'i sgo nga dag 'dam bu'i ri'i rkang pas bcom nas des kyang mya ngan bya bar brtsams pa dang /_gsos pas smras pa/_gang dag spyod yul ma yin par spyod pa de dag ni 'di ltar 
[\[8a.4\]]'gyur ro/_/rgyal po rab snang de bzhin du rtog pa skyes nas bsams pa/_yang 'di bdag la zur za ste/_ci smad 'tshong ma bdag gi spyod yul ma yin nam mjal to snyam du bsams nas cang mi zer bar song ngo /_/yang 'dam bu'i ri shing drung na mar song ba dang /_shing de'i yal ga la 
[\[8a.5\]]sbrul zhig gnas pa des bsnyabs nas rgyal po rab snang bza' bar brtsams so/_/re zhig na gsos pas mthong nas des de ral gri shubs nas phyung ste dum bu dum bur gtubs nas sa la bor ba dang g.yo zhing 'gul ba gsos pas bltas te smras pa/_gang dag don du gnyer bar 
[\[8a.6\]]bya ba ma yin pa don du gnyer ba de dag ni 'di ltar 'gyur ro/_/rgyal po rab snang de kho na bzhin du rtog pa skyes nas bsams pa/_'di bdag la lan gsum gyi bar du zur za ste/_ci smad 'tshong ma bdag gis don du gnyer bar bya ba ma yin nam mjal to snyam du bsams nas cang mi zer bar song ngo /_/
[\[8a.7\]]dus gzhan zhig na 'dam bu'i ri bang theg ste song nas/_rgyal pos de bzung ba dang ma thub nas gsos pas smras pa/_lha bram ze ltas mkhan gyis 'di dpag tshad brgyar song nas lho phyogs kyi rgya mtsho chen po las chu 'thung bar 'gyur ro zhes lung bstan gyi de'i slad du myur du shing gi yal ga la 'jus 
[\[8b\]]
[\[8b.1\]]te glang po che thong shig ces byas pa dang /_des myur ba myur bar shing gi yal ga la 'jus so/_/gsos pas kyang shing gi yal ga la 'jus pa dang 'dam bu'i ri 'das te song ngo /_/rgyal pos gsos pa la smras pa/_gsos pa song la ma tshor bar zhi ba la lha ni byon nas skyed mos tshal na bzhugs so/_/
[\[8b.2\]]zhes gyis shig_/de song nas de la brjod pa dang /_de dga' ba skyes nas cang mi zer bar 'dug go/_/rgyal pos kyang stor khung nas 'dzul bar brtsams pa las/_re zhig na bu mo gnyis shig bshang sar byung ba dang /_de na gcig gis smras pa/_grogs mo lha 'ongs so zhes grag go/_/cig shos 
[\[8b.3\]]kyis de stor khung nas 'dzul lo zhes smras pa dang /_rgyal pos thos nas des bsams pa/_gsos pa la bdag gis khyod kyis ma tshor bar zhi ba la smros shig ces bsgo na des khyim na 'dug pa ril la smras so snyam du bsams te de khros nas des gsos pa la ji ltar gyur pa dran par byas nas klan ka btsal 
[\[8b.4\]]ba/_gsos pa khyod ko nga la gnod pa byed par zhugs pa lta nga gcig pu sas 'tsho ba yin nam/_ci na gang gi phyir khyod nga la phyogs che ge mo zhig tu gang dag sas 'tsho ba de dag ni 'di ltar 'gyur ro zhes zur za/_smad 'tshong ma nga'i spyod yul ma yin nam ci na yang phyogs zhig tu gang dag spyod yul ma yin 
[\[8b.5\]]par spyod pa de dag ni 'di ltar 'gyur ro zhes zur za/_smad 'tshong ma ngas don du gnyer bar bya ba ma yin nam ci na yang phyogs zhig tu yang gang dag don du gnyer bar bya ba ma yin pa don du gnyer ba de dag 'di ltar 'gyur ro zhes zur za/_da gzod kyang nga skyed mos tshal na 'dug pas khyod song la ma tshor bar zhi ba 
[\[8b.6\]]la lha byon te skyed mos tshal na bzhugs so zhes gyis shig ces bsgo bsgo na/_khyod kyis khyim na 'dug pa ril la smras pas khyod ni nga la gnod pa byed par zhugs so/_/de dogs shing mi dga' nas yid ches par bya ba'i phyir smras pa/_lha sdig pas ni brlag ste bdag gis lha la zur bgyis pa ma mchis so/_/
[\[8b.7\]]bdag gis lha la ji ltar zur bgyis/_lha 'di skad du gnas che ge mo zhig tu khyod kyis nga la gang dag sas 'tsho ba de dag ni 'di ltar 'gyur ro zhes zur byas so zhes gsung ba gang lags pa ni phyogs der rdza mkhan gyi snod so ma btang ba dag cig 'dam bu'i ri'i rkang pas brdzis nas rdza mkhan des mya ngan 
[\[9a\]]
[\[9a.1\]]bgyi bar brtsams pa dang /_bdag gis de las bsams nas/_'di skad du gang dag sas 'tsho ba de dag ni 'di ltar 'gyur ro zhes bgyis par bas so/_/phyogs che ge mo zhig tu khyod kyis nga la gang dag spyod yul ma yin par spyod pa de dag ni 'di ltar 'gyur ro zhes zur byas so 
[\[9a.2\]]zhes gsung ba gang lags pa ni phyogs der srog chags thing ril gyi sgo nga dag cig 'dam bu'i ri'i rkang pas bcom nas de yang mya ngan byed par brtsams pa dang /_bdag gis de las bsams nas 'di skad du gang dag spyod yul ma yin par spyod pa de dag ni 'di ltar 'gyur ro zhes bgyis 
[\[9a.3\]]par bas so/_/phyogs che ge mo zhig tu khyod kyis nga la gang dag don du gnyer ba ma yin pa don du gnyer ba de dag ni 'di ltar 'gyur ro zhes zur byas so zhes gsung ba gang lags pa ni phyogs der shing gi yal ga la sbrul zhig gnas pa des bsnyabs nas lha bza' bar brtsams pa dang /_
[\[9a.4\]]bdag gis ral gri shubs nas phyung ste dum bu dum bur bcad nas de sa la lhung ba dang /_bdag gis de las bsams nas/_'di skad du gang dag don du gnyer bar bya ba ma yin pa don du gnyer ba de dag ni 'di ltar 'gyur ro zhes bgyis par bas so/_/ngas khyod la ma tshor bar zhi 
[\[9a.5\]]ba la lha skyed mos tshal na bzhugs so zhes gyis shig ces byas na khyod kyis khyim na gnas pa ril la smras so zhes gsung ba gang lags pa de yang bdag gis ma tshor ba kho nar zhi ba la bgyis na bdag ji ltar lha la gnod pa bgyid par zhugs pa lags/_rgyal pos smras pa/_gsos pa khyod 
[\[9a.6\]]kyis nga la lan thams cad legs par glan na/_da gzod nga stor khung nas 'dzul ba na nga bdag nyid kyis bud med gnyis shig las gcig gis grogs mo lha byon to zhes grag go zhes byas pa dang /_cig shos na re de stor khung nas 'dzul lo zhes zer ba thos na de sus byas zhig gu lha de dag 
[\[9a.7\]]ni phra men ma lags na lags kyang 'tshal mod/_der yang bdag gis lha la gnod pa ma bgyis so/_/rgyal pos smras pa/_gsos pa khyod kyis ji skad smras pa de de lta yin mod kyi ngas khyod bgams par zad kyis mi dga' bar ma byed cig_/'on kyang nga rdo 'jog tu song ba'i tshe bram ze gang dag 
[\[9b\]]
[\[9b.1\]]gis gzhan zhig rgyal por dbang bskur bar brtsams pa de dag thag gzhug pa'i dus 'di yin pas de rnams gsad par bya'o/_/des smras pa/_lha bram ze rnams re zhig gzhag tu gsol/_phra [(]man [,]men [)]ma de rnams je dgum par bgyi'o/_/rgyal pos smras pa/_gsos pa de rnams ji ltar gsad 
[\[9b.2\]]par nus/_lha bdag gis de rnams khums pa'i thabs zhig bgyi'o/_/gsos pa legs kyis de bzhin du gyis shig ces byas pa dang /_gsos pas mdun na 'don gyi khye'u rig sngags smra ba mkhas pa zhig yod pa de'i drung du song nas bu phra men ma 'di dag skye bo mang po gsod par byed na/_
[\[9b.3\]]de dag gzung bar bya ba'i thabs de 'ga' yod dam zhes smras pa dang /_des smras pa/_yab ci bgyir mchis bdag gis gzung bar bas so/_/bu legs so zhes byas pa dang /_des mi'i lag pa las ut+pal 'dra bar bsgyur nas mi'i lag tu bskur te smras pa/_kye mi khyod song la srang du phyin 
[\[9b.4\]]nas 'dug la/_su rin gyis nyo ba de la ma sbyin par gang zhig mthong na dgod pa de'i ming dris te glegs bu la bris shig_/des de thogs te 'dug nas gang zhig rin gyis nyo ba de la mi ster/_gang zhig mthong nas dgod pa de'i ming ni dris nas glegs bu la 'dri bar byed de/_des de ltar 'phags 
[\[9b.5\]]rgyal gyi phra men ma lnga brgya'i ming dris nas bris so/_/de nas gsos pa la bstan nas gsos pas kyang rgyal po la bstan pa dang /_rgyal pos smras pa/_gsos pa phra men ma mang po 'di dag ci ltar kha btag_/des smras pa/_lha de rnams ji ltar dgum pa'i thabs bdag la 'tshal gyis 
[\[9b.6\]]lha thugs khral bskyud du gsol/_des smras pa/_gsos pa legs te khyod nyid shes so/_/des 'phags rgyal gyi phyogs zhig tu 'khor gyi khyams zhig byas nas/_des lha ni ma'i dam tshig la 'jug gis 'phags rgyal na srin mo ji snyed gnas pa thams cad 'khor gyi khyams su 'du bar 
[\[9b.7\]]gyis shig ces dril bsgrags pa dang /_de dag gis bsams pa/_lha 'khor gyi khyams su ma'i dam tshig la 'jug pa der bdag cag la rdzas bzang po mang du ster gyis 'gro bar bya'o snyam nas gang dag mi mngon par 'dug 'dug pa de dag kyang rnyed pa la chags pas bdag nyid nye bar bstan te srin mo 
[\[10a\]]
[\[10a.1\]]lnga brgya lhag tsam 'khor gyi khyams su lhags so/_/de nas mdun na 'don gyi bu des de dag thams cad rig sngags kyi zhags pas bcings pa dang /_gsos pas kyang de rnams kha btag go/_/rgyal pos 'phags rgyal na gnas pa'i bram ze rnams bos nas shes 
[\[10a.2\]]ldan dag gis phra men ma 'di snyed cig bsad pas bsod nams ma yin pa mang po bskyed kyis/_khyod kyis bdag 'khor ba'i dgon pa de las dbyung ba'i phyir nyin gcig bzhin 'khor gyi khyams su 'du zhing zan zo shig ces bsgo ba dang /_de rnams kyis shis pa brjod pa byas nas 
[\[10a.3\]]khas blangs so/_/rgyal po rab snang gis sgo ba la bsgo ba/_kye skyes bu bram ze ji snyed cig 'khor gyi khyams su zan zos nas 'gro ba de dag thams cad khyod kyis legs par grongs te nga la snyod cig_/des smras pa/_lha de ltar bgyi ste gsol bar 'tshal lo/_/rgyal pos 
[\[10a.4\]]blon po rnams la yang bsgo ba shes ldan dag 'phags rgyal na gnas pa'i bram ze ji snyed cig 'khor gyi khyams su zan za ba thams cad la kha zas bsod pa phal cher byin cig_/bram ze rnams ni phal cher lto mdun can yin pas rgyal po des de ltar byed du bcug go zhes thos nas 
[\[10a.5\]]thams cad lhags nas zan bza' bar brtsams so/_/de rnams zan zos nas 'khor gyi khyams nas phyir byung ba dang /_sgo bas bgrangs na lhag chad med par bram ze brgyad khri byung ste/_des rgyal po la lha lhag chad ma mchis par bram ze brgyad khri mchis so zhes gsol to/_/
[\[10a.6\]]rgyal pos gang gis na 'di rnams dus gcig tu mgo bcad pa'i thabs de gang yin snyam du bsams nas des zho shas 'tsho ba rnams la bsgo ba/_bram ze zan za ba re re'i rgyab tu gshed ma mi ral gri thogs pa re re zhog la/_gang gi tshe ngas zho 'on cig ces smras pa de'i tshe thams cad 
[\[10a.7\]]kyi mgo chod cig_/rgyal po gtum po rab snang gis de ltar byas pa dang /_'phags rgyal na gnas pa'i bram ze rnams las 'chi bdag gi zhags pas zin pa brgyad khri tham pa 'khor gyi khyams su 'dus pa de dag sbyor ba des cig car mgo bcad do/_/de na 'phags rgyal na gnas pa'i 
[\[10b\]]
[\[10b.1\]]bram ze las bram ze brgyad khri rgyal po rab snang gis bsad do/_/des de dag bsad nas nub mo mal chen por nyal ba na rmi lam du sa bla'i sgra drug dang /_bar snang gi sgra drug ni thos/_rmi lam rnam pa brgyad ni mthong ngo /_/sa bla'i sgra drug gang zhe na/_'di lta ste/_drug_/med/_bdag_/
[\[10b.2\]]ngan/_sems/_bdag cag 'di rnams zhes bya ba ste/_'di dag ni 'dir tshigs su bcad pa drug gi yi ge dang po yin no/_/de la drug ces bya ba las tshigs su bcad pa ni/_lo ni stong phrag drug bcu dang /_/lo ni brgya phrag drug bcu ru/_/sems can dmyal bar 'tshed rnams 
[\[10b.3\]]kyi/_/nam zhig mthar ni phyin par 'gyur/_/med ces bya ba las tshigs su bcad pa ni/_mtha' med mtha' lta ga la yod/_/nga dang khyed cag nyid kyis ni/_/mtha' nyid dmigs par mi 'gyur ba/_/de ltar sdig pa'i las byas so/_/bdag ces bya ba las tshigs su bcad pa ni/_
[\[10b.4\]]bdag cag gis ni longs spyod dag_/mthun dang mi mthun pas bsgrubs pa/_/gzhan dag bde bas dga' byed kyi/_/bdag cag sdug bsngal skal can gyur/_/ngan zhes bya ba las tshigs su bcad pa ni/_'di na bdag cag 'tsho ba ngan/_/bdag cag gang bdog de ma btang /_/
[\[10b.5\]]longs spyod dag ni yod pa'i tshe/_/bdag nyid la ni phan ma byas/_/sems zhes bya ba las tshigs su bcad pa ni/_sems kyis su ni bslus gyur cing /_/mi shes pas ni bdas gyur pa/_/sems can dmyal bar skyes rnams kyis/_/gnya' ni su zhig byed par gyur/_/bdag 
[\[10b.6\]]cag 'di rnams zhes bya ba las tshigs su bcad pa ni/_bdag cag 'di rnams bde 'gro ru/_/song ste dge ba mang byas nas/_/de nas bsod nams byas gyur cing /_/shis pas byas rnams mtho ris 'dong /_/bar snang gi sgra drug gang zhe na/_'di lta ste/_thams cad/_su/_gang /_
[\[10b.7\]]da ni/_de rnams/_'di dag ces bya ba ste/_'di dag ni tshigs su bcad pa drug gi yi ge dang po yin no/_/de la thams cad ces bya ba las tshigs su bcad pa ni/_thams cad gsog tu phyung zin te/_/'di la snying po tsam zhig lus/_/rgyal po srin te snying po la/_/dga' ba med pas 
[\[11a\]]
[\[11a.1\]]re ba bor/_/su zhes bya ba las tshigs su bcad pa ni/_su zhig gnyer len tshul ngan po'i/_/mig ya gcig kyang 'jor byed pa/_/des ni bdag gi bu tsha dang /_/bdag kyang sdug bsngal las thar byas/_/gang zhes bya ba las tshigs su bcad pa ni/_rdzing 'di 
[\[11a.2\]]nya dang rus sbal ni/_/mang po dag gis gang ba las/_/da ni sbal bas 'tsho mod kyi/_/bdag gis gnas ni mi 'dor ro/_/da ni zhes bya ba las tshigs su bcad pa ni/_gang zhig ri bo gtum ldan la/_/bdag la rkang pas nom byed pa'i/_/long ba nyon mongs de dag ni/_/
[\[11a.3\]]da ni mgon yang med par gyur/_/de rnams zhes bya ba las tshigs su bcad pa ni/_de rnams mtsho ni bzang po las/_/chu ni bsil zhing zhim pa dag_/bde blag nyid du rnyed par 'gyur/_/bdag kyang da ltar der dga'o/_/'di dag ces bya ba las tshigs su bcad pa ni/_'di dag 
[\[11a.4\]]khrus byas zos nas ni/_/phyogs dang phyogs su 'gro bar byed/_/bdag ni rnyi yis bzung gyur pa/_/sngon go sdig pa ci zhig byas/_/rmi lam brgyad ces bya ba gang zhe na/_'di lta ste/_tsan dan dkar pos lus byugs pa dang /_tsan dan dmar pos gtor ba dang /_klad la me 'bar 
[\[11a.5\]]ba dang /_mchan khung gnyis nas sbrul gnyis 'phyang ba dang /_rkang pa gnyis la nya khar ba gnyis ldag pa dang /_ngang pa gnyis nam mkha' la 'phur ba dang /_ri nag po zhig mdun na tshur 'ong ba dang /_chu skyar dag mgo la rtug pas 'thor ba mthong ngo /_/de gnyid sad nas 
[\[11a.6\]]'jigs par gyur/_bag tsha bar gyur cing spu zing zhes byed nas gzhi 'di las bdag rgyal srid las nyams pa'am/_srog gi bar chad du mi 'gyur grang snyam mo/_/des rmi lam de dag bram ze rmi lam gyi dpyad shes pa gang dag yin pa de dag bos te bsnyad pa dang /_de dag gis bsams 
[\[11a.7\]]pa/_lhas rmi lam de dag bzang po zhig mthong mod kyi 'on kyang bsngags par ni mi bya ste/_gal te bsngags na 'di ji lta ba ngan par gyur nas bram ze lhag ma gang dag yin pa de dag kyang ma lus par byed par 'ong ngo snyam du rig nas gros byas te smras pa/_lha rmang lam ni mi bzang ba dag 
[\[11b\]]
[\[11b.1\]]cig go/_/des smras pa/_shes ldan dag 'bras bu cir 'gyur/_de dag gis smras pa/_gzhi de las lha rgyal srid las nyams pa'am/_srog gi bar chad du 'gyur ro/_/rgyal pos smras pa/_shes ldan dag gang gis nga rgyal srid las kyang nyams par mi 'gyur zhing srog 
[\[11b.2\]]gi bar chad du yang mi 'gyur ba'i thabs de lta 'ga' yod dam/_de dag gis smras pa/_lha khyod kyis sdig chen po byas te bram ze brgyad khri bsad pas de'i slad du gal te spyod na thabs gcig cig mchis so/_/de bram ze bsad pa dran nas snying kun tu 'dar te smras pa/_shes ldan dag 
[\[11b.3\]]ci bya smros shig_/de dag gis smras pa/_lha skyed mos tshal du rdzing bu rkor stsal te/_/brkos nas rdo thal gyi nyug tu stsol cig_/de nas der yan lag gi mchog lnga po gsos pa dang /_mdun na 'don dang /_ba lang skyong gi ma zhi ba dang /_skya bseng gi bu mo sgrol ma dang /_
[\[11b.4\]]gzhon nu ba lang skyong rnams bsad de bcug la de rnams kyi khrag gis khrus mdzad de rdzing bu nas byung la pus mo gnyis sa la btsugs nas bram ze rnams kyi rkang pa la lces bldags nas/_de lta na khyod rgyal srid las kyang nyams par mi 'gyur zhing /_srog gi bar chad du yang mi 'gyur 
[\[11b.5\]]ro/_rgyal pos bsams pa/_gal te bdag gis yan lag gi mchog lnga po gsos pa dang /_mdun na 'don dang /_ba lang skyong gi ma zhi ba dang /_skya bseng gi bu mo sgrol ma dang /_gzhon nu ba lang skyong rnams bsad na bdag rgyal po byas te yang ci rung snyam du bsams nas bram ze 
[\[11b.6\]]rnams la smras pa/_shes ldan dag khyed kyis gang smras pa de ngas thos kyis deng shig dang re zhig bsams te bya'o/_/bram ze rnams dong ba dang de lag pa 'gram pa la gtad nas sems khong du chud cing 'dug pa ba lang skyong gi ma zhi bas mthong ste des smras pa/_lha ci'i slad du phyag 'gram 
[\[11b.7\]]pa la gtad de sems khong du chud cing bzhugs/_des ji ltar gyur pa thams cad de la bsnyad pa dang /_des smras pa/_lha bram ze de dag ni rtag tu mi rigs pa bsten pa lags pas de dag ci 'tshal/_bzhud la 'phags pa ka t+ya'i bu chen po la zhus shig_/des smras pa/_zhi ba legs 
[\[12a\]]
[\[12a.1\]]so legs so/_/khyod kyis dus su 'phags pa ka t+ya'i bu chen po la gtad pas 'gro'o zhes tshe dang ldan pa ka t+ya'i bu ga la ba der song ngo /_/der song ste song nas tshe dang ldan pa ka t+ya'i bu chen po'i rkang pa la mgo bos phyag 'tshal te phyogs gcig tu 'dug go/_/phyogs 
[\[12a.2\]]gcig tu 'dug nas rgyal po gtum po rab snang gis tshe dang ldan pa ka t+ya'i bu chen po la 'di skad ces smras so/_/slob dpon ka t+ya'i bu chen po 'di na bdag mtshan mo mal chen po zhig na nyal zhing mchis pa'i tshe rmi lam du sa bla'i sgra drug dang /_bar snang gi sgra drug ni thos/_rmi lam 
[\[12a.3\]]brgyad ni mthong ste/_sa bla'i sgra drug gang zhe na/_'di lta ste/_drug_/med/_bdag_/ngan/_sems/_bdag cag 'di rnams zhes bya ba ste/_'di dag ni 'dir tshigs su bcad pa drug gi yi ge dang po lags so/_/de la drug ces bya ba las tshigs su bcad pa ni/_lo ni stong 
[\[12a.4\]]phrag drug bcu dang /_/lo ni brgya phrag drug bcu ru/_/sems can dmyal bar 'tshed rnams kyi/_/nam zhig mthar ni phyin par 'gyur/_/med ces bya ba las tshigs su bcad pa ni/_mtha' med mtha' lta ga la yod/_/nga dang khyed cag nyid kyis ni/_/mtha' nyid dmigs par mi 
[\[12a.5\]]'gyur ba/_/de ltar sdig pa'i las byas so/_/bdag ces bya ba las tshigs su bcad pa ni/_bdag cag gis ni longs spyod dag_/mthun dang mi mthun pas bsgrubs pa/_/gzhan dag bde bas dga' byed kyi/_/bdag cag sdug bsngal skal can gyur/_/ngan zhes bya ba 
[\[12a.6\]]las tshigs su bcad pa ni/_'di na bdag cag 'tsho ba ngan/_/bdag cag gang bdog de ma btang /_/longs spyod dag ni yod pa'i tshe/_/bdag nyid la ni phan ma byas/_/sems zhes bya ba las tshigs su bcad pa ni/_sems kyis su ni bslus gyur cing /_/mi shes pas ni 
[\[12a.7\]]bdas gyur pa/_/sems can dmyal bar skyes rnams kyi/_/gnya' ni su zhig byed par 'gyur/_/bdag cag 'di rnams zhes bya ba las tshigs su bcad pa ni/_bdag cag 'di rnams bde 'gro ru/_/song ste dge ba mang byas nas/_/de nas bsod nams byas gyur cing /_/shis 
[\[12b\]]
[\[12b.1\]]pa byas rnams mtho ris 'dong /_/bar snang gi sgra drug gang zhe na/_'di lta ste/_thams cad/_su/_gang /_da ni/_de rnams/_'di dag ces bya ba ste/_'di dag ni tshigs su bcad pa drug gi yi ge dang po lags so/_/de la thams cad ces bya ba las tshigs su bcad pa ni/_thams cad 
[\[12b.2\]]gsog tu phyung zin te/_/de la snying po tsam zhig lus/_/rgyal po srin te snying po la/_/dga' ba med pas re ba bor/_/su zhes bya ba las tshigs su bcad pa ni/_su zhig gnyer len tshul ngan po'i/_/mig ya gcig kyang 'jor byed pa/_/des ni bdag gi bu tsha dang /_/bdag kyang 
[\[12b.3\]]sdug bsngal las thar byas/_/gang zhes bya ba las tshigs su bcad pa ni/_rdzing 'di nya dang rus sbal ni/_/mang po dag gis gang ba las/_/da ni sbal bas 'tsho mod kyi/_/bdag gis gnas ni mi 'dor ro/_/da ni zhes bya ba las tshigs su bcad pa ni/_gang zhig ri bo gtum 
[\[12b.4\]]ldan la/_/bdag la rkang pas nom byed pa'i/_/long ba nyon mongs de dag ni/_/da ni mgon yang med par 'gyur/_/de rnams zhes bya ba las tshigs su bcad pa ni/_de rnams mtsho ni bzang po las/_/chu ni bsil zhing zhim pa dag_/bde blag nyid du rnyed par 'gyur/_/bdag kyang da 
[\[12b.5\]]ltar der dga'o/_/'di dag ces bya ba las tshigs su bcad pa ni/_'di dag khrus byas zos nas ni/_/phyogs dang phyogs su 'gro bar byed/_/bdag ni rnyi yis bzung gyur pa/_/sngon go sdig pa ci zhig byas/_/rmi lam brgyad ces bya ba gang zhe na/_'di lta ste/_tsan dan dkar pos 
[\[12b.6\]]lus byugs pa dang /_tsan dan dmar pos gtor ba dang /_klad la me 'bar ba dang /_mchan khung gnyis nas sbrul gnyis 'phyang ba dang /_rkang pa gnyis la nya khar ba gnyis ldag pa dang /_ngang pa gnyis nam mkha' la 'phur ba dang /_ri nag po zhig mdun nas tshur 'ong ba dang /_chu skyar 
[\[12b.7\]]dag mgo la rtug pas 'thor ba mthong ste/_gnyid sad nas 'jigs par gyur/_bag tsha bar gyur cing spu zing zhes bgyid nas/_gzhi 'di las bdag rgyal srid las nyams pa'am/_srog gi bar chad du mi 'gyur grang snyam bgyid do/_/'phags pa ka t+ya'i bu chen po la bdag don 'di 
[\[13a\]]
[\[13a.1\]]zhu na/_gzhi 'di las bdag rgyal srid las nyams pa'am/_srog gi bar chad du mi 'gyur ba lags grang /_tshe dang ldan pa ka t+ya'i bu chen pos smras pa/_rgyal po chen po khyod kyis sgra de dag dang /_rmi lam de dag gzhan 'ga' zhig la bsnyad dam/_des smras pa/_'phags 
[\[13a.2\]]pa bsnyad do/_/su zhig la/_bram ze rnams la'o/_/de dag gis khyod la ji skad du lung bstan/_des ji ltar gyur pa rgyas par bsnyad pa dang /_des smras pa/_rgyal po chen po de dag ni rtag tu 'dod pa la longs spyod pa dang /_lha'i 'jig rten mngon par 'dod pa yin te/_de dag 
[\[13a.3\]]ci shes/_khyod kyis sgra bzang po dag cig kyang thos/_rmi lam bzang po dag cig kyang mthong gis/_khyod ma 'jigs shig dang /_gzhi de las khyod rgyal srid las nyams par yang mi 'gyur/_srog gi bar chad du yang mi 'gyur ro/_/de ci'i phyir zhe na/_rgyal po chen po khyod kyis 
[\[13a.4\]]rmi lam na sa bla'i sgra drug thos pa gang yin pa de gang gi ltas yin zhe na/_khyod kyi mdun rol gyi rgyal po drug cig gis chos dang chos ma yin pas rgyal srid byed du bcug pas lus zhig nas sems can dmyal ba rnams kyi nang du skyes so//_//'dul ba phran tshegs kyi gzhi/_bam 
[\[13a.5\]]po nyi shu dgu pa//_//de na gcig gis sems can dmyal ba'i sdug bsngal gyis nyen nas tshigs su bcad pa/_lo ni stong phrag drug bcu dang /_/lo ni brgya phrag drug bcu ru/_/sems can dmyal bar 'tshed rnams kyi/_/nam zhig mthar ni phyin par 'gyur/_/zhes bya ba smras 
[\[13a.6\]]so/_/gnyis pas tshigs su bcad pa/_mtha' med mtha' lta ga la yod/_/nga dang khyed cag gnyis kyis ni/_/mtha' nyid dmigs par mi 'gyur ba/_/de ltar sdig pa'i las byas so/_/zhes bya ba smras so/_/gsum pas tshigs su bcad pa/_bdag cag gis ni 
[\[13a.7\]]longs spyod dag_/mthun dang mi mthun pas bsgrubs pa/_/gzhan dag bde bas dga' byed kyi/_/bdag cag sdug bsngal skal can gyur/_/ces bya ba smras so/_/bzhi pas tshigs su bcad pa/_'di na bdag cag 'tsho ba ngan/_/bdag cag gang bdog de ma btang /_/longs spyod 
[\[13b\]]
[\[13b.1\]]dag ni yod pa'i tshe/_/bdag nyid la ni phan ma byas/_/zhes bya ba smras so/_/lnga pas tshigs su bcad pa/_sems kyis su ni bslus gyur cing /_/mi shes pas ni bdas gyur pa/_/sems can dmyal bar skyes rnams kyi/_/gnya' ni su zhig byed par 'gyur/_/zhes bya ba smras so/_/
[\[13b.2\]]drug pas tshigs su bcad pa/_bdag cag 'di rnams bde 'gro ru/_/song ste dge ba mang byas nas/_/de nas bsod nams byas gyur cing /_/shis pa byas rnams mtho ris 'dong /_/zhes bya ba smras te/_de dag ni de'i ltas yin no/_/rgyal po chen po khyod kyis bar snang las sgra drug thos 
[\[13b.3\]]pa gang yin pa de gang gi ltas yin zhe na/_khyod kyi khyim gyi gdung ma de la srin bu zhig gnas pa des de'i snying po ma yin pa thams cad zos nas snying po nyi tshe lus pa dang /_de der mngon par mi dga' nas tshigs su bcad pa/_thams cad gsog tu phyung zin te/_/'di la snying po tsam zhig 
[\[13b.4\]]lus/_/rgyal po srin de snying po la/_/dga' ba med pas re ba bor/_/zhes smras so/_/nam mkha'i sgra dang po ni de yin te/_de bas na khyod kyis phyung la gdung gzhan zhig chug shig_/rgyal po chen po gzhan yang khyod kyi rta rdzi [(]gnyar [,]gnyer [)]len zhes bya ba des bya rog mo'i sgo nga byung zhing byung ba rnams 
[\[13b.5\]]bcom pa dang /_de bu dang bral bas yid mi bde ba skyes te/_snying rje rje skad du ngu zhing dal bus tshigs su bcad pa/_su zhig gnyer len tshul ngan po'i/_/mig ya gcig kyang 'jor byed pa/_/des ni bdag gi bu tsha dang /_/bdag kyang sdug bsngal las thar byas/_/zhes bya ba 
[\[13b.6\]]smras te/_nam mkha'i sgra gnyis pa ni de yin gyis/_/khyod kyis de 'joms su ma gzhug shig_/gzhan yang khyod kyi khyim na rtse ba'i rdzing bu bya rog gis btung slebs tsam du chus kha da chad du gang ba nya dang /_rus sbal dang /_sbal ba mang po gnas pa de na chu skyar gcig cig 
[\[13b.7\]]nya dag za zhing 'dug pa las deng skams te chu med par gyur pa dang /_chu skyar des de lta bu de mthong nas mi dga' ste tshigs su bcad pa/_rdzing 'di nya dang rus sbal ni/_/mang po dag gis gang ba las/_/da ni sbal bas 'tsho mod kyi/_/bdag gis gnas ni mi 'dor ro/_/zhes bya 
[\[14a\]]
[\[14a.1\]]ba smras te/_nam mkha'i sgra gsum pa ni de yin gyis khyod kyis de chus khong shig_/gzhan yang khyod kyi yul na ri bo gtum ldan zhes bya ba de la glang po che dang glang po che mo dmus long zhig gnas te/_de gnyis la bu gcig yod pa de de dag gi rim gro byed do/_/
[\[14a.2\]]de de gnyis kyi zas kyi phyir song ba na glang po che mo zhig dang lhan cig 'dus par gyur pa las/_de khyod kyis thabs kyis brongs te khrid de 'ongs nas btags te bzhag pa dang /_de ma dang pha'i rjes su mya ngan byed cing rtswa yang mi za chu yang mi 'thung bar de dag rjes su dran zhing mi dga' 
[\[14a.3\]]bar gyur nas tshigs su bcad pa/_gang zhig ri bo gtum ldan la/_/bdag la rkang pas nom byed pa'i/_/long ba nyon mongs de dag ni/_/da ni mgon yang med par gyur/_/ces bya ba smras te/_nam mkha'i sgra bzhi pa ni de yin gyis/_pha ma'i grogs byed pa shi na mi 
[\[14a.4\]]rung bas khyod kyis de thong shig_/gzhan yang khyod kyi khyim na [{]ri dgas [,]ri dwags [}]zhig bzung ste 'dug pa de khyu dang bral bas dgon pa'i [{]ri dgas [,]ri dwags [}]rnams dran nas tshigs su bcad pa/_de rnams mtsho ni bzang po las/_/chu ni bsil zhing zhim pa dang /_/bde blag nyid du rnyed par 
[\[14a.5\]]'gyur/_/bdag kyang da ltar der dga'o/_/zhes bya ba smras te/_bar snang gi sgra lnga pa ni de yin gyis khyod kyis de thong shig_/gzhan yang khyod kyi khyim na ngang pa dag cig bzung ste 'dug pa de dag gis ngang pa gnam la 'phur ba dag mthong nas mi dga' ste tshigs su bcad pa/_
[\[14a.6\]]'di dag khrus byas zos nas ni/_/phyogs dang phyogs su 'gro bar byed/_/bdag ni rnyi yis bzung gyur pa/_/sngon go sdig pa ci zhig byas/_/zhes bya ba smras te/_nam mkha'i sgra drug pa ni de yin pas de dag kyang khyod kyis gtang bar bya ste de ni de dag gi ltas yin no/_/rgyal 
[\[14a.7\]]po chen po khyod kyis rmi lam brgyad mthong ba gang yin pa de ci'i snga ltas yin zhe na/_re zhig tsan dan dkar pos lus byugs par mthong ba gang yin pa ni khyod la lus 'phags kyi rgyal pos gos be'u ras yug po che zhig skyes su bskur ba lam du zhugs shing 'dug ste de zhag bdun na 
[\[14b\]]
[\[14b.1\]]phyin par 'gyur bas khyod kyi rmi lam dang po ni de'i snga ltas yin no/_/khyod kyis lus la tsan dan dmar pos gtor bar mthong ba gang yin pa ni khyod las 'dzin gyi rgyal pos la ba rin po che zhig skyes su bskur ba lam du zhugs shing 'dug ste/_de yang zhag bdun na phyin par 'gyur bas rmi 
[\[14b.2\]]lam gnyis pa ni de'i snga ltas yin no/_/khyod kyis klad pa la me 'bar bar mthong ba gang yin pa ni khyod la yul ya ba na'i rgyal pos gser gyi phreng ba zhig skyes su bskur ba lam du zhugs shing 'dug ste/_de yang zhag bdun na phyin par 'gyur bas rmi lam gsum pa ni de'i snga ltas yin 
[\[14b.3\]]no/_/khyod kyis mchan khung gnyis nas sbrul gnyis 'phyang ba mthong ba gang yin pa ni khyod la rgya'i rgyal pos ral gri zung cig skyes su bskur ba lam du zhugs shing 'dug ste/_de yang zhag bdun na phyin par 'gyur bas khyod kyi rmi lam bzhi pa ni de'i snga ltas yin no/_/khyod kyis 
[\[14b.4\]]rkang pa gnyis la nya khar ba gnyis ldag pa mthong ba gang yin pa ni khyod la sing ga la'i rgyal pos nor bu'i lham zung cig skyes su bskur ba lam du zhugs shing 'dug ste de yang zhag bdun na phyin par 'gyur bas khyod kyi rmi lam lnga pa ni de'i snga ltas yin no/_/khyod kyis ngang pa gnyis nam 
[\[14b.5\]]mkha' la 'phur ba mthong ba gang yin pa ni khyod la b+haM ga la'i rgyal pos rta gnyis zhig skyes su bskur ba lam du zhugs shing 'dug ste de yang zhag bdun na phyin par 'gyur bar khyod kyi rmi lam drug pa ni de'i snga ltas yin no/_/khyod kyis ri nag po zhig mdun nas tshur 'ong ba mthong ba 
[\[14b.6\]]gang yin pa ni khyod la ka ling ka'i rgyal pos glang po che'i gtso bo zhig skyes su bskur ba lam du zhugs shing 'dug ste de yang zhag bdun na phyin par 'gyur bas khyod kyi rmi lam bdun pa ni de'i snga ltas yin no/_/khyod kyis chu skyar dag mgo la rtug pas 'thor ba mthong ba gang yin pa de ni khyod 
[\[14b.7\]]dang ba lang skyong gi ma zhi ba shes par 'gyur ro/_/khyod kyis bram ze rnams la yang ngan sems bskyed par mi bya'o/_/de skad ces smras pa dang /_rgyal po rab snang srog stor ba las phyir rnyed pa bzhin du dga' ba dang /_mgu ba dang /_rab tu dga' ba dang /_rangs pa dang /_
[\[15a\]]
[\[15a.1\]]bde ba dang /_yid bde ba skyes nas tshe dang ldan pa ka t+ya'i bu chen pos bshad pa la rjes su yi rangs nas rkang pa la mgo bos phyag 'tshal te stan las langs te song ngo /_/de rang gi khyim du song nas tshe dang ldan pa ka t+ya'i bu chen pos ji skad smras pa de thams cad bsgrubs te 
[\[15a.2\]]gdung ma yang gzhan zhig bcug_/rta rdzi gnyer len yang de ltar byed du ma bcug_/rdzing bu yang chus bkang /_glang po che dang /[ {]ri dgas [,]ri dwags [}]dang /_ngang pa rnams kyang btang ngo /_/zhag bdun na de'i skyes ji skad bstan pa thams cad kyang phyin nas de nor rnyed pas yid bde ba 
[\[15a.3\]]skyes nas/_tshe dang ldan pa ka t+ya'i bu chen po la je sems mngon par dad par gyur te bsams pa/_bdag gi khyim na dpal dang dbang thang phun sum tshogs pa gang cung zad yod pa de thams cad ni 'phags pa ka t+ya'i bu chen po la brten nas byung ba yin no/_/de'i phyir re zhig gos be'u 
[\[15a.4\]]ras yug po che 'di bskur la phyis rgyal srid bstabs par bya'o snyam du rig nas mi zhig la smras pa/_kye skyes bu khyod tshur gos be'u ras yug po che 'di khyer la 'phags pa ka t+ya'i bu chen po la phul cig ces byas pa dang /_des gos be'u ras yug po che de khyer nas 'phags pa 
[\[15a.5\]]ka t+ya'i bu chen po la byin no/_/de nas ba lang skyong gi ma zhi ba dang /_skya bseng gi bu mo sgrol ma dang /_gzhon nu ba lang skyong dang /_gsos pa dang /_mdun na 'don la smras pa/_shes ldan dag nga la yul sna tshogs la dbang ba'i rgyal po rnams kyis skyes 'di dag bskur gyis 
[\[15a.6\]]khyed gang ji ltar 'dod pa bzhin khyer cig_/de nas ba lang skyong gi ma zhi bas ni gser gyi phreng ba khyer/_skya bseng gi bu mo sgrol mas ni la ba rin po che/_gzhon nu ba lang skyong gis ni rta gnyis/_gsos pas ni ral gri zung cig_/mdun na 'don gyis ni nor bu'i lham zung 
[\[15a.7\]]cig khyer te glang po che'i gtso bo lus pa de rgyal pos khyer ro/_/de nas rgyal po rab snang yan lag gi mchog lnga la rin po che dag gi bgo bsha' byas nas tshe dang ldan pa ka t+ya'i bu chen po ga la ba der song ste phyin nas tshe dang ldan pa ka t+ya'i bu chen po'i rkang pa la mgo bos phyag 'tshal te 
[\[15b\]]
[\[15b.1\]]phyogs gcig tu 'dug go/_/phyogs gcig tu 'dug nas rgyal po rab snang gis tshe dang ldan pa ka t+ya'i bu chen po la 'di skad ces smras so/_/'phags pa sman 'dogs shing gces spras mdzad pa lags te/_de'i slad du bdag 'phags pa la rgyal srid stobs na thugs 
[\[15b.2\]]brtse ba nye bar bzung ste rgyal srid bzhes su gsol/_tshe dang ldan pa ka t+ya'i bu chen pos smras pa/_rgyal po chen po bcom ldan 'das kyis dge slong la rgyal srid byed pa bkag go/_/rgyal pos smras pa/_'phags pa gal te de ltar na 'dod pa thams cad stobs na/_'dod pa 
[\[15b.3\]]thams cad yongs su spyad du gsol/_des smras pa/_rgyal po chen po bcom ldan 'das kyis 'dod pa thams cad kyang bkag go/_/rgyal pos smras pa/_'phags pa gal te de lta na longs spyod dang /_longs spyod kyi mchog rnams stobs na yongs su spyad du gsol/_
[\[15b.4\]]des smras pa/_rgyal po chen po re zhig bcom ldan 'das la zhus te bya'o/_/rgyal pos smras pa/_'phags pa de ltar mdzod cig de'i tshe na bcom ldan 'das ni mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/skabs de lta bu la 
[\[15b.5\]]sangs rgyas bcom ldan 'das rnams la mi mkhyen pa dang /_mi gzigs pa dang /_mi rig pa dang /_rnam par mi rig pa cung zad kyang mi mnga' ste/_bcom ldan 'das kyis dgongs pa/_dge slong ka t+ya'i bu chen po longs spyod dang longs spyod kyi mchog rnams don du gnyer ba ma 
[\[15b.6\]]yin mod kyi 'on kyang skye bo phyi ma rnams la phan gdags so snyam du dgongs nas 'jig rten pa'i thugs bskyed pa mdzad do/_/chos nyid kyis gang gi tshe sangs rgyas bcom ldan 'das rnams kyis 'jig rten pa'i thugs bskyed pa de'i tshe/_srog chags grog spur rnams kyis kyang bcom 
[\[15b.7\]]ldan 'das kyi thugs sems kyis shes so/_/gang gi tshe 'jig rten las 'das pa'i thugs bskyed pa de'i tshe ni nyan thos dang /_rang sangs rgyas rnams kyis kyang bcom ldan 'das kyi thugs sems kyis mi shes na/_byol song gi skye gnas su song ba rnams kyis lta smos kyang 
[\[16a\]]
[\[16a.1\]]ci dgos/_don 'di la ni bcom ldan 'das dang /_tshe dang ldan pa ka t+ya'i bu chen po'i thugs dang sems su 'phrod pa'i 'jig rten pa'i thugs bskyed do/_/de nas bcom ldan 'das dang /_tshe dang ldan pa ka t+ya'i bu chen pos lha'i mig dang lha'i rna ba mngon par 
[\[16a.2\]]bsgrubs nas phan tshun lta ba dang nyan par yang zhugs so/_/de nas bcom ldan 'das la tshe dang ldan pa ka t+ya'i bu chen pos 'di skad ces gsol to/_/btsun pa dge slong gis dge 'dun gyi ched du longs spyod dang longs spyod kyi mchog dag blang du rung lags sam/_bcom ldan 
[\[16a.3\]]'das kyis bka' stsal pa/_ka t+ya'i bu chen po skye bo phyi ma rnams la snying brtse ba'i phyir dang /_sbyin pa po rnams kyi longs spyod 'phel bar byed pa'i phyir rung ste/_de lta bas na dge 'dun la longs spyod dang longs spyod kyi mchog rnams gnang gi gang zag la ni ma yin no/_/de la 
[\[16a.4\]]longs spyod ni 'di dag yin te/_grong dang /_zhing rnams so/_/longs spyod kyi mchog ni ba lang dang /_ma he dang /_ra dang /_lug rnams so/_/de nas tshe dang ldan pa ka t+ya'i bu chen pos bcom ldan 'das la zhus nas rgyal po rab snang la 'di skad ces smras so/_/rgyal po chen 
[\[16a.5\]]po bcom ldan 'das kyis skye bo phyi ma rnams la snying brtse ba'i phyir dang /_sbyin bdag rnams kyi longs spyod 'phel bar bya ba'i phyir dge 'dun la longs spyod dang longs spyod kyi mchog rnams gnang ngo /_/de nas rgyal po rab snang gis tshe dang ldan pa ka t+ya'i bu chen po las brten nas 
[\[16a.6\]]yo byad thams cad phun sum tshogs pa'i gtsug lag khang byed du bcug ste/_phyogs bzhi'i dge slong gi dge 'dun la phul nas longs spyod dang longs spyod kyi mchog rnams kyang phul lo/_/de nas bcom ldan 'das kyis dge slong rnams la bka' stsal pa/_dge slong dag nga'i dge 
[\[16a.7\]]bsnyen nga'i nyan thos dge 'dun la thog mar 'dod pa thams cad stobs pa rnams kyi nang na mchog ni 'di lta ste/_'phags rgyal gyi rgyal po rab snang 'di yin no/_/dge slong dag nga'i dge bsnyen nga'i nyan thos dge 'dun la thog mar bshos 'bul ba rnams kyi nang na mchog ni 'di lta ste/_
[\[16b\]]
[\[16b.1\]]rgyal po'i khab kyi rgyal po bzo sbyangs gzugs can snying po 'di yin no/_/dge slong dag nga'i dge bsnyen nga'i nyan thos dge 'dun la thog mar gnas mal 'bul ba rnams kyi nang na mchog ni 'di lta ste/_mnyan yod kyi khyim bdag mgon med zas sbyin 'di yin no/_/dge slong dag 
[\[16b.2\]]nga'i dge bsnyen nga'i nyan thos dge 'dun la thog mar gtsug lag khang byed pa rnams kyi nang na mchog ni 'di lta ste/_yul bA rA Na sI'i khyim bdag bzang ldan 'di yin no//_//bar sdom ni/_'dod pa kun gyi rab snang ste/_/dge 'dun bshos kyi bzo sbyangs yin/_/gnas 
[\[16b.3\]]mal mgon med zas sbyin te/_/gtsug lag khang gi bzang ldan no/_/rgyal po rab snang btsun mo'i 'khor du res kyis zan za ste/_nyi ma gcig ni ba lang skyong gi ma zhi ba'i drung du/_gcig ni skya bseng gi bu mo sgrol ma'i drung du'o/_/de dus gzhan zhig na dgongs pa/_ba 
[\[16b.4\]]lang skyong gi ma zhi ba'i thad du zan za ba na rgyal po de zho la dga' bas ba lang skyong gi ma zho'i phor ba thogs te de zan za ba'i mdun na 'dug go/_/ji tsam na phyogs der skya bseng gi bu mo sgrol ma song ste/_des la ba rin po che bgos pa dang /_des glog byung ba lta bur rgyal po de ba lang 
[\[16b.5\]]skyong gi ma zhi ba dang bcas te snang bar byas so/_/zhi bas snang ba de mthong nas ya mtshan skyes te smras pa/_lha 'di ci lags/_glog cig glo bur du byung ngam/_'ga' zhig gis zhugs mar 'tshal/_des smras pa/_zhi ba 'di ni glog gi 'od kyang ma yin/_mar 
[\[16b.6\]]me'i yang ma yin gyi/_'on kyang skya bseng gi bu mo sgrol ma phyogs 'di nas song ste/_des la ba rin po che bgos pas 'di ni de'i 'od yin no/_/khyod kyis la ba rin po che de lta bu btang ste gser gyi phreng ba blangs pa ni khyod blun no/_/ji bdag gi khyim na gser gyi phreng ba med dam/_
[\[16b.7\]]nyis na rigs ngan pa las skyes pa de the gi'o/_/des smras pa/_lha de la de lta bu'i shes rab ga la mchis/_gdon ma 'tshal bar khyod nyid kyis la ba rin po che long shig ces bstan te des na des blangs lags mod/_rgyal pos smras pa/_ngas de la ma smras te des rang gi 
[\[17a\]]
[\[17a.1\]]blos blangs so/_/khyod kyis smras so/_/ngas ma smras so zhes de gnyis 'thabs par gyur nas/_zhi bas de'i mgor zho'i phor bas bsnun pa dang /_rgyal po de spyi gcer zhig pas de'i klad pa zhom mo/_/des lag pas mnams te bsams pa/_bdag gi klad 
[\[17a.2\]]pa yang zhom/_bdag gi klad rgyas kyang lug pas 'dis ye bdag bsad kyis ji srid srog dang ma bral gyi bar du je 'di bsad do snyam nas/_des gsos pa la bsgo ba/_gsos pa ngas ba lang skyong gi ma zhi ba yongs su btang gis sod cig_/gsos pas bsams pa/_de 'di 
[\[17a.3\]]la shin tu 'phangs na 'di khros pa'i kun nas dkris pas 'di skad du zer bar zad pas 'phral la gsad par mi bya'i kun nas dkris pa dang bral nas bsam pa shes par bya ste gsad kyis re zhig gnas dben pa zhig tu gzhag go snyam du rig nas/_smras pa/_lha de ltar 'tshal te dgum mo 
[\[17a.4\]]zhes byas nas/_des de gnas dben pa zhig tu bzhag go/_/rgyal pos kun nas dkris pa dang bral nas smras pa/_gsos pa ba lang skyong gi ma zhi ba ga re/_des smras pa/_lha khyod kyis ngas ba lang skyong gi ma zhi ba yongs su btang gis sod cig ces bka' stsal pas bdag 
[\[17a.5\]]gis de lha'i bka' bzhin du bkum lags so/_/des smras pa/_gsos pa legs so/_/da ni nga dang /_skya bseng gi bu mo sgrol ma dang /_gzhon nu ba lang skyong dang /_mdun na 'don kyang song la khyod nyid cod pan chings te rgyal srid byed la rag go/_/ngas ko des nga la ma gus pa byas 
[\[17a.6\]]pas ngas de nan thur byas la phyis dga' bar bya'o snyam du bsam bsam na khyod kyis mod kho na la bsad pa lta zhig_/des smras pa/_lha 'di na skyes bu mkhas pa kha cig smras pa'i don dpes kyang kun 'tshal bar 'gyur bas re zhig dpe gsan du gsol/_bsdus pa'i sdom ni/_khra 
[\[17a.7\]]bo dang ni sgren mo dang /_/rnyed par dka' dang slu ba dang /_/mi ngoms pa dang gnyid gtogs par/_/bsdus pa'i sdom du yang dag bsdus/_/sdom ni/_khra bo spre'u dang 'jig rten na/_/long ba dag ste tha ma yin/_/rgyal po chen po sngon byung ba ri'i phyogs mi 'du ba dang 'jigs pa ma 
[\[17b\]]
[\[17b.1\]]mchis pa shing sna tshogs kyi tshal gyis brgyan pa/_seng ge dang /_stag dang /_dred dang /_byi la dang /[ {]ri dgas [,]ri dwags [}]dang /_phag rgod rgyu ba/_bya'i tshogs sna tshogs kyis bsten pa gcig cig tu srog chags thi bas shing chen po zhig gi khar tshang bcas te/_des de 'bras bu smin pa 
[\[17b.2\]]rnams kyis bkang nas chung ma la smras pa/_bzang mo khyod kyis 'bras bu 'di dag bza' bar mi bya ste/_da lta ni gang yang rung bas bdag nyid 'tsho bar bya'o/_/nam rlung dang /_yul ngan byung ba de'i tshe 'di dag bza' bar bya'o/_/des smras pa/_legs te de bzhin bya'o/_/ji 
[\[17b.3\]]tsam na rlung dang nyi mas phog pas 'bras bu rnams skams te tshang de 'gribs par gyur pa dang /_thi bas smras pa/_bzang mo ngas khyod la khyod kyis 'bras bu 'di dag bza' bar mi bya ste/_rlung ngam yul ngan byung ba'i tshe bza' bar bya'o zhes ma bkag gam/_'o na ci'i phyir khyod 
[\[17b.4\]]kyis zos/_des smras pa/_bdag gis ma zos so/_/des smras pa/_ngas tshang 'di bkang ste bzhag na/_gal te khyod kyis ma zos na 'o na tshang 'di ci'i phyir 'gribs par gyur/_des smras pa/_tshang 'di ci'i phyir 'gribs ma shes/_bdag gis ni 'di las 'bras bu cig 
[\[17b.5\]]kyang ma zos so/_/khyod kyis zos so ngas ma zos so zhes de gnyis lan dang yang lan 'debs pa na thab mo byung ste des thi ba mo de mchus bsnun nas srog dang bral te de de nyid na 'phyang zhing 'dug go/_/re zhig cig na dus ma yin pa'i char chen po bab pa dang /_yang tshang de de kho na 
[\[17b.6\]]bzhin du 'bras bu de dag gis gang nas des bsams pa/_tshang 'di 'bras bu dag gis yang gang ba las na des 'di dag ma zos so snyam nas/_des de la bzod pa gsol bar brtsams pa/_khra mo sdug pa longs shig_/'di dag khyod kyis ma zos te bdag gi tshang 'di gang gis 
[\[17b.7\]]nyes pa cig bzod par mdzod cig ces byas pa dang /_lhas tshigs su bcad de smras pa/_nags tshal rgyu ba'i thi ba ni/_/'dab ma khra bo mig dmar ba/_/rang gis sdug ma bsad nas ni/_/blo ngan ci zhig mya ngan byed/_/ji ltar thi ba bab col spyod pa yis/_/'di na sdug pa 
[\[18a\]]
[\[18a.1\]]nyes med bsad nas ni/_/blo rmongs mya ngan byed cing bzang mo zhes/_/de la bzhams te nyes cig bzod gsol ba/_/de bzhin rgyal po gzu lums spyod pa yis/_/zhi ba yid dang 'thad pa 'dir bsad nas/_/blo rmongs mya ngan byed cing bzang mo zhes/_/de la bzhams 
[\[18a.2\]]te nyes cig bzod pa gsol/_/zhes bgyi ba lags te/_lha khyod kyis gsungs pa'i don ni bdag dpe de dang 'dra ba snyam bgyid do/_/lha gzhan yang khyim bdag cig dbyar 'das pa dang ston gyi dus su sran ma'i khur 'tshal nas zhing thog tu chas so/_/des sran ma'i 
[\[18a.3\]]khur de shing drung zhig tu bzhag nas pha zad du bshang ba'i sar mchis pa dang /_ji tsam na spre'u zhig shing de las babs nas sran ma las spar gang blangs te yang shing de las 'dzegs so/_/de 'dzeg pa na sran ma 'brum bu gcig shor de sa la lhung nas des sran ma spar gang po de 
[\[18a.4\]]bor te/_sran ma 'brum bu cig po de btsal bar brtsams pa na/_khyim bdag des de la bong ba cig bsnun te de dus las 'das pa dang lhas tshigs su bcad de smras pa/_sran ma spar gang bor nas su/_/gang zhig 'bras bu gcig tshol ba/_/shin tu tshogs mang ldan pa yi/_/
[\[18a.5\]]spre'u 'di kye ma re mi mdzangs/_/zhes bgyi ba lags te lhas gsungs pa'i don gang zhig ba lang skyong gi ma bkum nas/_yang bzod pa gsol bar bzhed pa ni bdag dpe de dang 'dra ba snyam bgyid do/_/rgyal pos smras pa/_gsos pa khyod kyis tshig cig kho na'i kha la ba lang 
[\[18a.6\]]skyong gi ma zhi ba bsad do/_/des smras pa/_lha/_ston pa gang zag zla med pa/_/gcig pu tshig ni gcig gsung ste/_/gsung ba de ni nges lags pas/_/'di la bdag blo 'gyur ma mchis/_/zhes bgyi ba khyod kyis ma gsan tam/_rgyal pos smras pa/_gsos pa khyod kyis 
[\[18a.7\]]gang gi phyir ba lang skyong gi ma zhi ba bsad pas nga long bar byas so/_/des smras pa/_lha/_lha dang mir bcas 'jig rten 'dir/_/long ba gnyis ni nges grub pa/_/rang bzhin gyis ni dmus long dang /_/gang yang chos la mi gnas pa'o/_/'jig rten 'di dang pha 
[\[18b\]]
[\[18b.1\]]rol du/_/gzhan yang long ba gnyis lags te/_/gang la sdig lta de yod dam/_/gang zhig khrims la mi brten pa'o/_/zhes bgyi ba khyod kyis ma gsan tam/_/sdom ni/_sgren mo cir yang mi rung dang /_/ma spyad gtun dang lan gcig dang /_/nad dang bag tsha brnyas 
[\[18b.2\]]pa dang /_/de bzhin du ni bags kyis so/_/byis pa dang ni bshes dag dang /_/skyes bu tha shal nyid dang ni/_/shing rta yis ni 'khor lo dang /_/g.yo gtogs par ni yongs su rdzogs/_/rgyal pos smras pa/_gsos pa gang gi phyir khyod kyis ba lang skyong gi ma zhi ba 
[\[18b.3\]]bsad pas nga sgren mor byas so/_/des smras pa/_lha sgren mo gsum gyi mi mdzes pa khyod kyis ma gsan tam/_rgyal pos smras pa/_gsos pa gsum gang yin/_lha/_klung ni chu med sgren mo ste/_/yul 'khor 'gron med sgren mo'o/_/gal te ming po bcu yod 
[\[18b.4\]]kyang /_/khyo med bud med sgren mo'o/_/zhes bgyi ba lags so/_/rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas nga cir yang mi rung bar byas so/_/des smras pa/_lha 'jig rten na cir yang mi rung ba gsum mchis par 
[\[18b.5\]]khyod kyis ma gsan tam/_des smras pa/_gsos pa gsum gang yin/_lha/_rta bo thal kar bang bul dang /_/ston mo bya na med pa dang /_/bud med gang zhig khyim sun 'byin/_/'di gsum cir yang mi rung ba'o/_/rgyal pos smras pa/_gsos pa ba 
[\[18b.6\]]lang skyong gi ma zhi ba longs ma spyad par khyod kyis bsad do/_/des smras pa/_lha/_sol ba byed pa'i gos dang ni/_/bkru bshal byed pa'i lham dag dang /_/rgyal po'i btsun mo'i 'khor rnams ni/_/longs ma spyad par dengs par 'gyur/_/zhes bgyi ba khyod kyis 
[\[18b.7\]]ma gsan tam/_lha de dag 'ba' zhig tu ma bas gzhan yang gsum ste/_nags kyi shing gi me tog dang /_/dka' thub can gyi lang tsho dang /_/shing rta mkhan gyi chung ma dag_/longs ma spyad par dengs par 'gyur/_/rgyal pos smras pa/_gsos pa gang gi 
[\[19a\]]
[\[19a.1\]]phyir khyod kyis ba lang skyong gi ma zhi ba bsad pas khyod ni gtun gyis brdeg pa'i rgyu'o/_/des smras pa/_lha/_shing mkhan rtsang rtsing 'jog pa dang /_/bzang mkhan skud pa ring po dang /_/kha lo sgyur ba mig rgyang thung /_/de gsum gtun gyis brdeg rgyu'o/_/zhes 
[\[19a.2\]]bgyi ba khyod kyis ma gsan tam/_lha de dag 'ba' zhig tu ma bas/_gzhan yang gsum ste/_pho nya'i pho nya gang yin dang /_/mngag gzhug pa yi mngag gzhug dang /_/bud med 'phyon ma byed pa gang /_/de gsum btun gyis brdeg rgyu'o/_/lha de dag 'ba' zhig tu ma bas 
[\[19a.3\]]gzhan yang gsum ste/_gnag rdzi grong na rgyu ba dang /_/'breg mkhan nags na rgyu ba dang /_/mag pa rtag tu 'ong byed pa/_/de gsum gtun gyis brdeg rgyu'o/_/rgyal pos smras pa/_gsos pa khyod kyis ba lang skyong gi ma zhi ba lan gcig gis bsad do/_/des smras pa/_lha/_
[\[19a.4\]]rgyal po smra ba lan gcig ste/_/bu mo sbyin pa lan gcig go/_/'phags pa'i gzigs pa lan gcig ste/_/de gsum lan re lan re'o/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas 
[\[19a.5\]]khyod ni rang gis nad bslangs so/_/des smras pa/_lha/_sdar ma sna tshogs go gyon dang /_/rtswa mjing chung ngu nor mang dang /_/rgan po chung ma gzhon len pa/_/de dag rang gis nad bslangs so/_/zhes bgyi ba khyod kyis ma gsan tam/_rgyal pos smras pa/_gsos pa gang gi 
[\[19a.6\]]phyir khyod kyis ba lang skyong gi ma zhi ba bsad pas nga ni khyod la bag tsha'o/_/des smras pa/_lha/_dka' thub can ni blun mthong dang /_/dpa' bo rma mtshan med pa dang /_/bu mo chen mo mthong nas ni/_/snying la bag tsha skye bar 'gyur/_/zhes bgyi ba khyod kyis ma gsan tam/_rgyal 
[\[19a.7\]]pos smras pa/_gsos pa gang gi phyir khyod kyis ba lang skyong gi ma zhi ba bsad pas nga brnyas so/_/des smras pa/_lha/_cal le col le smra ba dang /_/gnyis pa gos ngan gyon pa dang /_/skru zhing za ba gang yin pa/_/de gsum brnyas par bya ba yin/_/zhes bgyi ba khyod kyis 
[\[19b\]]
[\[19b.1\]]ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas ngas khyod dgra zhig bags kyis spel to/_/des smras pa/_lha/_nya ni bags kyis bza' bar bya/_/ri bo la ni bags kyis gzeg_/don rnams bags kyis 
[\[19b.2\]]bsgrub bya ste/_/'di gsum bags kyis bags kyis bya/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni byis pa'o/_/des smras pa/_lha/_ma 'dris pa la yid rton dang /_/ma 
[\[19b.3\]]rungs pa la sten pa dang /_/gya tsom du ni yongs gtong ba/_/byis pa'i mtshan nyid rnam gsum mo/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni bshes pa 'byed pa yin no/_/
[\[19b.4\]]des smras pa/_lha/_bshes rnams la ni mi sten dang /_/gnyis pa ha cang sten pa dang /_/dus ma yin par slong byed pa/_/des ni bshes rnams 'byed par byed/_/ces bgyi ba khyod kyis ma gsan tam/_rgyal pos smras pa/_gsos pa gang gi phyir khyod 
[\[19b.5\]]kyis ba lang skyong gi ma zhi ba bsad pas khyod ni skyes bu tha shal yin no/_/des smras pa/_lha/_rtag tu gzhan gyi nor dang ni/_/bdag nyid 'dod pa rnog byed dang /_/de bzhin sdug bsngal la dga' ba/_/de gsum skyes bu tha shal yin/_/zhes bgyi ba khyod kyis ma 
[\[19b.6\]]gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni shing rta'i 'khor los gsad rgyu yin no/_/des smras pa/_lha/_ri mo mkhan ni tshon gtong mi shes dang /_/'khrul 'khor mkhan ni 'byor ka mi shes dang /_/gyad [(]gyi [,]kyi [)]bu 
[\[19b.7\]]ni dor thabs mi shes pa/_/gsad bya gsad par rtag tu bzlog pa med/_/ces bgyi ba lhas ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni g.yo can yin no/_/des smras pa/_lha/_bud med khyo gsum 
[\[20a\]]
[\[20a.1\]]brgyud pa dang /_/dge slong phyir ni 'ongs pa dang /_/bya ni rgya las shor dang gsum/_/g.yo can nang na de g.yo ngan/_/zhes bgyi ba khyod kyis ma gsan tam/_sdom ni/_rnyed par dka' dang gzhan dang gcig_/bsags dang de bzhin mi mthun dang /_/brdungs 
[\[20a.2\]]dang med pa nyid dang ni/_/mi 'tsham pa ni don med do/_/gsos pa khyod kyis ba lang skyong gi ma rnyed dka' ba bsad do/_/des smras pa/_lha/_ri bong rwa can rnyed par dka'/_/ru sbal spu can rnyed par dka'/_/smad 'tshong gcig pu 'dug pa dang /_/gzu bo drang por smra rnyed 
[\[20a.3\]]dka'/_/zhes bgyi ba khyod kyis ma gsan tam/_rgyal pos smras pa/_gsos pa khyod kyis gzhan gyi ched du ba lang skyong gi ma zhi ba bsad do/_/des smras pa/_lha/_gtams pa len dang gnya' bo dang /_/g.yon can gyi ni che bzhi dang /_/smyan byed blo zhan bzhi po dag_/gzhan 
[\[20a.4\]]gyi don du ma rung 'gyur/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas nga gcig pur byas so/_/des smras pa/_lha/_skye ba na yang 'di gcig skye bar 'gyur/_/de bzhin 'chi ba na yang 'di 
[\[20a.5\]]gcig 'chi/_/skye bo gcig pus 'di na sdug bsngal myong /_/'khor ba la ni grogs yod ma yin no/_/zhes bgyi ba khyod kyis ma gsan tam/_rgyal pos smras pa/_gsos pa khyod kyis ba lang skyong gi ma zhi ba tshogs bsags pa bsad do/_/des smras pa/_lha/_nya sgong a mra'i 
[\[20a.6\]]me tog dang /_/sdug bsngal gyur pa'i don gnyer ba/_/dper na ston ka'i sprin bzhin du/_/bsags pa rnams kyang don med 'gyur/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni mi 
[\[20a.7\]]mthun pa yin no/_/des smras pa/_lha/_nyi ma grib mar mi mthun zhing /_/snang ba dang ni mun pa dang /_/nyin par mtshan mor mi mthun te/_/chos dang chos min rtag mi mthun/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang 
[\[20b\]]
[\[20b.1\]]skyong gi ma zhi ba bsad pas khyod ni brdung rgyu'o/_/des smras pa/_lha/_gos rnams brdungs na 'jam po dag tu 'gyur/_/bong bu brdungs na de dag mgyogs par 'gyur/_/bud med rnams ni brdungs na dbang du 'gyur/_/rnga dag ma brdungs sgra 'byin mi 'gyur ro/_/zhes bgyi ba khyod 
[\[20b.2\]]kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni med par bya ba yin no/_/des smras pa/_lha/_rlung gis sbun pa med par byed/_/skye bo'i sgra yis glu de bzhin/_/skyes bu ngan pa bsten pa dang /_/mi mdzes yon 
[\[20b.3\]]tan med par byed/_/ces bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni 'tsham pa ma yin no/_/des smras pa/_lha/_rgyal po [{]brdzun [,]rdzun [}]du smra ba dang /_/sman pa gsung dang dge sbyong 'khrug_/
[\[20b.4\]]blo dang ldan pa kun rmongs pa/_/bzhi ni 'tsham pa ma yin no/_/zhes bgyi ba khyod kyis ma gsan tam/_rgyal pos smras pa/_gsos pa khyod kyis don med par ba lang skyong gi ma zhi ba bsad do/_/des smras pa/_lha/_nyin par mar me bus pa don med do/_/rgya mtshor 
[\[20b.5\]]char pa bab pa don med do/_/'grangs la ston mo byin pa don med do/_/skyes bu ngan pa bsten pa don med do/_/zhes bgyi ba khyod kyis ma gsan tam/_sdom ni/_slu dang blta dang ma legs dang /_/bskrad dang 'jigs dang mi dga' gtang /_/sred dang ma bsams 
[\[20b.6\]]mya ngan gtogs/_/de ni tshogs su yang dag bsgrags/_/rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni slu ba yin no/_/des smras pa/_lha/_slu ba bzhi mchis par khyod kyis ma gsan tam/_bzhi gang yin/_lha/_mi 
[\[20b.7\]]'dod pa la 'doms pa dang /_/gnyid kyis dub la 'chad pa dang /_/don du gnyer min don gnyer dang /_/stobs dang ldan rnams 'gyed pa'o/_/rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni blta bar bya ba yin no/_/des smras pa/_
[\[21a\]]
[\[21a.1\]]lha/_g.yul ngor dpa' bo blta bya ste/_/mi bzad dug la gsang sngags blta/_/bza' btung tshe na nye du ste/_/don rtogs bya la mkhas pa blta/_/zhes bgyi ba khyod kyis ma gsan tam/_/rgyal pos smras pa/_gsos pa gang gi phyir khyod 
[\[21a.2\]]kyis ba lang skyong gi ma zhi ba bsad pas ma legs pa byas so/_/des smras pa/_lha/_khyim pa le lo ma legs chags ma legs/_/rab byung yang dag sdom pa min ma legs/_/rgyal po gzu lums spyod pa'ang ma legs te/_/mkhas gang 'khrug byed de 
[\[21a.3\]]yang ma legs so/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni bskrad par bya ba yin no/_/des smras pa/_lha/_mi mkhas shing rta gcog pa dang /_/khal chen 'gel 
[\[21a.4\]]bas glang gsod dang /_/ha cang bzhos pas be'u gsod dang /_/nye du'i khyim 'dug chung ma bskrad/_/ces bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod mthong na nga 'jigs so/_/
[\[21a.5\]]des smras pa/_lha/_'ur pa dang ni chu skyar dang /_/gsum pa phyag dar srin bu dang /_/bzhi pa lham bu chu gsher ni/_/'jigs bya min la 'jigs par byed/_/ces bgyi ba khyod kyis ma gsan tam/_rgyal pos smras pa/_gsos pa ba lang skyong gi ma zhi ba med pas 
[\[21a.6\]]mi dga'o/_/des smras pa/_lha/_spre'u ni grong na mi dga' ste/_/chu srin byis pa gsod ri la/_/chom rkun dge sbyong khyim du ste/_/byi po rang gi khyim mi dga'/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis 
[\[21a.7\]]ba lang skyong gi ma zhi ba bsad pas khyod ni gtang bar bya ba yin no/_/des smras pa/_lha/_rigs kyi phyir ni gcig gtang ste/_/grong gi phyir ni rigs gtang ngo /_/yul gyi phyir ni grong gtang ste/_/bdag gi phyir ni yul gtang ngo /_/zhes bgyi ba khyod kyis ma gsan 
[\[21b\]]
[\[21b.1\]]tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas nga'i sred pa 'chad du mi btub po/_/des smras pa/_lha/_rtsa med gzhan gyi bud med dang /_/lag pa gcig gis chu 'thung dang /_/gzhan gyis chang blud gang yin pa/_/
[\[21b.2\]]de dag sred pa 'chad pa med/_/ces bgyi ba khyod kyis ma gsan tam/_rgyal pos smras pa/_gsos pa khyod kyis ma bsams pa kho nar ba lang skyong gi ma zhi ba bsad do/_/des smras pa/_lha/_rgyal po rgyal po'i mdzod ni ma bsams par/_/lam du zhugs la chom 
[\[21b.3\]]por ma bsams par/_/khyim na bud med thab mo ma bsams par/_/rab tu byung ba'i rnyed pa ma bsams par/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas mya ngan bya ba yin no/_/des 
[\[21b.4\]]smras pa/_lha/_chags can rgas pa'ang mya ngan bya ba ste/_/mi bzang por mo'ang mya ngan bya ba yin/_/smad 'tshong rgas pa'ang mya ngan bya ba ste/_/rab byung gtum po'ang mya ngan bya ba yin/_/sdom ni/_blta bas mi ngoms yid 'thad dang /_/brtse bar mi bya nor dang ni/_/smra bar 
[\[21b.5\]]mi bya rab sdang dang /_/mgon med bshes dang yid brtan pa'o/_/rgyal pos smras pa/_gsos pa khyod kyis nga'i ba lang skyong gi ma zhi ba blta bas mi ngoms pa bsad do/_/des smras pa/_lha/_glang po'i gtso dang rgyal po dang /_/rgya mtsho dang ni ri rab dang /_/sangs rgyas smra ba 
[\[21b.6\]]rnams kyi mchog_/blta ba yis ni mi ngoms yin/_/zhes bgyi ba khyod kyis ma gsan tam/_rgyal pos smras pa/_gsos pa khyod kyis ba lang skyong gi ma zhi ba nga'i yid dang 'thad pa bsad do/_/des smras pa/_lha/_gzugs bzang mo dang rigs ldan dang /_/des dang 
[\[21b.7\]]rigs ni 'phel byed pa/_/dar la bab dang bud med lnga/_/rgyal chen yid dang 'thad pa yin/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod dang lhan cig rtse bar mi bya ba yin no/_/des 
[\[22a\]]
[\[22a.1\]]smras pa/_lha/_byis pa sbrul dang sbal ba dang /_/gang gi ma ni g.yem pa dang /_/mi gang mdza' ni mi rtag dang /_/lhan cig rtse bar mi bya'o/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi 
[\[22a.2\]]ma zhi ba bsad pas khyod kyis nor 'phrog pa byas so/_/des smras pa/_lha/_rol mo mkhan dang dmag mi dang /_/sman pa chom rkun btson rdzi ste/_/de dag nyam thag gyur pa la'ang /_/nor ni 'phrog par byed pa yin/_/zhes bgyi ba khyod kyis ma gsan tam/_rgyal pos smras 
[\[22a.3\]]pa/_gsos pa gang gi phyir khyod kyis ba lang skyong gi ma zhi ba bsad pas khyod ni smra bar bya ba ma yin no/_/des smras pa/_lha/_ha cang phyug dang ha cang dbul/_/dma' dang ha cang mtho gang dang /_/ha cang ring dang ha cang nye/_/de drug smra bar bya ba min/_/zhes bgyi 
[\[22a.4\]]ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni sems rab tu sdang ba yin no/_/des smras pa/_lha/_sbyin pa mi snang mi mthun byed pa dang /_/mthun par mi byed nyes spyod sgrogs pa dang /_/
[\[22a.5\]]sbyin pa byin nas rim gyis ldog byed pa/_/de dag rab tu sdang ba'i rtags yin no/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas nga mgon med par gyur to/_/des smras pa/_lha/_
[\[22a.6\]]gnas brtan rgyal po rgan po dang /_/tshul med bka' blo mi bde dang /_/bla ma la ni gnod byed gang /_/de drug mgon ni med par bshad/_/ces bgyi ba khyod kyis ma gsan tam/_rgyal pos smras pa/_gsos pa khyod kyis gang gi phyir ba lang skyong gi ma zhi ba bsad 
[\[22a.7\]]pas khyod dang lhan cig bshes par bya ba ma yin no/_/des smras pa/_lha/_bzhad gad mkhan dang gar mkhan dang /_/pho nya smad 'tshong chang dad can/_/ma ning de bzhin gzhung ngan pa/_/de dag dang ni bshes mi bya/_/zhes bgyi ba khyod kyis ma gsan tam/_rgyal pos 
[\[22b\]]
[\[22b.1\]]smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni yid brtan par bya ba ma yin no/_/des smras pa/_lha/_ske tsam nub pa'i chu dang rta dang ni/_/glang po che dang spre'u dang sbrul nag dang /_/spu 'greng ba dang gdong gnyer gang ba dang /_/kha spu nyung 
[\[22b.2\]]la yid ni brtan mi bya/_/zhes bgyi ba khyod kyis ma gsan tam/_sdom ni/_gnyid med 'dod pa ma yin dang /_/kun nas mnar sems dngos po dang /_/de bzhin snying rje khwa dang ni/_/zlog thabs tha ma stobs yin no/_/rgyal pos smras pa/_gsos pa gang gi phyir 
[\[22b.3\]]khyod kyis ba lang skyong gi ma zhi ba bsad pas nga gnyid med do/_/des smras pa/_lha/_g.yem dang skem nad can dang ni/_/cham pas thebs dang sdug bsngal dang /_/don sems khros dang brtson pa dang /_/'jigs pa de ni rnam kun tu/_/gnyid mi 'ong ste 'jig rten na/_/
[\[22b.4\]]brgyad ni rang bzhin sdug bsngal lo/_/zhes bgyi ba khyod kyis ma gsan tam/_rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas nga 'dod pa ma yin no/_/des smras pa/_lha/_'dod pa ma yin pa'i dngos po brgyad ces bgyi 
[\[22b.5\]]ba khyod kyis ma gsan tam/_gsos pa brgyad gang yin/_/na dang rga dang 'chi ba dang /_/sdug bral mi sdug phrad pa dang /_/ser ba thog tog mi rtag nyid/_/brgyad ni 'jig rten 'dod min rab/_/rgyal pos smras pa/_gsos pa gang gi phyir khyod kyis ba lang 
[\[22b.6\]]skyong gi ma zhi ba bsad pas nga khyod la kun nas mnar sems skyes so/_/des smras pa/_lha/_kun nas mnar sems dgu 'dul ba zhes bgyi ba khyod kyis ma gsan tam/_gsos pa dgu gang yin/_lha 'di ni bdag la gnod par 'dod pa phan pa ma yin par 'dod pa bde 
[\[22b.7\]]ba ma yin par 'dod pa reg pa ma yin par 'dod pa/_grub pa dang bde ba ma yin par 'dod pa ste/_'dis bdag la 'dod pa byas so byed do byed par 'gyur ro snyam mo/_/yang de 'di snyam du sems te/_gzhan las bdag gi 'di ltar gyur na mi rung bas bdag gi 'di 
[\[23a\]]
[\[23a.1\]]kho na ltar 'gyur bar bya'o zhes bya ba 'di 'grub par ga la 'gyur snyam nas/_de de la kun nas mnar sems skyes pa sel bar byed do/_/'di ni gang zhig bdag la gnod par 'dod pa phan pa ma yin par 'dod pa/_bde ba ma yin par 'dod pa/_rig 
[\[23a.2\]]pa ma yin par 'dod pa/_grub pa dang bde ba ma yin par 'dod pa/_de la gnod par 'dod pa/_phan pa ma yin par 'dod pa/_bde ba ma yin par 'dod pa/_reg pa ma yin par 'dod pa/_grub pa dang bde ba ma yin par 'dod pa ste/_'dis de la gnod pa 
[\[23a.3\]]byas so byed do byed par 'gyur ro snyam mo/_/yang de 'di snyam du sems te/_gzhan las bdag gi 'di ltar gyur na mi rung bas bdag gis 'di kho na ltar 'gyur bar bya'o zhes bya ba 'di 'grub par ga la 'gyur snyam nas/_de de la kun nas mnar sems skyes pa sel bar 
[\[23a.4\]]byed do/_/'di ni gang zhig bdag la gnod par 'dod pa/_phan pa ma yin par 'dod pa/_bde ba ma yin par 'dod pa/_reg pa ma yin par 'dod pa/_grub pa dang bde ba ma yin par 'dod pa/_de la don du 'dod pa/_phan par 'dod pa/_bde bar 'dod pa/_reg 
[\[23a.5\]]par 'dod pa/_grub pa dang bde bar 'dod pa ste/_'dis de la phan par byas so byed do byed par 'gyur ro snyam mo/_/yang de 'di snyam du sems te/_gzhan las bdag gis 'di ltar gyur na mi rung bas bdag gis 'di kho na ltar 'gyur bar bya'o zhes bya ba 'di grub par 
[\[23a.6\]]ga la 'gyur snyam nas/_de de la kun nas mnar sems skyes pa sel bar byed do/_/rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni snying rje med pa yin no/_/des smras pa/_lha/_khyod kyis snying rje med pa bcu po shan pa dang /_
[\[23a.7\]]bya gag 'tshong pa dang /_phag 'tshong pa dang /_nya pa dang /[ {]ri dgas [,]ri dwags [}]kyi rngon pa dang /_bya ba dang /_ri bong rgyas 'chor ba dang /_chom rkun pa dang /_gshed ma pa dang /_ba lang gsod pa lags par ma gsan tam/_rgyal pos smras pa/_gsos pa gang gi phyir khyod kyis ba 
[\[23b\]]
[\[23b.1\]]lang skyong gi ma zhi ba bsad pas khyod ni khwa lta bu yin no/_/des smras pa/_lha/_yan lag bcu dang ldan na khwa lta bu lags so zhes bgyi ba khyod kyis ma gsan tam/_gsos pa bcu gang yin/_lha/_gcor ba dang /_mu cor smra ba dang /_thub chod byed pa dang /_'khu ba dang /_
[\[23b.2\]]byas pa mi gzo ba dang /_snying rje med pa dang /_ma byin par len pa dang /_bsogs pa dang /_dgang dka' ba dang /_'chal pa lags so/_/rgyal pos smras pa/_gsos pa gang gi phyir khyod kyis ba lang skyong gi ma zhi ba bsad pas khyod ni zlog thabs can yin no/_/des 
[\[23b.3\]]smras pa/_lha/_zlog thabs can bcu zhes bgyi ba khyod kyis ma gsan tam/_gsos pa bcu gang yin/_lha/_nyi ma zlog thabs can dang /_zla ba zlog thabs can dang /_me zlog thabs can dang /_chu zlog thabs can dang /_gzhon nu ma zlog thabs can dang /_bud med 
[\[23b.4\]]zlog thabs can dang /_bram ze zlog thabs can dang /_gcer bu pa zlog thabs can dang /_dge slong zlog thabs can dang /_slad sa zlog thabs can lags so/_/de la nyi ma zlog thabs can ni nyi ma ni dgun glo nas mchi na dro bar yang mi 'gyur la/_so ga thag ring po nas 
[\[23b.5\]]mchi na 'on kyang dro bar 'gyur te/_'di ni nyi ma zlog thabs can zhes bgyi'o/_/zla ba zlog thabs can gang zhe na/_zla ba ni gang gi tshe shas chung ba de'i tshe skye bo thams cad kyis phyag bya bar 'gyur la/_gang gi tshe rnam pa thams cad yongs su rdzogs par gyur pa de'i tshe su 
[\[23b.6\]]yang phyag mi 'tshal te/_'di ni zla ba zlog thabs can zhes bgyi'o/_/me zlog thabs can gang zhe na/_me ni tshig pa me nyid du sreg ste/_'di ni me zlog thabs can zhes bgyi'o/_/chu zlog thabs can gang zhe na/_chu ni dgun rdzing na bsil na 'on kyang btung du mi rung 
[\[23b.7\]]gi/_khron pa na dro na 'on kyang btung du rung la/_so gar rdzing na dro na 'on kyang btung du rung la/_khron pa na bsil na 'on kyang btung du mi rung ste/_'di ni chu zlog thabs can zhes bgyi'o/_/gzhon nu ma zlog thabs can gang zhe na/_gzhon nu ma ni gang gi tshe ma byin pa 
[\[24a\]]
[\[24a.1\]]de'i tshe gyos po'i khyim la dga' la/_gang gi tshe gyos po'i khyim du khyer ba de'i tshe khyim la khong du yang dga' la ngu bar byed de/_'di ni gzhon nu ma zlog thabs can zhes bgyi'o/_/bud med zlog thabs can gang zhe na/_bud med ni gang gi tshe gzhon zhing blta 
[\[24a.2\]]na yid du 'ong ba de'i tshe lus bkab ste 'gro la/_gang gi tshe rgas shing yid du mi 'ong ba de'i tshe phye nas 'gro ste/_'di ni bud med zlog thabs can zhes bgyi'o/_/bram ze zlog thabs can gang zhe na/_bram ze ni gang gi tshe byis pa ste 'dod pa'i 'dod chags ma skyes pa de'i tshe 
[\[24a.3\]]tshangs par spyad pa spyod pa la gang gi tshe dar la bab ste 'dod pa'i 'dod chags skyes pa de'i tshe 'dod pa dag sten par byed de/_'di ni bram ze zlog thabs can zhes bgyi'o/_/gcer bu pa zlog thabs can gang zhe na/_gcer bu pa ni gang gi tshe khyim na 'dug pa de'i tshe gos gyon 
[\[24a.4\]]zhing 'dug la gang gi tshe spyod yul du 'gro ba de'i tshe ni gcer bur 'gro ste/_'di ni gcer bu pa zlog thabs can zhes bgyi'o/_/dge slong zlog thabs can gang zhe na/_dge slong ni gang gi tshe gzhon nu lang tsho la bab cing zos pa dang 'thungs pa dang /_'chos pa dang myangs pa 
[\[24a.5\]]rnams 'ju bar nus pa de'i tshe de dag mi rnyed la/_gang gi tshe rgas te zos pa dang /_'thungs pa dang /_'chos pa dang /_myangs pa rnams 'ju bar mi nus pa de'i tshe de dag rnyed de/_'di ni dge slong zlog thabs can zhes bgyi'o/_/slad sa zlog thabs can gang zhe na/_slad sa 
[\[24a.6\]]ni gang gi tshe gsher ba de'i tshe chu'i steng na 'phyo la/_gang gi tshe skams pa de'i tshe 'bying ste/_'di ni slad sa zlog thabs can zhes bgyi'o//_//'dul ba phran tshegs kyi gzhi/_bam po sum bcu pa/_rgyal pos smras pa/_gsos pa thams cad go ste chog 
[\[24a.7\]]go/_/'di dris drang por smros shig_/khyod kyis stobs gang gis ba lang skyong gi ma zhi ba bsad des smras pa/_lha bdag la gang gis na ba lang skyong gi ma khums pa'i stobs ga la mchis/_lha 'on kyang 'phags pa ka t+ya'i bu chen po 'di gang gi nyan thos lags pa de ni de 
[\[24b\]]
[\[24b.1\]]bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i/_kha lo sgyur ba/_bla na med pa/_lha dang mi rnams kyi ston pa lags te/_de bzhin 
[\[24b.2\]]gshegs pa dgra bcom pa yang dag par rdzogs pa'i sangs rgyas ye shes thogs pa mi mnga' ba'i stobs kyis 'khor los sgyur ba de la gang dag dang ldan na de khyu mchog gi gnas rlabs po che zhal gyis 'che zhing tshangs pa'i 'khor lo bskor bar mdzad/_'khor gyi 
[\[24b.3\]]nang du seng ge'i sgra yang dag par sgrogs par mdzad pa stobs bcu mnga'o/_/bcu gang lags zhe na/_lha de ni gnas la yang gnas su/_gnas ma yin pa la yang gnas ma yin par yang dag par ji lta ba bzhin du rab tu mkhyen to/_/lha 'di ni de'i stobs dang po 
[\[24b.4\]]lags te/_stobs de dang ldan pas de khyu mchog gi gnas rlabs po che zhal gyis 'che zhing tshangs pa'i 'khor lo bskor bar mdzad/_'khor gyi nang du seng ge'i sgra yang dag par sgrogs par mdzad do/_/lha gzhan yang des sems can rnams kyi las dang chos yang 
[\[24b.5\]]dag par blangs pa 'das pa dang /_ma 'ongs pa dang /_da ltar byung ba rnams la gnas dang /_gzhi dang /_rgyu dang /_rnam par smin par yang dag pa ji lta ba bzhin du rab tu mkhyen to/_/des sems can rnams kyi las dang chos yang dag par blangs pa 'das pa 
[\[24b.6\]]dang /_ma 'ongs pa dang /_da ltar byung ba rnams gnas dang /_gzhi dang /_rgyu dang /_rnam par smin par yang dag par ji lta ba bzhin du rab tu mkhyen pa gang lags pa 'di ni lha de'i stobs gnyis pa lags te/_stobs de dang ldan pas de khyu mchog gi gnas 
[\[24b.7\]]rlabs po che zhal gyis 'che zhing tshangs pa'i 'khor lo bskor bar mdzad/_'khor gyi nang du seng ge'i sgra yang dag par sgrogs par mdzad do/_/lha/_gzhan yang des bsam gtan dang /_rnam par thar pa dang /_ting nge 'dzin dang /_snyoms par 'jug pa rnams 
[\[25a\]]
[\[25a.1\]]kyi kun nas nyon mongs pa dang /_rnam par byang ba rnam par gzhag pa dang /_rnam par dag pa yang dag pa ji lta ba bzhin du rab tu mkhyen to/_/des bsam gtan dang /_rnam par thar pa dang /_ting nge 'dzin dang /_snyoms par 'jug pa rnams kyi kun 
[\[25a.2\]]nas nyon mongs pa dang /_rnam par byang ba rnam par gzhag pa dang /_rnam par dag pa yang dag pa ji lta ba bzhin du mkhyen pa gang lags pa 'di ni lha de'i stobs gsum pa lags te/_stobs de dang ldan pas khyu mchog gi gnas rlabs po che zhal gyis 'che zhing 
[\[25a.3\]]tshangs pa'i 'khor lo bskor bar mdzad/_'khor gyi nang na seng ge'i sgra yang dag par sgrogs par mdzad do/_/lha gzhan yang des sems can gzhan rnams dang gang zag gzhan rnams kyi dbang po mchog dang /_mchog ma yin pa nyid yang dag pa ji lta ba bzhin du rab 
[\[25a.4\]]tu mkhyen to/_/des sems can gzhan rnams dang gang zag gzhan rnams kyi dbang po mchog dang /_mchog ma yin pa nyid yang dag pa ji lta ba bzhin du rab tu mkhyen pa gang lags pa 'di ni de'i stobs bzhi pa lags te/_stobs de dang ldan pas de khyu mchog gi 
[\[25a.5\]]gnas rlabs po che zhal gyis 'che zhing tshangs pa'i 'khor lo bskor bar mdzad/_'khor gyi nang du seng ge'i sgra yang dag par sgrogs par mdzad do/_/lha gzhan yang des sems can gzhan rnams dang /_gang zag gzhan rnams kyis mos pa sna tshogs nyid yang dag pa 
[\[25a.6\]]ji lta ba bzhin du rab tu mkhyen to/_/des sems can gzhan rnams dang /_gang zag gzhan rnams kyi mos pa sna tshogs nyid yang dag pa ji lta ba bzhin du rab tu mkhyen pa gang lags pa 'di ni lha de'i stobs lnga pa lags te/_stobs de dang ldan pas de khyu mchog gi gnas rlabs 
[\[25a.7\]]po che zhal gyis 'che zhing tshangs pa'i 'khor lo bskor bar mdzad/_'khor gyi nang du seng ge'i sgra yang dag par sgrogs par mdzad do/_/lha gzhan yang des 'jig rten khams sna tshogs pa dang /_khams du ma pa'o zhes bgyi bar yang dag pa ji lta ba bzhin rab tu mkhyen to/_/
[\[25b\]]
[\[25b.1\]]des 'jig rten khams sna tshogs pa dang /_khams du ma pa'o zhes bya bar yang dag pa ji lta ba bzhin rab tu mkhyen pa gang lags pa 'di ni lha de'i stobs drug pa lags te/_stobs de dang ldan pas de khyu mchog gi gnas rlabs po che zhal gyis 'che zhing tshangs pa'i 'khor lo 
[\[25b.2\]]bskor bar mdzad/_'khor gyi nang du seng ge'i sgra yang dag par sgrogs par mdzad do/_/lha gzhan yang des kun du 'gro ba'i lam yang dag pa ji lta ba bzhin rab tu mkhyen to/_/des kun du 'gro ba'i lam yang dag pa ji lta ba bzhin du rab tu mkhyen pa gang lags pa 'di ni lha de'i 
[\[25b.3\]]stobs bdun pa lags te/_stobs de dang ldan pas de khyu mchog gi gnas rlabs po che zhal gyis 'che zhing tshangs pa'i 'khor lo bskor bar mdzad/_'khor gyi nang du seng ge'i sgra yang dag par sgrogs par mdzad do/_/lha gzhan yang des sngon gyi gnas rnam pa du ma rjes su dgongs 
[\[25b.4\]]te/_'di lta ste/_tshe gcig kyang dgongs/_tshe gnyis dang /_gsum dang /_bzhi dang /_lnga dang /_drug dang /_bdun dang /_brgyad dang /_dgu dang /_bcu dang /_nyi shu dang /_sum bcu dang /_bzhi bcu dang /_lnga bcu dang /_tshe brgya dang /_tshe stong dang /_tshe brgya stong dang /_
[\[25b.5\]]tshe brgya phrag du ma dang /_tshe stong phrag du ma dang /_tshe brgya stong phrag du ma dang /_'jig pa'i bskal pa dang /_'chags pa'i bskal pa dang /_'jig pa dang 'chags pa'i bskal pa dang /_'jig pa'i bskal pa du ma dang /_'chags pa'i bskal pa du ma dang /_'jig 
[\[25b.6\]]pa dang 'chags pa'i bskal pa du ma yang rjes su dgongs te/_gang du bdag gi ming ni 'di zhes bya/_rigs ni 'di lta bu/_rus ni 'di lta bu/_kha zas ni 'di lta bu za za/_bde ba dang sdug bsngal ni 'di lta bu zhig nyams su myong /_tshe ni 'di tsam thub/_yun ni 'di 
[\[25b.7\]]srid cig gnas gnas/_tshe'i mtha' ni 'di srid cig yin par gyur pa na sems can ni de dag byung ngo /_/bdag gnas de nas shi 'phos nas ni che ge mo zhig tu skyes so/_/de nas kyang shi 'phos nas ni 'dir skyes so zhes sngon gyi gnas rnam pa du ma rnam pa dang bcas/_yul 
[\[26a\]]
[\[26a.1\]]phyogs dang bcas par rjes su dgongs so/_/des sngon gyi gnas rnam pa du ma rjes su dgongs te/_'di lta ste/_tshe gcig kyang dgongs pa nas/_'dir skyes zhes bya ba'i bar sngon gyi gnas rnam pa du ma rnam pa dang bcas/_yul phyogs dang 
[\[26a.2\]]bcas par rjes su dgongs pa gang lags pa 'di ni lha de'i stobs brgyad pa lags te/_stobs de dang ldan pas de khyu mchog gi gnas rlabs po che zhal gyis 'che zhing tshangs pa'i 'khor lo bskor bar mdzad/_'khor gyi nang du seng ge'i sgra yang dag par sgrogs par 
[\[26a.3\]]mdzad do/_/lha gzhan yang des lha'i spyan rnam par dag pa mi'i las 'das pas sems can 'chi 'pho ba dang /_skye ba dang /_kha dog bzang po dang /_kha dog ngan pa dang /_dman pa dang /_gya nom pa rnams kyang gzigs la sems can las ji lta ba bzhin du nye bar 'gro 
[\[26a.4\]]ba bde 'gro dang /_ngan 'gror 'gro ba yang yang dag pa ji lta ba bzhin du rab tu mkhyen to/_/sems can 'di dag ni lus kyi nyes par spyod pa dang ldan pa/_ngag dang /_yid kyi nyes par spyod pa dang ldan pa/_'phags pa rnams la skur pa 'debs pa/_log par 
[\[26a.5\]]lta ba can yin te log par lta ba'i las dang chos yang dag par blangs pa'i phyir rgyu de dang rkyen des lus zhig ste shi ba'i 'og tu ngan song ngan 'gro log par ltung ba sems can dmyal ba dag gi nang du skye bar 'gyur ro/_/sems can 'di dag ni lus kyi legs par spyod pa 
[\[26a.6\]]dang ldan pa/_ngag dang yid kyi legs par spyod pa dang ldan pa/_'phags pa rnams la skur pa mi 'debs pa/_yang dag pa'i lta ba can te/_yang dag pa'i lta ba'i las dang chos yang dag par blangs pa'i rgyus rgyu dang rkyen des lus zhig nas bde 'gro mtho ris su lha 
[\[26a.7\]]dag gi nang du skye bar 'gyur ro zhes bya bar yang dag pa ji lta ba bzhin du rab tu mkhyen to/_/lha'i spyan zhes bya ba nas/_bde 'gro mtho ris su lha dag gi nang du skye bar 'gyur ro zhes bya ba'i bar snga ma bzhin no/_/'di ni lha de'i stobs dgu pa lags te/_stobs de dang 
[\[26b\]]
[\[26b.1\]]ldan pas de khyu mchog gi gnas rlabs po che zhal gyis 'che zhing tshangs pa'i 'khor lo bskor bar mdzad/_'khor gyi nang du seng ge'i sgra yang dag par sgrogs par mdzad do/_/lha gzhan yang de zag pa rnams zad pa'i phyir mthong ba'i chos kho na la zag pa med pa'i 
[\[26b.2\]]sems rnam par grol ba dang /_shes rab rnam par grol ba rang gi mngon par shes pas mngon sum du byas nas rdzogs par byas te/_bdag gi zag pa zad do/_/tshangs par spyod pa bstan to/_/bya ba byas so/_/'di las srid pa gzhan mi shes so zhes gsung 
[\[26b.3\]]ngo /_/de zag pa rnams zad pa'i phyir mthong ba'i chos kho na la zag pa med pa'i sems rnam par grol ba dang /_shes rab rnam par grol ba zhes bya ba nas/_'di las srid pa gzhan mi shes so zhes bya ba'i bar snga ma bzhin no/_/lha 'di ni de'i stobs bcu pa 
[\[26b.4\]]lags te/_stobs de dang ldan pas de khyu mchog gi gnas rlabs po che zhal gyis 'che zhing tshangs pa'i 'khor lo bskor bar mdzad/_'khor gyi nang du seng ge'i sgra yang dag par sgrogs par mdzad do/_/de skad ces smras pa dang /_rgyal po rab snang spobs pa med nas 
[\[26b.5\]]cang mi zer bar 'dug go/_/gsos pas bsams pa/_lha ni spobs pa med de cang mi zer bar 'dug na 'di dang ba [(]long [,]lang [)]skyong gi ma zhi ba ji srid mtho btsam snyam nas des de ngom zung gnag bzhin khrid nas rgyal po'i rkang pa gnyis la phyag 'tshal te/_rgyal po la bzod 
[\[26b.6\]]pa gsol bar zhugs pa/_lha/_mi yi dbang pos 'dir rtag chos kyi tshul/_/bgrod cing rjes su bgrod pa yang dag gzigs/_/bzod pa rgyal po rnams kyi chos gtso lha/_/ba lang skyong gi ma yi nongs bzod mdzod/_/'jig rten blta bya legs gsungs rin po che/_/
[\[26b.7\]]ji ste gzigs par ma gyur gsan ma gyur/_/khyod kyis glang po che yang gdul bar spyod lags na/_/cung zad nongs bgyid bud med smos ci 'tshal/_/khyod las mi 'phyo gzugs dang yon tan ldan/_/sngon dang phyis kyang de bzhin btsun mo lags/_/rje slad kho nar 
[\[27a\]]
[\[27a.1\]]lha gcig ba lang ma'i/_/thams cad bzod pa mdzod ces de skad mchi'o/_/rgyal pos kyang gsos pa la tshigs su bcad de slar smras pa/_rab smras legs par smras 'di khyod kyis ni/_/nga la snying nye bskyed de smras pa yin/_/de ltas khyod la ka n+yA 
[\[27a.2\]]kub dza sbyin/_/nga yis zhi ba la yang snying nas bzod/_/gsos pa'i lan rdzogs sto//_//sdom ni/_drag shul can gyis gser snod dang /_/'od [{]bzangs [,]bzang [}]ma dang dgon pa pa/_/'tsho byed dang ni 'bras sman dang /_/'khor ni mang po sun byed pa'o/_/
[\[27a.3\]]sangs rgyas bcom ldan 'das yangs pa can gyi spre'u rdzing gi 'gram na khang pa brtsegs pa'i khang [{]bzangs [,]bzang [}]na bzhugs so/_/de'i tshe bram ze dang khyim bdag mang po dpong sa na 'dus shing 'khod pa dag bar skabs kyi gtam 'di lta bu dag gleng ste/_shes ldan dag 
[\[27a.4\]]dge sbyong gau ta ma dang de'i nyan thos rnams kyang 'dod chen che ba'o/_/mu stegs can dag ni de lta ma yin no zhes zer ro/_/de'i tshe khyim bdag drag shul can 'khor de nyid du 'dus nas 'dug par gyur to/_/de nas khyim bdag drag shul gyis yangs pa can gyi bram ze 
[\[27a.5\]]dang khyim bdag mang po rnams la 'di skad ces smras so/_/shes ldan dag re zhig sdod cig dang /_ngas bcom ldan 'das 'dod chen che'am/_'dod chen chung ba dang /_de'i nyan thos 'dod chen che'am/_'dod chen chung ba dag khyed kyis mngon sum du bya'o 
[\[27a.6\]]zhes byas nas/_de gser dang /_dngul dang /_bai DUr+ya dang /_shel gyi snod dag bsdogs nas/_sangs rgyas bcom ldan 'das ga la ba der song ste phyin nas bcom ldan 'das dang lhan cig mngon sum du yang dag par dga' ba dang /_yang dag par mgu ba'i 
[\[27a.7\]]gtam rnam pa sna tshogs byas nas phyogs gcig tu 'dug go/_/phyogs gcig tu 'dug pa dang /_bcom ldan 'das kyis khyim bdag drag shul can la chos kyi gtam gyis yang dag par ston par mdzad/_yang dag par len du 'jug par mdzad/_yang dag par 
[\[27b\]]
[\[27b.1\]]gzengs stod par mdzad/_yang dag par rab tu dga' bar mdzad do/_/rnam grangs du mar chos dang mthun pa'i gtam gyis yang dag par bstan/_yang dag par len du bcug_/yang dag par gzengs bstod/_yang dag par rab tu dga' bar mdzad nas cang mi gsung bar 
[\[27b.2\]]bzhugs so/_/de nas khyim bdag drag shul can stan las langs te bla gos phrag pa gcig tu gzar nas/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces bcom ldan 'das dge slong gi dge 'dun dang thabs 
[\[27b.3\]]cig tu bdag gi sdum par sang gdugs tshod gsol bar ci gnang zhes gsol pa dang /_bcom ldan 'das kyis khyim bdag drag shul can la cang mi gsung bas gnang ngo /_/de nas khyim bdag drag shul can gyis bcom ldan 'das cang mi gsung bar gnang bar rig nas/_
[\[27b.4\]]bcom ldan 'das kyis gsungs pa la mngon par bstod cing rjes su yi rangs nas stan las langs te song ngo /_/des mu stegs can rnams la yang shes ldan dag sang bdag gi khyim du sangs rgyas bcom ldan 'das nyan thos kyi dge 'dun dang bcas pa gdugs tshod la 
[\[27b.5\]]spyan drangs kyis khyed kyang de nyid du zan la shog shig ces mgron du bos so/_/yangs pa can gyi bram ze dang khyim bdag rnams la yang shes ldan dag bdag gis sangs rgyas bcom ldan 'das nyan thos kyi dge 'dun dang bcas pa dang /_mu stegs can rnams sang 
[\[27b.6\]]bdag gis khyim du gdugs tshod la spyan drangs kyis khyed kyang de'i tshe grogs byed du shog shig ces bsgo'o/_/de nas rang gi khyim du song ste zho shas 'tsho ba rnams la bsgo ba shes ldan dag zhal zas gtsang zhing bsod pa mang po dag sta gon gyis shig_/de dag gis zhal 
[\[27b.7\]]zas gtsang zhing bsod pa mang po dag sta gon byas so/_/de nas khyim bdag drag shul can nang par sngar langs te gdan bshams nas chu ra bzhag ste/_bcom ldan 'das la spyan 'dren gyis btsun pa gdugs tshod sbyar lags te/_da de'i dus la bab na bcom ldan 'das 
[\[28a\]]
[\[28a.1\]]kyis de'i dus la bab par dgongs su gsol zhes gdugs tshod gdas par gsol to/_/de nas bcom ldan 'das snga dro'i dus kyi tshe sham thabs dang chos gos mnabs lhung bzed bsnams te/_khyim bdag drag shul can gyi bkad sa gang na ba der gshegs 
[\[28a.2\]]te byon nas dge slong gi dge 'dun gyi gung la gdan bshams pa nyid la bzhugs so/_/de nas khyim bdag drag shul can yul yangs pa can gyi bram ze dang khyim bdag rnams dang lhan cig tu gser dang /_dngul dang /_bai DUr+ya dang /_shel gyi snod rnams sangs rgyas 
[\[28a.3\]]la sogs pa dge slong gi dge 'dun rnams la 'brim par zhugs so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la dge slong rnams la khyim bdag drag shul can ni brtag pa'i bsam pas gser dang /_dngul dang /_
[\[28a.4\]]bai DUr+ya dang /_shel gyi snod rnams 'brim gyis dge slong khyed cag su yang ma len cig bar sgo shig ces bka' stsal pa dang /_tshe dang ldan pa kun dga' bos btsun pa de ltar 'tshal lo zhes bcom ldan 'das kyi ltar mnyan nas dge slong rnams la tshe dang ldan pa dag 
[\[28a.5\]]bcom ldan 'das kyis khyim bdag drag shul can bgam pa'i bsam pas/_gser dang /_dngul dang /_bai DUr+ya dang /_shel gyi snod rnams 'brim gyis dge slong khyed cag su yang ma len cig ces bka' stsal to/_/zhes bsgo ba dang /_btsun pa kun dga' bo bcom 
[\[28a.6\]]ldan 'das kyis ji skad bka' stsal pa de bzhin du mi blang bar bgyi'o zhes smras nas de dag gis ma blangs so/_/de nas khyim bdag drag shul can gyis zangs las byas pa dang /_khar ba las byas pa'i snod rnams brims te/_sangs rgyas la sogs pa dge slong gi dge 'dun 
[\[28a.7\]]rnams bde bar bzhugs par rig nas rang gis lag dar te bza' ba dang bca' ba gtsang zhing bsod pas yang dag par tshim par byed/_yang dag par stobs par byed do/_/rnam grangs du mar rang gis lag dar te bza' ba dang bca' ba gtsang zhing bsod pas yang dag par 
[\[28b\]]
[\[28b.1\]]tshim par byas/_yang dag par bstabs nas/_bcom ldan 'das bshos gsol te phyag bcabs lhung bzed gyu bar rig nas stan ches dma' ba zhig bting nas chos mnyan pa'i phyir bcom ldan 'das kyi spyan sngar 'dug go/_/de nas bcom ldan 'das kyis khyim bdag 
[\[28b.2\]]drag shul can la chos dang mthun pa'i gtam gyis yang dag par ston par mdzad/_yang dag par len du 'jug par mdzad/_yang dag par gzengs stod par mdzad/_yang dag par rab tu dga' bar mdzad do/_/rnam grangs du mar chos dang mthun pa'i gtam gyis 
[\[28b.3\]]yang dag par ston par mdzad/_yang dag par len du 'jug par mdzad/_yang dag par gzengs stod par mdzad/_yang dag par rab tu dga' bar mdzad nas yon bsngo ba brjod nas gdan las bzhengs te gshegs so/_/de nas mu stegs can ma dul ba'i cha byad 
[\[28b.4\]]can dag bab bab tu ca co zer zhing 'dug pa dang /_khyim bdag drag shul can gyis sgo ba'i mi la/_kye nang rje gal te mu stegs can 'ga' zhig gser las byas pa dang /_dngul las byas pa dang /_bai DUr+ya las byas pa dang /_shel las byas pa'i snod rnams khyer te sgor 
[\[28b.5\]]'gro na ma sbyin cig_/ji ste nged la khyim bdag gis byin no zhes zer dang /_kye khyed la khyim bdag gis zan gyi phyir yin gyi gtan ni ma byin no zhes byos shig_/de ste yang mi ster na rgyob la phrogs shig ces bsgo ba dang /_khyim bdag de ltar 'tshal lo zhes mi des khyim 
[\[28b.6\]]bdag drag shul can gyi ltar mnyan no/_/de nas khyim bdag drag shul can gyis mu stegs can rnams la gser dang /_dngul dang /_bai DUr+ya las byas pa'i snod rnams brim par brtsams pa dang /_sgra mthon po dang /_sgra mang po bton nas la la na re khyim bdag 
[\[28b.7\]]bdag la gser las byas pa byin cig ces zer/_la la ni bdag la dngul las byas pa byin cig ces zer zhing de ltar de dag ku co 'don pa de'i tshe 'thab mo byung nas phan tshun du khu tshur dang /_thal lcag dang /_dbyug pa dang /_ltag dbyug dang /_rdog pas brdeg par 
[\[29a\]]
[\[29a.1\]]brtsams pa dang /_de dag khyim bdag drag shul can gyis bsdigs pa dang /_gzhom pa dang /_dbye ba'i sbyor bas nan gyi zan zar bcug go/_/gang gis snod gang du zan zos pa des de nyid khyer te 'gro bar brtsams pa dang /_sgo bas gzung bar brtsams 
[\[29a.2\]]so/_/de rnams kyis smras pa/_kye nang rje khyim bdag gis nged la byin na ci'i phyir bzung /_des smras pa/_khyim bdag gis khyed cag zan gyi phyir byin gyi gtan ni ma byin no zhog la deng shig_/de dag gis ma bzhag pa dang /_sgo bas de dag brdegs nas ku co rab tu che 
[\[29a.3\]]bar gyur pa dang /_yangs pa can na gnas pa'i skyes pa dang /_bud med dang /_khye'u dang /_bu mo zhes bya ba skye bo'i tshogs chen po thams cad 'dus par gyur to/_/khyim bdag drag shul can gyis mi sdug pa de dag mthong nas yangs pa can gyi bram ze dang khyim bdag 
[\[29a.4\]]rnams la 'di skad ces smras so/_/shes ldan dag khyed kyis bcom ldan 'das nyan thos kyi dge 'dun dang bcas pa dang de dag gi khyad par mthong ngam/_de dag gis smras pa/_khyim bdag mthong ngo /_/des smras pa/_shes ldan dag de ltar na bcom ldan 'das kyang 
[\[29a.5\]]bzhed chen chung la/_de'i nyan thos dag kyang 'dod chen chung gis mu stegs can nyes par bshad pa'i chos 'dul ba can 'di dag ni de lta ma yin no/_/de nas bcom ldan 'das nyan thos kyi dge 'dun dang bcas pa la mngon par ma dad pa mang po ni mngon par dad par gyur to/_/
[\[29a.6\]]bar ma rnams las kyang kha cig ni bcom ldan 'das la dad par gyur to/_/de nas bcom ldan 'das gtsug lag khang du gshegs nas zhabs bkrus te/_dge slong gi dge 'dun gyi gung la gdan bshams pa nyid la bzhugs so/_/bzhugs nas kyang bcom ldan 
[\[29a.7\]]'das kyis dge slong rnams la bka' stsal pa/_dge slong dag de lta bas na/_tshod rig pa la phan yon de dang gzhan dag kyang yod pas de'i phyir dge slong gis gser dang /_dngul dang /_bai DUr+ya dang /_shel las byas pa la sogs pa rin po che'i snod du bza' bar mi bya 
[\[29b\]]
[\[29b.1\]]ste/_za na 'gal tshabs can du 'gyur ro/_/bcom ldan 'das kyis dge slong gis gser dang /_dngul dang /_bai DUr+ya dang /_shel la sogs te rin po che'i snod du bza' bar mi bya'o zhes bka' stsal pa dang /_dge slong skyon dang bral ba gzhan dag ci yod pa de 
[\[29b.2\]]dag gi dbang gis so so'i skye bo dag lha'i gnas dang /_klu'i gnas su song ba las der de dag zan la bos pa dang /_de dag gi khyim na rang gi bsod nams las grub pa'i gser dang /_dngul dang /_bai DUr+ya dang /_shel gyi snod yod kyi gzhan med pas de dag der 
[\[29b.3\]]'gyod de zan ma zos so/_/skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag de lta bas na gang du snod gzhan rnyed pa med pa der ni gser dang /_dngul dang /_bai DUr+ya dang /_shel la 
[\[29b.4\]]sogs pa'i snod du za bar gnang gis 'di la 'gyod par mi bya'o/_/sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/mnyan yod na khyim bdag phyug pa/_nor mang ba/_longs spyod che 
[\[29b.5\]]ba/_yongs su gzung ba yangs shing rgya che ba/_rnam thos kyi bu'i nor dang ldan pa/_rnam thos kyi bu'i nor dang 'gran pa zhig gnas pa des rigs mnyam pa las chung ma blangs nas de de dang lhan cig rtse bar byed/_dga' bar byed/_dga' mgur spyod par byed do/_/
[\[29b.6\]]de dang rtse bar byed/_dga' bar byed/_dga' mgur spyod par byed pa las dus gzhan zhig na chung ma de la sems can zhugs par gyur to/_/gang gi nyin mo de sems can zhugs par gyur pa de nyid kyi nyin mo nas mdangs bzang bar gyur to/_/de zla ba brgyad 
[\[29b.7\]]dam dgu 'das nas bu mo gzugs bzang ba/_mdzes pa/_blta na sdug pa/_yan lag dang nying lag thams cad dang ldan pa zhig btsas so/_/de btsas pa'i tshe de'i khyim nyi ma'i 'od bzhin du snang bar gyur nas mnyan yod kun du khyim bdag che ge mo zhig gi bu mo 
[\[30a\]]
[\[30a.1\]]gzugs bzang ba/_mdzes pa/_blta na sdug pa/_yan lag dang nying lag thams cad dang ldan pa zhig btsas so/_/de btsas pa'i tshe de'i khyim nyi ma'i 'od bzhin du snang bar gyur to zhes sgra de grags pa dang /_srog chags brgya stong phrag mang po ngo mtshar du gyur nas khyim 
[\[30a.2\]]bdag de'i khyim du 'dus so/_/re zhig na bram ze ltas mkhan zhig yul gzhan nas 'ongs pa de yang ngo mtshar gyi phyir de nyid du 'dus te des de la phan tshun du bltas nas skye bo'i tshogs la smras pa/_shes ldan dag khyed kyis bu mo 'di mthong ngam/_de dag gis smras pa mthong ngo /_/shes ldan 
[\[30a.3\]]dag bu mo 'di ni ci nas kyang skyes bu lnga brgya dang lhan cig dga' mgur spyod par 'gyur ro/_/de dag gis smras pa/_bram ze 'di'i gzugs 'di ltar mdzes pa dang sbyar na 'di ni gdon mi za bar skyes pa lnga brgya dang dga' mgur spyod par 'gyur ro/_/mnyan yod thams 
[\[30a.4\]]cad du yang khyim bdag cig gi bu mo gzugs bzang ba/_mdzes pa/_blta na sdug pa/_yan lag dang nying lag thams cad dang ldan pa zhig btsas te/_de btsas pa'i tshe de'i khyim de nyi ma'i 'od bzhin du snang bar gyur to/_/de la mtshan mkhan gyis bu mo 'di ni skyes 
[\[30a.5\]]pa lnga brgya dang lhan cig dga' mgur spyod par lung bstan to zhes sgra grags nas gang gis sgra thos pa de yang der 'ong bar gyur to/_/zhag bdun gsum nyi shu rtsa gcig tu de btsas pa'i btsas ston rgya chen po byas nas ming 'dogs par byed de/_bu mo 'di'i ming ji skad du 
[\[30a.6\]]gdags/_nye du dag gis smras pa/_bu mo 'di btsas pa'i tshe khyim nyi ma'i 'od bzhin du snang bar gyur pas/_de'i phyir bu mo'i ming 'od bzang ma zhes gdags so zhes de'i ming 'od bzang ma zhes bya bar btags so/_/'od bzang ma ma ma brgyad po pang na 'tsho ba'i ma ma gnyis 
[\[30a.7\]]dang /_nu zho ldud pa'i ma ma gnyis dang /_dri ma 'phyi ba'i ma ma gnyis dang /_rtsen grogs kyi ma ma gnyis la gtad de/_de ma ma brgyad kyis 'o ma dang /_zho dang /_mar sar dang /_mar kar dang /_mar gyi snying gu dang /_gzhan yang yo byad kyi khyad par gtso bo gtso bo 
[\[30b\]]
[\[30b.1\]]dag gis bskyed bsrings te rdzing gi pad+ma bzhin du skye drag par gyur to/_/de gang gi tshe chen mor gyur pa de'i tshe gzugs dang /_lang tsho mdzes pa dang /_g.yer ba dang /_sgyu rtsal gyi yon tan gyi khyad par dang ldan pas nags tshal me tog rgyas pa'i nang na nags tshal gyi lha 
[\[30b.2\]]bzhin du khyim de na mdzes so/_/de'i gzugs dang /_lang tsho dang /_kha dog dang /_rgyu ba dang /_gnas pa'i khyad par gyis 'jig rten pa'i lam gyis 'dod chags dang bral ba'i drang srong dag kyang sems 'phrog par byed na thog ma med pa'i dus nas nyon mongs pa kun 
[\[30b.3\]]du spyod pa bsags pa rigs dang /_gzugs dang /_lang tsho dang /_dbang phyug gi dregs pas rgyags pa'i mi rnams lta smos kyang ci dgos/_khyim bdag de yang nang mi'i skye bo'i 'khor dang bcas te de srung ba lhur len cing gnyid kyang mi log go/_/yul ko sa 
[\[30b.4\]]la'i rgyal po gsal rgyal btsun mo'i 'khor dang /_gzhon nu dang /_blon po dang /_pho brang 'khor gyi mi dang bcas pa dang /_gzhan yang 'dab chags na gnas pa'i rgyal po dang /_blon po'i bu dang /_mdun na 'don gyi bu la sogs pas bslang bar bsams kyang 
[\[30b.5\]]bu mo 'od bzang ma skyes bu lnga brgya dang lhan cig dga' mgur spyod par mtshan mkhan gyis lung bstan pas na 'jig rten gyi dpyas su dogs pa'i phyir sus kyang ma bslangs so/_/de yang de'i khyim gyi skar khung dra ba can dang /_skar khung dang /_stegs bu dang /_khang thog 
[\[30b.6\]]tu 'dug nas su slong snyam zhing skyes pa dag la lta bar byed do/_/khyim bdag des de'i spyod pa mthong nas rang gi rigs rgyud dang mthun pa gzhan dag la mi slong yang de bzhin du sbyin par brtsams na 'ga' yang len du ma btub po/_/de nas khyim bdag de de su yang ma 'dod pas 
[\[30b.7\]]yid mi bde ba skyes te bya ba thams cad kyi blo btang nas de sbyin pa'i thabs sems pas lus skya bo bseng bseng po sha bri ngan pa rke ba shig shig po zhig tu gyur to/_/de'i tshe mnyan yod na khyim bdag phyug pa/_nor mang ba/_longs spyod che ba zhig gnas pa des rigs 
[\[31a\]]
[\[31a.1\]]mnyam pa las chung ma blangs kyang de rang gi las kyis shi bar gyur to/_/de bzhin du gnyis pa dang /_gsum pa nas bdun pa'i bar blangs kyang de yang rang gi las kyis shi bar gyur to/_/de dag gis kyang tshe thung bar 'gyur ba'i las byas la des 
[\[31a.2\]]kyang dpya bar 'gyur ba'i las byas pas de'i ming chung ma gsod pa chung ma gsod pa zhes bya bar chags so/_/des gzhan du bslangs pa dang /_de dag gis smras pa/_nged kyi bu mo ci ste gsad ces zer ro/_/des yugs sa mo dag kyang bslang bar brtsams pa dang /_
[\[31a.3\]]de dag kyang nged kyi lus ci'i phyir dor zhes zer nas de la thams cad kyis kyang ma ster ba dang /_chung ma med kyang bla zhes chung ma 'dod pa'i re thag bcad nas dge sbyong dang /_bram ze dang /_spyod pa pa dang /_kun du rgyu rnams dang lhan cig bsten par brtsams so/_/de'i pha 
[\[31a.4\]]sangs rgyas pa'i dge bsnyen zhig pas des bsams pa/_bdag gi pha sangs rgyas pa'i dge bsnyen yin na/_bdag la dge sbyong dang /_bram ze dang /_spyod pa pa dang /_kun du rgyu ba rnams kyis ci zhig bya/_bcom ldan 'das kyi nyan thos pa rnams la bsnyen 
[\[31a.5\]]bkur bya zhing de dag la bya ba byas nas de nyid du rab tu 'byung ngo snyam nas de yang dang yang du rgyal byed kyi tshal du 'gro bar gyur to/_/ji tsam dus gzhan zhig na mdza' bo zhig gis mthong nas/_des smras pa/_grogs po khyod rgyal byed kyi tshal du yang dang yang du 'gro na rab 
[\[31a.6\]]tu 'byung bar mi rtsol grang /_grogs po bdag rab tu byung zin na yang rab tu 'byung ci dgos/_bdag gis chung ma gcig blangs kyang rang gi las kyis shi bar gyur/_de bzhin du gnyis pa dang /_gsum pa nas bdun pa'i bar yang rang gi las kyis shi bar gyur te/_de dag 
[\[31a.7\]]gis kyang tshe thung bar 'gyur ba'i las byas/_kho bos kyang dpya bar 'gyur ba'i las byas pas kho bo'i ming chung ma gsod pa chung ma gsod pa zhes bya bar chags nas bdag yi chad do dge slong dag la nges par bsnyen bkur bya ba ni bdag gi pha'i lugs yin te 'di mi bya na gzhan 
[\[31b\]]
[\[31b.1\]]su la bsnyen bkur bya/_des smras pa/_grogs po de yang bden na 'on kyang gdon mi za bar bu bskyed dgos te gzhan du na rabs 'chad par 'gyur na ci ste gzhan gyi bu mo slong bar mi byed/_des smras pa/_grogs po ci phan gang la bslangs pa de [(]ngad [,]nged [)]kyi bu mo ci ste gsad 
[\[31b.2\]]ces zer ro/_/des smras pa/_grogs po gal te de lta na yugs sa mo dag bslang na ci nyes/_des smras pa/_grogs po bdag gis bslang na de dag kyang nga'i lus ci'i phyir yongs su dor zhes zer ro/_/des smras pa/_grogs po gal te de lta na 'od bzang ma ci'i phyir mi 
[\[31b.3\]]bslang /_des smras pa/_grogs po 'jig rten kun du grags pa des ji smad 'tshong ma'i khyim du bya'am/_des smras pa/_grogs po khyod dad pa can yin pas khyod kyis khyim du dge slong las su zhig 'ong slongs shig_/des smras pa/_grogs po gal te de yang mi ster 
[\[31b.4\]]mod/_grogs po slongs shig dang /_de'i pha yang skyo zhing 'dug pas ster bar 'gyur ro/_/de khyim bdag de'i khyim du song ste des smras pa/_bde legs su gyur cig_/bde legs su gyur cig_/khyim bdag des smras pa/_ci zhig 'dod/_'od bzang ma'o/_/
[\[31b.5\]]sbyin no/_/des de dpal gyi 'byor pa chen pos bag mar blangs te lde mig dang /_lde mig kyog po dag byin nas khyim gyi bdag mor bcug ste smras pa/_bzang mo kho bo cag gi rigs kyi lugs kyis ni ston pa sangs rgyas dang /_dge slong dag sbyin gnas yin pas khyod kyis 
[\[31b.6\]]kyang de dag la bya ba byos shig_/des smras pa/_jo bo legs kyis de bzhin du bgyi'o/_/khyim bdag de'i khyim du dge slong dag nyin gcig bzhin du zan za ba la 'od bzang ma rang gis lag dar te 'brim mo/_/de na dge slong gang dag kha dog dang /_dbyibs dang /_lang 
[\[31b.7\]]tsho'i khyad par phun sum tshogs pa de dag des mthong nas rnam par rtog pa skyes par gyur to/_/de de dag la rtog pa 'phel bas yid bde ba skyes par gyur to/_/khyim bdag de yang ri 'or zhig tu don zhig yod nas des bzang mo kho bo ni ri 'or che ge mo zhig tu don cig yod de/_
[\[32a\]]
[\[32a.1\]]bdag der 'gros khyod kyis yon gnas dag de bzhin du bshos gsol cig ces bsgo ba dang /_des smras pa/_rje'i sras legs kyis de bzhin du bgyis bzhud cig_/des dge slong rnams la yang 'phags pa bdag ni ri 'or che ge mo zhig tu bgyi ba 
[\[32a.2\]]zhig byung nas bdag der mchi'i khyed cag de bzhin du bdag gi sdum par bshos gsol cig ces smras pa dang /_de dag gis smras pa/_khyim bdag song zhig nad med par gyur cig_/zan bza' bar bya'o zhes byas pa dang /_de yang ri 'or gyi grong du song ngo /_/dge slong dag 
[\[32a.3\]]kyang de bzhin du de'i khyim du zan bza' bar brtsams pa dang /_'od bzang ma bdag gi khyo med do snyam nas/_bud med kyi g.yo dang /_bud med kyi sgyu dang /_bud med kyi tshul 'chos pa gang dag yin pa de dag dge slong rnams la ston par rtsom pa dang /_dge slong rnams kyis 
[\[32a.4\]]gcig la gcig nyes dmigs byung na/_'di la ji ltar bsgrub par bya zhes bgros pa dang /_de na kha cig gis smras pa/_'di la bsgrub tu ci yod/_sang nas mi 'ong du zad mod/_gzhan dag gis smras pa/_tshe dang ldan pa bdag cag ni bsod snyoms pa yin pas 
[\[32a.5\]]sang nas bsod snyoms la 'dong du zad mod/_gzhan dag gis kye legs kyis de bzhin du bya'o zhes smras nas/_de dag phyi de nyin nas bsod snyoms la zhugs so/_/ji tsam dus gzhan zhig na khyim bdag de slar 'ongs nas 'od bzang ma la dris pa/_'od bzang ma 
[\[32a.6\]]yon gnas dag bshos gsol tam/_des smras pa/_nyin gcig byon nas de phan chad ye ma byon to/_/des bsams pa/_nges par 'dis de dag gi mdun du bud med kyi g.yo dag bstan te bkur sti ma byas pas 'dzem nas de dag ma 'ongs so snyam ste/_des de dag 
[\[32a.7\]]gi drung du song nas yang spyan drangs pa dang /_de dag gis smras pa/_khyim bdag bdag cag ni bsod snyoms pa yin pas bsod snyoms la rgyu'o/_/des smras pa/_'phags pa bdag gis 'tshal gyis gshegs dang de lta bu'i nyes dmigs mi mchi'o/_/de dag gis khas 
[\[32b\]]
[\[32b.1\]]blangs pa dang /_de dag gi rkang pa la phyag 'tshal nas song ngo /_/dge slong dag phyi de nyin de'i khyim du 'ongs pa dang /_khyim bdag des 'od bzang ma khyim du bcug nas phyi sgo bcad de bzhag nas de nas de dag la rang gis lag dar te 'brim bar brtsams pa na 'od bzang ma khyim 
[\[32b.2\]]gyi nang na 'dug bzhin du dge slong zan za ba de dag la rnam par rtog pa skyes par gyur te 'phags pa che ge mo zhig gi rkang pa ni 'di 'dra/_byin pa ni 'di 'dra/_brla ni 'di 'dra/_rked pa dang /_rtsib logs dang /_rgyab dang /_lto dang /_bzhin dang /_so dang /_mchu dang /_sna 
[\[32b.3\]]dang /_mig dang /_dpral ba dang /_mgo ni 'di 'dra'o zhes de de ltar rnam par rtog pa na sa bcu pa'i 'dod chags kyi me byung bar gyur pa rnam par rtog pa'i rlung gi shugs bdo ba des spar bas rtul te de nyid du 'chi ba'i dus byas so/_/dge slong dag zan zos te yon 
[\[32b.4\]]bshad pa byas nas dong ba dang /_khyim bdag des sgo phye nas smras pa/_'od bzang ma tshur shog zan zo zhes byas na de dus las 'das pas su zhig lan 'debs/_des nang du zhugs na ci tsam na sa la 'gyel ba mthong ngo /_/des bsams pa gdon mi za bar 'di 
[\[32b.5\]]gnyid kyis log gis bslang ngo snyam nas des de bsgul bar brtsams pa dang /_re zhig na dus las 'das par mthong nas de ngom zung gnag cing sma bab nas nang mi dag la smras pa/_shes ldan dag bdag lta byur ngan pa chung ma rin po che 'di lta bu dang bral bar gyur gyis 
[\[32b.6\]]mdza' grogs dang /_phu nu dang /_gnyen dag la 'od bzang ma dus las 'das so zhes sbron cig ces byas pa dang /_de dag gis ku cho bton te/_kha cig ni sa la sgyel nas ngu zhing 'dug_/kha cig ni khyim bdag ngu ba'i lag pa dang /_rkang pa nas 'dzin par byed/_mdza' 
[\[32b.7\]]bshes dang /_phu nu dang /_gnyen kha cig ni ngud mo'i sgra 'byin par byed do/_/khyim bdag de rang gi skye bo dang bshes kyi 'khor rgya che ba zhig pas de rnams ji srid du ngu ba de'i bar du nyi ma nub nas de dag gos sngon po dang /_ser po dang /_dmar po dang /_dkar po dag gis khyogs 
[\[33a\]]
[\[33a.1\]]brgyan te/_bkur sti chen pos de dur khrod du khyer ro/_/re zhig cig na mi rgod lnga brgya tsam zhig ri 'or zhig tu song nas rnyed pa dang khe phyin nas dur khrod de dang ha cang mi ring bar 'ongs pa grong khyer na gnas pa'i mi zhig gis mthong nas des bsams pa/_skye bo'i 
[\[33a.2\]]tshogs chen po grong khyer nas byung ste 'od bzang ma skyel bar dur khrod du song ba rnams mi rgod de dag gis tshul ma yin par gnod pa byas na mi rung gis sbran to snyam nas de mgyogs par song ste/_skye bo'i tshogs chen po de dag la shes ldan dag mi rgod lnga brgya tsam ha cang mi ring ba zhig na 
[\[33a.3\]]'dug gis bros shig ces sbran pa dang /_de dag gis kyang sang rim gro bya'o zhes srung ma gzhag ste/_'od bzang ma ji ltar rgyan sna tshogs kyis bklubs pa dang /_dri dang /_bdug pa dang /_gos dang /_phye ma dang /_gdugs dang /_rgyal mtshan dang /_ba dan dag gis mdzes 
[\[33a.4\]]par byas te phyung nas bsnyal ba bzhin du bor te 'bros bslang nas grong khyer du zhugs so/_/ci tsam na mi rgod de dag phyogs der phyin pa dang /_srung ma rnams bros so/_/mi rgod rnams kyis rab tu brgyan pa de mthong nas mchog tu ngo mtshar skyes so/_/de nas 'od bzang ma'i gos 
[\[33a.5\]]rnams bshus nas bltas pa dang /_de dag gis de'i gzugs gzhon la mdzes pa mthong nas rab tu chags te shes ldan dag gar bskor kyang bud med 'di lta bu dang lhan cig dga' mgur spyad par zad do zhes smras nas de dag gis de dang lhan cig dga' mgur spyad de kAr ShA pa Na lnga 
[\[33a.6\]]brgya bzhag pa dang /_'od bzang ma'i ro la yang skyes bu lnga brgyas kAr ShA pa Na lnga brgya byin te dga' mgur spyod do zhes kun tu sgra grags so/_/dge slong rnams the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa khyim bdag gi mchis 
[\[33a.7\]]'brang 'od bzang mas las ci zhig bgyis na las de'i rnam par smin pas 'od dang ldan par gyur cing btsas ma thag tu khyim thams cad 'od kyis snang bar bgyis pa dang /_gum nas kyang mi rgod lnga brgyas kAr ShA pa Na lnga brgya stsal nas dga' mgur spyad lags/_bcom ldan 'das kyis bka' 
[\[33b\]]
[\[33b.1\]]stsal pa/_dge slong dag khyim bdag gi chung ma 'od bzang ma nyid kyis las byas shing bsags pa/_tshogs rnyed pa/_rkyen yongs su bsgyur ba/_dba' rgal bzhin du nye bar gnas pa nges par gyur pa yin te/_'od bzang mas las byas shing bsags pa dag gzhan su zhig gis myong bar 
[\[33b.2\]]'gyur/_dge slong dag las byas shing bsags pa rnams ni phyi rol gyi sa'i khams la rnam par smin par mi 'gyur/_chu'i khams la ma yin/_me'i khams la ma yin/_rlung gi khams la ma yin gyi/_'on kyang dge ba dang mi dge ba'i las byas shing bsags pa rnams ni zin 
[\[33b.3\]]pa'i phung po dang khams dang skye mched dag kho na la rnam par smin par 'gyur te/_bskal pa brgya phrag rnams su yang /_/las rnams chud zar mi 'gyur te/_/tshogs shing dus la bab pa na/_/lus can rnams la 'bras bur smin/_/dge slong dag sngon byung ba bskal pa bzang 
[\[33b.4\]]po 'di nyid la skye dgu'i tshe lo nyi khri thub pa na ston pa 'od srung zhes bya ba rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das 'jig rten du 
[\[33b.5\]]byung ste/_bA rA Na sI'i grong khyer na nye bar rten cing drang srong smra ba [{]ri dgas [,]ri dwags [}]kyi nags na bzhugs so/_/de'i tshe de'i dus na bA rA Na sI'i grong khyer na rgyal po kr-i kI zhes bya ba rgyal srid byed du 'jug ste/_rgyal srid 'byor pa dang /_rgyas pa dang /_bde ba dang /_lo legs pa dang /_
[\[33b.6\]]skye bo dang /_mi mang pos gang ba dang /_'thab pa dang /_rtsod pa dang /_nang 'khrug dang /_'khrug glong rab tu zhi ba/_nad med pa/_sA lu dang /_bu ram shing dang /_ba lang dang /_ma he phun sum tshogs pa chos kyi rgyal pos chos bzhin byed du 'jug go/_/ji tsam na 
[\[33b.7\]]yang dag par rdzogs pa'i sangs rgyas 'od srung sangs rgyas kyi mdzad pa mtha' dag mdzad nas bud shing zad pa'i me bzhin du phung po lhag ma med pa'i dbyings su yongs su mya ngan las 'das pa dang /_rgyal po kr-i kI btsun mo dang /_gzhon nu dang /_blon po dang /_pho brang 
[\[34a\]]
[\[34a.1\]]'khor gyi mi dang bcas pas de'i sku gdung la bkur sti chen pos sku gdung gi mchod pa byas nas rin po che sna bzhi'i mchod rten kho ra khor yug tu dpag tshad gcig pa phang du dpag tshad phyed pa gcig brtsigs so/_/de na tshong dpon gyi bu mo zhig dad 
[\[34a.2\]]pa skyes nas srog shing la me long cig btags so/_/dge slong dag ji snyam du sems/_yang dag par rdzogs pa'i sangs rgyas 'od srung gi mchod rten la dad pa skyes nas srog shing la me long btags pa gang yin pa'i tshong dpon gyi bu mo de ni khyim bdag gi chung ma 'od 
[\[34a.3\]]bzang ma 'di nyid yin te/_de'i tshe de'i dus na gang 'dis yang dag par rdzogs pa'i sangs rgyas 'od srung gi mchod rten gyi srog shing la me long btags pa de'i las kyi rnam par smin pas 'od dang ldan bzhin du skyes la skyes ma thag tu yang khyim thams cad 'od kyis snang 
[\[34a.4\]]bar gyur pa yin no/_/gang yang shi nas skyes bu lnga brgyas kAr ShA pa Na lnga brgya byin nas dga' mgur spyad pa de yang nyon cig_/dge slong dag sngon byung ba bA rA Na sI'i grong khyer na rgyal po tshangs byin zhes bya ba rgyal srid byed du 'jug ste/_rgyal srid 'byor pa dang /_rgyas 
[\[34a.5\]]pa dang /_bde ba dang /_lo legs pa/_skye bo dang mi mang pos gang ba/_thab mo dang /_rtsod pa dang /_nang 'khrug dang /_'khrug glong rab tu zhi ba/_chom rkun dang /_nad dang bral ba sA lu dang /_bu ram shing dang /_ba lang dang /_ma he phun sum tshogs pa/_chos kyi 
[\[34a.6\]]rgyal pos chos bzhin byed du 'jug go/_/de'i tshe de'i dus na bA rA Na sI na gzugs kyis 'tsho ba bzang mo zhes bya ba gzugs bzang ba/_mdzes pa/_blta na sdug pa/_skyes pa'i yid du 'ong ba/_sngon rgyal po tshangs byin gyi zhang pos yongs su spyad pa zhig 'dug go/_/
[\[34a.7\]]re zhig dus gzhan zhig na dga' 'dun pa lnga brgya bza' ba dang bca' ba mang po dag sbyar te skyed mos tshal du dong nas phan tshun shes ldan dag bdag cag gis skyed mos tshal gyi longs spyod thams cad ni bshams na bud med med kyis dong la smad 'tshong 'ga' zhig dgug go zhes 
[\[34b\]]
[\[34b.1\]]smras pa dang /_legs kyis de bzhin du bya na su zhig dgug_/bzang mo'o/_/de dag bzang mo'i drung du song ste bzang mo tshur shog_/skyed mos tshal du 'dong ngo /_/des smras pa/_gal te kAr ShA pa Na stong byin na 'gro'i gzhan du ni ma yin no/_/de dag gis smras pa/_kAr 
[\[34b.2\]]ShA pa Na lnga brgya je khyer cig_/lnga brgya ni dga' mgur spyad nas sbyin no/_/des smras pa/_legs kyis de bzhin du byas byin cig_/de dag gis kAr ShA pa Na lnga brgya byin nas/_des smras pa/_deng shig dri dang /_phreng ba dang /_gos dag bgos la 'ong ngo zhes byas pa dang /_de dag dong ngo /_/de 'gyod pa skyes 
[\[34b.3\]]nas gal te bdag dga' 'dun pa lnga brgya dang lhan cig dga' mgur spyad na bdag gi gnas skabs ci 'dra bar 'gyur/_bdag gis kAr ShA pa Na lnga brgya zhig kyang blangs na da ji ltar bya snyam pa las/_des bdag rgyal po'i zhang pos yongs su spyad pas de kho na la skyabs 'tshal gyi gzhan du ni ma yin 
[\[34b.4\]]no snyam pa'i blo skyes nas des de'i gan du bran mo mngag gzhug ma mngags te/_bu mo rgyal po'i zhang po'i drung du song la/_song nas 'di skad ces bdag ngan te dga' 'dun pa las kAr ShA pa Na lnga brgya blangs na dga' 'dun pa de dag lnga brgya yod de/_ji ste bdag dga' 'dun pa lnga 
[\[34b.5\]]brgya dang lhan cig dga' mgur spyad par gyur na bdag gi gnas skabs ci 'dra bar 'gyur/_khyod kyis sngon bdag yongs su bzung bas de'i slad du khyod kyis bdag de dag las yongs su bskyab pa'i rigs zhes smros shig_/bu mo des de'i drung du song ste smras pa dang /_de yang rgyal po 
[\[34b.6\]]la rten pa yin pas de dag las de phrogs so/_/sangs rgyas rnams 'byung ba med pa na rang sangs rgyas dman pa dang /_phongs pa la thugs brtse ba/_bas mtha'i gnas mal la dga' ba 'jig rten gyi sbyin gnas gcig pur gyur pa dag 'jig rten du byung ngo /_/de nas rang sangs 
[\[34b.7\]]rgyas shig ljongs rgyu zhing bA rA Na sIr phyin te/_bdag nyid chen po zhi ba'i bdag nyid can rab tu dben par gnas pa de rab tu dben par gnas tshol zhing skyed mos tshal der phyin pa dang /_dga' 'dun pa de dag gis lus mdzes pa dang /_sems mdzes pa mthong nas de dag gis bsams 
[\[35a\]]
[\[35a.1\]]pa/_gar bskor kyang yon gnas kyi zhing 'di lta bu la bya ba bya dgos so snyam nas de dag gis gcig la gcig dris te/_de la gtsang zhing bsod pa'i bza' ba dang bca' ba dag gis lhung bzed bkang ste phul lo/_/bdag nyid chen po de dag ni ngag gis chos mi 
[\[35a.2\]]ston gyi lus kyis chos ston pa yin pas steng gi nam mkha' la mngon par 'phags te 'bar ba dang /_gsal ba dang /_char 'bab pa dang /_glog 'gyu ba la sogs pa'i cho 'phrul bya bar brtsams pa dang /_so so'i skye bo ni rdzu 'phrul gyis dad par 'gyur bas shing rtsa ba nas bcad 
[\[35a.3\]]pa bzhin du zhabs la gtugs nas gang bdag cag gis yang dag pa'i sbyin gnas 'di lta bu la bya ba byas pa'i dge ba'i rtsa ba 'dis bdag cag gzugs kyis 'tsho ba la tha na shi na yang kAr ShA pa Na lnga brgya byin nas dga' mgur spyod par shog shig ces smon lam btab bo/_/dge slong 
[\[35a.4\]]dag ji snyam du sems/_gzugs kyis 'tsho ba bzang mo zhes bya ba gang yin pa de ni khyim bdag gi chung ma 'od bzang ma 'di nyid yin no/_/de'i tshe de'i dus kyi dga' 'dun pa lnga brgya po de dag ni mi rgod lnga brgya po 'di dag nyid yin te/_de'i tshe de'i dus na gang 'di dag gis rang sangs 
[\[35a.5\]]rgyas la bsod snyoms phul nas smon lam btab pa de'i las kyi rnam par smin pas 'di dag gis 'khor bar 'khor ba na tshe rabs lnga brgyar kAr ShA pa Na lnga brgya byin zhing dga' mgur spyad de da ltar khyim bdag gi chung mar gyur pa las shi ba'i bar du yang kAr ShA pa Na lnga brgya byin nas dga' 
[\[35a.6\]]mgur spyad pa yin no/_/de ltar na dge slong dag las gcig tu gnag pa rnams kyi rnam par smin pa yang gcig tu gnag pa yin/_gcig tu dkar ba rnams dang /_'dren ma rnams kyi yang 'dren ma rnams yin no/_/de lta bas na dge slong dag gcig tu gnag pa'i 
[\[35a.7\]]las rnams dang /_'dren ma rnams spangs te gcig tu dkar ba'i las kho na la brtsal bar bya ste/_dge slong dag khyed kyis de ltar bslab par bya'o/_/bcom ldan 'das kyis dgongs pa nyes dmigs gang cung zad byung ba ni dge slong dag de lta bu'i khyim du 'gro ba las 
[\[35b\]]
[\[35b.1\]]gyur gyis/_de'i phyir dge slong dag de lta bu'i khyim du 'gro bar mi bya bar mkhyen nas dge slong rnams la bka' stsal pa/_dge slong dag khyim bdag gi chung ma 'od bzang ma dge slong mthong nas rtog pa skyes te srog dang bral bar gyur gyis de lta bas na dge slong dag dge 
[\[35b.2\]]slong gis gang 'di lta bu'i nyes dmigs 'byung bar 'gyur ba de lta bu'i khyim du 'gro bar mi bya'o/_/dge slong de lta bu'i khyim du 'gro na 'gal tshabs can du 'gyur ro/_/gleng gzhi ni rgyal po'i khab na'o/_/dge slong spong ba pa zhig yod pa yang dang yang dgon pa'i gnas su 
[\[35b.3\]]song nas bsam gtan byed do/_/der de la bdud kyi ris kyi lha mo zhig gis tshul ma yin par spyad pa bsgugs pa las de ma btub pa dang /_des 'phags pa khyod ma btub dang gnod par bya'o/_/des smras pa/_sring mo nga ni dge slong tshul khrims can yin na khyod kyis nga la 
[\[35b.4\]]gnod pa byar ci yod/_des 'jal zhes byas nas de la glags tshol ba lhur len cing 'dug go/_/des dus gzhan zhig na snam sbyar pus khyud ltar mdud pa bor nas gnyid log par gyur pa dang /_lha mo des bsams pa/_'di la sha glan pa'i dus ni 'di yin no snyam nas 
[\[35b.5\]]des de blangs te/_rgyal po gzugs can snying po steng gi khang [{]bzangs kyi [,]bzang gi [}]steng na gnyid kyis log pa'i steng du bor ro/_/de sngangs nas gnyid sad de de mthong nas khyod su zhes dris pa dang /_des smras pa/_dge sbyong ngo /_/dge sbyong gi nang na gang zhig_/shAkya'i bu'i dge 
[\[35b.6\]]sbyong ngo /_/'phags pa khyod ji ltar 'dir 'ong /_des de la ji ltar gyur pa smras pa dang /_des smras pa/_'phags pa khyod ci'i phyir de lta bu'i gdug pa mang po can gyi gnas mal du gnas/_ji ste bdag bcom ldan 'das la dad par ma gyur na bdag gis khyod bsad par 
[\[35b.7\]]'gyur ba'am/_bstan pa dang bral bar 'gyur ro zhes byas pa dang /_de cang mi zer bar 'dug go/_/skabs de dge slong rnams kyis bcom ldan 'das la gsol pa dang /_bcom ldan 'das kyis dgongs pa/_nyes dmigs gang cung zad byung ba ni dge slong dag de lta bu'i gdug 
[\[36a\]]
[\[36a.1\]]pa mang po can gyi gnas mal na gnas pa las gyur gyis/_de'i phyir dge slong gis de lta bu'i gdug pa mang po can gyi gnas mal du gnas par mi bya bar mkhyen nas dge slong rnams la bka' stsal pa/_dge slong dag rgyal po gzugs can snying po 'phya ba ni thog tu bab bo/_/
[\[36a.2\]]de bas na dge slong gis de lta bu'i gdug pa mang po can gyi gnas mal du gnas par mi bya'o/_/dge slong de lta bu'i gdug pa mang po can gyi gnas mal du gnas na 'gal tshabs can du 'gyur ro/_/gleng gzhi ni rgyal po'i khab na'o/_/de'i tshe dge slong gzhon nu zhig kha zas dang spyod lam nyes 
[\[36a.3\]]pa las 'bras zhes bya ba'i nad kyis thebs nas/_de nad kyis gzer bas mkhun 'byin cing dge slong rnams kyis de bskor nas 'dug go/_/ji tsam na sman pa'i rgyal po 'tsho byed 'ongs te/_des 'phags pa dag 'di ci zhig ces dris pa dang /_dge slong dag gis smras pa/_'tsho byed 
[\[36a.4\]]dge slong gzhon nu 'di nad cig gis thebs na nad ci yin pa dang /_dpyad ci bya ba ltos shig_/des bltas nas smras pa/_'phags pa 'bras yin pas brtol na phan no/_/dge slong rnams kyis smras pa/_gal te de lta na rtol cig_/des de la brtol ba dang /_de bya ba cung 
[\[36a.5\]]zad cig byung nas des der glan pa ma byas par song ngo /_/de rab tu na bar gyur nas dge slong dag gis tshe dang ldan pa dag gang mkhas pa des glan pa gyis shig ces smras pa dang /_de la dge slong gzhon nu gzhan zhig gis glan pa byas so/_/'tsho byed kyis bsams pa/_bdag 
[\[36a.6\]]gis 'phags pa de'i glan pa ma byas par slar 'gro'o snyam nas de slar log ste dris pa 'phags pa dag_/'phags pa gang zhig bdag gis 'bras brtol ba de ga re/_dge slong rnams kyis smras pa/_de ci zhig bya/_'phags pa glan par bgyi'o/_/'tsho byed de glan pa byas zin 
[\[36a.7\]]no/_/'phags pa sus bgyis/_gzhon nu 'dis so/_/'phags pa ji ltar bgyis blta'o/_/zhes de de'i drung du song ste bltas na legs par glan pa mthong nas des smras pa/_'phags pa glan pa legs lags kyis bdag ma mchis na yang slan chad de bzhin du mdzod cig_/des 
[\[36b\]]
[\[36b.1\]]smras pa/_'tsho byed 'di yang re zhig bdag gis gnang ba med par byas na yang bya ba lta smos kyang ci dgos te/_bcom ldan 'das kyis gnang ngam mi gnang gi gtol med do/_/des smras pa/_'phags pa bcom ldan 'das ni thugs rje can lags pas ci'i phyir gnang bar mi 'gyur/_
[\[36b.2\]]skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na dge slong gang mkhas pa des glon du gnang ngo /_/bcom ldan 'das kyis dge slong gang mkhas pa des glon du gnang ngo zhes bka' stsal pa dang /_de dag gis 
[\[36b.3\]]khyams dang /_rdzing drung dang /_sgo khang dang /_bang rim dag tu glan pa dang /_bcom ldan 'das kyis bka' stsal pa/_dben pa'i phyogs su gyis shig_/gzhan du byas na 'gal tshabs can du 'gyur ro/_/gleng gzhi ni mnyan yod na'o/_/bram ze dang khyim bdag dad pa can 
[\[36b.4\]]dag gtsug lag khang du 'ongs nas dge slong rnams la 'phags pa bdag nad 'di lta bu dang 'di lta bus thebs na bdag gis g.yar zas ni ji lta bu zhig 'tshal bar bgyi/_sman ni ji lta bu zhig bsten par bgyi zhes zas kyi cho ga dris pa dang /_de na dge slong gang dag mi shes pa de dag ni ci 
[\[36b.5\]]yang mi smra'o/_/shes pa rnams ni the tshom du gyur nas ma smras pa dang /_bram ze dang khyim bdag dad pa can rnams mi dga' bzhin du dong ba'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na dge 
[\[36b.6\]]slong gang mkhas pa des kha zas kyi cho ga dang /_sman dpyad rnams ston par gnang gis 'di la 'gyod par mi bya'o/_/gleng gzhi ni mnyan yod na'o/_/gang gi tshe bcom ldan 'das kyis cho 'phrul chen po bstan pas mu stegs can rnams ni thag bcug_/lha dang mi rnams ni kun dga' 
[\[36b.7\]]bar mdzad/_skyes bu dam pa rnams ni mgu bar mdzad pa de'i tshe yul tha dad pa na gnas pa'i mi ma yin pa dag grong dang /_grong rdal dang /_yul 'khor dang /_rgyal po'i pho brang de dang de dag dang /_'jig rten gyi khams gzhan nas kyang mnyan yod du 'ongs so/_/bcom ldan 'das 
[\[37a\]]
[\[37a.1\]]la mngon par dad pa'i lha dang /_klu dang /_gnod sbyin dang /_ko sa la'i rgyal po gsal rgyal dang /_btsun mo phreng ldan ma dang /_rgyal rigs dbyar tshul ma dang /_phya mkhan drang srong byin dang /_rnying ba dag dang /[ {]ri dgas [,]ri dwags [}]'dzin gyi ma sa ga dang /_gzhan 
[\[37a.2\]]yang dad pa can mang po mnyan yod du 'ongs nas der zang zing gi rnyed pa dang mchod pa'i bkur stis skye bo'i tshogs mang po yongs su tshim par byas so//_//'dul ba phran tshegs kyi gzhi/_bam po sum bcu rtsa gcig pa/_de lta bu'i 'byor pa mchog mthong nas mi ma 
[\[37a.3\]]yin pa kha cig ni de nyid du mngon par dga'o/_/kha cig ni rang gi yul gyi gnas nyid du dong ngo /_/gang dag der mngon par dga' ba de dag gang gi tshe sems 'dod pa'i 'dod chags kyis kun nas dkris par gyur pa de'i tshe bud med gang dag gi khyo phyi rol du don gnyer du song ba de'i cha lugs 
[\[37a.4\]]su bdag nyid mngon par sprul nas de dag dang lhan cig tu dga' mgur spyod par byed do/_/de nas bud med de dag las rgyu mthun pa las skye ba'i khye'u dang bu mo dag rkang lag dang mig dang lus mi sdug par skyes te/_kha cig ni gnag la mig dmar/_kha cig ni mgo che la lus chung /_
[\[37a.5\]]kha cig ni mgo ser/_kha cig ni skra ljang gu'o/_/de dag ma de dag gis mthong ba dang sngangs nas khyim gyi bar dang /_tshang tshing gi phyogs dag tu bor ba dang /_de dag mi ma yin pa'i mdangs kyis gso bar byed do/_/kha cig ni mi'i gzugs su mi gsal bar skye zhing /_gang gi tshe 
[\[37a.6\]]cher skyes pa de'i tshe 'gyur bar ston par byed do/_/de dag kyang mas lam po che'i khar bor ba dang /_de yang mi ma yin pa'i mdangs kyis gso bar byed do/_/drug sde rnams kyi kun tu spyod pa ni de dag ji snyed rab tu 'byin/_bsnyen par rdzogs par byed pa de dag dang ji srid du gnas ngan len kun 
[\[37a.7\]]tu spyod par mi shes pa de srid du lhan cig gnas so/_/gang gi tshe yongs su shes pa de'i tshe rang bzhin du gnas pa'i dge slong dag dang lhan cig tu gnas te gzhan du na ston pa'i bkas dus gsum du ni ltar 'gro'o/_/re zhig tshe dang ldan pa nye dga' snga dro sham thabs bgos lhung bzed dang 
[\[37b\]]
[\[37b.1\]]chos gos thogs te mnyan yod du bsod snyoms la zhugs so/_/de bsod snyoms la rgyu ba na srang na skra ljang gu can zhig mthong nas des bsams pa/_'di ni lhung bzed nag po can dag gis phrogs par mi 'gyur bas gal te rab tu 'byung na 'di rab tu dbyung ngo snyam du bsams nas de'i 
[\[37b.2\]]drung du song ste dris pa/_bzhin [{]bzangs [,]bzang [}]khyod su'i/_des smras pa/_'phags pa bdag la su yang ga las mchis/_bdag mgon med pa zhig lags so/_/des smras pa/_bzhin [{]bzangs [,]bzang [}]gal te de lta na ci'i phyir rab tu mi 'byung /_des smras pa/_'phags pa skra ljang gu can bdag su 
[\[37b.3\]]zhig rab tu 'byin/_bzhin [{]bzangs [,]bzang [}]bcom ldan 'das kyis bstan pa ni snying rjes rab tu phye ba yin pas gal te sus kyang rab tu ma byung na tshur shog ngas rab tu byung gis 'dong zhes byas pa dang /_de yid bde ba skyes te rgyal byed kyi tshal du song nas des de rab tu phyung bsnyen par rdzogs 
[\[37b.4\]]par byas so/_/de nas nyin zhag mi mang ba zhig tu kun tu spyad par bya ba'i chos rnams bslabs te bsgo ba/_bzhin [{]bzangs [,]bzang [}{]ri dgas [,]ri dwags [}]kyis [{]ri dgas [,]ri dwags [}]mi gsos kyis mnyan yod rang gi spyod yul yangs pa yang yin la pha'i yul yang yin pas slong mo la rgyu bas 'tsho bar gyis shig 
[\[37b.5\]]de mi dga' nas phyi de nyin snga dro sham thabs bgos chos gos dang lhung bzed thogs nas mnyan yod du bsod snyoms la zhugs so/_/re zhig na bud med gcig bsod snyoms khyer te phyir byung ba las des de mthong ba dang brang brdungs nas smras pa/_'phags pa khyod skra ljang gu can 
[\[37b.6\]]na sus rab tu phyung /_des smras pa/_sring mo mkhan po nye [{]dga'as [,]dgas [}]snying rjes bdag rab tu phyung ngo /_/des smras pa/_gnas ngan len kun tu spyod pa de ma yin pa gzhan su zhig bcom ldan 'das kyi bstan pa kun nas mdzes pa sun par byed ces byas pa dang /_gzhan dag 
[\[37b.7\]]kyang de bzhin du 'phya ste/_ma dad pa kha zer ba rnams srang dang /_bzhi mdo dang /_sum mdo dag tu dge sbyong shAkya'i bu pa rnams kyi dge sbyong gi tshul ni tshig go/_/tshangs pa'i tshul yang tshig ste/_da ni skra ljang gu can dag kyang rab tu 'byin to zhes mi snyan pa smra ba'i skabs de dge slong 
[\[38a\]]
[\[38a.1\]]rnams kyis bcom ldan 'das la gsol pa dang /_bcom ldan 'das kyis dgongs pa/_nyes dmigs gang cung zad byung ba ni dge slong rnams de lta bu dag kyang rab tu 'byin pa las gyur gyis/_de'i phyir dge slong gis de lta bu dag rab tu dbyung bar mi bya'o snyam du 
[\[38a.2\]]mkhyen nas dge slong rnams la bka' stsal pa/_dge slong dag bram ze dang khyim bdag rnams 'phya ba ni thog tu bab bo/_/de lta bas na dge slong gis 'khor sun par byed pa'i 'khor nye bar gzhag par mi bya'o/_/dge slong gis 'khor sun par byed pa'i 'khor nye bar gzhag na 'gal 
[\[38a.3\]]tshabs can du 'gyur ro/_/bcom ldan 'das kyis dge slong gis 'khor sun par byed pa'i 'khor nye bar gzhag par mi bya'o zhes bka' stsal pa dang /_dge slong rnams kyis 'khor sun par byed pa ji lta bu ma shes nas/_bcom ldan 'das kyis bka' stsal pa/_dge slong dag 
[\[38a.4\]]'khor gyis 'khor sun par byed pa ni rgyu gnyis kyis te/_gang dag gis shes na rigs dang /_mtshan mas so/_/de la rigs kyis ni rigs gang yang rung bas te/_ma rabs/_dman pa/_phongs pa/_dkos thag pa/_bkren pa/_bza' ba dang /_btung ba chen po mi 
[\[38a.5\]]bdog pa de lta bu'i rigs dag las so sor skyes par gyur pa de dag dge slong rnams rab tu 'byin par byed na de lta bu ni rigs kyis yin no/_/mtshan mas ji lta bu zhe na/_skra ser dang ni skra ljang gu/_/de bzhin du ni skra dmar dang /_/mi rnams skra ni dkar ba dang /_/glang chen skra dang skra 
[\[38a.6\]]med pa/_/'di lta bu yi mi dag ni/_/drang srong chen pos spangs pa yin/_/'bar 'bur mgo dang glang po che/_/mgo smyung dang ni mgo leb dang /_/bong bu phag gi mgo dang ni/_/mi gang mgo ni gnyis yod pa/_/de lta bu yi mi dag ni/_/drang srong chen pos spangs pa yin/_/glang 
[\[38a.7\]]po'i rna dang rta rna dang /_/ba lang rna dang spre'u rna dang /_/bong bu phag gi rna ba dang /_/rna gcig dang ni rna med pa/_/de lta bu yi mi dag ni/_/drang srong chen pos spangs pa yin/_/mig dmar ha cang mig che dang /_/mig chung mig ni ha cang ser/_/shel mig dang ni mig 'bur dang /_/mig 
[\[38b\]]
[\[38b.1\]]gcig dang ni mig med pa/_/de lta bu yi mi dag ni/_/drang srong chen pos spangs pa yin/_/glang po'i sna dang rta sna dang /_/ba lang dang ni spre'u sna dang /_/bong bu phag gi sna dag dang /_/sna sbubs gcig dang sna med pa/_/de lta bu yi mi dag ni/_/drang srong chen pos spangs pa 
[\[38b.2\]]yin/_/rta dang glang chen kos ko dang /_/ba lang spre'u'i kos ko dang /_/bong bu phag gi kos ko dang /_/kos gcig pa dang kos med pa/_/de lta bu yi mi dag ni/_/drang srong chen pos spangs pa yin/_/glang chen so dang rta so dang /_/ba lang spre'u yi so dang ni/_/bong bu phag 
[\[38b.3\]]gi so dag dang /_/so gcig pa dang so med pa/_/de lta bu yi mi dag ni/_/drang srong chen pos spangs pa yin/_/'jing bu thung dang ske [{]rings [,]ring [}]dang /_/phag mig dang ni sgur po dang /_/mtshan rdum pa ni rlig rlugs dang /_/rlig gcig dang ni rlig med pa/_/de lta bu yi mi dag ni/_/
[\[38b.4\]]drang srong chen pos spangs pa yin/_/ha cang ring dang ha cang thung /_/skem dang ngal skyen ha cang tsho/_/sha mdog kha dog bzhi pa dang /_/gyol po grum po so sto ba/_/de lta bu yi mi dag ni/_/drang srong chen pos spangs pa yin/_/lag rdum dang ni rkang rdum dang /_/lag sor zlum 
[\[38b.5\]]por 'jas pa dang /_/mchu med lus ni ri mo can/_/ha cang rgan dang ha cang gzhon/_/de lta bu yi mi dag ni/_/drang srong chen pos spangs pa yin/_/theng po smad 'chal zhar ba dang /_/sor rdum sgur po mi'u thung dang /_/lba ba can dang lkugs pa dang /_/'on pa rten 'phye rkang 
[\[38b.6\]]'bam pa/_/de lta bu yi mi dag ni/_/drang srong chen pos spangs pa yin/_/mdze can 'bras can phol mig can/_/gta' gam shu ba g.yen pa dang /_/nad ni gzhan can thams cad kyang /_/drang srong chen pos spangs pa yin/_/bud med lam dang khur gyis dub/_/ya za ma lug 
[\[38b.7\]]gta' gam dang /_/de dag dang gzhan yan lag nyams/_/de kun 'khor sun byed pa yin/_/mdzes pa rab tu dbyung ba dang /_/yongs su dag pa bsnyen rdzogs par/_/rdzogs sangs rgyas kyis rab mkhyen te/_/bden pa'i mtshan gyis bka' stsal to/_/nye [{]dga'as [,]dgas [}]skra ljang gu can 
[\[39a\]]
[\[39a.1\]]de'i skra dag kyang gar mkhan gyi lag tu btsongs pa'i skabs de dge slong rnams kyis bcom ldan 'das la gsol ba dang /_bcom ldan 'das kyis bka' stsal pa/_de lta bas na dge slong gis skra btsong bar mi bya'o/_/byed na nyes pa sbom por 'gyur ro/_/sdom la/_
[\[39a.2\]]bran can dang ni skyong ba dang /_/gleng gzhi dang ni zhu ba dang /_/cho 'phrul che dang snyan ldan dang /_/dmag kun dang ni srin bu ri/_/sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/tshe dang ldan pa nye ba 'khor 
[\[39a.3\]]gyis dge tshul gnyis po bran can dang /_skyong ba ste/_de dag phan tshun gtam 'dres pa/_phebs par smra ba/_smos 'drin/_'grogs bshes yin no/_/de gnyis las gcig gis khyod bsnyen par rdzogs shig dang ngas mkhan po dang khyod kyi rim gro bya'o zhes smras pa dang /_
[\[39a.4\]]cig shos kyis kyang de kho na bzhin du smras te/_de dag phan tshun stangs byed pas gnyi ga yang bsnyen par ma rdzogs par gyur to/_/de nas tshe dang ldan pa nye ba 'khor bcom ldan 'das gang na ba der song ste phyin nas/_bcom ldan 'das kyi zhabs la mgo bos phyag 'tshal te phyogs 
[\[39a.5\]]gcig tu 'dug nas/_tshe dang ldan pa nye ba 'khor gyis bcom ldan 'das la 'di skad ces gsol to/_/btsun pa mkhan po gcig dang /_slob dpon gcig dang /_gsol ba'i las gcig gis gnyis bsnyen par rdzogs su rung lags sam/_nye ba 'khor rung ngo /_/
[\[39a.6\]]de gnyis gang rgan lags/_gang yang ma yin no/_/btsun pa mkhan po gcig dang /_slob dpon gcig dang /_gsol ba'i las gcig gis gsum bsnyen par rdzogs su rung lags sam/_nye ba 'khor rung ngo /_/de dag las gang rgan pa lags/_gang yang ma yin 
[\[39a.7\]]no/_/btsun pa mkhan po gcig dang /_slob dpon gcig dang /_gsol ba'i las gcig gis bzhi bsnyen par rdzogs su rung lags sam/_nye ba 'khor mi rung ngo /_/de ci'i phyir zhe na/_nye ba 'khor tshogs kyis tshogs kyi las dag mi bya bas dge 'dun gyis dge 
[\[39b\]]
[\[39b.1\]]'dun bsnyen par rdzogs par 'gal te/_dge 'dun gyis dge 'dun bsnyen par rdzogs par byed na 'gal tshabs can du 'gyur ro/_/tshe dang ldan pa nye ba 'khor gyis de gnyis gsol ba'i las gcig gis bsnyen par rdzogs par byas pa dang /_de gnyis gang la phyag bya ba dang /_
[\[39b.2\]]las su ji ltar bsko bar bya ba dang /_rnyed pa ji ltar blang ba mi shes pa'i skabs de tshe dang ldan pa nye ba 'khor gyis bcom ldan 'das la rgyas par gsol pa dang /_bcom ldan 'das kyis bka' stsal pa/_gnyis kyis gcig la gcig phyag ni mi bya'o/_/rnyed pa ni gang sngar 
[\[39b.3\]]'ongs pas blang bar bya'o/_/phyis 'ongs pa de ni sngar las su bsko zhing rnyed pa phyis sbyin par bya'o/_/gleng gzhi ni mnyan yod na'o/_/sangs rgyas bcom ldan 'das la tshe dang ldan pa nye ba 'khor gyis zhus pa/_btsun pa ma 'ongs pa'i dus na dge slong dran pa nyams pa dran pa 
[\[39b.4\]]zhan pa dag 'byung ste/_de dag gis gnas dang /_grong dang /_grong rdal gang dang /_gang du mdo sde gang bshad pa dang /_bslab pa'i gzhi gang bcas pa ma 'tshal bar gyur na de dag gis ji ltar bsgrub par bgyi/_gzhan yang mdo sde dang /_'dul ba dang /_chos mngon 
[\[39b.5\]]par bskyud par gyur na de dag gis ji ltar bsgrub par bgyi/_gzhan yang rgyal po dang /_khyim bdag dang /_dge bsnyen rnams kyi sngon gyi bka' mchid dag la gnas dang /_rgyal po dang /_grong khyer dang /_grong rdal dang /_khyim bdag dang /_dge bsnyen rnams kyis ming bskyud 
[\[39b.6\]]par gyur na de dag gis ji ltar bsgrub par bgyi/_bcom ldan 'das kyis bka' stsal pa/_nye ba 'khor gang gis gnas la sogs pa'i ming brjed par gyur pa de dag gis grong khyer chen po drug las gang yang rung ba'am/_yang na de bzhin gshegs pa gang du lan mang du zhugs 
[\[39b.7\]]pa brjod par bya'o/_/ji ste rgyal po'i ming brjed na ni gsal rgyal lo/_/khyim bdag gi ming ni mgon med zas sbyin no/_/dge bsnyen ma ni [{]ri dgas [,]ri dwags [}]'dzin gyi ma sa ga'o/_/sngon gyi gtan gyi gnas ni bA rA Na sI'o/_/rgyal po ni tshangs sbyin no/_/khyim bdag ni khyim bdag sdums byed do/_/
[\[40a\]]
[\[40a.1\]]dge bsnyen ma ni khyim bdag gso sbyong skyes kyi chung ma brjod par bya'o/_/mdo sde dang /_'dul ba dang /_chos mngon pa rnams brjed par gyur na glegs bu la bris nas bcang bar bya ste/_'di la 'gyod par mi bya'o/_/sangs rgyas bcom ldan 'das rgyal po'i khab 'od 
[\[40a.2\]]ma'i tshal bya ka lan da ka gnas pa na bzhugs so/_/rgyal po dang /_blon po dang /_bram ze dang /_khyim bdag dang /_grong mi dang /_ljongs kyi mi dang /_phyug po dang /_tshong dpon dang /_ded dpon rnams kyis rim gror byas/_bla mar byas/_phu dud du byas/_mchod pa byas pas 
[\[40a.3\]]bcom ldan 'das kyis chos gos dang /_bsod snyoms dang /_gzims cha dang /_snyun gsos kyi rkyen sman dang /_yo byad rnams kyang brnyes so/_/mu stegs rnams ni rgyal po dang /_blon po dang /_bram ze dang /_khyim bdag dang /_grong mi dang /_ljongs kyi mi dang /_phyug po 
[\[40a.4\]]dang /_tshong dpon dang /_ded dpon rnams kyis rim gro ma byas/_bla mar ma byas/_phu dud ma byas/_mchod pa ma byas pas chos gos dang /_bsod snyoms dang /_mal stan dang /_nad gsos kyi rkyen sman dang /_yo byad rnams kyang ma rnyed par gyur to/_/de nas bdud sdig can 'di 
[\[40a.5\]]snyam du bdag gis yun ring po nas dge sbyong gau ta ma la rnam par mtho btsams na glags ma rnyed kyis ma la bdag gis mu stegs rnams la rnam par mtho btsam mo snyam mo/_/de'i tshe rdzogs byed la sogs pa ston pa drug po thams cad mkhyen pa ma yin par thams cad mkhyen par nga rgyal byed pa 
[\[40a.6\]]rnams rgyal po'i khab na rten cing 'khod do/_/de nas bdud sdig can gyis bdag nyid rdzogs byed kyi cha byad du mngon par sprul nas kun tu rgyu gnag lhas kyi bu ga la ba der song ste phyin pa dang /_kun tu rgyu gnag lhas kyi bu'i mdun du 'bar ba dang /_snang ba dang /_char 'bab pa dang /_glog 
[\[40a.7\]]'gyu ba'i cho 'phrul dag bstan pa dang /_kun tu rgyu gnag lhas kyi bus smras pa/_rdzogs byed khyod kyis 'di lta bu'i yon tan gyi tshogs rnams thob bam/_thob bo/_/de bzhin du smra 'dod kyi bu mo'i bu yang dag rgyal ba can dang /_mi pham skra'i la ba can dang /_ka t+ya'i bu nog can dang 
[\[40b\]]
[\[40b.1\]]gnyen gyi bu gcer bu pa'i mdun du 'bar ba dang /_snang ba dang /_char 'bab pa dang /_glog 'gyu ba'i cho 'phrul rnams bstan pa dang /_des kyang smras pa/_rdzogs byed khyod kyis 'di lta bu'i yon tan gyi tshogs rnams thob bam/_thob bo/_/de bzhin du bdag nyid kun tu rgyu gnag 
[\[40b.2\]]lhas kyi bu'i cha byad du mngon par sprul nas thams cad kyi drung du song ba nas de bzhin du bdag nyid mi pham skra'i la ba can du mngon par sprul nas thams cad kyi drung du song nas 'di lta bu'i yon tan gyi tshogs rnams khyod kyis thob bam/_thob bo/_/zhes bya ba'i bar snga ma bzhin no/_/de bzhin du 
[\[40b.3\]]bdag nyid smra 'dod kyi bu mo'i bu yang dag rgyal ba can gyi cha byad du mngon par sprul nas thams cad kyi drung du song nas zhes bya ba'i bar snga ma bzhin no/_/de bzhin du bdag nyid ka t+ya'i bu nog can gyi cha byad du mngon par sprul nas thams cad kyi drung du song nas zhes bya ba'i bar snga ma bzhin no/_/
[\[40b.4\]]de bzhin du bdag nyid gcer bu pa gnyen gyi bu'i cha byad du mngon par sprul nas thams cad kyi drung du song nas zhes bya ba'i bar snga ma bzhin te/_de rnams so so nas bsams pa/_bdag gcig pu ma gtogs pa 'di dag thams cad ni mthu che ba rdzu 'phrul che ba'o snyam mo/_/de nas dus gzhan 
[\[40b.5\]]zhig na rdzogs byed la sogs pa ston pa drug po rnams rtog khang du 'dus shing 'khod pa na bar skabs kyi gtam 'di lta bu dag gleng ste/_shes ldan dag sngon ni bdag cag rgyal po dang /_blon po dang /_bram ze dang /_khyim bdag dang /_grong mi dang /_ljongs kyi mi dang /_phyug po dang /_
[\[40b.6\]]tshong dpon dang /_ded dpon rnams kyis bkur stir byas/_ri mor byas/_mchod par byas pas chos gos dang /_bsod snyoms dang /_mal stan dang /_na ba'i rkyen sman dang /_yo byad rnams kyang rnyed par gyur to/_/da ni bdag cag la bkur sti mi byed/_rim gro mi 
[\[40b.7\]]byed/_bla mar mi byed/_mchod par mi byed ces bya ba nas chos gos dang /_bsod snyoms dang /_mal stan dang /_na ba'i gsos kyi rkyen sman dang /_yo byad rnams mi rnyed do zhes bya ba'i bar snga ma bzhin no/_/shes ldan dag dge sbyong gau ta ma de la ni bkur stir byas/_ri mor byas/_
[\[41a\]]
[\[41a.1\]]zhes bya ba nas/_dge sbyong gau ta mas ni chos gos dang /_bsod snyoms dang /_mal stan dang /_nad gsos kyi rkyen sman dang /_yo byad rnams kyang rnyed do zhes bya ba'i bar snga ma bzhin no/_/shes ldan dag de lta bas na bdag cag gis dge sbyong gau ta ma 
[\[41a.2\]]mi'i chos bla ma'i rdzu 'phrul gyi cho 'phrul la dgug par bya zhing /_gal te dge sbyong gau ta mas mi'i chos bla ma'i rdzu 'phrul gyi cho 'phrul gcig bstan na bdag cag gis gnyis/_dge sbyong gau ta mas gnyis na bdag cag gis bzhi/_dge sbyong gau ta mas bzhi na bdag cag 
[\[41a.3\]]gis brgyad/_dge sbyong gau ta mas brgyad na bdag cag gis bcu drug_/dge sbyong gau ta mas bcu drug na bdag cag gis sum bcu rtsa gnyis te/_dge sbyong gau ta mas mi'i chos bla ma'i rdzu 'phrul gyi cho 'phrul ji snyed bstan pa las bdag cag gis mi'i chos bla ma'i rdzu 'phrul 
[\[41a.4\]]gyi cho 'phrul nyis gyur sum gyur du bstan par bya'o/_/de nas rdzogs byed la sogs pa ston pa drug po rnams rgyal po gzugs can snying po gang na ba der song ste phyin nas rgyal po gzugs can snying po la rgyal ba dang tshe spel ba byas nas 'di skad ces smras so/_/lha bdag cag 
[\[41a.5\]]ni rdzu 'phrul dang ldan pa/_ye shes can du smra ba lags/_dge sbyong gau ta ma yang bdag nyid rdzu 'phrul dang ldan pa/_ye shes can du smra ba lags par sems na de'i slad du ye shes dang ldan par smra ba dang /_ye shes dang ldan par smra ba lhan cig tu mi'i chos bla ma'i rdzu 'phrul gyi cho 'phrul 
[\[41a.6\]]ston du stsal ba'i rigs so/_/gal te dge sbyong gau ta mas mi'i chos bla ma'i rdzu 'phrul gyi cho 'phrul gcig bstan na bdag cag gis gnyis zhes bya ba nas bdag cag gis mi'i chos bla ma'i cho 'phrul nyis gyur sum gyur du bstan par bgyi'o zhes bya ba'i bar snga ma bzhin no/_/dge sbyong 
[\[41a.7\]]gau ta ma yang shul gyi phyed du dgug tu gsol/_bdag cag kyang shul gyi phyed du mchi'o/_/de nas ma ga d+hA'i rgyal po bzo sbyangs gzugs can snying pos rdzogs byed la sogs pa ston pa drug po rnams la 'di skad ces smras so/_/kye ro dang 'dra ba khyed kyis kyang bcom ldan 'das mi'i chos bla 
[\[41b\]]
[\[41b.1\]]ma'i rdzu 'phrul gyi cho 'phrul la dgug gam rgyal pos de skad ces smras pa dang /_de dag dong ngo /_/ji tsam dus gzhan zhig na ma ga d+hA'i rgyal po bzo sbyangs gzugs can snying po rgyal po'i khab nas phyung ste/_bcom ldan 'das la blta ba dang /_bsnyen bkur bya ba'i phyir bcom 
[\[41b.2\]]ldan 'das kyi spyan sngar song ba dang /_de dag de'i lam kar song nas/_rgyal po la rgyal ba dang tshe spel ba byas nas 'di skad ces smras so/_/lha bdag cag ni rdzu 'phrul dang ldan pa ye shes can du smra ba lags zhes byas nas/_mi'i chos bla ma'i rdzu 'phrul gyi cho 'phrul nyis gyur 
[\[41b.3\]]sum gyur du bstan par bgyi na dge sbyong gau ta ma shul gyi phyed du dgug tu gsol/_bdag cag kyang shul gyi phyed du mchi'o zhes bya ba'i bar snga ma bzhin no/_/rgyal pos smras pa/_kye 'di'i tshe ni der zad/_gal te khyed don 'di lan gsum gyi bar du zer na khyed spyugs te btang ngo 
[\[41b.4\]]zhes des de dag thag bcug pa dang slar song ngo /_/rang gi gnas su phyin pa dang /_yang bgros pa/_shes ldan dag ma ga d+hA'i rgyal po bzo sbyangs gzugs can snying po ni dge sbyong gau ta ma phyogs byed pas mnyan yod na ko sa la'i rgyal po gsal rgyal gzu bo lta bu zhig 
[\[41b.5\]]yod ces grag gis/_gang gi tshe dge sbyong gau ta ma mnyan yod du 'ongs pa de'i tshe bdag cag gis dge sbyong gau ta ma mi'i chos bla ma'i rdzu 'phrul gyi cho 'phrul la dgug par bya'o/_/ci tsam dus gzhan zhig na bcom ldan 'das rgyal po'i khab tu ji srid dgyes kyi bar du bzhugs 
[\[41b.6\]]nas mnyan yod gang na bar ljongs rgyu zhing gshegs so/_/rim gyis ljongs rgyu zhing gshegs pa las mnyan yod du byon nas/_mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/de nas rdzogs byed la sogs pa ston pa drug po 
[\[41b.7\]]rnams kyang bcom ldan 'das kyi rjes bzhin mnyan yod du dong ngo /_/de nas rim gyis mnyan yod du phyin pa dang /_de dag lam gyis dub pa ngal bso nas ko sa la'i rgyal po gsal rgyal ga la ba der song ste phyin pa dang /_ko sa la'i rgyal po gsal rgyal la rgyal ba dang tshe 
[\[42a\]]
[\[42a.1\]]spel ba byas nas smras pa/_lha bdag cag ni rdzu 'phrul dang ldan pa/_ye shes can du smra ba lags/_dge sbyong gau ta ma yang bdag nyid rdzu 'phrul dang ldan pa/_ye shes can du smra ba lags par sems na/_de'i slad du ye shes can du smra ba dang /_ye 
[\[42a.2\]]shes can du smra ba lhan cig mi'i chos bla ma'i rdzu 'phrul gyi cho 'phrul ston du stsal ba'i rigs so/_/gal te dge sbyong gau ta mas mi'i chos bla ma'i rdzu 'phrul gyi cho 'phrul gcig bstan na bdag cag gis gnyis/_dge sbyong gau ta mas gnyis na bdag cag gis bzhi/_dge sbyong 
[\[42a.3\]]gau ta mas bzhin bdag cag gis brgyad/_dge sbyong gau ta mas brgyad na bdag cag gis bcu drug_/dge sbyong gau ta mas bcu drug na bdag cag gis sum bcu rtsa gnyis te/_dge sbyong gau ta mas mi'i chos bla ma'i rdzu 'phrul gyi cho 'phrul ji snyed bstan pa las bdag cag 
[\[42a.4\]]gis nyis gyur sum gyur tu mi'i chos bla ma'i rdzu 'phrul gyi cho 'phrul bstan par bgyis/_dge sbyong gau ta ma shul gyi phyed du dgug tu gsol/_bdag cag kyang shul phyed du mchi'o/_/ko sa la'i rgyal po gsal rgyal gyis smras pa/_shes ldan dag gal te de lta na bdag gis 
[\[42a.5\]]bcom ldan 'das la zhus te byas re zhig sdod cig_/de rnams kyis smras pa/_lha legs kyis de ltar mdzad du gsol sdod do/_/de nas yul ko sa la'i rgyal po gsal rgyal bcom ldan 'das gang na ba der song ste phyin nas bcom ldan 'das kyi zhabs la mgo bos phyag 
[\[42a.6\]]'tshal te phyogs gcig tu 'dug go/_/phyogs gcig tu 'dug nas bcom ldan 'das la ko sa la'i rgyal po gsal rgyal gyis 'di skad ces gsol to/_/btsun pa mu stegs can de rnams bcom ldan 'das mi'i chos bla ma'i rdzu 'phrul gyi cho 'phrul la spyan 'dren na de'i slad 
[\[42a.7\]]du bcom ldan 'das kyis mi'i chos bla ma'i rdzu 'phrul gyi cho 'phrul bstan du gsol/_mu stegs can rnams thag stsal du gsol/_lha dang mi rnams dga' bar bgyir gsol/_skyes bu dam pa rnams glo ba rangs par bgyir gsol/_de skad ces gsol pa dang /_bcom 
[\[42b\]]
[\[42b.1\]]ldan 'das kyis ko sa la'i rgyal po gsal rgyal la 'di skad ces bka' stsal to/_/rgyal po chen po nga ni nyan thos rnams la 'di skad du dge slong dag khyed tshur bram ze dang khyim bdag 'ongs shing 'ongs pa rnams la mi'i chos bla ma'i rdzu 'phrul gyi cho 'phrul ston cig ces chos ston par mi byed 
[\[42b.2\]]kyi/_'on kyang nga ni nyan thos rnams la 'di skad du dge slong dag dge ba ni ma spyoms shig_/sdig pa ni shogs te gnos shig ces chos ston to/_/ko sa la'i rgyal po gsal rgyal gyis lan gnyis lan gsum gyi bar du bcom ldan 'das la 'di skad ces gsol to/_/btsun pa 
[\[42b.3\]]mu stegs can de rnams bcom ldan 'das mi'i chos bla ma'i rdzu 'phrul gyi cho 'phrul la spyan 'dren na de'i slad du bcom ldan 'das kyis mi'i chos bla ma'i rdzu 'phrul gyi cho 'phrul bstan du gsol/_mu stegs can rnams thag stsal du gsol/_lha dang mi rnams dga' bar bgyir gsol/_
[\[42b.4\]]skyes bu dam pa rnams glo ba rangs par bgyir gsol/_bcom ldan 'das kyis ko sa la'i rgyal po gsal rgyal la lan gnyis lan gsum gyi bar du 'di skad ces bka' stsal to/_/rgyal po chen po nga ni nyan thos rnams la 'di skad du dge slong dag khyed tshur bram ze dang khyim bdag 'ongs shing 
[\[42b.5\]]'ongs pa rnams la mi'i chos bla ma'i rdzu 'phrul gyi cho 'phrul ston cig ces chos ston par mi byed kyi/_'on kyang nga ni nyan thos rnams la 'di skad du dge slong dag dge ba ni ma spyoms shig_/sdig pa ni shogs te gnos shig ces chos ston to/_/sangs rgyas bcom ldan 'das rnams kyi 
[\[42b.6\]]nges par mdzad pa ni lnga yin te/_lnga gang zhe na/_snga phyi med pa'i sems can bla na med pa yang dag par rdzogs pa'i byang chub tu sems bskyed par mdzad pa dang /_nyan thos dge ba'i rtsa ba bsags pa rgyal tshab tu dbang bskur bas dbang bskur bar mdzad pa dang /_yab dang yum 
[\[42b.7\]]bden pa la 'god par mdzad pa dang /_mnyan yod du cho 'phrul chen po bstan par mdzad pa dang /_sangs rgyas kyis gdul bar bya ba thams cad 'dul ba'o/_/bcom ldan 'das kyis sngon gyi yang dag par rdzogs pa'i sangs rgyas rnams kyi cho 'phrul chen po gang du bstan ces 
[\[43a\]]
[\[43a.1\]]dgongs na mnyan yod du yin par gzigs so/_/yang skye bo'i tshogs chen pos dus ji tsam na khong du chud par 'gyur zhes dgongs na zhag bdun lon nas 'gyur bar mkhyen nas ko sa la'i rgyal po gsal rgyal la 'di skad ces bka' stsal to/_/rgyal po chen po song la 
[\[43a.2\]]de bzhin byas ci rigs par sgrubs shig ces gyis shig_/bcom ldan 'das dus ji tsam na/_rgyal po chen po zhag bdun na'o/_/de nas ko sa la'i rgyal po gsal rgyal bcom ldan 'das kyi zhabs la mgo bos phyag 'tshal nas bcom ldan 'das kyi spyan snga nas song ste/_mu 
[\[43a.3\]]stegs can rnams la smras pa/_kye bcom ldan 'das ni zhag bdun na rdzu 'phrul gyi cho 'phrul chen po ston par mdzad kyis khyed cag gis bya zhing bsham dgos pa ci yod pa de gyis shig_/mu stegs can rnams kyis bgros pa/_shes ldan dag yang na ni dge sbyong gau ta ma 'bros par 
[\[43a.4\]]'gyur ro/_/yang na ni grogs tshol bar 'gyur na de la ji ltar bsgrub/_de dag 'di skad ces kye dge sbyong gau ta ma ni gdon mi za bar grogs tshol bar 'gyur bas ji ste de ltar gyur na bdag cag gis kyang grogs btsal lo/_/de'i tshe ku sha'i grong khyer na kun du rgyu shin tu bzang po zhes bya 
[\[43a.5\]]ba rgas pa/_'khogs pa/_gtugs pa/_ku sha'i grong khyer gyi gyad rnams kyis dgra bcom par bkur zhing rim gro byas/_bkur stir byas/_bla mar byas/_mchod par byas pa zhig 'dug go/_/de rnams kyis gros bcas nas de'i drung du song ste smras pa/_shin tu bzang 
[\[43a.6\]]po khyod dang bdag cag tshangs pa mtshungs par spyod pa yin te/_bdag cag gis dge sbyong gau ta ma mi'i chos bla ma'i rdzu 'phrul gyi cho 'phrul la bos kyis grogs gyis shig_/des smras pa/_kye khyed kyis dge sbyong gau ta ma mi'i chos bla ma'i rdzu 'phrul gyi cho 'phrul la bos pa ni ma legs 
[\[43a.7\]]pa zhig byas so/_/de ci'i phyir zhe na/_de ni rdzu 'phrul che ba/_mthu che ba yin no/_/ji ltar shes/_'thad pa lags so/_/'di la gtan tshigs ci yod/_shes ldan dag gang gi tshe dge sbyong gau ta ma 'jig rten du ma byung ba de'i tshe kho bo dal gyis 'bab pa zhes bya ba'i mtsho 'gram 
[\[43b\]]
[\[43b.1\]]na nyin mo gnas shing kho bo bsod snyoms blangs nas mtsho chen po ma dros par song ste za'o/_/de na kho bo phyogs gcig na 'dug pa la ma dros pa na gnas pa'i lha rnams kyis chu bcus shing sbyin par byed do/_/gang gi tshe dge sbyong gau ta ma 'jig rten du byung ba de'i tshe de'i nyan thos kyi mchog shA 
[\[43b.2\]]ri'i bu zhes bya ba de'i dge sbyong skul byed ces bya ba des phyag dar khrod pa khyer nas mtsho chen po ma dros par 'ongs pa dang /_ma dros pa na gnas pa'i lha de rnams de'i phyag dar khrod pa de dag bkrus nas 'bul bar byed la/_bkrus pa'i chu des kyang bdag nyid kyi mgo bor 'debs par byed do/_/
[\[43b.3\]]de lta bas na bdag cag gang gi yang slob ma dang yang mi mnyam pa de khyed kyis mi'i chos bla ma'i rdzu 'phrul gyi cho 'phrul la bos pa ni ma legs par byas so/_/de rnams phan tshun du kye 'di yang de'i phyogs zhig yin pas bdag cag gzhan tshol du 'dong ngo zhes smras nas de rnams kyis de la g.yo'i 
[\[43b.4\]]kun tu spyod pas bkur sti bya ba ltar byas te dong nas sa phyogs dben pa gzhan zhig tu 'dug nas bgros pa/_kye bdag cag gis grogs gzhan ji ltar btsal bar bya smros shig_/de las kha cig gis smras pa/_grong khyer skyed mos tshal gyi nags zhes bya ba 'di na lnga mngon par 
[\[43b.5\]]shes pa che ge mo zhig gnas pas de'i gan du dong dang /_de bdag cag gi grogs byed par 'gyur ro/_/kha cig gis smras pa/_des mi nus kyi 'on kyang dka' thub kyi nags tshal che ge mo zhes bya ba na dka' thub can lnga mngon par shes pa che ge mo zhes bya ba gnas pa de'i drung du dong na de 
[\[43b.6\]]bdag cag gi grogs byed par 'gyur ro/_/de'i tshe gangs ri'i sul shing sna tshogs kyi nags tshal gyis brgyan pa/_chu mig dang /_me tog dang /_'bras bu dang /_rtsa ba phun sum tshogs pa/_'bab chu dang /_mtshe 'us mdzes par byas pa na drang srong lnga brgya tsam zhig gnas te 
[\[43b.7\]]phal cher mngon par shes pa lnga dang ldan pa'o/_/de'i nang nas drang srong mngon par shes pa lnga dang ldan pa gcig grong khyer gyi nye 'khor du 'ongs nas de phan tshun 'phyan pa las de rnams kyi drung du 'ongs pa dang /_de rnams kyis de la byon pa legs so zhes bya ba kun tu spyad nas khyod gang 
[\[44a\]]
[\[44a.1\]]nas 'dir 'ongs zhes dris pa dang /_des ji ltar gyur pa rnams brjod do/_/de rnams yid bde ba skyes nas de dag gi drung du song ngo /_/de nas phan tshun yang dag par dga' bar byas nas lam gyis dub pa ngal bso ste/_kye khyed dang bdag cag tshangs pa mtshungs par 
[\[44a.2\]]spyod pa yin te/_bdag cag gis dge sbyong gau ta ma mi'i chos bla ma'i rdzu 'phrul gyi cho 'phrul la bos na khyed kyis kyang grogs gyis shig_/de dag gis smras pa/_kye legs te de bzhin du bya na 'on kyang nged la mtshan ma ston cig_/de rnams yid bde ba skyes nas de dag la gus par smra 
[\[44a.3\]]bas mgu bar byas te dong ngo /_/re zhig na ko sa la'i rgyal po gsal rgyal gyi mas dben gyi nu bo rgyal bu gzhon nu na gu zhes bya ba de dri dang me tog gi phreng bas brgyan nas rgyal po'i pho brang gi drung na mar song ba las de'i btsun mo zhig steng gi khang [{]bzangs kyi [,]bzang gi [}]thog nas me tog gi phreng ba 
[\[44a.4\]]bor ba dang /_de'i lus la phog pa gzhan zhig gis mthong ngo /_/'jig rten na mdza' ba dang mi mdza' ba dang tha mal pa yin pas des kyang blon po la byas so/_/blon pos kyang rgyal po la lha rgyal bu gzhon nu na gu ni lha'i btsun mo dang khri'o zhes gsol to/_/rgyal po rnams ni ma brtags 
[\[44a.5\]]par byed pa yin pas des blon po rnams la shes ldan dag ngas rgyal bu gzhon nu na gu yongs su btang gis deng la rkang lag med par gyis shig ces bsgo ba dang /_de dag gis de srang du khrid nas rkang lag med par byas te bzhag nas de'i gnyen mig mchi mas gang ba rnams dang /_skye 
[\[44a.6\]]bo'i tshogs chen po gzhan dag gis kyang yongs su bskor cing 'dug go/_/ci tsam na mu stegs can rnams kyang phyogs der 'ongs pa dang /_de dag la de'i gnyen rnams kyis 'phags pa rgyal bu gzhon nu na gu'i yan lag dang nying lag dag ji ltar snga mkho bzhin du 'gyur ba'i 
[\[44a.7\]]bden pa'i tshig mdzad du gsol zhes smras pa dang /_de dag spobs pa med nas cang mi zer bar langs te dong ngo /_/ji tsam na tshe dang ldan pa kun dga' bo bsod snyoms la rgyu ba las phyogs der phyin pa dang /_de dag gis de la smras pa/_'phags pa rgyal bu gzhon nu na gu yan 
[\[44b\]]
[\[44b.1\]]lag dang nying lag ji ltar snga mkho bzhin du 'gyur bar bden pa'i tshig mdzad du gsol/_des smras pa/_shes ldan dag bcom ldan 'das la zhus te 'ong ngo zhes byas pa dang /_de dag 'di da ni sos zin to zhes dbugs phyin par gyur to/_/de nas tshe dang ldan pa kun dga' bo rings pa 
[\[44b.2\]]rings par mnyan yod du song ste bsod snyoms bzhag nas bcom ldan 'das kyi spyan sngar song ste skabs de bcom ldan 'das la rgya cher gsol pa dang /_bcom ldan 'das kyis bka' stsal pa/_/kun dga' bo song la rgyal bu gzhon nu na gu'i gnyen gyis yan lag dang nying lag 
[\[44b.3\]]dag gnas ji lta ba bzhin du 'jog tu chug la bden pa'i tshig 'di ltar gyis shig_/bden pa dang bden pa'i tshig gang gis sems can rkang pa med pa dang /_rkang gnyis dang /_rkang bzhi pa dang /_rkang [{]mangs [,]mang [}]dang /_gzugs can dang /_gzugs med pa dang /_'du shes yod 
[\[44b.4\]]pa dang /_'du shes med pa dang /_'du shes med 'du shes med min gang su yang rung de dag gi nang na de bzhin gshegs pa dgra bcom pa yang dag par rdzogs pa'i sangs rgyas mchog tu gsungs pa dang /_'dus byas dang /_'dus ma byas kyi chos gang ci yang rung ba de dag gi nang na 'dod 
[\[44b.5\]]chags dang bral ba'i chos mchog tu gsungs pa dang /_'dus pa'am/_mang po'am/_tshogs pa'am/_'khor gang su yang rung de dag gi nang na de bzhin gshegs pa'i nyan thos kyi dge 'dun mchog tu gsungs pa dang /_tshul khrims dang /_brtul zhugs dang /_dka' 
[\[44b.6\]]thub dang /_tshangs par spyod pa la gnas pa gang ci yang rung ba de dag gi nang na 'phags pa dgyes pa'i tshul khrims mchog tu gsungs pa'i bden pa dang bden pa'i tshig 'dis rgyal bu gzhon nu na gu'i yan lag dang nying lag dag sngon gyi ji lta ba bzhin du gyur cig ces byos shig dang snga mkho bzhin 
[\[44b.7\]]du 'gyur ro/_/tshe dang ldan pa kun dga' bos btsun pa de ltar 'tshal lo zhes bcom ldan 'das kyi ltar mnyan nas de'i gnyen rnams kyis yan lag dang nying lag gnas ji lta ba bzhin du bzhag nas 'di ltar bden pa'i tshig bya bar brtsams te/_bden pa dang bden pa'i tshig gang gis 
[\[45a\]]
[\[45a.1\]]sems can rkang pa med pa dang zhes bya ba nas/_gang su yang rung de dag gi nang na 'phags pa dgyes pa'i tshul khrims mchog tu gsungs pa'i bden pa dang bden pa'i tshig des de yan lag dang nying lag snga mkho bzhin du gyur cig ces bya ba'i bar snga ma bzhin du byas pa dang /_
[\[45a.2\]]bden pa'i tshig gis de'i yan lag dang nying lag ji ltar snga ma bzhin du gnas par gyur nas skye bo'i tshogs kyis ngo mtshar du gyur pa'i mig phye ste/_a la la 'phags pa kun dga' bos mu stegs can pham par byas so zhes sgra bo che bton to/_/de nas tshe dang ldan pa kun dga' bos rgyal bu 
[\[45a.3\]]gzhon nu na gu khrid nas bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas tshe dang ldan pa kun dga' bos bcom ldan 'das la 'di skad ces btsun pa rgyal bu gzhon nu na gu de ni 'di 
[\[45a.4\]]lags so zhes gsol pa dang /_de nas rgyal bu gzhon nu na gus bcom ldan 'das kyi zhabs la mgo bos phyag 'tshal te phyogs gcig tu 'dug go/_/bcom ldan 'das kyis de'i bsam pa dang /_bag la nyal dang /_khams dang /_rang bzhin thugs su chud nas de dang 'tsham pa'i chos 
[\[45a.5\]]bstan pa mdzad do/_/rgyal bu gzhon nu na gus de thos ma thag tu bden pa mngon par rtogs te phyir mi 'ong ba'i 'bras bu mngon du byas shing rdzu 'phrul yang thob par gyur to/_/ko sa la'i rgyal po gsal rgyal gyis 'phags pa kun dga' bos bden pa'i tshig ji lta ba bzhin du byas pas rgyal 
[\[45a.6\]]bu gzhon nu na gu'i yan lag dang nying lag snga mkho bzhin du gyur to zhes thos so/_/thos nas kyang rgyal bu gzhon nu na gu gang na ba der song ste phyin nas/_rgyal bu gzhon nu na gu la 'di skad ces smras so/_/gzhon nu tshur shog khyim du 'dong /_des smras pa/_lha bdag ni bcom ldan 
[\[45a.7\]]'das la bsnyen bkur 'tshal zhing 'di nyid du mchis so/_/legs kyis de bzhin du gyis shig ces des kun dga'i ra ba'i nang der 'chags byas so/_/de de na 'dug pa na de'i yan lag dang nying lag dum bu slar 'byor pas de'i ming dum bu'i kun dga' ra ba pa dum bu'i kun dga' ra ba pa 
[\[45b\]]
[\[45b.1\]]zhes bya bar chags so/_/de nas ko sa la'i rgyal po gsal rgyal gyis bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas ko sa la'i rgyal po gsal rgyal gyis 
[\[45b.2\]]bcom ldan 'das la 'di skad ces gsol to/_/gal te bcom ldan 'das kyis gnang na bdag gis mnyan yod nas rgyal byed kyi tshal ji srid pa de'i bar du cho 'phrul chen po bstan pa'i 'dun khang bgyi'o/_/bcom ldan 'das kyis bka' stsal pa/_rgyal po chen po legs kyis 
[\[45b.3\]]gyis shig dang der gdon mi za bar skye bo'i tshogs chen po 'du bar 'gyur ro zhes bka' stsal pa dang /_ko sa la'i rgyal po gsal rgyal gyis mnyan du yod pa dang /_rgyal byed kyi tshal ji srid pa de'i bar du sa gzhi yongs su sbyangs nas cho 'phrul chen po bstan pa'i 'dun khang bshams 
[\[45b.4\]]te 'dun khang gos brgya stong ri bas g.yogs pa/_tsan dan gyi chus chag chag btab pa/_dri zhim po'i bdug pa'i snod bzhag pa/_ba dan dang rgyal mtshan bsgreng ba/_dar gyi chun 'phyang gi tshogs dpyangs pa/_me tog sil ma sna tshogs bkram pa/_lha rnams kyi dga' 
[\[45b.5\]]tshal gyi skyed mos tshal bzhin du nyams dga' bar byas nas der bcom ldan 'das kyi phyir rdo rje dang /_bai DUr+ya dang /_margad dang /_byi ru dang /_nor bu dang /_mu tig dang /_an da rnyil dang /_mthon ka chen po dang /_pad+ma rA gas brgyan cing spras pa'i gser gyi seng ge'i khri 
[\[45b.6\]]yang bshams so/_/mu stegs can gyi dge bsnyen rnams kyis kyang rang gi 'byor pa dang mthun pa'i gos kyis g.yogs pa'i 'dun khang drug kyang byas/_stan drug kyang bshams nas de dag tu mu stegs can rnams rang gi 'khor gyis bskor nas sngar 'ongs te 'dug nas rgyal po la lha 
[\[45b.7\]]bdag cag ni mchis lags na dge sbyong gau ta ma dgug tu gsol zhes pho nya btang ngo /_/rgyal pos thos nas kyang btsun mo dang /_gzhon nu dang /_pho brang 'khor gyi mi dang bcas te cho 'phrul chen po'i 'dun khang du song nas des bram ze'i khye'u bla ma la bram ze'i khye'u khyod tshur shog_/
[\[46a\]]
[\[46a.1\]]bcom ldan 'das gang na bzhugs pa der song la phyin pa dang /_bcom ldan 'das kyi zhabs la mgo bos phyag 'tshal te bdag gi mchid nas gnod pa chung ngam/_nyam nga ba nyung ngam/_bskyod pa yang ngam/_'tsho'am/_stobs dang bde ba la reg 
[\[46a.2\]]par gnas sam/_kha na ma tho ba mi mnga'a'am zhes snyun gsol la 'di skad ces btsun pa mu stegs can de rnams tshogs shing mchis lags na/_bcom ldan 'das kyis de'i dus la bab par dgongs su gsol zhes kyang gsol cig_/lha de ltar 'tshal lo zhes bram ze'i 
[\[46a.3\]]khye'u bla ma ko sa la'i rgyal po gsal rgyal gyi ltar mnyan nas bcom ldan 'das ga la ba der song ste phyin pa dang /_bcom ldan 'das dang lhan cig phan tshun yang dag par dga' ba dang /_yang dag par mgu bar gyur pa'i gtam rnam pa sna tshogs byas te phyogs gcig tu 'dug go_/
[\[46a.4\]]phyogs gcig tu 'dug nas bram ze'i khye'u bla mas bcom ldan 'das la 'di skad ces gsol to/_/kyai gau ta ma ko sa la'i rgyal po gsal rgyal gau ta ma'i zhabs la phyag 'tshal nas gnod pa chung ngam/_nyam nga ba nyung ngam/_bskyod pa yang ngam/_'tsho'am/_stobs dang bde ba la 
[\[46a.5\]]reg par gnas sam/_kha na ma tho ba mi mnga' 'am zhes snyun gsol zhing mchis zhes gsol pa dang /_bram ze'i khye'u bla ma ko sa la'i rgyal po gsal rgyal dang /_khyod bde bar gyur cig_/ko sa la'i rgyal po gsal rgyal gyi mchid nas kye gau ta ma mu stegs can rnams cho 
[\[46a.6\]]'phrul chen po'i 'dun khang du lhags nas 'dus shing mchis na bcom ldan 'das kyis de'i dus la bab par dgongs su gsol zhes mchi'o/_/bcom ldan 'das kyis bla ma song shig nga yang 'ong ngo zhes bka' stsal pa dang /_bram ze'i khye'u bla ma song ngo /_/bcom ldan 'das 
[\[46a.7\]]kyis ji ltar ngang pa'i rgyal po 'dab ma brkyang ba de ltar byin gyis brlabs nas nam mkha'i dkyil du 'phags te/_srog chags brgya stong du ma ngo mtshar gyi mig phye nas a la la zhes ca co dang ga zha'i sgra bton te lta bzhin du nam mkha' las cho 'phrul chen po'i 'dun khang du gshegs 
[\[46b\]]
[\[46b.1\]]so/_/ko sa la'i rgyal po gsal rgyal gyis 'byor pa de dag mthong nas ya mtshan gyis yid dad par gyur te mu stegs can rnams la 'di skad ces smras so/_/kye bcom ldan 'das kyis mi'i chos bla ma'i rdzu 'phrul gyi cho 'phrul bstan zin te/_da ni khyed kyi res la bab kyis 
[\[46b.2\]]khyed kyis ston cig_/de rnams kyis smras pa/_lha gzhes shig skye bo'i tshogs chen po 'dir 'dus lags na cho 'phrul chen po 'di ci dge sbyong gau ta ma lags sam/_'on te bdag cag gi lags sam gang gi lags sus 'tshal/_de nas de'i mod la dum bu'i kun dga' 
[\[46b.3\]]ra ba pa'i rdzu 'phrul gyis ri spos kyi ngad ldang las shing a mra yal ga dang /_lo ma dang /_'dab ma dkar po du mas bklubs pa/_bya'i tshogs du ma skad 'byin pa blangs nas cho 'phrul chen po'i 'dun khang gi byang phyogs su bzhag pa dang /_de yang rgyal pos mthong nas yid bde 
[\[46b.4\]]ba skyes te lan gnyis kyi bar du mu stegs can rnams la 'di skad ces smras so/_/bcom ldan 'das kyis mi'i chos bla ma'i rdzu 'phrul gyi cho 'phrul bstan zin te/_da ni khyed kyi res la bab kyis khyed kyis ston cig_/de dag gis smras pa/_lha bdag cag gis khyod la 
[\[46b.5\]]sngar ma gsol tam/_lha skye bo'i tshogs chen po 'dir 'dus lags na cho 'phrul chen po 'di ci dge sbyong gau ta ma'i lags sam/_'on te bdag cag gi lags sam/_su'i lags sus 'tshal/_de nas de'i mod la khyim bdag ngan legs sbyin gyis rdzu 'phrul gyis sum 
[\[46b.6\]]bcu rtsa gsum gyi lha'i dpag bsam gyi shing blangs nas cho 'phrul chen po'i 'dun khang gi lho phyogs kyi ngos su bzhag pa dang /_de yang ko sa la'i rgyal po gsal rgyal gyis mthong nas yang shin tu dga' ba dang mgu ba skyes nas lan gsum gyi bar du mu stegs can rnams la 'di 
[\[46b.7\]]skad ces smras so/_/kye bcom ldan 'das kyis mi'i chos bla ma'i rdzu 'phrul gyi cho 'phrul bstan zin te/_da ni khyed kyi res la bab kyis khyed kyis ston cig_/de dag gis smras pa/_bdag cag gis gsol lags mod kyi/_'on kyang lan gsum gyi bar du gsol ba 
[\[47a\]]
[\[47a.1\]]bgyi ste/_lha skye bo'i tshogs chen po 'dir 'dus lags na cho 'phrul chen po 'di ci dge sbyong gau ta ma'i lags sam/_'on te bdag cag gi lags sam/_su'i lags sus 'tshal/_de nas bcom ldan 'das kyi cho 'phrul chen po lta bar spro ba'i srog 
[\[47a.2\]]chags brgya stong du ma yang 'dus/_lha brgya stong du ma yang nam mkha'i dkyil du 'dus par gyur pa dang /_bcom ldan 'das kyis gtsug lag khang gi phyi rol du zhabs bkrus te gtsug lag khang du gshegs nas gdan bshams pa nyid la bzhugs te me'i khams la snyoms par 
[\[47a.3\]]zhugs so/_/de nas sgo 'phar gyi gseb nas 'od zer byung bas cho 'phrul chen po'i 'dun khang thams cad bsreg par brtsams pa dang /_mu stegs can rnams kyis smras pa/_lha da ni dge sbyong gau ta ma cho 'phrul chen po'i khang pa tshig cing mchis na gal te dge sbyong 
[\[47a.4\]]gau ta mas rngo thog na 'dir mchis la zhi bar bgyid grang zhes byas pa dang /_rgyal po cang mi zer bar sems khong du chud cing 'dug go/_/de bzhin du btsun mo phreng ldan ma dang /_rgyal rigs dbyar tshul ma dang /_phya mkhan drang srong byin dang /_rnying pa dang /_khyim bdag 
[\[47a.5\]]mgon med zas sbyin dang /[ {]ri dgas [,]ri dwags [}]dgra'i ma sa ga dang /_gzhan yang dad pa can mang po dang /_bar mar gnas pa kha cig kyang cang mi zer bar 'dug go/_/mu stegs can rnams dang /_de'i slob ma rnams ni rab tu dga' bar gyur to/_/de nas me des cho 'phrul 
[\[47a.6\]]chen po'i 'dun khang gi dri ma thams cad bsregs nas rang nyid zhi bar gyur te/_'di ltar sangs rgyas rnams kyi sangs rgyas kyi mthu dang /_lha rnams kyi lha'i mthus cho 'phrul chen po'i 'dun khang dri ma med cing gsal la mdzes par gyur cing 'dug go/_/de nas yang 
[\[47a.7\]]rgyal po srog shor ba las rnyed pa lta bur dga' ba dang /_yid bde ba skyes nas mu stegs can rnams la 'di skad ces smras so/_/kye bcom ldan 'das kyis mi'i chos bla ma'i rdzu 'phrul gyi cho 'phrul bstan zin te/_da ni khyed kyi res la bab kyis khyed kyis ston cig ces 
[\[47b\]]
[\[47b.1\]]byas pa dang /_de dag spobs pa med nas cang mi zer bar 'dug go/_/de nas bcom ldan 'das kyis mngon par 'du bya ba dang bcas par zhabs g.yas pa dri gtsang khang gi nang du bsnun pa dang sa rnam pa drug tu g.yos par gyur nas sa chen po 'di g.yos/_kun 
[\[47b.2\]]du g.yos/_kun du rab tu g.yos/_'gul/_kun tu 'gul/_kun du rab tu 'gul bar gyur te/_shar phyogs mtho na nub phyogs dma'/_nub phyogs mtho na shar phyogs dma'/_byang phyogs mtho na lho phyogs dma'/_lho phyogs mtho na byang 
[\[47b.3\]]phyogs dma'/_dbus mtho na mtha' dma'/_mtha' mtho na dbus dma' bar gyur to/_/sa g.yos pa des gangs ri'i khrod kyi kun dga' ra ba na gnas pa'i drang srong rnams bskul bas de dag phan tshun du shes ldan dag bdag cag la tshangs pa mtshungs par 
[\[47b.4\]]spyod pa de dag gis mtshan ma dag bstan kyis 'dong ngo zhes smras nas de dag dong ba dang /_bcom ldan 'das kyis de rnams 'dul ba la gzigs te nyi ma stong bas lhag pa'i 'od gser gyi kha dog lta bu'i 'od zer bkye bas de dag gis bcom ldan 'das kyi drung nas 
[\[47b.5\]]drang srong de rnams kyi bar thag ji srid pa de gser bzhun ma lta bur gyur to/_/drang srong de rnams kyis sangs rgyas bcom ldan 'das nyi ma dang po shar ba'i dkyil 'khor ltar mdzes pa/_gser sbyangs pa'i dum bu'i tshogs spungs pa lta bu/_me tog ku ran da ka dang /_
[\[47b.6\]]mya ngan 'tshang gi phung po lta bu'i mdangs can/_gsung dbyangs sprin chu dang bcas pa dang /_rgya mtsho dang /_khyu mchog dang /_rnga sgra ltar zab cing brtan la rnam par gsal ba/_mnyan na bde zhing snyan pa/_'phral ba'i phyogs 'o ma'i rgya mtsho'i dbu ba dang /_mu tig 
[\[47b.7\]]gi do shal dang /_pad+ma'i rtsa lag dang /_ngang pa dang /_me tog kun da dang /_shel spungs pa lta bur dkar ba'i mdzod spus rnam par brgyan pa/_yon tan rmad du byung ba bsam gyis mi khyab pa grangs med pa'i tshogs kyis gnas pa/_srid pa'i dga' ba dang bde ba 
[\[48a\]]
[\[48a.1\]]dang /_bkur sti la mngon par dga' ba'i dri ma'i 'dam gyi skyon dang bral ba/_dus dpag tu med pa nas tshogs bsags pa'i ye shes bla na med pa phul du phyin pa'i rgyan gyis brgyan pa'i grags pa can/_lha'i dbang po'i cod pan rin po che'i myu gus zhabs gnyis la 
[\[48a.2\]]gtugs pa/_lha dang /_lha ma yin dang /_mi dang /_lha dang /_klu dang /_gnod sbyin dang /_dri za dang /_sngags 'chang dang /_brang 'gro mchod 'os rnams kyis rjed pa/_mdor na sku skyes bu chen po'i mtshan sum bcu rtsa gnyis kyis legs par brgyan pa/_dpe byad bzang po brgyad 
[\[48a.3\]]cus rnam par spras pa/_'od 'dom gang pas brgyan pa/_'od nyi ma stong bas lhag pa/_rin po che'i ri 'gro ba lta bu kun nas bzang ba mthong ngo /_/ji ltar sems can dge ba'i rtsa ba bsags pa'i rgyu can gyis dang po sangs rgyas mthong ba ltar lo bcu gnyis su zhi gnas kyi sems goms 
[\[48a.4\]]pa'am/_bu med pas bu rnyed pa'am/_bkren pas gter mthong ba'am/_rgyal po mngon par 'dod pa dang po rgyal por dbang bskur ba ni de lta ma yin pas drang srong de rnams kyis bcom ldan 'das kyi zhabs la mgo bos phyag 'tshal nas phyogs gcig tu 'dug go/_/bcom 
[\[48a.5\]]ldan 'das kyis de rnams kyi bsam pa dang /_bag la nyal dang /_khams dang /_rang bzhin mkhyen nas 'phags pa'i bden pa bzhi rtogs par 'gyur ba de lta bu'i chos bstan pa mdzad pa dang /_de rnams kyis de thos nas 'jig tshogs la lta ba'i ri'i rtse mo nyi shu mtho ba ye shes kyi 
[\[48a.6\]]rdo rjes bcom nas rgyun du zhugs pa'i 'bras bu mngon sum du byas so/_/de rnams bden pa mthong nas stan las langs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/btsun pa bdag cag legs par gsungs 
[\[48a.7\]]pa'i chos 'dul ba la rab tu 'byung zhing bsnyen par rdzogs pa dge slong gi dngos po 'thob na bdag cag bcom ldan 'das kyi spyan sngar tshangs par spyad pa spyod par 'tshal lo/_/bcom ldan 'das kyis de rnams rab tu phyung bsnyen par rdzogs par mdzad de gdams ngag phog 
[\[48b\]]
[\[48b.1\]]pa dang /_de rnams kyis 'bad brtsal bsgrims pas 'khor ba'i 'khor lo g.yo ba dang mi g.yo ba cha lnga pa 'di nyid rig nas 'du byed kyi rnam pa thams cad 'jig pa dang /_ltung ba dang /_'gyes pa dang /_'joms pa'i chos can du rtogs te nyon mongs pa thams cad 
[\[48b.2\]]spangs nas dgra bcom pa nyid mngon sum du byas te/_dgra bcom pa khams gsum gyi 'dod chags dang bral ba/_gser dang bong bar mnyam pa/_nam mkha' dang lag mthil du 'dra ba/_tsan dan dang ste 'ur mtshungs pa/_rig pas ma rig pa'i sgo nga'i sbubs bcom 
[\[48b.3\]]pa/_mngon par shes pa dang /_so so yang dag par rig pa thob pa/_srid pa dang rnyed pa la chags pa dang /_bsnyen bkur la rgyab kyis phyogs pa/_dbang po dang nye dbang du bcas pa'i lha rnams kyis mchod pa dang /_rjed par bya ba dang /_gus par bya bar gyur to/_/
[\[48b.4\]]de nas bcom ldan 'das 'khor dgra bcom pa lnga brgya dang thabs cig zla ba kham pa lta bur bskor nas cho 'phrul chen po'i 'dun khang ga la ba der gshegs te byon nas 'khor brgya phrag du ma'i gung la seng ge'i khri la bzhugs so/_/de nas dge bsnyen ma rdzu 'phrul len gyi ma 
[\[48b.5\]]bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te/_bcom ldan 'das la 'di skad ces gsol to/_/bcom ldan 'das thugs khral chung ngur mdzad du gsol/_bdag gis mu stegs can rnams dang lhan cig mi'i chos 
[\[48b.6\]]bla ma'i rdzu 'phrul gyi cho 'phrul bstan par bgyi zhing mu stegs can rnams thag stsal bar bgyi/_lha dang mi rnams dga' bar bgyi/_skye bo dam pa rnams glo ba rangs par bgyi lags so/_/bcom ldan 'das kyis bka' stsal pa/_rdzu 'phrul len gyi ma khyod sems khral chung 
[\[48b.7\]]ngur gyis shig_/khyod kyis mu stegs can rnams dang lhan cig mi'i chos bla ma'i rdzu 'phrul gyi cho 'phrul bstan cing mu stegs can rnams thag gzhug pa dang /_lha dang mi rnams dga' bar bya ba dang /_skye bo dam pa rnams snying rangs par bya bar nus mod kyi/_'on kyang 'di rnams 
[\[49a\]]
[\[49a.1\]]khyod mi'i chos bla ma'i rdzu 'phrul gyi cho 'phrul la mi 'bod kyi/_'di rnams nga mi'i chos bla ma'i rdzu 'phrul gyi cho 'phrul la 'bod pas nga nyid kyis 'di dag la mi'i chos bla ma'i rdzu 'phrul gyi cho 'phrul bstan par bya'o/_/gal te khyod kyis 'di rnams dang lhan cig mi'i 
[\[49a.2\]]chos bla ma'i rdzu 'phrul gyi cho 'phrul bstan na mu stegs can rnams dge sbyong gau ta ma la mi'i chos bla ma'i rdzu 'phrul gyi cho 'phrul med kyi/_'on kyang 'di'i nyan thos ma rdzu 'phrul len gyi ma 'di ltar rdzu 'phrul che zhing 'di ltar mthu che ba zhig nged dang lhan cig mi'i chos bla ma'i rdzu 
[\[49a.3\]]'phrul gyi cho 'phrul ston to zhes smra bar 'gyur bas/_khyod rang gi stan ji lta ba la 'dug shig_/ces bka' stsal pa dang /_de rang gi stan ji lta ba la 'dug ste/_khyim bdag ngan legs sbyin dang /_dge tshul skul byed dang /_dge tshul ma brjed med dang /_dge 
[\[49a.4\]]slong ma ut+pa la'i mdog dang /_gzhan yang rdzu 'phrul dang ldan pa phal mo che dag kyang de dang 'dra'o/_/de nas tshe dang ldan pa maud gal gyi bu chen po bcom ldan 'das ga la ba der song ste phyin nas/_bcom ldan 'das kyi zhabs la mgo bos phyag 'tshal te/_bcom 
[\[49a.5\]]ldan 'das la 'di skad ces gsol to/_/bcom ldan 'das thugs khral chung ngur mdzad du gsol/_bdag gis mu stegs can rnams dang lhan cig mi'i chos bla ma'i rdzu 'phrul gyi cho 'phrul bstan par bgyi zhing /_mu stegs can rnams thag stsal bar bgyi/_lha dang 
[\[49a.6\]]mi rnams dga' bar bgyi/_skye bo dam pa rnams glo ba rangs par bgyi lags so/_/bcom ldan 'das kyis bka' stsal pa/_maud gal gyi bu khyod sems khral chung ngur gyis shig_/khyod kyis mu stegs can rnams dang lhan cig mi'i chos bla ma'i rdzu 'phrul 
[\[49a.7\]]gyi cho 'phrul bstan cing /_mu stegs can rnams thag gzhug pa dang /_lha dang mi rnams dga' bar bya ba dang /_skye bo dam pa rnams snying rangs par bya bar nus mod kyi/_'on kyang 'di rnams khyod mi'i chos bla ma'i rdzu 'phrul gyi cho 'phrul la mi 'bod kyi/_
[\[49b\]]
[\[49b.1\]]nga 'di rnams kyis mi'i chos bla ma'i rdzu 'phrul gyi cho 'phrul la bos pas/_nga nyid kyis 'di dag la mi'i chos bla ma'i rdzu 'phrul gyi cho 'phrul bstan par bya'o/_/gal te khyod kyis mu stegs can rnams dang lhan cig mi'i chos bla ma'i rdzu 'phrul gyi cho 'phrul bstan na/_mu stegs 
[\[49b.2\]]can rnams dge sbyong gau ta ma la ni mi'i chos bla ma'i rdzu 'phrul gyi cho 'phrul med kyi/_'on kyang 'di'i nyan thos dge slong maud gal gyi bu 'di ltar rdzu 'phrul che ba/_'di ltar mthu che ba zhig nged dang lhan cig mi'i chos bla ma'i rdzu 'phrul gyi cho 'phrul ston to/_/zhes smra bar 
[\[49b.3\]]'gyur bas khyod rang gi stan ji lta ba la 'dug shig_/ces bka' stsal pa dang /_de yang rang gi stan ji lta ba la 'dug go/_/de nas bcom ldan 'das kyis ko sa la'i rgyal po gsal rgyal la bka' stsal pa/_rgyal po chen po de bzhin gshegs pa la mu stegs 
[\[49b.4\]]can rnams dang lhan cig mi'i chos bla ma'i rdzu 'phrul gyi cho 'phrul bstan par gsol pa 'debs pa su yin/_de nas ko sa la'i rgyal po gsal rgyal stan las langs te bla gos phrag pa gcig tu gzar nas/_bcom ldan 'das ga la ba de logs su thal mo sbyar ba 
[\[49b.5\]]btud de/_bcom ldan 'das la 'di skad ces gsol to/_/btsun pa bcom ldan 'das mu stegs can rnams dang /_thabs cig mi'i chos bla ma'i rdzu 'phrul gyi cho 'phrul bstan cing /_mu stegs can rnams thag stsal pa dang /_lha dang mi rnams 
[\[49b.6\]]dga' bar bgyi ba dang /_skye bo dam pa rnams glo ba rangs par bgyi bar gsol ba bdag lags te/_de ni dge sbyong dang bram zer bcas/_lha dang mir bcas pa'i skye dgu la yun ring po'i don dang /_phan pa dang /_bde bar 'gyur lags 
[\[49b.7\]]so/_/zhes gsol pa dang /_bcom ldan 'das kyi ko sa la'i rgyal po gsal rgyal la cang mi gsung bas gnang ngo /_/de nas ko sa la'i rgyal po gsal rgyal bcom ldan 'das kyis cang mi gsung bas gnang bar rig nas rang gi stan ji lta ba la 'dug go/_/de 
[\[50a\]]
[\[50a.1\]]nas bcom ldan 'das kyis ji ltar thugs mnyam par bzhag na nyid kyi gdan las mi snang bar gyur nas/_shar phyogs kyi steng gi nam mkha' la mngon par 'phags te spyod lam bzhi po 'di lta ste/_gshegs pa dang /_'greng ba dang /_bzhugs pa dang /_gzims 
[\[50a.2\]]pa mdzad par 'gyur ba de lta bu'i ting nge 'dzin la snyoms par zhugs so/_/me'i khams la snyoms par zhugs te sangs rgyas bcom ldan 'das me'i khams la snyoms par zhugs pa'i sku las 'od zer sna tshogs 'di lta ste/_sngon po dang /_ser po dang /_dmar po dang /_dkar 
[\[50a.3\]]po dang /_btsod ka dang /_shel gyi kha dog lta bu dag 'thon to/_/zung gi cho 'phrul sku'i smad nas ni me 'bar/_sku'i stod nas ni chu grang mo'i rgyun 'bab pa dang /_sku'i stod nas ni me 'bar/_sku'i smad nas ni chu grang mo'i rgyun 'bab pa dag kyang ston par mdzad do/_/shar 
[\[50a.4\]]phyogs su ji lta bar lho dang /_nub dang /_byang phyogs su yang de dang 'dra ste/_phyogs bzhir rdzu 'phrul gyi cho 'phrul rnam pa bzhi bstan nas rdzu 'phrul mngon par 'du mdzad pa btang ste seng ge'i khri la bzhugs so/_/de nas bcom ldan 'das kyis ko sa la'i rgyal po 
[\[50a.5\]]gsal rgyal la bka' stsal pa/_rgyal po chen po de bzhin gshegs pa'i rdzu 'phrul 'di ni nyan thos dang /_rang sangs rgyas thams cad dang thun mong yin no/_/rgyal po chen po de bzhin gshegs pa mu stegs can rnams dang skye bo'i tshogs kyi mdun du bla na med pa'i cho 'phrul 
[\[50a.6\]]chen po bstan par gsol ba 'debs pa su yin/_de nas ko sa la'i rgyal po gsal rgyal stan las langs te bla gos phrag pa gcig tu gzar nas bcom ldan 'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/btsun 
[\[50a.7\]]pa bcom ldan 'das kyis mu stegs can rnams dang /_skye bo'i tshogs kyi mdun du bla na med pa'i cho 'phrul chen po bstan cing mu stegs can rnams thag stsal pa dang /_lha dang mi rnams dga' bar mdzad pa dang /_skye bo dam pa rnams glo ba rangs par mdzad par bcom ldan 'das 
[\[50b\]]
[\[50b.1\]]la gsol pa bdag lags te/_de ni dge sbyong dang bram zer bcas/_lha dang mir bcas pa'i skye dgu la yun ring po'i don dang /_phan pa dang bde bar 'gyur lags so zhes gsol pa dang /_bcom ldan 'das kyis ko sa la'i rgyal po gsal rgyal la cang mi gsung 
[\[50b.2\]]bas gnang ngo /_/de nas ko sa la'i rgyal po gsal rgyal bcom ldan 'das kyis cang mi gsung bas gnang bar rig nas rang gi stan ji lta ba la 'dug go/_//'dul ba phran tshegs kyi gzhi/_bam po sum bcu rtsa gnyis pa/_de nas bcom ldan 'das kyis phyag 
[\[50b.3\]]'khor lo dang /_bkra shis dang /_g.yung drung can dra bas 'brel pa/_bsod nams brgya phrag du ma las 'khrungs pa/_'jigs pa rnams dbugs 'byin par mdzad pas sa la reg par mdzad de/_kye ma klu rnams kyis pad+ma shing rta'i 'khor lo tsam 'dab ma stong dang ldan 
[\[50b.4\]]pa/_thams cad gser las byas pa/_rin po che'i chu ba dang /_rdo rje'i ze ba can khyer te 'ongs kyang sla na snyam du 'jig rten pa'i thugs bskyed pa mdzad do/_/sangs rgyas bcom ldan 'das rnams ni chos nyid kyis gang gi tshe 'jig rten pa'i thugs bskyed pa de'i tshe srog chags 
[\[50b.5\]]grog sbur rnams kyis kyang bcom ldan 'das kyi thugs sems kyis shes par 'gyur la/_gang gi tshe 'jig rten las 'das pa'i thugs bskyed pa de'i tshe ni nyan thos dang /_rang sangs rgyas rnams kyis kyang bcom ldan 'das kyi thugs sems kyis shes par mi 'gyur na/_
[\[50b.6\]]dud 'gro'i skye gnas su song ba klu rnams kyis lta smos kyang ci dgos/_bcom ldan 'das kyis ci'i phyir sa la reg par mdzad snyam na cho 'phrul chen po ston par mthong nas de dag gis pad+ma shing rta'i 'phang lo tsam 'dab ma stong dang ldan pa/_thams cad gser las byas pa/_rin po che'i 
[\[50b.7\]]chu ba dang /_rdo rje'i ze ba can khyer te sa brtol nas byung ba dang /_bcom ldan 'das pad+ma de'i snying po la bzhugs so/_/de nas bcom ldan 'das kyi g.yas g.yon du pad+ma de 'dra ba gzhan rab tu mang po dag byung bar gyur te/_de dag re re la yang sprul pa'i sangs rgyas rnams bzhugs par gyur 
[\[51a\]]
[\[51a.1\]]to/_/de dag gi g.yas g.yon du yang pad+ma de 'dra ba gzhan dag byung bar gyur cing de dag la yang gzhan te de bzhin du 'og min gyi gnas kyi bar du sangs rgyas phal po che sprul to/_/de na sangs rgyas kha cig ni 'bar/_kha cig ni gsal bar mdzad/_kha cig 
[\[51a.2\]]ni char 'bebs/_kha cig ni glog 'byin/_kha cig ni kun shes pa lung ston/_kha cig ni zhu ba zhu/_kha cig ni lan 'debs/_kha cig ni 'chag pa mdzad/_kha cig ni gzhes/_kha cig ni bzhengs/_kha cig ni bzhugs/_kha cig ni gzims te/_ji ltar byis pa gzhon 
[\[51a.3\]]nu rnams kyis kyang sgrib pa med par sangs rgyas kyi sku mthong ba de ltar yang byin gyis brlabs so/_/cho 'phrul de mthong nas ko sa la'i rgyal po gsal rgyal btsun mo'i 'khor dang /_gzhon nu dang /_blon po dang /_pho brang 'khor gyi mi dang bcas pa dang /_yul sna tshogs 
[\[51a.4\]]nas 'ongs pa'i srog chags 'bum phrag du ma dang /_nam mkha'i dkyil na lha 'bum phrag du ma bcom ldan 'das kyi cho 'phrul chen po la mig mi 'dzums par lta zhing rgyun mi 'chad par phyag 'tshal lo/_/nam mkha' la gnas pa'i lha rnams kyang rnga dag rdung ngo /_/gnas gnas na 
[\[51a.5\]]yang rnga bo che rnams ni rdung /_dung sgril ma ni 'bud/_rol mo'i sgra rnam pa sna tshogs ni 'byin cing /_la la ni glu len/_la la ni gar byed do/_/byol song gi skye gnas su gtogs pa'i srog chags rnams kyang yid bde ba skyes nas rang gi ris dang 'dra ba'i sgra skad rnam pa sna 
[\[51a.6\]]tshogs sgrogs pa 'di lta ste/_rta rnams ni 'tsher/_glang po che rnams ni ngur/_rnga mo rnams ni 'khong /_ba lang rnams ni 'bod/_rma bya rnams ni 'gyur te/_lha dang mir bcas pa'i 'gro ba dga' ba dang rab tu dga' ba skyes nas/_bcom ldan 'das la mchod pa bya bar 
[\[51a.7\]]spro bar gyur to/_/de nas lha rnams kyis lha'i me tog ut+pa la dang /_pad+ma dang /_ku mu da dang /_pad+ma dkar po dang /_man dA ra ba rnams gtor to/_/lha'i a ga ru'i phye ma dang /_rgya spos kyi phye ma dang /_tsan dan gyi phye ma dang /_lha rdzas kyi gos dag kyang gtor/_mi dang mi 
[\[51b\]]
[\[51b.1\]]ma yin pa'i bar dag kyang de bzhin no/_/de lta bu'i dga' ston chen po byung ba na gdul ba'i skye bos rtogs par mdzad pa'i phyir bcom ldan 'das nyid kyis tshigs su bcad pa 'di dag bka' stsal to/_/brtsam par bya zhing nges 'byung bya/_/sangs rgyas bstan la 'bad par bya/_/'dam bu'i 
[\[51b.2\]]khyim la glang chen bzhin/_/'chi bdag sde ni gzhom par bya/_/gang zhig chos 'dul 'di la ni/_bag dang ldan par spyod byed pa/_/skye ba'i 'khor ba rab spangs nas/_/sdug bsngal gyi ni mthar byed 'gyur/_/lhag ma sprul pa'i sangs rgyas rnams kyis kyang gcig car du 
[\[51b.3\]]tshigs su bcad pa 'di dag bka' stsal to/_/ji srid nyi ma ma shar ba/_/de srid srin bu me khyer gsal/_/mkha' la nyi ma shar ba na/_/mog mog por 'gyur gsal mi 'gyur/_/ji srid de bzhin gshegs ma byung /_/rtog ge can rnams sngon gsal te/_/rdzogs pa'i 
[\[51b.4\]]sangs rgyas 'jig rten snang /_/rtog ge mi gsal de'i slob min/_/de nas bcom ldan 'das kyis dge slong rnams la bka' stsal pa/_dge slong dag cho 'phrul chen po mi snang bar 'gyur gyis mtshan ma zung shig_/bcom ldan 'das kyis de skad gsungs ma thag tu mod la mi 
[\[51b.5\]]snang bar gyur to/_/de mi snang bar gyur pa dang /_ko sa la'i rgyal po gsal rgyal gyis mu stegs can rnams la 'di skad ces smras so/_/kye bcom ldan 'das kyis mi'i chos bla ma'i rdzu 'phrul gyi cho 'phrul bstan zin te/_da ni khyed kyi res la bab pas khyed kyis ston cig_/
[\[51b.6\]]de nas 'od srung rdzogs byed cang mi smra bar kun tu rgyu gnag lhas kyi bu la gru phugs byas so/_/des kyang smra 'dod kyi bu mo'i bu yang dag rgyal ba can la'o/_/des kyang mi pham skra'i la ba can la'o/_/des kyang ka t+ya'i bu nog can la'o/_/des kyang gcer bu pa gnyen gyi bu la'o/_/
[\[51b.7\]]des kyang 'od srung rdzogs byed la byas na 'ga' yang smra bar mi byed do/_/de dag la lan gnyis lan gsum gyi bar du rgyal pos de skad ces smras na/_de bzhin du gcig la gcig gru phugs byed cing cang mi zer bar gyur/_yul yul por gyur/_zhum zhum por gyur nas 
[\[52a\]]
[\[52a.1\]]mgo smad cing spobs pa med de sems khong du chud cing 'dug go/_/de nas gnod sbyin lag na rdo rje 'di snyam du skyes bu blun po 'di rnams yun ring po nas bcom ldan 'das la tho btsam pas de'i phyir gang gis na 'di rnams kun tu 'bros par 'gyur ba'i thabs zhig bya'o snyam 
[\[52a.2\]]nas/_des gang gis na cho 'phrul gyi 'dun khang de de rnams kyi mig lam du yang mi 'bab pa de lta bu'i rlung mar dang char drag btang ba dang /_de na kha cig ni bred nas ri'i gseb tu zhugs/_kha cig ni rtswa'i tshang tshing du/_kha cig ni nags thibs por/_kha cig ni 'dun khang du/_
[\[52a.3\]]kha cig ni lha khang du zhugs so/_/bcom ldan 'das ni nyid kyi cho 'phrul chen po'i 'dun khang na bzhugs shing tshigs su bcad pa dag bka' stsal pa/_'jigs pas skrag pa'i mi rnams ni/_/phal cher ri dang nags tshal dang /_/kun dga' ra ba ljon shing dang /_/mchod rten 
[\[52a.4\]]rnams la skyabs su 'gro/_/skyabs de gtso bo ma yin zhing /_/skyabs de mchog gyur ma yin te/_/skyabs de dag la brten nas ni/_/sdug bsngal kun las rab mi thar/_/gang zhig gang tshe sangs rgyas dang /_/chos dang dge 'dun skyabs song zhing /_/'phags pa yi ni bden 
[\[52a.5\]]pa bzhi/_/sdug bsngal sdug bsngal kun 'byung dang /_/sdug bsngal yang dag 'das pa dang /_/mya ngan 'das bder 'gro ba yi/_/'phags lam yan lag brgyad po dag_/shes rab kyis ni lta byed na/_/skyabs de dag ni gtso yin zhing /_/skyabs de dag ni mchog yin te/_/skyabs de 
[\[52a.6\]]dag la brten nas ni/_/sdug bsngal kun las rab tu thar/_/de nas bcom ldan 'das kyis 'khor de'i bsam pa dang bag la nyal dang khams dang rang bzhin thugs su chud nas de la brten te gang thos na sems can brgya phrag mang pos khyad par chen po thob par 'gyur ba de lta bu'i chos bstan 
[\[52a.7\]]pas kha cig gis ni rgyun du zhugs pa'i 'bras bu mngon sum du byas/_kha cig gis ni lan gcig phyir 'ong ba'i 'bras bu/_kha cig gis ni phyir mi 'ong ba'i 'bras bu/_kha cig gis ni nyon mongs pa thams cad spangs te dgra bcom pa nyid mngon sum du byas so/_/kha cig gis 
[\[52b\]]
[\[52b.1\]]ni nyan thos kyi byang chub tu sems bskyed do/_/kha cig gis ni rang sangs rgyas kyi byang chub tu/_kha cig gis ni bla na med pa yang dag par rdzogs pa'i byang chub tu sems bskyed de/_'khor de phal cher sangs rgyas la gzhol ba dang /_chos la 'bab pa dang /_dge 'dun la bab par 
[\[52b.2\]]bkod do/_/de nas bcom ldan 'das kyis 'khor de dag la chos kyi gtam gyis yang dag par bstan/_yang dag par len du bcug_/yang dag par gzengs bstod/_yang dag par dga' bar mdzad de gdan las bzhengs nas gshegs so/_/de nas 'od srung rdzogs 
[\[52b.3\]]byed la slob ma rnams kyis dris pa/_mkhan po de kho na nyid ji lta bu lags pa gsung shig_/des slob ma de dag kha cig la ni bu 'di lta ste/_'jig rten rtag pa 'di ni de kho na nyid yin no zhes smras/_gzhan dag la ni mi rtag go/_/gzhan dag la ni rtag kyang rtag mi rtag kyang 
[\[52b.4\]]mi rtag go/_/gzhan dag la ni rtag pa yang ma yin mi rtag pa yang ma yin no/_/gzhan la ni mtha' yod do/_/mtha' med do/_/mtha' yod kyang yod mtha' med kyang med do/_/mtha' yod pa yang ma yin mtha' med pa yang ma yin no/_/srog de lus yin no/_/srog kyang 
[\[52b.5\]]gzhan la lus kyang gzhan yin no/_/de bzhin song ba shi phan chad yod do/_/med do/_/yod kyang yod la med kyang med do/_/de bzhin song ba shi phan chad yod pa yang ma yin med pa yang ma yin pa 'di ni bden gyi gzhan ni rmongs pa yin no zhes rnam pa gzhan dang gzhan gyis 
[\[52b.6\]]bslus so/_/de yang ngo tsha nas mgo smad de mya ngan gyi mes gdungs pas chu bsil ba 'dod pa'i phyir rdzing bur song ba dang /_de nas lam du ma ning zhig gis mthong nas des tshigs su bcad de smras pa/_thug re rwa mthu chag pa lta bu yi/_/mdangs med khyod cig ga las rings par 'ongs/_/
[\[52b.7\]]shAkya'i chos ni rnam par ma shes pas/_/bong bu bzhin du 'dzem pa med par 'phyan/_/des kyang tshigs su bcad de smras pa/_nga yi mdun na 'dug 'di 'chi bdag des/_/bdag gi lus la stobs dang brtson pa med/_/dngos po thams cad bde dang sdug bsngal sten/_/thar zin 
[\[53a\]]
[\[53a.1\]]nga ni bde ba byed du 'gro/_/nyi zer rab tu tsha bar byed rnams kyis/_/lus dang sems kun gdungs shing ngal gyur gyis/_/mi srun thong la rdzing rab bsil ba de/_/ga la yod pa bdag la myur du smros/_/des kyang tshigs su bcad de smras pa/_pho ngan sdig can 
[\[53a.2\]]skyes mchog ma yin pa/_/mtshe'u ltar pad ma ngang pa dang ldan zhing /_/gangs kyi chu ltar chu yongs gtsang ba yi/_/rdzing bu shin du bzang po ma mthong ngam/_/des kyang tshigs su bcad de smras pa/_khyod kyang pho min mi yi chung ma'ang min/_/de brda phrad kyis zung la lam phye dang /_/rdzing 
[\[53a.3\]]bu chu bzang chu bsil gang bar ni/_/gdung ba bsil bar bya phyir bdag 'gro'o/_/de lam de nas bzur ba dang rdzogs byed kyang rdzing bu'i drung du song ste mgul du bum pa bye mas bkang ba btags nas der nub ste/_de nyid du dus las 'das so/_/de nas de'i slob ma rnams kyis gcig 
[\[53a.4\]]la gcig dris pa/_mkhan po khyed sus mthong /_de rnams kyis smras pa/_ma mthong ngo /_/khyed las mkhan pos lung bstan pa su yod/_de na kha cig gis smras pa/_shes ldan dag nged la ni mkhan pos 'jig rten rtag pa 'di ni bden gyi gzhan ni rmongs pa yin no zhes lung 
[\[53a.5\]]bstan to/_/kha cig gis smras pa/_nged la ni mi rtag go zhes bstan to/_/gzhan dag gis smras pa/_nged la ni rtag kyang rtag mi rtag kyang mi rtag go/_/rtag pa yang ma yin mi rtag pa yang ma yin no/_/mtha' med do/_/mtha' yod do/_/mtha' yod kyang yod mtha' med kyang 
[\[53a.6\]]med do/_/mtha' yod pa yang ma yin mtha' med pa yang ma yin no/_/de bzhin song ba shi phan chad yod do/_/med do/_/yod kyang yod la med kyang med do/_/de bzhin song ba shi phan chad yod pa yang ma yin med pa yang ma yin pa 'di ni bden gyi gzhan ni rmongs pa yin no zhe'o/_/
[\[53a.7\]]de rnams kyis smras pa/_shes ldan dag 'di lta ste/_sna tshogs su btags pas bdag cag thams cad mi mthun par gyur gyis ma la bdag cag gis mkhan po kun du btsal la de kho na nyid ji lta bu yin dri'o zhes de rnams dong ba dang /_de rnams kyis lam gyi dbus su bu mo zhig mthong 
[\[53b\]]
[\[53b.1\]]nas de rnams kyis de la tshigs su bcad pas dris pa/_chos kyi gos ni gyon pa po/_/dka' thub nal ze gang za ba/_/rdzogs byed 'di nas song gyur pa/_/bzang mo khyod kyis ma mthong ngam/_/des kyang tshigs su bcad pas smras pa/_ngan song sems can dmyal ba pa/_/
[\[53b.2\]]lag pa brkyang nas 'gro ba yi/_/rdzogs byed de ni chus g.yengs nas/_/rkang lag skya bor gyur cing 'dug_/de rnams kyis kyang tshigs su bcad pas smras pa/_chos kyi gos ni gyon pa po/_/chos spyod thub pa de la ni/_/khyod kyis smras de legs min gyis/_/bzang 
[\[53b.3\]]mo de skad ma zer cig_/des kyang tshigs su bcad de smras pa/_pho mtshan gyi ni rtags skyes pa/_/blo ldan des su 'jig rten na/_/rtag tu 'jig rten gyis mthong bar/_/gcer bur grong du rgyu bar byed/_/pho mtshan mdun nas dpyod byed pa/_/gang gi chos ni 'di 'dra ba/_/
[\[53b.4\]]de ni rgyal po rnam thos bus/_/mda' ni ste'u kas gcod 'dong shig_/ces byas pa dang /_de dag cang mi zer bar dong nas de dag rdzing bur phyin pa dang /_re zhig na rdzogs byed bum pa bye mas bkang ba mgul du btags nas dus las 'das pa mthong nas/_de rnams las gang 
[\[53b.5\]]dag bslab pa 'dod pa de rnams kyis shes ldan dag 'di ni bden gyi gzhan ni rmongs pa yin no zhes smras nas/_de dag kyang bum pa bye mas bkang ba mgul du btags nas de nyid du dus las 'das so/_/lhag ma rnams ni slar log nas mtha' 'khob tu dong nas 'dug go/_/gang 
[\[53b.6\]]gi tshe bcom ldan 'das skyes bu 'dul ba'i kha lo sgyur ba bla na med pa thogs pa med pa'i stobs kyi 'khor los sgyur ba bla na med pa yang dag par rdzogs pa'i byang chub mngon par rdzogs par sangs rgyas nas chos kyi 'khor lo bskor ba de'i tshe mu stegs can thams cad kyis mi'i 
[\[53b.7\]]chos bla ma'i rdzu 'phrul gyi cho 'phrul la spyan drangs pa las mu stegs can thams cad thag stsal pham par mdzad rgyab kyis phyogs par mdzad/_spobs pa med par mdzad de/_de nas mtha' 'khob kyi ljongs rnams su rten par gyur to/_/de na dge slong rnams the tshom skyes nas/_btsun 
[\[54a\]]
[\[54a.1\]]pa bcom ldan 'das kyis bla na med pa yang dag par rdzogs pa'i byang chub mngon par rdzogs par sangs rgyas nas mi'i chos bla ma'i rdzu 'phrul gyi cho 'phrul la spyan drangs pa las mu stegs can thams cad thag stsal/_pham par mdzad/_rgyab kyis phyogs par mdzad/_
[\[54a.2\]]spobs pa med par mdzad pa la gzigs/_bcom ldan 'das kyis bka' stsal pa/_dge slong dag da ltar nga 'dod chags dang bral/_zhe sdang dang bral/_gti mug dang bral/_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_
[\[54a.3\]]sdug bsngal ba dang /_yid mi bde ba dang /_'khrug pa las yongs su grol te/_thams cad mkhyen pa/_rnam pa thams cad mkhyen pa/_shes pa dang /_shes bya thams cad la dbang thob pa/_skyes bu 'dul ba'i/_kha lo sgyur ba/_bla na med pa yang dag par rdzogs 
[\[54a.4\]]pa'i byang chub mngon par rdzogs par byang chub nas mu stegs can thams cad thag bcug_/pham par byas/_rgyab kyis phyogs par byas/_spobs pa med par byas pa 'di la ngo mtshar ci che/_'das pa'i dus na nga 'dod chags dang bcas/_zhe sdang dang bcas/_gti mug 
[\[54a.5\]]dang bcas pa/_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa las yongs su ma grol ba na yang ston pa drug po 'khor dang bcas pa 'di dag thag bcug_/pham 
[\[54a.6\]]par byas/_rgyab kyis phyogs par byas/_spobs pa med par byas/_tshar bcad de mtha' 'khob kyi ljongs rnams su rten du bcug pa de bshad kyis legs par rab tu nyon la yid la zung shig_/dge slong dag sngon byung ba 'das pa'i dus na lus 'phags zhes bya ba'i 
[\[54a.7\]]ljongs na rgyal po skyed pa zhes bya ba rgyal srid 'byor pa dang rgyas pa zhes bya ba nas/_byed du 'jud do zhes bya ba rgyas par ro/_/de nas rgyal po skyed pas btsun mo gzugs bzang ba/_mdzes pa/_blta na sdug pa zhig blangs nas de de dang lhan cig rtse bar byed/_dga' bar byed/_
[\[54b\]]
[\[54b.1\]]dga' mgur spyod par byed do/_/de nas btsun mo de la sems can zhugs par gyur nas rim gyis zla ba dgu lon pa dang /_khye'u gzugs bzang ba/_blta na sdug pa/_mdzes pa zhig btsas so/_/gzhon nu de btsas pa na lus 'phags kyi ljongs rnams lo legs pa 
[\[54b.2\]]dang /_bza' ba dang /_btung ba mod par gyur cing lhas kyang char dus bzhin du phab/_dus dang mthun pa'i rlung yang ldang ste/_des na rtag tu bza' ba dang /_btung ba mod par gyur to/_/de nas gzhon nu'i btsas ston rgya cher byas nas/_gzhon nu'i ming cir 
[\[54b.3\]]gdags zhes rgyal po sems pa na gang gi phyir gzhon nu 'di btsas pa na yul du bza' ba dang /_btung ba mod par gyur pa de'i phyir gzhon nu'i ming bza' btung zhes btags nas/_de nas gzhon nu bza' btung ma ma brgyad la rjes su gtad do/_/gang gi tshe de chen por gyur pa 
[\[54b.4\]]de'i tshe yi ge slob tu bcug pa dang /_ring po ma thogs par mthar phyin par gyur to/_/rigs kyi bzo'i gnas la yang ring po ma thogs par mkhas par gyur to zhes gong ma bzhin du rgyas par brjod par bya'o/_/gzhon nu de yang dpa' ba/_tsham tshom med pa/_gtum pa rem 
[\[54b.5\]]par gyur to/_/de nas btsun mo bus snyems nas rgyal po yab kyi bka' shin tu mi nyan cing zlog thabs byed par gyur to/_/rgyu des rgyal po yang mi dga' bas gdungs pa dang /_de mi dga' ba blon po rnams kyis shes nas smras pa/_lha ci'i slad du mi dgyes par gyur/_rgyal 
[\[54b.6\]]pos smras pa/_nga'i btsun mo bus snyems nas da ni nga'i bka' shin tu mi nyan cing zlog thabs byed de rgyu des na nga mi dga' bar gyur to/_/de nas blon po rnams kyis smras pa/_lha gal te 'di bka' bzhin mi bgyid na da gzhan zhig blang bar bgyi ste/_des na 'di yang dbang du 
[\[54b.7\]]'gyur la/_lha yang gzhan dang lhan cig dgyes pa bstar par 'gyur ro/_/rgyal pos smras pa/_gang nas blang bar bya/_blon po rnams kyis smras pa/_nyi 'og gi rgyal po 'di'i de nas blang bar bgyi'o/_/rgyal pos smras pa/_de dang nga mi mdza' ba yin na ji ltar de nas blang /_blon 
[\[55a\]]
[\[55a.1\]]pos smras pa/_nyi 'og gi rgyal po 'di ni chung bas gnyen du bgyis na bshes par 'gyur lags kyis thams cad du thugs khral chung bar bzhugs shig dang /_'di bdag cag gis bsgrub par bgyi'o/_/de nas blon po rnams nyi 'og gi rgyal po de'i thad du song 
[\[55a.2\]]nas der de dag gis de shin tu rangs par byas pa dang /_des smras pa ngas dam zhig bcas nas bu mo sbyin te/_gal te nga'i tsha bo zhig yod la de rgyal tshab kyi thabs sbyin na de lta na ngas sbyin par bya'o/_/de rnams kyis smras pa/_de bzhin du bgyi'o/_/rgyal pos smras pa/_
[\[55a.3\]]re zhig sngar rgyal po de la gyis la/_de gal te dam bcas pa de bzhin du btub na de'i 'og tu sbyin par bya'o/_/de nas blon po rnams kyis de la phyag 'tshal te smras pa/_lha rgyal tshab tu stsal bar blon po rnams kyi dad par byas pas ci nas lha'i dbon po zhig mchis na de rgyal 
[\[55a.4\]]tshab du stsal ba ye bgyi'o/_/de nas thob ste/_dpal gyi 'byor pa chen pos bag mar blangs nas de dang rgyal po skyed pa lhan cig rtse bar byed/_dga' bar byed/_dga' mgur spyod par byed do/_/de nas btsun mo de g.yer bag che ba zhig pas ji ltar rgyal po dam pa de ltar 
[\[55a.5\]]mnyes par byas pa dang /_rgyal pos smras pa/_khyod la dam pa ci zhig sbyin/_des thal mo sbyar nas smras pa/_gal te bdag la lhas skabs phye na bdag gi bu btsas pa gang lags pa de rgyal tshab tu stsal bar stsol/_de'i tshig thos ma thag tu rgyal po mtshon gyis gnad du 
[\[55a.6\]]bsnun pa bzhin du ting zhes byed nas bsams pa/_bdag gis 'di la dam pa sbyin par skabs phye ba dang /_'dis kyang de lta bu'i dam pa bslang la bdag gi bu bza' btung 'di yang dpa' zhing brtson pa/_gzugs bzang zhing blta na sdug pa/_rigs dang mthun par skyes pa'i bu gcig 
[\[55a.7\]]pa yin na ji ltar na 'di btang ste gzhan rgyal thabs sbyin par byas te/_da 'di la ji ltar bya zhes the tshom skyes nas sems pa la zhugs pa dang /_re zhig na blon po rnams kyis rgyal po yid mi bde bar rig nas lha ci dgongs zhes dris pa dang /_rgyal pos de rnams la rang bzhin smras te/_
[\[55b\]]
[\[55b.1\]]ngas btsun mo la dam pa sbyin pa'i skabs phye ba dang /_des kyang bu zhig mchis par gyur na rgyal tshab tu stsal bar gsol zhes gsol ba btab nas/_de'i phyir nga sems khong du chud par gyur to/_/de nas blon po rnams kyis smras pa/_lha 'dir yang ma bas te/_nyi 'og gi rgyal po 
[\[55b.2\]]gang las bdag cag gis 'di bslang ba de las kyang dam 'di lta bu bcas pas stsal mod kyi/_lha 'on kyang mchis par 'gyur ram/_ma mchis par 'gyur ram/_khye'u'am bu mor 'gyur ba da dung sus 'tshal re zhig de la mchog stsol cig_/de nas rgyal pos kyang de bzhin 
[\[55b.3\]]du bya'o zhes bsgo'o/_/de nas gzhan zhig na btsun mo sems can dang ldan par gyur nas zla ba dgu tshang ba dang /_gzhon nu gzugs bzang ba/_mdzes pa/_blta na sdug pa zhig btsas te/_de'i btsas ston rgya cher byas nas gzhon nu 'di'i ming cir gdags zhes 
[\[55b.4\]]ming 'dogs par byed do/_/de nas rgyal po skyed pas bsams pa/_gang gi phyir 'di ma btsas pa nas rgyal srid mngon par 'dod cing mngon par dga' bas na de'i phyir gzhon nu 'di'i ming rgyal srid la mngon par dga' ba zhes bya bar btags so/_/de ma ma brgyad po 
[\[55b.5\]]rnams la gtad nas de dag gis kyang dril ba dang /_phyi ba dang /_bkru ba dang /_'o ma dang /_sbrang rtsi dang /_mar dkar rnams kyis bskyed nas gang gi tshe chen por gyur kyang rgyal tshab tu ma bcug go/_/de nas de'i ma mes nyi 'og gi rgyal pos lus 'phags kyi rgyal 
[\[55b.6\]]po skyed pa la pho nya btang ste/_ji ste bdag gi tsha bo rgyal srid la mngon par dga' ba rgyal tshab tu ma bcug na bdag dpung gi tshogs yan lag bzhi pa go bskon te khyod kyi gan du 'ong ngo zhes spring ba dang /_des pho nya'i tshig thos nas 'jigs skrag nas yid mi bde zhing 'dug 
[\[55b.7\]]go/_/de nas blon po rnams kyis rgyal po skyed pa skrag cing mi dga' bar rig nas smras pa/_lha ci'i slad du 'di ltar mi dgyes par mdzad/_skyed pas smras pa/_nyi 'og gi rgyal po des tsha bo'i phyir pho nya btang nas pho nya de 'di skad ces ci ste nga'i tsha bo rgyal tshab tu mi gzhug na nga 
[\[56a\]]
[\[56a.1\]]'ongs te khyod rgyal po las phyung la nga'i tsha bo gzhug go zhes zer ro/_/de nas blon po rnams kyis smras pa/_lha rgyal srid la mngon par dga' ba rgyal tshab kyi thabs stsal la/_gzhon nu bza' btung 'di dgum par bgyi'o/_/de nas rgyal po skyed pas blon 
[\[56a.2\]]po rnams la smras pa/_chos dang mi ldan pa'i tshig de lta bu ma smra shig_/'di ltar 'di na bu pha gsod pa thos kyi pha bu gsod pa ni ma yin pas nga ni de ltar gtan mi byed do/_/de dag gis smras pa/_ji ste mi dgum na yang yan lag ma mchis par bgyi'o/_/de nas rgyal 
[\[56a.3\]]po skyed pas blon po rnams la smras pa/_gal te yan lag med par byas na bsad pa kho nar zad mod/_de nas blon po rnams kyis rgyal po skyed pa'i tshig thos nas rgyal po la smras pa/_lha 'di la gzhan bgyir ci mchis/_bskrad par bgyi'o/_/rgyal pos smras pa/_nyes 
[\[56a.4\]]pa med pa ji ltar bskrad par bya/_blon po rnams kyis smras pa/_ci'i slad du'ang mi bsdo ring po mi thogs par gzhon nu la nongs pa 'byung bar rngo thog gis re zhig rgyal srid la mngon par dga' ba la thabs stsol cig_/de nas ni gzhon nu bza' btung rang nyid kyis 'tshal bar 
[\[56a.5\]]'gyur ro/_/de nas rgyal po skyed pas dbang thang gi nyi ma shis pa la bkra shis dang shis par brjod pa byas nas rgyal srid la mngon par dga' ba rgyal tshab kyi thabs byin no/_/de thabs byin par gzhon nu bza' btung gis thos nas bsams pa/_lhas ni bdag spangs par gyur kyis 
[\[56a.6\]]da bdag 'dir 'dug kyang ci zhig rung ste/_bdag bsad par 'ong ngo snyam nas de ma'i thad du song ste mi bde ba'i lo rgyus bshad nas smras pa/_bdag rgyal po lnga len gyi yul du mchis mkhyen par mdzod cig_/de nas de yang sdug bsngal rnam pa sna tshogs kyis ni myos/_bu dang 
[\[56a.7\]]bral ba'i sdug bsngal dang ni ldan/_bu'i mgul nas ni 'khyud de snying rje rje skad smre sngags bton te/_smras pa/_du gul ras kyi gding bas mdzes byas pa'i/_/mal stan che la 'os par bder nyal ba/_/bu gcig da ni sa steng thang bu la/_/gos kyis phyogs gcig bting nas 
[\[56b\]]
[\[56b.1\]]ji ltar nyal/_/mal du bde bar nyal nas rol mo dang /_/glu sgra sna tshogs dag gis sad byas pa/_/grang dang tsha ba'i chu yis phog gyur na/_/mdangs can lus ni ji ltar nags na dga'/_/sngon chad rgyal pos gnang ba'i bza' btung dang /_/sten dang bzhon dang theg mchog la spyod 
[\[56b.2\]]pa/_/byug pa rgyan dang gos kyis phongs bzhin du/_/su yi dbang gis sdug bsngal gyur par 'khyam/_/'jig rten dang phrad skye bo'i tshogs rnams kyis/_/thal mo rab sbyar rnga sgra glu dbyangs dag_/yid dang rna 'ong rnams kyis legs mchod pa/_/skom pas mngon 
[\[56b.3\]]par gdungs bzhin gang du 'khyam/_/gzhon nus smras pa/_gtan du bde ba yang ni su zhig yod/_/gtan du sdug bsngal ba yang su zhig yod/_/mi bde ma thob pa yang su zhig yod/_/'thob par mi 'gyur ba yang su zhig yod/_/'gyur ba'i dbang gis mi rnams bde 
[\[56b.4\]]sdug ste/_/rgyu skar 'khor lo mkha' la 'khor ba bzhin/_/bde bas dga' min sdug pas mi dga' med/_/mi dbang rigs rjes 'gro ba'i rtags yin no/_/des ma la de lta bu rnam pa mang po khong du chud par byas te yul lnga len gang na ba der song ngo /_/de der grong 
[\[56b.5\]]dang nye bar phyin nas lus ngal ba dang /_lus bkres pas shing gi grib ma zhig la nyal zhing 'dug go/_/ji tsam zhig na rgyal po'i bya ba cung zad cig gi phyir lnga len gyi bkrabs pa dag gcig phyogs der 'ongs pa dang /_bza' btung grib ma de la nyal zhing 'dug pa mthong nas smras 
[\[56b.6\]]pa/_'di lta bur gzugs bzang ba/_blta na sdug pa/_mkhrang ba/_sra ba/_legs par 'brel pa ro stod che ba/_dpung pa ring ba'i skyes bu 'di su zhig ces de dag gis de bslangs nas su'i bu yin zhes dris pa dang /_des smras pa/_bdag ni lus 'phags kyi rgyal po skyed 
[\[56b.7\]]pa'i bu bza' btung zhes bya ba yin no/_/dgos pa ci zhig gi phyir 'ongs/_des de rnams la ji ltar gyur pa smras so/_/de nas bkrabs pa de dag gis rgyal po'i bu de skyes su khyer nas lnga len gyi rgyal po'i gan du song ste bza' btung de la phul nas/_lha 'di rgyal po skyed pa'i bu 
[\[57a\]]
[\[57a.1\]]bza' btung zhes bgyi ba lags te/_phas 'di lta bu zhig gi slad du bskrad nas 'dir phyin pa lags so/_/de nas bza' btung gis kyang lnga len gyi rgyal po la thams cad rgyas par bsnyad do/_/yang smras pa/_mi yi bdag po skyed pa ni/_/dbang po 'dra ba'i 
[\[57a.2\]]sras 'di ste/_/gzugs ldan yon tan phun tshogs pa/_/rgyal srid nyams nas 'dir mchis so/_/de nas lnga len gyi rgyal pos mgul nas 'khyud de/_dga' bar 'gyur ba'i gtam rnam pa sna tshogs smras nas dga' ba khong du chud par byas te/_de la bu mo dang yul dag kyang byin no/_/
[\[57a.3\]]de yang de dang lhan cig rtse bar byed/_dga' bar byed/_dga' mgur spyod par byed pa las re zhig na skye dgu'i bdag mo de sems can dang ldan par gyur te zla ba dgu tshang ba dang /_khye'u gzugs bzang ba blta na sdug pa/_mdzes pa/_mthong ga seng ge ltar 'dug pa/_dpung 
[\[57a.4\]]pa ring ba/_ro stod seng ge 'dra ba zhig btsas nas/_de'i btsas ston rgya cher byas nas gzhon nu'i ming cir gdags snyam pa las/_bdag gi ming bza' btung yin pas 'di ni bza' btung mang po'o/_/de nas gzhon nu bza' btung mang po ma ma brgyad po rnams la gtad 
[\[57a.5\]]pa dang /_de dag gis bsku ba dang /_phyi ba dang /_bkru ba dang /_'o ma dang /_sbrang rtsi dang /_mar dkar rnams kyis bskyed nas gang gi tshe chen por gyur pa de'i tshe/_khye'u yi ge slob pa'i grwar yi ge slob tu btang ngo /_/de'i pha bza' btung ni nad kyis btab nas de sman pa dang /_
[\[57a.6\]]sman dang nad g.yog rnams kyis kyang gso bar ma nus nas dus las 'das so/_/de dus las 'das pa dang /_rgyal po'i bu mo shin tu mya ngan gyis thebs nas cho nges btab ste smre sngags 'don to/_/de nas lnga len gyi rgyal pos bsams pa/_bud med thams cad kyi bsam pa 
[\[57a.7\]]ni phal cher skyes pa 'dod pa yin pas gcig la sbyin no snyam nas/_des de dang gzhon nu bza' btung mang po dang bcas par mdun na 'don la byin no/_/de nas mdun na 'don de de dang lhan cig dga' ba rgya chen po nyams su myong bar byed do/_/re zhig mdun na 'don de'i khyim drung na 
[\[57b\]]
[\[57b.1\]]bya gag cig skad 'byin pa phyogs de na bram ze ltas mkhan zhig 'gro bas thos nas des mi gang gis de'i sha zos pa de rgyal por 'gyur ro zhes smras pa dang /_tshig de mdun na 'don gyis thos nas des bram ze de la yang dris te/_de nas mdun na 'don gyis bya gag bzung nas bsad de 
[\[57b.2\]]chung ma la smras pa/_bya gag 'di 'phral du tshos shig dang /_nga rgyal po'i pho brang nas slar 'ong ngo zhes byas nas de rgyal po'i pho brang du song ngo /_/ji tsam na khye'u bza' btung mang po grwa nas bkres te khyim du 'ongs na ma yang mi snang ngo /_/de nas des bdag cag gi ci dag btsos/_
[\[57b.3\]]ci zhig bza' snyam nas re zhig na ma ni mi snang gi bltas na rdze'u zhig gi nang na bya gag cig mgo gyen du byung zhing 'dug pa mthong ngo /_/de nas des kyang rdze'u'i nang na 'dug bzhin du mgo bcad de zos so/_/ji tsam na ma 'ongs nas de la mgo sus zos zhes dris pa dang /_des 
[\[57b.4\]]bdag gis 'tshal to zhes byas pa dang /_de nas zan byin te grwar btang ngo /_/mdun na 'don kyang 'ongs nas bza' zhes byas pa dang /_bya gag gi mgrin pa mi snang nas 'di'i mgrin pa ga re/_chung mas smras pa/_khye'us 'tshal to zhes byas pa dang /_de nas bya gag 
[\[57b.5\]]gi lhag ma zos nas bsams pa/_ci re zhig bya gag ril gyis zos pas rgyal por 'gyur ram/_'on te yan lag ma tshang ba zos pas kyang rgyal por 'gyur snyam du the tshom skyes nas the tshom gcad pa'i phyir thabs gzhan zhig gis bram ze ltas mkhan de nyid bos te kye bram ze 
[\[57b.6\]]chen po khyod kyis sngar gang gis bya gag zos pa de rgyal por 'gyur ro zhes bya ba ci yan lag ma tshang ba zos pas der 'gyur ram/_'on te ril gyis zos pas 'gyur/_des smras pa/_yan lag ma tshang yang gang gis de'i mgo zos pa de rgyal por 'gyur ro/_/yang na gang 
[\[57b.7\]]gis de'i mgo zos pa de bsad de de'i mgo zos na de nyid rgyal por 'gyur ro/_/de nas mdun na 'don gyi blo skyes pa gzhon nu 'di bsad nas 'di'i mgo bza' na mas shes par ma byas na ni gsad pa'am bza' bar mi nus pas re zhig btub bam mi btub 'di nyid kyi ma'i nyam 
[\[58a\]]
[\[58a.1\]]drod blang ngo snyam nas/_des snyan pa'i tshig rnam pa du mas bzhams te/_bzang mo ci khyos rgyal po byas na legs sam/_'on te bus rgyal po byas na legs zhes smras pa dang /_des zur dang snol dag las legs par brtags te bsams pa/_gal te bus 
[\[58a.2\]]rgyal po byas na legs zhes smras na/_'di bdag las gyed par 'gyur bas ci nas kyang de dang mthun par smra'o snyam nas des khyos rgyal po byas na legs so zhes smras so/_/bud med de yang mkhas shing mdzangs la dpyod pa can zhig pas des bsams na/_bya gag gi mgo'i phyir khon 
[\[58a.3\]]du bzung nas bdag gi bu bsad par chad par 'phrigs te da ni dus la bab kyis ci nas kyang bu bsrung bar bya'o snyam nas des bu la gsang ste bu khyod kyis bya gag gi mgo zos pa ni ma legs pa zhig byas kyis yul 'di nas myur du song shig_/song nas mes po rgyal po byed pa de na 
[\[58a.4\]]khyod kyi rang gi skye bo'i tshogs yod pa der bde bar 'dug shig_/de skad smras pa dang /_de bros nas lus 'phags su song ngo /_/de ngal zhing bkren skom pas lus gzir te gnas kyi nyen kor gyi skyed mos tshal gyi shing zhig gi drung du gos zhig bting nas nyal zhing 'dug go/_/de'i 
[\[58a.5\]]tshe rgyal srid la mngon par dga' ba nad kyis thebs nas sman pa dang /_sman dang /_nad g.yog rnams kyis gso bar ma nus nas de shi ste rgyal po rabs chad do/_/'di ni rgyal po'i chos nyid de/_ji srid du gzhan rgyal por dbang ma bskur ba de srid du rgyal po'i ro mi 'byin to/_/ci tsam 
[\[58a.6\]]na blon po rnams dang /_rgyal po'i mi gzhan dang /_bram ze dang /_ltas mkhan rnams gal te bsod nams kyis dbang che bar grags pa'i sems can 'ga' zhig rnyed na de rgyal srid la gzhag go zhes phan tshun tshol zhing song ste/_de rnams kyis btsal ba las grong khyer gyi phyi rol 
[\[58a.7\]]shing drung zhig na khye'u gzhon nu gzugs bzang ba/_blta na sdug pa/_mdzes pa/_mthong ka seng ge 'dra ba/_nyi ma yol yang shing gi grib ma shar phyogs su mi 'khor bar de'i lus mi gtong ba zhig nyal zhing 'dug pa mthong ngo /_/de nas blon po drug po de rnams kyis de mthong nas 
[\[58b\]]
[\[58b.1\]]ngo mtshar du gyur te smras pa/_bdag cag gi bsod nams kyis dbang che bar grags pa'i sems can 'di las gzhan bsod nams kyi stobs dang ldan pa ma mthong ngo /_/yang 'di ni gzugs bzang ba/_blta na sdug pa/_mdzes pa/_mtshan dang ldan pa zhig pas 'di ni rgyal srid la gzhag 
[\[58b.2\]]par 'os so zhes gcig tu nges par byas nas bu longs longs zhes bslang ngo /_/de yang langs te dris pa/_nga bslang ste ci bya/_de dag gis smras pa/_rgyal por gzhug go/_/des smras pa/_rgyal po nyal ba de ltar bslang ngam/_blon po rnams kyis smras pa/_'o na ji ltar 
[\[58b.3\]]bslang /_gzhon nus smras pa/_glu dang /_sil snyan dang /_rol mo'i sgra mi grag pas bslang mod/_de rnams kyis de thos pa dang 'di snyam du 'di ni rigs dma' ba las byung ba ma yin gyi 'di nges par rigs mthon po las skyes pa yin no snyam nas de dag gis dris pa/_khyod su zhig_/
[\[58b.4\]]su'i bu yin/_de nas khye'u gzhon nu des kyang seng ge'i bzhin du bsgyengs nas rang gi rigs smras pa/_lus 'phags kyi rgyal po skyed pa zhes bya ba de'i bu ni bza' btung ngo /_/bza' btung de'i bu ni bza' btung mang po zhes bya ste nga yin no/_/de nas blon po drug po rnams 'dzum 
[\[58b.5\]]phyung nas bdag cag gis ni bdag cag nyid kyi gzhon nu rnyed do zhes smras so/_/de nas gnas de nyid nas skye bo'i tshogs chen pos yongs su bskor cing glu dang /_sil snyan dang /_rol mo'i sgra dang /_shis par brjod pa la sogs pas mdun du drangs te grong khyer du bcug nas 
[\[58b.6\]]rgyal por dbang bskur to/_/gang gi phyir 'dis rgyal po'i rgyud chad pa bsabs pa de'i phyir ming skyed pa kho nar btags nas/_de'i ming bza' btung mang po zhes bya ba gang yin pa de med par gyur to/_/de nas de rgyal srid byed du 'jug pa na byis pa'o snyam nas blon po rnams kyis de khyad du 
[\[58b.7\]]bsad de de la dbang cung zad kyang med do/_/de nas dus gzhan zhig na rgyal po bza' btung mang po yul bltar song ste/_des grong dang /_grong khyer dang /_tshong dus rnams bltas nas grong dang /_grong khyer dang /_ri 'or pa 'di rnams su'i yin zhes dris pa dang /_de dag gis blon 
[\[59a\]]
[\[59a.1\]]po de drug kho na'i lags so zhes smras pa dang /_de gcig pus bsams pa/_grong dang /_grong khyer dang /_ri 'or pa 'di su'i yin zhes de skad du gang dang gang las dris pa de dag thams cad de skad zer bas bdag lta zhig bza' ba dang bgo ba tsam la dbang phyug byed 
[\[59a.2\]]kyi gzhan ci la yang ma yin no snyam du rang gis rig nas de sems khong gi rgya mtshor chud nas 'di ji ltar bya zhes sems so/_/de de ltar sems pa na lha zhig gis rgyal po mi dga' bar ma byed cig_/'di ltar khyod nyid kyi yul na ri 'or gang po'i mtshan zhes bya ba de na sna la gtogs pa gang 
[\[59a.3\]]po zhes bya ba de la bu sman chen po zhes bya ba zhig yod par 'gyur gyis de khyod kyis blon por chug shig dang /_des yul bdag gir byas nas khyod la 'bul bas khyod la phan pa dang /_bde ba dang /_'dod pa dang ldan par 'gyur ro zhes bsgo'o/_/de nas bza' btung mang pos mi 
[\[59a.4\]]dag mngags te ri 'or gang po'i mtshan de na sna la gtogs pa gang po zhes bya ba de tshol to/_/gal te rnyed dang de'i chung ma la bu yod dam med rtogs shig ces bsgo'o/_/de dag song ste mthong nas dris na des bdag gi chung ma la bu yod do zhes smras pa dang /_de dag slar 'ongs nas 
[\[59a.5\]]rgyal po la gsol pa/_rgyal po sna la gtogs pa de mchis te de'i mchis 'brang yang sbrum lags so/_/de nas rgyal pos yi ge spring ste/_gang po bkug nas bshes pa'i tshig gis de la ri 'or de byin nas 'dir rang gi bu ma'i lto na 'dug pa de deng phyin chad yongs su 
[\[59a.6\]]skyongs la ci nas kyang de yan lag gang yang nyams par mi 'gyur ba de ltar gyis shig ces bsgo'o/_/de nas de zla ba dgu tshang ba dang khye'u gzugs bzang ba/_mdzes pa/_blta na sdug pa zhig btsas nas ci 'byor ba'i btsas ston rgya cher byas te/_khye'u 'di ming cir gdags 
[\[59a.7\]]zhes byas na de'i mas smras pa/_bdag 'di ltar yun [{]rings su [,]ring du [}]nad bu can du gyur te/_sman pa dang sman dang /_nad g.yog rnams kyis nad zhi bar bya ma nus pa las gang gi tshe khye'u 'di ltor zhugs pa de nyid nas nad zhi bar gyur pas des na 'di'i ming sman chen por gdags so/_/smras 
[\[59b\]]
[\[59b.1\]]pa/_sman rnams kun gyi nang na ni/_/bdag gi bu ni sman chen po/_/'di ni sman pas lhag pa'i sman/_/de ltas 'di'i ming sman yin no/_/de nas sman chen po pha'i phrag pa la zhon te khrus bya ba'i phyir srang gi dbus nas rdzing bur khyer te song ba las re zhig na sa'i steng na nya'i dum 
[\[59b.2\]]bu zhig 'dug pa mthong nas/_des de la rin po che yin no snyam nas de rkang pa'i mthe bos sa'i steng nas blang bar brtsams pa dang /_ji tsam na sman chen pos smras pa/_pha gcig gang po rin chen lhung snyam ste/_/las btang mig mi 'dzums par nya dum la/_/rtog cing de nas rin 
[\[59b.3\]]chen yin par sems/_/pha gcig gang po rtogs shig rin chen min/_/nya dum dmar po rkang gis 'dril bar zad/_/rnam thos bu de bag med spyod ma yin/_/de nas de rdzing du song nas gang pos sman chen po dang /_gos rdzing 'gram du bzhag ste khrus bya ba'i phyir chur zhugs 
[\[59b.4\]]pa na pad ma'i steng na chu skyar zhig 'dug pa dang des chu skyar de bzung ngo snyam nas de de'i drung du song ba dang /_de yang de nas 'phur to/_/de nas sman chen pos smras pa/_pad ma'i steng nas chu skyar 'phur/_/chu skyar 'phur bas pad ma lhags/_/pad ma'i steng nas chu skyar mo/_/'phur 
[\[59b.5\]]ba re zhig pha gcig gzigs/_/de nas yang dus phyi zhig na des sman chen po phrag pa la khyer nas chu bo gang gAr khrus byed du song ste/_des de dang gos chu 'gram du bzhag nas chur zhugs te khrus byed pa na khar gzhong zhig chu bos khyer ba de'i steng na ngang mo zhig 'dug pa mthong ngo /_/de mthong 
[\[59b.6\]]nas sman chen pos smras pa/_chu bo gang gAs khar gzhong khyer/_/khar gzhong de steng ngang mo 'dug_/khar gzhong ngang mo lhan cig tu/_/gang gAs khyer ba pha gcig gzigs/_/ji tsam du dus gzhan zhig na yang khrus byed cing sman chen po chu 'gram du gzhag pa dang /_re zhig na chu 
[\[59b.7\]]bo gang gA'i rgyun phyogs su bum pa zhig khyer ba de'i steng na chu sregs zhig 'dug pa de mthong nas sman chen pos pha la smras pa/_chu bo gang gAs bum pa khyer/_/de yi steng na chu sregs 'dug_/re zhig pha gcig bum pa ni/_/chu sregs gang gA bcas te gzigs/_/ji tsam dus 
[\[60a\]]
[\[60a.1\]]gzhan zhig na yang khrus byed par 'dod nas chu bo gang gAr song ste/_des sman chen po chu 'gram du bzhag nas der khrus byed pa la zhugs pa dang /_re zhig na chu bo gang gA'i rgyun phyogs su lug thug cig khyer ba de'i steng na bya gar zhig 'dug pa mthong ngo /_/de nas 
[\[60a.2\]]de sman chen pos mthong nas smras pa/_chu bo gang gAs lug thug khyer/_/de bzhin de steng bya gar 'dug_/lug thug bya gar lhan cig tu/_/gang gAs khyer ba yab gcig gzigs/_/de nas sman chen po de na byis pa rnams dang lhan cig rtse ba las re zhig na byis pa de 
[\[60a.3\]]dag 'dus nas de rgyal por bcug go/_/des kyang kha cig blon por bcug nas de de dag dang lhan cig rtse zhing 'dug go/_/ci tsam na bram ze rgan po zhig chung ma gzhon nu dar la bab pa zhig dang khyo shug lhan cig tu lam du zhugs nas yul gzhan du 'gro ba las re zhig na 
[\[60a.4\]]bram ze bshang gci'i sar song ngo /_/de nas g.yon can pho zhig gis 'phrigs nas bud med de'i drung du song ste smras pa/_bzang mo khyod kyi pha de gar song /_bud med kyis smras pa/_gang zhig_/de nas g.yon can gyis smras pa/_de mes po yin pa lta zhig_/smras pa/_'di 
[\[60a.5\]]ci zer ba zhig_/de nas g.yon can gyis smras pa/_de khyod kyi yang mes po yin pa lta zhig_/bud med kyis smras pa/_nga'i pha yang ma yin/_mes po yang ma yin/_yang mes po yang ma yin gyi de ni nga'i khyo yin no/_/de nas g.yon can gyis cung zad cig bgad de smras pa/_blun 
[\[60a.6\]]mo khyod grogs mo'am ngo tsha shes pa gzhan gyi drung du 'di lta bu nga'i khyo yin no zhes smra ba ngo mi tsha'am/_sa skal ba ldan pa 'di'i steng na skyes bu lha'i gzugs 'dra bas rab tu gang ba khyod kyis ma mthong ngam/_'di lta bu'i gzugs mdzes pa chud zos so/_/ngas khyod kyi khyo byas tshur 
[\[60a.7\]]bdag cag lhan cig 'dong /_gal te khyod kyi phyir bram ze rgan po dang nga 'thab mo byung dang der yang khyod kyis skye bo'i tshogs chen po la nga'i khyo 'di yin no zhes nga khyo yin par phye shig ces byas pa dang de dang g.yon can 'grogs te song ngo /_/bram ze yang bshang gci dang bkru bshal byas nas 
[\[60b\]]
[\[60b.1\]]langs pa dang /_des de ma mthong ngo /_/re zhig na sgang bu mthon po zhig gi steng du 'dzegs nas bltas na skyes pa gzhan zhig dang 'grogs te song ba mthong nas bram ze des brgyugs te lag pa ya gcig nas bzung ngo /_/g.yon can gyis kyang lag pa ya gcig nas bzung ba dang de nas bram 
[\[60b.2\]]zes smras pa/_nga'i chung ma ci'i phyir dbrog_/g.yon can gyis smras pa/_'di nga'i chung ma yin na/_kye ma khyod re'o brgyal/_bram zes kyang nga'i yin no/_/zhes smras nas de gnyis lam kar 'thab mo byung ste phar drangs tshur drangs pa dang /_g.yon can de dar la bab pas 
[\[60b.3\]]stobs che nas bram ze las drangs te phrogs so/_/de nas bram ze bcom pas 'brog der bram zer ma byas kyis ra mda' log ces byas so/_/de'i tshe na sman chen po byis pa rnams dang lhan cig dgon pa na rtse zhing 'dug pa las bram zer ma byas so zhes bya ba de yang byis pa dag gis 
[\[60b.4\]]thos so/_/de nas byis pa de dag gis smras pa/_kye sman chen po khyed cag na re nga rgyal po'o zhe na/_bram ze pha bi bram zer ma byas so zhes 'bod na/_de ci'i phyir 'jigs pa las mi skyob/_de nas des byis pa rnams la song ste khrid de shog shig ces bkye ba dang /_byis pa de dag 
[\[60b.5\]]gis de kun khrid de 'ongs so/_/'di ci zhig ces dris pa dang /_bram zes smras pa/_bdag grogs ma mchis shing nyam chung ba'i chung ma g.yon can stobs po che 'dis phrogs so/_/g.yon can gyis smras pa/_'di [{]brdzun [,]rdzun [}]mchi ste/_'di ni bdag gi chung ma lags so/_/bud med 
[\[60b.6\]]des kyang bdag gi khyo 'di lags so zhes g.yon can de nyid yin par phye'o/_/de nas sman chen pos bram ze de ma 'os par yi chad par shes nas bgam par bya'o snyam nas/_kye nang rje khyod da gzod bud med 'di dang 'grogs te gang nas 'ongs/_g.yon can gyis smras pa/_gyos 
[\[60b.7\]]po'i khyim nas mchis so/_/der ci dag zos sam 'thungs/_des smras pa/_sha dang snum khur dang be tang dang chang dag 'tshal to//_//'dul ba phran tshegs kyi gzhi/_bam po sum bcu rtsa gsum pa/_sman chen pos smras pa/_gal te de lta na skyugs shig dang /_
[\[61a\]]
[\[61a.1\]]bden nam [{]brdzun [,]rdzun [}]blta'o zhes smras pa dang /_des mdzub mo khar bcug ste/_skyugs na kha zas de lta bur cang ma byung ngo /_/bram ze de la gang nas 'ongs zhes dris pa dang /_bram ze des gyos po'i khyim nas mchis so zhes smras so/_/der ci zos des dar 
[\[61a.2\]]ba dang zan dang la phug dang nas kyi khu ba rnams zos zhes smras so/_/des skyugs shig ces bsgo ba dang /_des skyugs pa dang /_ci zos ci 'thungs pa mngon du byung ngo /_/de lta bur gyur nas sman chen pos skyes pa g.yon can 'dis ni gzhon nu ma bslus te bram ze'i chung ma 
[\[61a.3\]]phrogs so snyam bsams nas g.yon can de dbyug pa dang khu tshur gyis brdegs nas mi nub pa'i dong brkos te mgrin pa man chad bcug nas rma bya'i mkhris pas phral bar bris te gang su yang rung /_bud med la 'di bzhin du rku na sman chen pos 'di lta bu'i chad pas gcad do/_/gang 
[\[61a.4\]]gis bud med brkus pa bzhin du rgyas par byis pa rku ba dang /_glang rku ba dang /_la ba rku ba dang /_skud pa rku ba la sogs pa 'di lta bu lnga brgya tsam bzung nas dbyig pa dang /_khu tshur gyis brdegs te mgrin pa man chad dong du bcug nas phral bar rma bya'i mkhris pas de rnams kyi 
[\[61a.5\]]ming dang /_gzhan gang yang rung rkun po byed na thams cad sman chen pos 'di ltar chad pas gcad ces bris so/_/de nas blon po drug gis yul sa mngon du zos par rgyal pos mthong nas 'di snyam du blo skyes so/_/sman chen po de da ltar ci 'dra bar 'dug pa ltad mo blta'o snyam 
[\[61a.6\]]nas/_blon po rnams la nga ni [{]ri dgas [,]ri dwags [}]shor du 'gro'o zhes byas la ri brags kyi grong rdal du blta'o snyam nas [{]ri dgas [,]ri dwags [}]shor du 'gro ba ltar byas te 'khor mang po 'dus pa dang ri brags kyi grong rdal logs su chas pa dang /_g.yon can lnga brgya sa'i dong du bcug pas rgyal po de mthong 
[\[61a.7\]]nas mang po kun gyis rgyal po zhes bos so/_/rgyal pos sgra de thos na mi mi snang nas kun du bltas kyang de skad kyi sgra grag nas de la g.yon can gcig gis mthong nas rgyal po la bzlas te/_rgyal pos bltas pa dang phral ba la rma bya'i mkhris pas bris pa bklags na/_gang bud med rku ba dang /_
[\[61b\]]
[\[61b.1\]]byis pa rku ba dang /_glang rku ba dang /_la ba rku ba la sogs pa rnams sman chen pos 'di lta bu'i chad pas gcad do zhes bris so/_/sman chen po la sogs pa byis pa de rnams rgyal po 'ong ba mthong nas kun du bros so/_/de nas rgyal po des de'i las byas pa mthong nas sems la dga' mgu 
[\[61b.2\]]ste byis pa yin mod kyi 'di lta bu byed pa la bltas na 'di dag nyes pa ni ma yin no snyam bsams nas rgyal pos de dag phyung ste bkye'o/_/pUr+Na kats+tsha na gang pos rgyal po der phyin pa thos nas bum pa chus bkang ba dang /_gdugs dang /_ba dan dang /_rgyal mtshan la sogs pas bsu ba dang /_rgyal 
[\[61b.3\]]pos kyang ma 'jigs shig ces byas nas gang po la khyod kyi bu bltas khrid de shog ces smras pa dang /_gang pos lha byis pa chung ches pas na de lha'i spyan sngar mi dgug go zhes gsol to/_/rgyal pos yang khrid de shog ces smras pa dang /_de nas phas khrid de 'ongs nas rgyal pos 
[\[61b.4\]]bltas na gzugs legs shing /_blta na sdug pa/_bzang ba/_dpa' bo zhig na/_byis pa ste shed ma rdzogs nas de'i pha la rnam pa du mar bsgo zhing gtang nas slar chas so/_/dus phyi zhig na rgyal pos sman chen po de blo ci bdog pa bgam na ci 'dri bar bya zhes bsams nas 
[\[61b.5\]]rgyal po skyed pas pUr+Na kats+tsha'i ri brags kyi grong rdal du grong dpon gang po la pho nya btang nas bye ma las byas pa'i thag pa khru brgya pa cig 'dir skur cig ces spring ste/_pho nya de song nas ri brags kyi grong rdal du gang po'i drung du phyin nas rgyal pos bka' stsal pa/_bye ma las byas pa'i 
[\[61b.6\]]thag pa khru brgya pa cig bskur cig ces byas pa dang /_grong dpon gang pos de thos nas rab tu sems shing mi dga' skrag sngangs te/_bdag 'di tsam du skyes nas ma mthong ma thos pa'i klan ka zhig bdag la tshol lo zhes smras te shin tu mi dga' ba dang /_gang po la sman chen pos 
[\[61b.7\]]pha ci nyes te mi dga' zhes dris pa dang /_phas bu bdag gis tshor kyang ma thos ma mthong ba rgyal pos phas ni ci'i thabs zhig gis chad pas gcod par byed dam mi shes so zhes smras pa dang /_de nas sman chen pos smras pa/_mi de bdag dang sprod cig dang rgyal po skyed pa la lan 
[\[62a\]]
[\[62a.1\]]bdag gis spring ngo zhes byas pa dang /_phas pho nya dang sprad pa dang /_sman chen pos pho nya la bdag gi gsol ba 'di rgyal po la ma brjed par gyis shig_/bdag cag yul skol ba blo rtsing la mi mkhas shing blun pas ma 'tshal te/_rgyal po bka' stsal na bkal 
[\[62a.2\]]bar 'tshal na lhas dpe khru gang pa cig bkal te bdag la skur na dpe de las bltas khru brgya bas stong yang bkal te rdo thog par bgyis nas bskur bar 'tshal lo zhes spring ba dang /_de song ste rgyal po la lha khong ta 'di skad mchi'o zhes smras pa dang /_rgyal pos smras pa/_'di skad 
[\[62a.3\]]gang po zer ram bu zer zhes dris na pho nyas lha sman chen po gzhon nu 'di skad mchi'o zhes smras pa dang /_de nas rgyal po ngo mtshar skyes te bsams pa/_'di ni lhas bstan pa yang dag ste/_'dis ni bdag gi rgyal srid rgyas par byed par mngon no/_/de nas yang dus phyis zhig na 
[\[62a.4\]]rgyal pos sman chen po bgam par 'dod nas pUr+Na kats+tsha'i ri brags kyi grong rdal du gang po'i drung du pho nya btang ste 'bras chan gtun gyis kyang ma brdungs la dum bur chag pa yang med par gyis te/_khyim gyi nang na yang ma yin/_phyi rol kyang ma yin/_mes kyang ma yin/_me med 
[\[62a.5\]]par yang ma yin par tshos la/_lam du yang khyer te mi 'ong /_lam ma yin par yang khyer te mi 'ong /_nyi mas kyang ma phog_/grib ma yang ma yin/_bud med kyis kyang mi bskur/_skyes pas kyang ma yin/_bzhon pas mi bskur/_rkang pas kyang ma yin par 
[\[62a.6\]]'bras chan zhig bskur cig ces spring ba dang /_rgyal po'i bka' khyer nas pho nya de rim gyis grong dang /_grong khyer dang /_grong rdal lta zhing rim gyis ri brags kyi grong rdal ga la ba der song ste phyin nas gang po de bos te/_gang po de dang dga' ba'i gtam sna tshogs byas 
[\[62a.7\]]nas/_de nas rgyal po'i tshig ji lta bu kun bsgo nas rgyal pos bka' 'di skad ces stsal to/_/zhes smras pa dang /_des tshig de thos ma thag tu de shin tu mi dga' rab tu mi dga' ba dang /_sman chen pos pha ci nyes te yi ma rangs zhes dris pa dang /_gang pos bu ci nyes te 
[\[62b\]]
[\[62b.1\]]mi sems/_rgyal po skyed pas rnam pa 'di lta bu dag bsgo'o zhes smras so/_/ji lta bu zhes dris pa dang /_gang pos snga ma bzhin du thams cad zhib tu smras pa dang /_de nas sman chen pos smras pa/_pha mi dga' bar ma byed cig_/bdag gis kun nus par bya'o/_/de 
[\[62b.2\]]nas sman chen pos 'bras nyi ma la bskams nas skyes pa dang /_bud med phal po che sogs te mi gcig kyang 'bras spar re re byin nas sen mos shus la ma chag par byos te 'bru re re nas sol cig_/de dag gis ma chag par bsal te rdze'ur blugs te sgo'i them pa'i steng du btsos 
[\[62b.3\]]nas mes kyang ma yin/_me med par kyang ma yin par tshos shig pa de ni de'i ngos su ni me steng du ni nyi mas btsos so/_/lam du ma yin/_lam ma yin par yang ma yin par khyer te shog shig pa ni skyes bu la bsgo ba/_rkang pa ya gcig lam du song la rkang pa ya gcig lam ma yin par 
[\[62b.4\]]song shig_/nyi ma la yang ma yin/_grib ma la yang khyer te ma 'ong shig pa ni mi de la bsgo ba dbyug pa'i rtse mo la rdze'u chings la gos srab mos g.yogs te song shig_/bzhon pas kyang ma yin/_rkang pas kyang ma yin par khyer te shog shig pa ni mi de la bsgo ba/_rkang pa ya gcig lham 
[\[62b.5\]]gyon ya gcig lham med par byos la song shig_/skyes pas kyang ma yin/_bud med kyis kyang ma yin pas khyer te shog shig pa ni ma ning la bskur ro/_/rgyal po skyed pa'i drung du des khyer te 'ongs nas/_rgyal po skyed pas mi de la dris pa/_des rgyal po la zhib tu smras pa dang /_
[\[62b.6\]]rgyal pos thos nas dga' ste/_ci gang pos bsgos te bskur ram/_'on te sman chen pos bsgo zhes dris pa dang /_pho nyas sman chen pos bskur ro zhes smras so/_/de nas rgyal pos smras pa/_sman chen po de ni rtogs pa dang /_lan ldon pa dang /_tshul dang /_cho ga la 
[\[62b.7\]]sogs par ldan no/_/de nas dus phyis zhig na pho nya gzhan zhig btang ste 'di ltar skyed mos tshal ldum ra dang /_bza' shing dang /_rdzing bu ldan pa skur cig ces spring ba dang /_de nas pho nya de pUr+Na kats+tsha'i grong rdal du phyin pa dang /_gang po la rgyal pos 'di skad ces bka' stsal 
[\[63a\]]
[\[63a.1\]]to/_/skyed mos tshal ldum ra dang /_bza' shing dang /_rdzing bu bcas pa zhig skur cig ces bsgo ba dang /_gang pos de thos nas mi dga' ste/_skyed mos tshal 'di sngon ma mthong na thabs ji lta bur bya zhes rab tu sems pa dang /_de nas sman chen po 
[\[63a.2\]]gzhon nus pha sems pa mthong nas sman chen pos smras pa/_pha ci zhig mi dga' zhes dris pa dang /_gang pos de la bu ci'i phyir mi dga' bar mi 'gyur/_rgyal pos bdag la 'di skad du bsgo ste/_skyed mos tshal ldum ra dang /_bza' shing dang /_rdzing bur ldan pa zhig skur cig ce na 
[\[63a.3\]]ji lta bur sbyar zhes smras pa dang /_sman chen pos smras pa/_bsam pa ma mdzad cig_/rgyal po ji ltar mnyes par 'gyur ba bdag gis de ltar bgyi'o/_/de nas pho nya bos nas sman chen pos smras pa/_rgyal po la slar 'di skad ces gsol cig_/ri brags kyi skyed mos tshal 'di 
[\[63a.4\]]dag ni legs par ni ci yang ma 'tshal na ji ltar bgyis na mchi bar 'gyur ba rgyal po'i pho brang gi skyed mos tshal zhig rgyal pos bskur bar gsol/_phas kyi skyed mos tshal de ji ltar mchi ba bltas te bslabs nas/_de'i rjes bzhin du gtang bar 'tshal lo zhes spring ba dang /_de nas 
[\[63a.5\]]pho nya de slar btang ste rgyal po la des ji ltar spring ba bzhin gsol to/_/rgyal po dga' ste ci gang po rang gi blos smras pa yin nam/_'on te sman chen pos smras pa yin zhes dris pa dang /_de nas pho nyas sman chen pos spring ba lags so zhes smras pa dang /_rgyal pos smras pa/_'di 
[\[63a.6\]]ltar gzhon nu de ni shes rab dang ldan pa zhig go zhes bsams nas/_yang dus phyi zhig na pho nya de lta bu zhig btang nas/_ri brags kyi grong rdal der shing skyed la lo gcig lon pa de la me tog dang ldan pa'i 'bras bur ldan pa zhig skur cig ces spring ba dang /_pho nya de song ste gang po la 
[\[63a.7\]]bsgo ba dang /_gang po snga ma bzhin du rab tu sems nas mi dga' ba sman chen pos mthong nas smras pa/_pha mi dga' bar ma mdzad cig don de mi dka'o zhes smras nas/_des e raN+Da'i shing zhig bskyed nas bskur te de'i lo la 'bras bu dang /_me tog byung ba rgyal pos mthong nas 
[\[63b\]]
[\[63b.1\]]ngo mtshar bar bsams te/_pho nya la 'di ci gang po'i thabs sam/_sman chen po'am su'i zhes smras pa dang /_pho nyas smras pa/_sman chen po'i lags so/_/legs so legs so zhes smras nas cang mi zer bar 'dug go/_/de nas dus phyi zhig na rgyal pos ri brags kyi grong rdal 
[\[63b.2\]]der gang po la glang lnga brgya bdas nas 'di rnams la rtswa byin te zhos la 'o ma dang /_zho dang /_mar dang /_pris ma dang /_chur ba rnams byos la skur cig_/pho nya des rgyal po'i bka' mnyan te rim gyis grong du song nas gang po la yid ches pa'i tshig gis byas nas bos te 
[\[63b.3\]]smras pa/_rgyal pos glang lnga brgya po 'di bdas te 'di rnams zhos la 'o ma dang /_zho dang /_mar dang /_pris ma dang /_chur ba gyis la skur cig ces byung ngo /_/gang po de skad du thos nas yi chad de grong mi gzhan dag la smras pa/_rgyal po ni thabs 'di lta bus chad pas gcad 
[\[63b.4\]]par nges nas glang las 'o ma gyis shig ces byung nas rab tu sems shing 'dug pa dang /_sman chen pos smras pa/_pha khyod mi dga' bar ma mdzad cig dang /_bdag gis de'i lan bsams la ji nas rgyal po mnyes par gyur cing de rnams kyang byed du mi gzhug_/de nas sman 
[\[63b.5\]]chen pos spad gnyis shig bslabs te btang nas khyod grong khyer chen por rgyal po las mi ring ba zhig tu song la shing gi gzhong khung cig ltor chor la gos kyis dkris te sa la phar 'gre tshur 'gre zhing ngu ba ltar byos shig_/de nas khye'u khyod kyis phyogs kun du gsol ba thob la me tog dang /_
[\[63b.6\]]spos dang /_bshos kyis phyogs bcur gtor la pha 'di bde zhing legs la bkra shis par bu byung zhig ces brjod cig_/de spad gnyis ji ltar bstan pa bzhin du yul pUr+Na kats+tsha'i grong rdal nas rgyal po skyed pa'i drung du song ste/_mi ring ba zhig tu 'dug nas ji ltar bstan pa'i 
[\[63b.7\]]chos dang /_smre zhing ngu ba la sogs pa byas te/_gang 'jig rten na 'jig rten skyong bas bdag gi pha 'di srung la bde zhing legs la bkra shis par bu btsas par shog shig ces de skad du bos pa rgyal po skyed pas thos nas de ci rtogs shig ces mi gcig btang ngo /_/de song ste bltas na skyes 
[\[64a\]]
[\[64a.1\]]pa zhig gsus pa che la sa la 'gre ldog cing ngu ba mthong ngo /_/de'i bu yang gshin rje dang /_klu'i rgyal po dang /_ngal bso po dang /_ba sa la sogs pa lha'i dbang po rnams la gsol ba 'debs pa mthong ste/_de dag gis de ci'i phyir zhes dris na/_de nas khye'us 
[\[64a.2\]]bdag gis pha las bu 'byung bar bya ba'i phyir ro/_/de dag gis dong nas rgyal po la gsol pa dang /_rgyal pos de spad gnyis bos nas khye'u des bdag gi pha las bu byung bar shog shig ces de bzhin du smra'o/_/de nas rgyal pos bgad de ngas gang na yang 'di ltar skyes pa las bu byung ba 
[\[64a.3\]]ni ma thos ma mthong ngo zhes smras pa dang /_de nas khye'u des lha khyod de bzhin du gsung ba bzhin lags sam/_de bzhin no/_/de nas khye'u des de ltar na ci'i slad du pUr+Na kats+tsha'i ri brags kyi grong rdal du glang lnga brgya bdas te 'di rnams las 'o ma dang /_zho dang /_mar sar dang /_chur ba dag skur 
[\[64a.4\]]cig ces byung na khyod kyis glang sbrum ste bu byung ba gang na gzigs/_gang na gsan ces smras pa dang /_de nas rgyal pos bgad de ci gang po'i yid brtan pa pha zer ram 'on te sman chen po'i 'am su'i zhes dris pa dang /_pho nyas lha sman chen po lags so zhes smras pa dang /_rgyal po dang /_blon po 
[\[64a.5\]]rnams kyis shin tu ngo mtshar dang ldan par bzung ngo /_/de nas yang dus phyi zhig na rgyal pos bgam pa'i phyir pho nya dre'u cig bkri ste btang nas pUr+Na kats+tsha'i ri brags kyi grong du song ste/_gang po la dre'u 'di ma bcing bar srung shig_/bla gab yod par ma gzhug par 'tsho shig ces bsgo shig_/
[\[64a.6\]]pho nya de rim bzhin du pUr+Na kats+tsha'i ri brags kyi grong rdal du song ste/_gang po la khyod kyis dre'u 'di srung shig_/de lta bu'i tshul las brgyal shor na lus la chad pas cher gcad do zhes bsgo ba dang /_de de skad thos nas skrag ste/_de dag thams cad ni byar rung gi da ni 'di la mi rung ste/_
[\[64a.7\]]des bdag la 'di 'dra bar bka' stsal pa ni lhas kyang bde bar byed mi nus so snyam ste rab tu sems shing 'dug pa dang /_sman chen pos pha rab tu sems par mthong nas mi dga' bar ma byed cig ces smras te dre'u de nyin mo ni gzas la ci bder btsas nas nub mo mi nyi shus bskor nas mi lnga lngas 
[\[64b\]]
[\[64b.1\]]mel tse thun re rer byas nas rkang lag la mi re res bzung dre'u de'i steng du rtag par mi gcig zhon te 'dug go/_/thabs de lta bur mi nyi shus bla gab med pa la srung zhing 'dug go/_/rgyal po skyed pas mngag gzhug byed pa'i mi gcig gang po'i drung du de ji ltar 'tsho ltos shig ces rtog tu btang ngo /_/
[\[64b.2\]]des mthong ste rgyal po la lha 'di lta bu'i thabs su bgyid do zhes gsol pa dang /_rgyal pos de ltar bsrungs na 'bros mi nus kyis mi de rnams las gcig kha drang ngo zhes smras pa dang /_blon pos gang kha drang bar bgyi zhes zhus pa dang /_rgyal pos nub mo steng na zhon pa de kha drangs na/_
[\[64b.3\]]gzhan gnyid kyis log pa dang /_de khrid de 'ong ngo zhes smras te/_de nas rgyal pos steng na zhon pa de kha drangs nas des kyang dre'u khyer te 'ongs so/_/nam langs pa dang gang po la dre'u de bros so zhes smras pa dang /_deng ni bdag gi 'tsho ba ma rung bar gyur to zhes skrag nas smre 
[\[64b.4\]]sngags 'don par byed pa ni gang ji ltar bya zhes de mi dga' zhing 'dug pa sman chen pos mthong nas de yang sems pa la zhugs te thabs de dag thams cad ni thabs kyis bsgrubs na 'di'i thabs ni mi snang ngo zhes mi smra ste/_de yang skrag nas de'i thabs sems pa las des pha la khyod kyis 
[\[64b.5\]]don de bsgrub par nus na thabs gcig yod do zhes smras so/_/phas ci zhig yod ces dris pa dang /_sman chen pos ji nas bdag nyid la mtho btsam par bzod na gdod don sgrub par 'gyur ro zhes smras pa dang /_de nas gang pos smras pa/_ji nas bdag gi 'tsho ba dang bral bar mi 'gyur 
[\[64b.6\]]ba de ltar gyis shig_/de nas sman chen pos pha'i mgo bo skra khrem gnyer bdun du bregs te le kru dang /_snag tsa dang /_mthing shing dang /_dkar po la sogs pas mgo ri mor byas nas bong bu la bskyon te/_rim gyis grong khyer chen por dong ba dang /_sman chen po 'ong ngo zhes kun du sgra 
[\[64b.7\]]bsgrags so/_/des pha'i mgo bo khrem gnyer bdun du bregs shing bong bu la zhon te 'ongs so zhes kyang grags so/_/de nas rgyal po dang /_blon po dag gis de lta bur gyur pa thos nas smras pa/_de mkhas pa'o/_/mdzangs pa'o zhes gtam snyan pa thams cad du grags pa ni 
[\[65a\]]
[\[65a.1\]]legs na ci'i phyir na mi rigs pa 'di lta bu byas/_de nas rgyal po skyed pa blon po dang 'khor du bcas nas sman chen po ltar dong ste/_ci de 'dra ba dang 'ong ngam/_'on te [{]brdzun[,]rdzun[}]/_rgyal po 'khor dang bcas pas de lta bu mngon sum du mthong ba dang /_blon po dag 
[\[65a.2\]]gis rgyal po la lha ci'i phyir sman chen po la mkhas pa'o/_/gsal ba'o/_/mdzangs pa'o zhes bsngags/_des mi rigs pa 'di lta bu bgyid pa gda'a'am zhes gsol pa dang /_de nas rgyal pos sman chen po la sman chen po ci 'di lta bur pha la mtho btsam par byas zhes dris pa 
[\[65a.3\]]dang /_des smras pa/_lha 'di ni mtho btsam pa ma lags kyis mchod par bgyis te bdag kyang pha bas shin tu mang du 'tshal bas na bdag gis 'di la rnam par mchod par bgyis so/_/rgyal pos smras pa/_ci khyod bzang ngam/_'on te pha bzang /_des bdag bzang gi pha ngan 
[\[65a.4\]]to zhes smras pa dang /_rgyal pos smras pa/_pha bas bu bzang ba ni ngas gang du yang ma thos ma mthong mod kyi phas bu grags par byed/_mas ni gso ba dang skyed pa dang srung ba'i phyir te/_de bas na nged kyis ni ci nas pha bzang ba yin no snyam du bsams so/_/de nas sman chen pos rgyal 
[\[65a.5\]]po la yang pha de ltar lags sam ma lags shin tu rtogs shig ces smras pa dang /_rgyal po dang blon pos de bzhin yin gyi gzhan ma yin no zhes smras pa dang /_de nas sman chen pos rgyal po'i rkang pa la gtugs te lha de ltar lags mad na/_lhas bdag cag la dre'u 'tshor stsal pa de 
[\[65a.6\]]bros te/_lha dang blon po rnams kyis bka' stsal pa yang pha rab tu bzang ngo zhes bstod na/_dre'u de'i pha ni bong bu 'di lags na skyin par bzhes par gsol zhes smras pa dang /_de nas rgyal po dang blon pos de'i tshig gis thabs de lta bur sbyar ba thos nas ya mtshan du bzung zhing e ma ho zhes 
[\[65a.7\]]te rigs pa dang mi rigs par bya ba 'di lta bu mkhas so/_/de lta bur khong du chud de rgyal po mgu rangs rab tu dga' ba'i sems skyes nas rnam pa mang po'i rgyan bklubs te blon po'i dbang byin no/_/pha la yang ri brags kyi grong de byin no/_/bar gyi sdom ste/_bye ma bkal ba 'bras can dang /_/
[\[65b\]]
[\[65b.1\]]e ran Da yi shing dang glang /_/dre'u dang de ru song ba dang /_/de la blon po'i thabs byin pa'o/_/de nas sman chen pos blon po'i dbang byin pa dang ci bya ba dang /_rgyal po'i don ji ltar bya zhes rab tu bde bar sems pa la zhugs pa dang /_grong khyer kun tu yang sman chen po blon por 
[\[65b.2\]]bcug ste mdzangs la mkhas pa'i sgra sgrogs so/_/de nas dus phyi zhig na bram ze zhig gis bu mo zhig bag mar blangs pa'i yo byad du nor mang zhig zad nas de dang lhan cig mang zhig tu yongs su spyad de bdag gis bag ma blangs pa'i yo byad du nor mang du zad pas da ni 'di ltar nor du 
[\[65b.3\]]'gyur ba chen po med la khyim na 'dug na ma legs par 'gyur ro snyam du bsams te/_bram ze de kha ton mang du lobs pa smrang dang smrang gi yan lag tu ldan pas pha rol tu phyin pa nor bsgrubs pa'i phyir ljongs gzhan du song ngo /_/de yang de na mthar gyis rgyu zhing song ba las des gser gyi dong 
[\[65b.4\]]tse gna' ma lnga brgya rnyed de de khyer nas slar bdag gi khyim du 'ongs so/_/des bdag sngar nor khyer la khyim du mi 'jug go/_/bud med kyi sems kyi spyod pa sus kyang mi rig ste/_bram ze mo de yang dbyibs legs shing blta na sdug pa bzang bas na bdag med pa'i phyin skyes pa gzhan dang chags shing 
[\[65b.5\]]'dug kyang srid kyis snyam du bsams nas/_des nam sros pa dang /_dur khrod du song nas shing n+ya gro d+hA'i drung du khung brkos nas de'i nang du bcug ste nam sros nas khyim du phyin pa dang /_chung ma de yang skyes pa gzhan bram ze rna bo che zhes bya ba de la chags te/_de'i tshe na lhan cig kha zas 
[\[65b.6\]]zhim po zos nas bsung zhim pos lus byugs te nyal/_mal gyi steng na de gnyis dga' ba myong zhing 'khod pa las bram ze de yang bdag gi khyim du phyin nas sgo phye zhes bos pa dang /_bud med des smras pa/_kye khyed su zhig ces smras so/_/des bdag gi ming phyung ba dang /_mo 
[\[65b.7\]]nyid kyis dga' dang mgu ba'i sgra phyung nas rna bo che nyal nas bslang ste/_mal gyi 'og tu sbas nas sgo 'byed du 'ongs te/_des khyo la g.yo byed cing rjes byas te 'ongs nas/_sgo phye ste ngus nas mgrin pa nas 'jus mchod pa dang yon 'bul lo/_/zas bsod pa byin no/_/bram ze de za zhing 'di 
[\[66a\]]
[\[66a.1\]]ni skyes pa gzhan zhig la chags par nges pas na 'di ltar mtshan mo kha zas 'di lta bu sbyar ro snyam du bsams so/_/de yang drang ba'i rang bzhin can zhig ste/_de la kye bzang mo tshes grangs can ni ma yin dus kyi ston mo'am/_grong khyer gyi dus kyi ston mo la ni ma 
[\[66a.2\]]bab na bza' 'di lta bu ga las 'ongs zhes dris pa dang /_bdag la lhas khyod kyi khyo deng 'ong ngo zhes bstan pas na/_khyod kyi phyir 'di ltar sta gon bgyis so zhes smras so/_/bram zes e ma ho nga ni bsod nams can du bas te/_bdag gi chung ma'i rmi lam du yang lhas bstan pa lta zhes 
[\[66a.3\]]smras te/_des zan zos nas khrus byas te mal du nyal nas gcig la gcig mdza' bas dge'am/_nyon ma mongs sam zhes gtam 'dri'o/_/de nas chung mas jo bos cung zad mchis sam zhes dris pa dang /_des smras pa/_cung zad cig 'ongs so/_/de nas chung mas brda tshig 
[\[66a.4\]]tu smras pa/_'di ni ci zer ba rnas nyon/_rna bo che des smras pa/_gser gyi dong tse lnga brgya po bdag la ma bstan na gar bzhag_/des smras pa/_nogs thub par gyis dang yod do/_/de gang du bzhag_/des smras pa/_sang bstan to/_/de nas bud med des smras pa/_bdag khyod 
[\[66a.5\]]kyi lus phyed na ci'i phyir gsang /_bram ze rang bzhin gyis drang bas na grong khyer gyi phyi rol du bzhag go zhes smras pa dang /_bud med des smras pa/_nyon cig rna bo che sa phyogs gang du bzhag ces smras pa dang /_bram ze des dur khrod kyi shing n+ya gro d+hA'i drung du sa brkos te bzhag go zhes smras 
[\[66a.6\]]pa dang /_de nas bram ze mo des jo bo lam nas brdab brdab ste mnyel ba bdag gis kyang gtses te/_da khyod mnol cig ces smras so/_/de nas de gnyid kyis log par rig nas rna bo che la gang khyod kyis thos pa de myur du sgrubs zhes byas pa dang /_de nas rna bo che dal bus 'jab 
[\[66a.7\]]cing khyim de nas byung ste dur khrod du song ngo /_/des ji ltar bstan pa bzhin du dur khrod kyi shing n+ya gro d+hA'i drung nas de blangs te rna bo che bdag gi khyim du song ngo /_/bram ze de de'i phyi de nyin bltas te dur khrod du song nas bltas na de'i phyogs nas ma rnyed do/_/de nas mgo dang brang rdung zhing khyim du 'ongs 
[\[66b\]]
[\[66b.1\]]pa dang /_chung ma dang /_gnyen 'dun dang /_gzhan grogs po dang /_phu nu dag gis ci nyes zhes dris pa dang /_des gser gyi dong tse lnga brgya bslangs nas khyer te 'ongs nas khar rtsang mi rgyun chad pa'i dus su dur khrod du brkos te bzhag nas khyim du song ngo /_/de ring bdag gis btsal 
[\[66b.2\]]na mi snang ngo zhes smras pa dang /_de dag gis sman chen po'i drung du song dang /_blon po'i mchog de mkhas shing shes la brtag pa dang /_dpyad pa yang rtogs shing don rnams la rjes su dpog pas rig gis de la skyabs su song shig dang /_des gal te thob par byed kyang 
[\[66b.3\]]srid kyis skyabs gzhan mi snang ngo zhes bstan pa dang /_de nas bram ze de gdong la mchi ma zag cing ngu bzhin du sman chen po'i drung du phyin nas rgyal ba dang /_tshe ring bar shog shig ces brjod nas gsol pa/_lha 'di ltar bdag gis bslangs pa 'tshal te mchis nas khar rtsang mi 
[\[66b.4\]]rgyun chad pa'i dus na dur khrod du brkos te sbas nas khyim du mchis/_deng bdag slar der mchis na ma rnyed par gyur to/_/de nas blon po'i mchog sman chen po de ji lta bu zhig ces skad cig cang mi smra bar 'dug nas/_bram ze de la kye bram ze khyod kyis phyogs gang du bzhag_/dus ni ji 
[\[66b.5\]]tsam na/_kha cig gis mthong ba'am/_kha cig la smras pa lta med dam zhes dris pa dang /_des ji lta bur gyur pa zhib tu smras so/_/de nas yang bram ze mo de skyes pa gzhan la chags te de'i sgyu yin par gdon mi za'o zhes bsams nas/_bram ze de dbugs dbyung ba'i phyir khyod mi dga' 
[\[66b.6\]]bar ma byed cig dang /_de med na bdag nyid kyi nor las sbyin no/_/de ltar bram ze dbugs phyung nas smras pa/_khyod kyi khyim na khyi lta yod dam/_bram ze des mchis so zhes smras so/_/song la bram ze brgyad bos shig_/bzhi ni khyod nyid kyis bos shig_/bzhi ni chung ma la khyod kyis kyang 
[\[66b.7\]]bos shig ces bsgo la de nas 'di skad smros shig_/bdag khyim du slar dge zhing bkra shis par 'khor na bram ze brgyad zan sbyin par lha dbang phyug gi spyan sngar khas blangs so zhes byos shig_/de nas de khyim du song ba chung ma la bdag lam du zhugs te song ba'i tshe lha'i spyan sngar ji ste dge zhing 
[\[67a\]]
[\[67a.1\]]bkra shis te slar 'khor na bram ze brgyad zan sbyin par dam bcas pa deng bod kyis khyod kyis ni bzhi bos shig_/bdag gis kyang bzhi bod do/_/de bzhin bya'o zhes mnyan nas bram ze des bzhi bos/_bram ze mos kyang bzhi mgron du bos so/_/de ltar mgron 
[\[67a.2\]]du bos nas sman chen po'i drung du song ste de dag bos lags so zhes smras pa dang /_de nas yang sman chen pos smras pa/_nam de dag khyim du khrid pa na bdag gi drung nas mi 'di khrid la de dag nang du 'dong ba'i tshe sgor zhog shig_/zan za ba'i tshe ci yang byed du ma gzhug par mdun du zhog shig_/
[\[67a.3\]]mi de la yang khyod kyis mtshan ma rnams bzung ste/_de dag nang du 'jug pa'i tshe bram ze gang la khyi zugs pa dang /_gang la mjug ma 'dril bar 'gyur ba ltos shig_/khyi'i tshul ni 'di lta bu'o zhes de la bsgo'o/_/bram ze de la yang khyod kyis bram ze de rnams la ma 'brim par bram ze mo de nyid 
[\[67a.4\]]'brim du chug shig ces bsgo'o/_/mi de yang khyod kyis brtag pa ni bram ze mo de 'brim pa'i tshe/_gang la mtshan mar byed mig btsugs shing lta ba dang /_dgod cing tshig 'byin la lhag par 'brim pa rnams shes par gyis shig ces bsgo'o/_/de ltar bstan pa dang /_bram ze 
[\[67a.5\]]des mi de khrid de sgo drung du bzhag go/_/bram ze mo la khyod kyis bram ze gang mgron du bos pa de dag khyod nyid kyis bos shig ces bsgo nas rang gis gang mgron du bos pa de dag kyang bdag nyid kyis bos so/_/de dag rim gyis nang du dong ba la khyi zugs so/_/nam rna bo che de 'ongs pa dang khyi des 
[\[67a.6\]]bltas nas rna ba phab mjug ma dril nas phyi bzhin du 'brangs te/_nang du zhugs nas khyi 'dris pa'i sgra 'byin pa dang /_rgyal po'i mi des rna bo che 'di yin par shes so/_/de nas des zas 'brim pa la bltas na bram ze mo de 'brim pa la zhugs pa dang /_rna bo che la smin ma'i brda byed 
[\[67a.7\]]cung zad dgod/_mig der chags/_de dang lhan cig gtam zer lhag par yang der 'brim pa dang /_de nas rgyal po'i mi des ji ltar mthong ba bzhin du jo bo tshul 'di 'dra'o zhes sman chen po la bzlas pa dang /_sman chen pos de thos ma thag tu rna bo che de khug shig ces rgyal po'i mi 
[\[67b\]]
[\[67b.1\]]btang ngo /_/de 'ongs nas sman chen pos de la gzhan gyi nor dbrog par bya ba de lta bu ci bram ze'i chos yin nam/_khyod kyis khyer ba de slar byin cig ces bsgo na/_des sdig pa zhi bar gyur cig bdag gis yong ma 'tshal to zhes smras pa dang /_de nas sman chen pos mi rnams 
[\[67b.2\]]la ngan pa can 'di btson rar chug la ji nas rus pa byung ba de lta bur nan la 'or cig ces bsgo ba dang /_de de lta bus bsdigs pas 'jigs skrag shin tu gdungs pas na lhas skyobs shig_/bdag gis de slar 'bul lo zhes smras so/_/de nas rna bo che de bdag gi khyim 
[\[67b.3\]]nas gser gyi dong tse gna' ma lnga brgya ji ltar bcings pa bzhin du khyer te 'ongs nas sman chen po la phul lo/_/de nas sman chen pos kyang bram ze de la byin no/_/de nas bram ze de dga' mgu nas/_yid rab tu dga' bar gyur te/_de nas bram ze de 'di snyam du sems par gyur to/_/
[\[67b.4\]]bdag gi gser gyi dong tse gna' ma lnga brgya med pa las slar rnyed pa ni thams cad kyang sman chen po'i mthu yin te/_ji nas bdag gis de la bkur sti bya zhing lan glan no/_/sman chen po bdag la byams pa dang /_bdag gis kyang lan glon par 'gyur ro/_/snyam du bsams 
[\[67b.5\]]nas/_des gser gyi dong tse gna' ma de dag las phyed khyer te sman chen po'i drung du song nas skyes 'di bzhes shig ces phul lo/_/sman chen pos kyang blangs nas de nyid la slar byin no/_/de'i snyan pas kyang grong khyer der khyab par gyur/_rgyal po dang /_blon po dang /_grong khyer 
[\[67b.6\]]pa rnams kyis kyang de mkhas pa dang ldan no/_/zhes bya ba'i sgra kun du bsgrags/_bdag cag bsod nams dang ldan pas na 'di 'dra ba'i blon po bdog go snyam du sems so/_/de nas mi gzhan zhig rang gi don cig gi phyir yul gzhan du song song ba las slar log ste/_rdzing 
[\[67b.7\]]'gram zhig tu 'ongs nas phye'i rkyal pa kha phye ste phyung nas zan zos so/_/zan zos nas rkyal pa kha ma bcings bzhin du phyi rol gyi sar song ngo /_/de der 'dug pa dang sbrul reg na gdug pa'i dug can de'i rkyal pa'i nang du zhugs so/_/mi de slar 'ongs te des ma brtags par rkyal 
[\[68a\]]
[\[68a.1\]]pa'i kha bcings te phrag pa la thogs nas grong khyer chen por phyin pa dang /_de nas ltas mkhan zhig gis rigs kyi bu 'di ni 'tsho ba dang 'bral du nye'o zhes lung bstan to/_/mi des kyang slar log ste de la bltas so/_/de nas de la tshig de skad thos pa'i 'og tu ci'i phyir 
[\[68a.2\]]bdag gis ltas mkhan de la ma dris zhes 'gyod pa skyes so/_/de the tshom skyes nas bdag gis don de'i phyir blon po sman chen po la ma dris kyi bar du khyim du mi 'gro'o snyam du bsams nas tshig tu yang smras so/_/de sman chen po'i drung du song ste/_'di ltar bdag grong khyer du mchi 
[\[68a.3\]]ba'i tshe ltas mkhan gyis 'di ltar lung bstan pa'i don de dag smras nas/_de la slar bdag gis ni ma dris te de bas na khyod la gsol lo zhes dris pa dang /_sman chen pos gang nas 'ongs zhes dris nas des ji lta bur gyur pa zhib tu smras so/_/des bsams pa/_rkyal pa'i nang 
[\[68a.4\]]du sbrul reg na gdug pa yod yang dag gis ltas mkhan des kyang de'i phyir smras so snyam nas/_de nas sman chen pos skye bo mang po'i mngon sum du rkyal pa 'di kha khrol la rgyang ma nas shing gis kha phye shig dang gdod shes par 'gyur ro/_/de lta bur byas pa dang /_reg na gdug 
[\[68a.5\]]pa de'i nang nas mgo ni bteg_/dbugs ni rgod/_lce ni bskyod bzhin du phyir byung ba dang /_sman chen pos khyod kyi dogs pa de ni 'di yin no zhes smras so/_/de nas sman chen po yul blta ba'i phyir yan lag bzhi'i stobs mang po rnams go bskon te phyir byung ngo /_/de nas grong dang /_
[\[68a.6\]]grong khyer dang /_tshong dus dag bltas na grong dang /_grong khyer dang /_grong 'dab 'di su'i yin zhes dris na/_yul na gnas bdag gis 'di ni blon po che ge mo zhig gi lags so/_/'di ni 'di dag gi'o zhes smras pa dang /_de nas sman chen pos brtags te bltas na 'di 
[\[68a.7\]]ltar yul thams cad blon po drug gis kun bsnams te rgyal po skyed pa ni bza' ba dang /_btung ba tsam 'ba' zhig la dbang ngo snyam du bsams so/_/de nas sman chen pos lha grong dang /_ri brags kyi grong dang /_grong khyer rnams su dbang zhes gsol pa dang /_rgyal po de 
[\[68b\]]
[\[68b.1\]]ji ltar bya de'i phyir snying brtse ba'i lha rnams kyis bdag la bstan pa ni pUr+Na kats+tsha'i ri brags kyi grong na gang po zhes bya ba'i bu sman chen po khyod kyi blon po chen por chug shig dang /_khyod kyi yul rnams rgyas par byas pas 'bul bar 'gyur te/_de'i tshe na khyod nyid kyang thams cad la 
[\[68b.2\]]dbang ba'i rgyal por 'gyur ro zhes lung bstan te/_khyod ni 'di lta bur dgos pa'i phyir bdag gis rum na 'dug tshun cad bde ba'i yo byad kyis bskyed pa yin/_da ltar yang blon po'i mchog tu bcug na da ni lha'i tshig dang /_khyod bdag gi blos lcogs pa ston pa ci nas 
[\[68b.3\]]bdag rgyal po'i dbang phyug tu 'gyur bar byos shig ces smras pa dang /_de nas sman chen pos rgyal po skyed pa la phyag byas nas thugs brtan par mdzod cig dang /_ji ltar bdag gis lha mnyes par 'gyur ba de ltar bgyi'o zhes smras so/_/de nas sman chen pos yul dang /_grong 
[\[68b.4\]]dang /_grong khyer dang /_ri brags kyi grong de dag na gtso bo gang yin pa de rnams dbyen bcug ste so sor phye nas ci nas khyed bdag la dga' bar gyur pa de lta bur bdag gis bya'o/_/blon po de dag ni 'dod chen che bas dpya nar ma dang /_bla skyes dag kyang mi rigs par 'bebs te/_
[\[68b.5\]]gnod par gyur pas na de'i phyir rig par byas/_'di ltar bdag gi tshig bzhin du byas na bdag gis kyang khong du chud par bstan te dpya yang rigs par dbab/_gzhan yang bde bar dgod cing /_bde ba'i yo byad rnams kyis kyang bskyang bar byas/_ci nas khyod cag mi mthun 
[\[68b.6\]]par byos shig_/khyed mi mthun par byas pa las ji ste rgyal po dang /_blon po rnams lhags na yang bdag med kyi bar du de dag gi dbang du ma 'gro bar 'di skad smros shig_/de ste blon po'i mchog sman chen po 'ongs na de la bdag cag gis blon po de'i dbang du bya'i gzhan la 
[\[68b.7\]]ma yin no zhes smros shig_/de nas des 'di lta bu'i rig pa sngar sbyar nas yul de dag kun mi mthun par byed cing byed du bcug pas na bka' rnams kyang bcog par gyur to/_/de nas blon po de dag gis rgyal po la gsol pa dang /_'di ltar rgyal po skyed pas blon po drug po de dag 
[\[69a\]]
[\[69a.1\]]nyid yan lag bzhi'i stobs mang po dang lhan cig bkye yang de dag gis grong dang ri brags kyi grong gcig la yang dbang byed par ma nus so/_/de nas rgyal po la lha nyid ma byon na 'di dag dbang du bgyir mi nus so zhes pho nya btang ba dang /_de nas rgyal po nyid 'ongs 
[\[69a.2\]]kyang ri brags kyi grong gcig kyang dbang byar ma nus te/_'thabs pas mang zhig shi ba dang /_rgyal po dang /_blon po drug po de dag kyang mi dga' bar gyur to/_/de nas ri brags kyi grong mi dag gis de ste sman chen po 'dir 'ongs na de'i ngag mnyan cing de'i dbang bzhin du bgyis te 
[\[69a.3\]]bdag cag rgyal po skyed pa dang mi mthun par bgyid pa ni ma lags kyi blon po rnams bdag cag la gnod par bgyid pa'i phyir ro zhes smras pa dang /_de nas rgyal pos sman chen po la nged kyis yul rnams phebs par ma nus kyis khyod tshur shog shig ces pho nya btang ngo /_/de nas sman chen 
[\[69a.4\]]pos yi ge de mthong ma thag tu rgyal po'i drung du 'ongs so/_/de mthong nas yul mi kun gyis phyag byas te yul mi de rnams la ma 'jigs shig_/dpya yang chos bzhin dbab/_dman pa dang /_dbul ba dang /_skyabs med pa rnams kyang dbugs dbyung bar byas/_yul na gnas pa 
[\[69a.5\]]dang /_grong khyer pa rnams la pha ma dang /_phu nu dang /_rang gi skye bo bzhin bkur sti dang bya [{]dga'as [,]dgas [}]kun snyoms par byas nas pang nas 'khyud do/_/de nas yul na gnas pa'i rgan pa dang /_gzhon pa dang /_bud med de dag thams cad kyis kyang sman chen po la bu dang bdag gi ming po 
[\[69a.6\]]bzhin du lta bar gyur/_/des kyang thams cad la sems dga' bar byas shing /_de nas mthar gyis yul thams cad gcig tu bsdus te rgyal po skyed pa dang lhan cig slar rgyal po'i pho brang du 'ongs so/_/de lta bu'i las byas pas rgyal po gzhan dag la yang snyan pa'i sgra grags par 
[\[69a.7\]]gyur to/_/de nas rgyal po mnyes pas na bdag gi bu mo sman chen po'i chung mar byin te de dang lhan cig tu rtse dga' yongs su spyod do/_/de nas yang yul gzhan zhig nas rgyal po longs spyod nyams pa zhig rgyal po skyed pa'i drung du 'ongs nas rgyal po skyed pas kyang de ma 'dod nas de sman chen po'i drung 
[\[69b\]]
[\[69b.1\]]du 'ongs so/_/des snying rje ba'i dbang gis blangs te longs spyod kyang byin no/_/de nas dus phyi zhig na bram ze zhig 'ongs te/_de nas bre gang zhig bslangs pa dang des kyang khas blangs te bang ka ba la gtad na sang sbyin gnangs sbyin las ma byin no/_/de nas dus phyi zhig na rgyal po la blon po rnams 
[\[69b.2\]]dang /_grong khyer pa dang /_ljongs pa dag gis bskor te mi mang po phyag 'tshal ba'i gnas na 'dug go/_/des blon po rnams la kye blon po rnams gsang ba ni su la smra bar bya/_gang la yid brtan par bya zhes smras pa dang /_de nas blon po dag sems pa la zhugs so/_/de dag las 
[\[69b.3\]]gcig gis ni mdza' bo la smra ba'i rigs zhes byas/_kha cig gis ni lha de chung ma la/_kha cig gis ni ma la/_kha cig gis ni sring mo dang pha la/_kha cig gis ni phu nu la'o zhes gzhan dag gis de skad smras pa dang /_rgyal pos sman chen po gzhan gyis ni ji ltar bsams pa 
[\[69b.4\]]bzhin smras na khyod kyis ci'i phyir mi smra zhes dris pa dang /_de nas sman chen pos rgyal po la lha bdag gis ni 'di snyam du bsams te/_gsang ba de ni su la yang bgyi bar mi rigs na chung ma lta ci smos te/_de ni bdag gis lha'i spyan sngar mngon par bgyi'o zhes smras so/_/de 
[\[69b.5\]]nas phyi zhig na rgyal po'i rma bya stor ba sman chen pos btsal te phyogs gzhan zhig tu sbas nas de dang 'dra ba gzhan zhig bzung ste/_chung ma khyod kyis rgyal po'i pho brang nas rma bya stor ba thos sam zhes dris pa dang /_des kyang bdag gis thos so zhes smras so/_/sman chen 
[\[69b.6\]]pos khyod kyis su la yang ma zer bar 'di myur du tshos shig dang bza'o zhes bsgo'o/_/des ri brags kyi grong mi 'dis rgyal po'i rma bya za ba ltos shig_/bdag gi pha ni 'di la shin tu yid brtan par byed na 'di ni rgyal po la gnod pa'i las byed do snyam du bsams so/_/yang re zhig 
[\[69b.7\]]na rgyal po'i btsun mo 'dra ba bud med smad 'tshong ma zhig rgyan thams cad kyis bklubs te bdag gi bud med kyi nang du bcug nas chung ma la 'di ni rgyal po'i btsun mo 'di zhes bya ba yin te/_bdag 'di la shin tu yid brtan gyis khyod bdag la sdug na su la yang ma zer cig ces bsgo ba dang /_
[\[70a\]]
[\[70a.1\]]de nas rgyal po'i bu mo de 'di ni sman chen po dang lhan cig tu 'dug go snyam bsams nas khros pas 'khrug pa skyes te pha la 'phya nas bdag gi pha 'di lta bur don la rtog pa ci'ang med de/_ri brags kyi grong mi rigs ngan pa las byung na blon po'i mchog tu bcug cing ngan pa 'di 
[\[70a.2\]]la rgyal po'i don thams cad gtad pa ga la rigs/_de ci nas sngon gyi gnas rnying par gzhag pa de lta bur bya'o zhes bsams te song nas pha la yab kyis ngan pa de lta bu ma brtags par blon po'i mchog tu bcug cing yid brtan par bgyis pa ga la rigs/_des 'di ltar rgyal po'i 
[\[70a.3\]]btsun mo la glo ba [{]rings te [,]ring ste [}]yab kyi btsun mo 'di zhes bgyi ba dang lhan cig tu spyod/_rgyal po'i rma bya de yang 'dis zos/_yul gzhan nas mi 'ongs pa rnams kyang bsnyen cing yo byad kun sbyor bar bgyid na yab ni rtag tu yang bdag la sman chen po 'di thams cad pas sdug_/'di 
[\[70a.4\]]las yid du 'ong ba med do zhes gsung na de ni 'di lta bu mi bgyi ba rnams bgyid kyis ji lta bu yin pa mkhyen par gyis shig ces smras pa dang /_de nas rgyal pos don de dag brtag pa'i phyir gshed ma mi rnams la sod cig ces bkri'o/_/de nas rigs ngan pa de dag gis shing ka 
[\[70a.5\]]ra bI ra'i me tog gi phreng ba ni mgul du btags/_bong skad lta bu'i rnga brdungs/_tshig rtsub pos spyos/_bsdigs/_tshar bcad de mtshon thogs pa gshin rje'i mi lta bu'i rigs ngan rnams kyis dur khrod du khrid mod kyi/_de gsad par ni gang yang mi dad do/_/grong khyer gyi 
[\[70a.6\]]skye bo dang ljongs pa rnams ni mig nas mchi ma zag cing bdag gi bu bsad pa ltar sdug bsngal nas nyam thag pa'i sgra 'byin cing lha dag la gsol ba 'debs so/_/ci tsam zhig na sman chen pos rgyal rigs dbul po bsnyen cing longs spyod bgos te byin pa de dag gis rgyal po'i mi rnams la 
[\[70a.7\]]bdag cag gis 'di bsad kyis khyed cag slar log shig ces so//_//'dul ba phran tshegs kyi gzhi/_bam po sum bcu rtsa bzhi pa/_ci tsam na de grong khyer nas byung ba dang /_bram ze mong rtul zhes bya bas gos kyi mtha' ma nas 'jus nas khyod kyis nas bre gang sbyin par 
[\[70b\]]
[\[70b.1\]]byas pa de byin la song shig ces zer ro/_/sman chen pos gnas der tshigs su bcad de smras pa/_rgyal po grogs su 'gyur ba med/_/gdol pa la ni bshes pa med/_/bud med rnams la gsang mi brjod/_/rma bya'i sha ni bza' mi bya/_/bram ze mong rtul po yi ni/_/nas bre gang 
[\[70b.2\]]yang 'chags mi bya/_/des de skad smra zhing song ba dang /_de nas gshed ma mi rnams kyis smras pa/_sman chen po de ci khyod shes pa dang /_rnam par shes pa phun sum tshogs pa yin na bla bar byed dam/_sman chen pos smras pa/_kho bo ni mi bla ste/_'on kyang de ci bla/_des smras 
[\[70b.3\]]pa/_lha bdag mi bla ste/_'on kyang bdag sdug bsngal gyis nyam thag nas dgos pa smra'o/_/de ci yin/_des smras pa/_rgyal po grogs su 'gyur ba med ces bya ba rgya cher ro/_/des yang smras pa/_lha gsol ba 'tshal na re zhig gsan du gsol/_bdag gis rgyal po grogs 
[\[70b.4\]]su 'gyur ba med ces gang smras pa ni sngon lha grong ngam/_grong khyer ram/_grong rdal rnams kyi don gang la yang mi mnga' bar gyur te/_khyod gang gi phyir de skad smra ba smras pa de'i don khyod kyis ma go bar zad do/_/de rnams song ste/_rgyal po skyed pa la sman chen po ci zhig bla na de bla ba zlos 
[\[70b.5\]]su stsal bar gsol zhes smras so/_/de nas rgyal pos bos nas dris pa/_zhal zas dang /_btung ba dang /_slas gang dag lags pa de la mnga' ba las lha deng sa la dbang ba'i rgyal po dang /_rgyal srid dang /_dpung dang /_mdzod dang /_dmag la mnga' mdzad par gyur pa gang 
[\[70b.6\]]lags pa de lta bu bdag gis bgyis na bdag la khyod kyis sngon byas pa gzo ba nyid ma dgongs par lhas dgum du btang bas de'i slad du bdag 'di skad du rgyal po grogs su 'gyur ba med ces mchi'o/_/gdol pa la ni bshes pa med ces bgyi ba ni lha gdol pa mal dang gos dang bral ba 'di rgyal 
[\[70b.7\]]po skyed pas bdag la 'tsho ba'i yo byad byin na des bdag 'tsho bar bya'o snyam nas lha'i drung du mchis pa las lhas yongs su ma bzung ngo /_/bdag gis ni bkren pa'o snyam pa dang /_yul nas 'khyams pa'o snyam nas bgo bsha' bgyis pa las 'di ltar deng sang bde bar gyur pa lags na deng 
[\[71a\]]
[\[71a.1\]]bdag dgum pa'i slad du chas pas de'i slad du bdag 'di skad du gdol pa la ni bshes pa med ces mchi'o/_/bud med rnams la gsang mi brjod ces bgyi ba ni rgyal po dus gcig na 'khor gyi nang du bzhugs nas tshig 'di skad du ji ltar su la yid gcugs 
[\[71a.2\]]par bya zhes gsungs pa dang /_de na blon po rnams kyis pha dang /_ma dang /_sring mo dang /_ne'u ldangs rnams la'o zhes gang la smra bar bgyi ba de smras so/_/lhas kyang chung ma la brjod par bya ste/_'di ltar chung ma ni lus kyi phyed yin pas de'i phyir brjod par bya'o zhes gsungs 
[\[71a.3\]]so/_/de nas bdag gis don 'di lha'i spyan sngar bab par bgyi'o snyam nas bgam pa'i slad du rgyal po'i rma bya sbas nas rma bya gzhan zhig blangs te 'tshal lo/_/slas las kyang slas che ge mo zhig las rgyan btsal te smad 'tshong ma che ge mo zhig gi mgul du btags nas khyim du 
[\[71a.4\]]bzhag ste lha smad 'tshong ma de yang gzigs su gsol/_de nas rgyal pos bkug nas slas dang /_smad 'tshong ma phyogs gcig tu gzhag ste gnyi ga bltas na/_rtags dang /_kha dog dang /_tshul dang /_dbyibs mtshungs te gcig la yang khyad par dmigs pa 
[\[71a.5\]]ma yin la cig shos la yang ma yin no/_/de nas rgyal pos brtags nas bdag gis sman chen po ni nyes pa med par khong du chud do/_/bram ze mong rtul po yi ni/_/nas bre gang yang chags mi bya/_/zhes gang smras pa ni bdag lhas dgum par btang nas gshed ma pa rnams 
[\[71a.6\]]kyis khrid pa na des nas bre gang byin cig ces nas bre gang gi don du gos kyi mtha' nas bzung bas de'i slad du bdag gis de skad smras so/_/de nas rgyal po don de thams cad mngon sum du bstan pas dga' ste bkrol nas bkur sti chen pos bkur sti byas so/_/de nas rgyal po 
[\[71a.7\]]la phyag byas nas gsol pa/_lha khyod kyis bud med rnams kyi gsang gzigs sam/_khyod kyi sras mo ni bdag la yong dgos pa ma mchis so/_/'on kyang rigs dang /_gzugs dang /_ngang tshul dang /_shes rab bdag dang 'dra ba de kho na lta bu'i mchis 'brang zhig blang 
[\[71b\]]
[\[71b.1\]]bar bgyi'o/_/des rgyal po la gnang ba gsol nas bdag nyid bram ze'i cha byad du byas te lag pa g.yas pa bya ma bum thogs/_lus mchod phyir thogs kyis mdzes par byas/_lus la [{]ri dgas [,]ri dwags [}]kyi pags pa gos su bgos/_gdong la byugs ris gsum byas nas ri 'or nags kyi 
[\[71b.2\]]tshang tshing can ga la ba der bu mo btsal ba'i phyir chas so/_/ji tsam na lam gyi bar du grong zhig tu mun sros par gyur to/_/tha gi tsam na bram ze zhig gis dris pa gang nas 'ongs/_des smras pa/_lus 'phags pa'i ljongs nas so/_/gang du 'gro bar sems/_nags kyi tshang 
[\[71b.3\]]tshing can du'o/_/ci gang gi khyim du brang gdab pa'i ngo shes 'ga' khyod la yod dam/_des smras pa med do/_/de nas des khyim du khrid de tshul dang mthun pa'i 'byor pas phu dud byas so/_/des de'i chung ma la yang 'di ni skyes pa gzhan la chags pas rung ba ma yin no zhes 'phrigs 
[\[71b.4\]]so/_/de phyi de nyin dris nas chas pa dang /_bram zes kyang smras pa/_grogs po bdag gi khyim 'di ste/_phan tshun 'gro ba'i tshe phyin pa na rang gi khyim bzhin du soms shig_/de bzhin bgyi'o zhes smras nas chas so/_/ji tsam na lam gyi bar zhig na nas kyi zhing zhig 
[\[71b.5\]]yod pa de na bu mo gzugs bzang zhing blta na sdug pa/_rigs btsun pa shin tu zhi ba dang ldan pa zhig mthong ngo /_/mthong nas kyang de'i yid de la zhen to/_/de nas dris pa/_bzang mo khyod gang zhig yin/_su'i yin/_khyod kyi ming ci/_des smras pa/_sa ga'o/_/
[\[71b.6\]]khyod su'i yin/_smras pa/_gang zhig grong thams cad kyi shing sgrub par byed pa'i'o/_/de nas sman chen pos bsams pa/_'di byad ni bzang mo zhig yin na da re zhig blo ci 'dra ba blo bgam par bya'o snyam mo/_/de nas de gro zhing zhig tu zhugs te lag pa bsgreng nas lag pa phangs 
[\[71b.7\]]par bya ba'i phyir rkang pas gro phur ba dang /_de nas sa gas smras pa/_mkhan po ji ltar lag pa phangs pa de bzhin du khyod rkang pa gnyis kyang phangs par gyis shig_/des bsams pa/_bu mo 'di ni mdzangs ma zhig go snyam mo/_/de nas yang bram zes bgad nas smras pa/_bu mo 
[\[72a\]]
[\[72a.1\]]khyod kyis rna cha gdub kor gdu gu zhig ste shin tu lhang nge'o/_/sa gas smras pa/_mkhan po rna ba gnyis dgab pa'i slad du'o/_/de nas sman chen pos smras pa/_bu mo byad bzang zhing blta na sdug pa mdzes pa yin no/_/sa gas smras pa/_grong gi bdag po 
[\[72a.2\]]rnams kyi bka' drin gyis so/_/cung zhig 'dug nas smras pa/_khyod kyi pha gar song /_bu mos smras pa/_lam gcig gnyis su bgyid du mchis te tsher ma'i yal ga bsdus nas lam gcod par bgyid do/_/des na skye bo dag shul gnyis pa bgyid do/_/khyod kyi ma yang gar 
[\[72a.3\]]song /_zhing thog nas sa bon gyi phyir mchis so/_/bu mo nga'i chung ma bya'am/_bu mos smras pa/_gal te grong gi bdag po btub na'o/_/des smras pa/_nags kyi tshang tshing can du lam gang nas 'gro na bde ba dang mi 'khyog pa de ston cig_/yang smras pa/_nags kyi tshang 
[\[72a.4\]]tshing can gyi lam/_/tsher ma med cing thibs po med/_/bde zhing mi 'khyog 'jam pa ni/_/gang nas bdag 'gro dris pa ston/_/des de la lam 'khyog pa zhig bstan nas/_lam gzhan nas mdun du rgyugs te/_rdzing bu zhig tu gos rnams phud nas mig ya gcig btsums te ci ngo 
[\[72a.5\]]shes sam/_'on te ma yin zhes glo gcig gis snyes te 'dug go/_/yang smras pa/_gang gis za bgyid de nas bzhud/_/gang gis za bar mi bgyid pa/_/de ni dor bar bgyis nas su/_/zan gyi nags su bzhud par mdzod/_/de nas sman chen pos ji skad bstan pa'i lam nas 
[\[72a.6\]]song ba dang /_ci tsam na rgyang ring po nas de ngo shes nas smras pa/_ras bal thags su btags pa mi bdog pas/_/ma bkal thags su ma btags gyon byed pa/_/mdzes ldan g.yon pa'i mig can gang nas ni/_/me tog grong du 'gro ba bdag la ston/_/de nas bu mos cung zhig 
[\[72a.7\]]bgad nas smras pa/_'dir ni g.yon pa'i lam 'or la/_/gang na yos ni yod pa dang /_/pa la sha yi me tog rgyas/_/de nas bram ze bzhud du gsol/_/de song song ste phyin nas smras te sa ga'i pha'i khyim du song na de'i pha ma mi snang ngo /_/de nas grong gi bdag po rnams la smras 
[\[72b\]]
[\[72b.1\]]pa/_gal te khyod kyis gnang na sa ga 'di bdag gi chung ma bgyid do/_/tshig de smras ma thag kho nar grong gi bdag po de thams cad kyis tshig mthun par bram ze ngan pa slong mo pa khyod gang nged kyi sa ga lha'i bu mo 'dra ba slong ba ngo mi tsha'am/_yul 'di nas ye song shig_/khyod la khyi mi srun 
[\[72b.2\]]pa dag zar bcug ga re zhes spyos so/_/de skye bos bskrad nas de kho na'i drung du song ba dang /_sa gas rgyang ring po nas mthong nas byon pa legs so zhes smras so/_/de nas sman chen pos de rnams kyis de'u brdegs so zhes grong gi bdag po rnams kyi gtam smras pa dang /_sa gas 
[\[72b.3\]]smras pa/_khyod kyis ji ltar ram thabs ci zhig gis smras/_de nas sman chen pos gtam ji lta ba bzhin du bsnyad pa dang /_de nas sa gas sman chen po la smras pa/_bram ze chen po khyod tha gi mi sgom mo/_/bu mo bslang ba ji ltar khyod kyis mdzad pa de ltar bgyi'am/_bram zes smras pa/_
[\[72b.4\]]gzhan du ji ltar bya/_bu mos smras pa/_re zhig sngar nye bar bzhud do/_/de nas rjes su mthun par bgyi'o/_/rjes su mthun par bgyis nas mgron du 'bod cing zas skom bda' ba'i ston mos ston te slad kyis khyod kyi bgyi ba gang lags pa de bgyi mod/_des song ste ji skad bstan pa bzhin 
[\[72b.5\]]du grong gi bdag po rnams kha zas [(]gyi [,]kyi [)]rnam pa bsod pas ston to/_/de nas langs te sa ga bslangs pa dang /_de rnams kyis deng khyod kyi yid la bsams pa bzhin rdzogs par bya'o zhes khas blangs so/_/de lta bu'i don la zhugs pa na tha gi tsam na de'i pha ma 'ongs so/_/de nas sman chen po 
[\[72b.6\]]dang grong gi bdag pos pha ma la gsol ba btab pa dang smras pa/_don de bsams dgos so/_/de nas grong gi bdag po rnams kyis smras pa/_'di la ci bsam du yod/_bram ze gzhon nu byad bzhin bzang zhing blta na sdug la bstan bcos mang po shes shing rig byed dang rig byed kyi yan 
[\[72b.7\]]lag gi pha rol du son pa zhig yin pas cir yang mi 'gyur gyis byin cig_/de nas sman chen pos kyang bram ze rnams bos nas bu mo blang bar byas so/_/de nas nyi ma gzhan zhig la gyos po dang sgyug mo bos nas bkur sti byas te gos bskon nas gnyod bcug ste lus 'phags su skyed pa'i drung du chas 
[\[73a\]]
[\[73a.1\]]so/_/de nas 'gro ba na de bram ze zhig gis bcu bzhi pa'i ston mos ston te yon du nas bre gang byin no/_/des nas bre gang gos kyi mtha' mar phur te grogs po'i khyim du song nas sgo brdungs pa dang /_bram ze mos smras pa/_de su zhig_/des smras pa/_nga ni khyod kyi khyim 
[\[73a.2\]]thab kyi grogs po de yin no/_/des smras pa/_'di na de yang med la 'ga' yang med pas khyim bdag de med par skyes pa gzhan khyim du 'jug tu mi rung gis gzhan zhig tu brang thob shig_/ci tsam na sman chen pos bdag ci'i phyir 'jug tu mi ster snyam dpyad na re zhig na skyes pa gzhan 
[\[73a.3\]]bcug par mthong ngo /_/de nas sman chen pos smras pa/_'dis 'jug tu ma ster ba ni rung ngo /_/de de ltar sems pa dang /_tha gi tsam na bram ze de grong gzhan zhig nas 'ongs nas sgor bos pa dang /_des khyo'i sgra thos nas de ji ltar bya snyam nas mi dga' ste de spyad du bcug go/_/
[\[73a.4\]]de nas gnyi ga zhugs nas bde bar 'khod do/_/ci tsam na sman chen pos bram ze mo la smras pa/_nas 'di dag gar gzhag_/bram ze mos smras pa/_sa la'o/_/bram zes smras pa/_byi bas zos par 'ong mod des mal gyi 'og dang /_khyim gyi gra phan tshun du brtags 
[\[73a.5\]]na de mi snang ngo /_/tha gi tsam na phyogs gcig na spyad zhig snang ba dang /_des de ni 'di na yod do snyam mo/_/de nas sman chen pos smras pa/_spyad 'dir nas blugs so/_/bram ze mos smras pa/_'di na bdag gi nor gces pa yod na 'dir nas ji ltar blugs/_
[\[73a.6\]]de nas khyos smras pa/_bram ze mo skyon can de snod gang yang rung ba zhig tu byo shig dang /_de nas der nas ldugs so/_/sman chen pos kyang smras pa/_gzhan du ni nas rnams byi bas ma rung bar byed pas de'i phyir 'dir blugs par bya'o/_/de nas bram ze mos nges par 
[\[73a.7\]]rtogs nas 'jigs shing skrag ste smras pa/_spyad 'di yang gsher la nas rnams kyang ma rung bar 'gyur ro/_/de nas sman chen pos bram ze mo la smras pa/_yang khyod kyis sems khral bya mi dgos par kho bos ci nas kyang gsher bar mi 'gyur ba dang /_nas kyang ma rung bar 
[\[73b\]]
[\[73b.1\]]mi 'gyur ba de ltar bya'o zhes des langs nas [{]ri dgas [,]ri dwags [}]kyi pags pa snga log phyi log byas/_mchod phyir thogs nyis ltab tu mgul du thogs te spyad skam mo zhes spyad du ba lang gi lci ba dang shing dag bskya bar brtsams pa dang /_de nas bram ze mo sdug pa dang bral ba las 
[\[73b.2\]]skyes pa'i sdug bsngal mngon du mthong ste/_'di da ni med par 'ong ngo snyam nas byi bo de'i khyim du 'di ltar gyur gyis myur du sheg shig ces bang chen btang ngo /_/de nas de'i phas thos ma thag kho nas song ste sman chen po la smras pa/_spyad 'di rin gyis blang ngo /_/des 
[\[73b.3\]]smras pa/_bag rton la long shig_/ji ltar bya/_gser gyi dong tshe lnga brgya dag gis yin gyi gzhan du ni ma yin no zhes de skad kyang zer zhing spyad de'i nyen kor du me sgron yang sbor bar byed pa dang /_de'i phas bsams pa/_don 'di ni bsnyad du mi rung ngo snyam nas khyim sgo phye ste mi 
[\[73b.4\]]stobs po ches bteg nas rang gi khyim du khyer ro/_/sman chen pos kyang phyi de nyin gser gyi dong tshe brgya phrag gcig ni khyim bdag de la byin te/_de la khyod kyi chung ma de ni 'di lta bu yin no zhes khyim gyi gtam de dang de bas na khyod kyis bag gyis shig ces smras so/_/gser gyi dong tshe 
[\[73b.5\]]lhag ma bzhi brgya ni bram ze de'i lag tu gtad nas 'di rnams nags kyi tshang tshing can du song la bdag gis bslangs pa'i sa ga la byin cig_/de dag la kho bo bram ze ma yin te/_kho bo ni lus 'phags pa'i rgyal po skyed pa'i blon po'i mchog sman chen po zhes bya ba yin te kho bo rtags 
[\[73b.6\]]'dis tshol ba'i phyir 'ongs par zad do/_/de'i phyir bu mo yongs su skyongs shig ces kyang gyis shig des gser gyi dong tshe de rnams brdzangs nas phrin yig kyang spring ste rgyal po skyed pa'i drung du song ngo /_/bram ze des kyang nags kyi tshang tshing can du song ste/_sa ga la phrin 
[\[73b.7\]]yig dang gser gyi dong tshe sum brgya byin no/_/ci tsam na sa gas bklags na/_bzhi po yi ni cha dag las/_/gal te ca gcig ma ster na/_/shing gi su mi 'dod blangs nas/_/der 'di chug la cha do shig_/des gser gyi dong tshe brgya phrag gcig ma thob par mthong nas de nas 
[\[74a\]]
[\[74a.1\]]rings par mal gyi 'og tu tshol ba dang /_des smras pa/_der ci tshol/_des smras pa/_pho brang 'khor nas rgyal po'i mi 'ongs na gnod pa byed pa zung shig ces byung ste/_de'i phyir su ma 'dong tshol lo/_/des blangs te bram ze de la smras pa/_der de lta 
[\[74a.2\]]bu su zhig khrid kyang kho mos ma shes na re zhig 'dir rkang pa chud dam mi chud sad kyis thang cig chug shig_/bram zes kyang bsam pa mnag pa'i phyir rkang pa bcug pa dang /_des rings par gzer ba btab po/_/bram zes smras pa/_nga ci'i phyir gzung /_des smras pa/_des bzhi 
[\[74a.3\]]brgya bkur na khyod kyis de las brgya bskums pas so/_/de nas bram ze ya mtshan skyes te/_des bsams pa/_sman chen po dang /_'di ni 'dre dag cig ste/_'dre chen po gnyis gnas gcig tu 'dus par gyur to snyam nas des lhag ma byin no/_/tha gi tsam na pha ma 'ongs pa dang 
[\[74a.4\]]gsar de bstan nas de ni bram ze ma lags te de ni lus 'phags pa'i rgyal po skyed pa'i blon po'i mchog sman chen po zhes bgyi ba lags so zhes smras pa thos nas pha ma dang bu mo de'i gnyen 'dun gyi skye bo dag bdag cag gis ni chen po dang gnyen du byas so/_/bdag cag ni bsod nams 
[\[74a.5\]]dang ldan pa dang gtsang byed yin te/_da ni bdag cag gi rigs sman chen pos gsol bar byas so zhes shin tu dga' ba dang ldan no/_/de phyin chad sa ga de bsku mnye dang /_khrus dang /_zas skom dang /_gos dang /_rgyan gyi khyad par dag gis shin tu byi dor bya bar brtsams pa 
[\[74a.6\]]dang ring po ma lon par je khyad par gzugs shin tu bzang ba dang shin tu mdzes par gyur to/_/de nas sman chen po grong khyer du song ba dang /_rgyal pos 'ongs so zhes thos so/_/de nas rgyal po dang blon po rnying pa rnams sman chen po 'ongs so zhes shin tu dga' ba skyes so/_/rgyal po 
[\[74a.7\]]skyed pas smras pa/_ji ltar 'ongs/_des smras pa/_bdag gis mchis 'brang rnyed do/_/rgyal pos smras pa/_ci 'dra ba zhig_/sman chen pos smras pa/_gzugs bzang zhing blta na sdug la mdzes pa dang /_blo phun sum tshogs pa zhig ste/_de ni bdag gi sbu la 'bab pa 
[\[74b\]]
[\[74b.1\]]lags so/_/de lta lags kyis kyang lha la da blang bar bgyi 'am zhes zhu'o/_/de nas rgyal pos smras pa/_nga ma gtogs pa gzhan su zhig khyod kyi thog tu 'bab ste/_de ci'i phyir zhe na/_khyod ni blon po'i mchog yin no/_/de lta bas na de ci nas kyang nga mgu bar 'gyur ba de lta 
[\[74b.2\]]bu'i 'byor pas blang bar bya'o/_/lha de ltar 'tshal lo zhes smras nas sman chen po blon po'i tshogs kyis bskor cing bram ze dang /_khyim bdag dang /_skye bo'i tshogs mgron du bos pa gzhan rnams dang /_glang po che ba dang /_rta pa dang /_shing rta pa dang /_dpung bu chung 
[\[74b.3\]]gi tshogs mang pos bskor nas ri 'or nags kyi tshang tshing can du gyos po'i khyim du song ngo /_/song nas bag ma blang ba chen po byas te mthar gyis chung ma khrid nas grong khyer du 'ongs te de na de dang lhan cig rtse bar byed/_dga' bar byed/_dga' mgur spyod par byed do/_/de nas 
[\[74b.4\]]byang phyogs nas tshong pa lnga brgya zhig zong du rta khyer nas lus 'phags pa'i ljongs su rgyal po skyed pa'i drung du lhags so/_/gnas de na smad 'tshong ma tshul dang /_'dul ba dang /_gzugs dang /_rgya che ba dang mthun par byed pa dang /_bgad pa dang /_sgeg pa dang /_spro ba bskyed 
[\[74b.5\]]pa dang /_glu dang /_gar dang /_zur stegs dang /_bsam pa mkhas pa de lta bu lnga brgya 'khod pas tshong pa gang dag 'ongs shing lhags pa rnams rdzas med par byed do/_/de nas de rnams kyis byang phyogs nas tshong pa'i 'gron pa ji ltar lhags pa thos nas de rnams kyis 
[\[74b.6\]]re res tshong pa re re la rim gro bya bar khas blangs pas nye bar bzung ste de dag rnams dang lhan cig rtse bar byed/_dga' bar byed/_dga' mgur spyod par byed do/_/de nas de rnams kyi ded dpon gang yin pa de ni bag yod pa can zhig pas de de rnams dang lhan cig bag med pa 
[\[74b.7\]]mi byed do/_/smad 'tshong ma de rnams kyi nang na kun gyi gtso mo gang yin pa de ni ded dpon de 'dod na ded dpon ni mi btub po/_/de nas des tshong pa de rnams bsdus nas gsol ba btab pa bdag dang ded dpon mthun par mdzod cig_/de nas tshong pa de rnams dang smad 'tshong ma de 
[\[75a\]]
[\[75a.1\]]rnams kyis nyin gcig bzhin rgyun du phe'u byas na bag med pa'i dbang du mi 'gro'o/_/de nas smad 'tshong ma de rang nyid 'ongs shing ded dpon dang lhan cig bgad pa dang /_ga zha byas pa dang /_de nas ded dpon gyis smras pa/_nga la 'khrul bar bya 
[\[75a.2\]]bar mi nus na ci'i phyir nyon mongs/_des smras pa/_gal te 'khrul bar bgyi na shes ldan gyis ci stsal/_des smras pa/_rta'i mchog lnga sbyin no/_/'o na 'khrul bar ma bgyis na slad kyis kAr ShA pa Na ma mchis bzhin du rjes su 'jug par bgyi'o/_/de nas de 
[\[75a.3\]]ltar skugs btsugs nas 'bad de nye bar spyad pa las kyang ma nus so/_/ci tsam dus gzhan zhig na tshong pa de rnams kyis smras pa/_ded dpon grong khyer gyi gtso mo smad 'tshong ma gzhag pa las ma thug gis 'jig rten gyi tshul gyis shig_/de nas ded dpon gyis de 
[\[75a.4\]]rnams la smras pa/_grogs po dag mtshan mo rmi lam na de la yongs su spyad do/_/tshong pa rnams kyis kyang de la bsnyad pa dang /_des ded dpon de rgyal po'i mi rnams 'dzin du bcug nas khyod bdag dang 'dod pa spyad kyis rta'i mchog lnga byin cig_/ded dpon gyis smras pa/_
[\[75a.5\]]ngan pa mo [{]brdzun [,]rdzun [}]du smra ba zer ram zhes de gnyis rtsod cing rgyal po'i pho brang du dong ngo /_/de nas rgyal po 'khor dang bcas pa las shags bkye ba las nyi ma nub kyi bar du gcig kyang ma pham la/_cig shos kyang ma yin no/_/rgyal po dang blon po thams cad kyang skyo bar 
[\[75a.6\]]gyur nas bkres pas nyen te phyis dpyad do zhes rang gi khyim du dong ngo /_/de nas sman chen po nub mo rang gi khyim du song nas sa gas dris pa/_rje'i sras de ring ci'i slad du thogs/_des zhal che gcad par yang ma nus pa'i gtam de thams cad rgya cher bsnyad do/_/de 
[\[75a.7\]]nas sa gas smras pa/_khyod de ltar rtog pa dang /_sel ba phun sum tshogs pa de lta bu thams cad kyis gcad par ma spyod na khyod skyes pa'i tshul de lta bu lags pa lta/_sman chen pos smras pa/_de ni de lta bu yin na ci khyod kyis gcad nus sam/_des smras 
[\[75b\]]
[\[75b.1\]]pa/_rngo thog ste/_bdag gi blo'i nus pa la gzigs shig_/des smras pa/_gshegs la rdzing bu'i 'gram du rta'i mchog lnga bzhag ste/_de nas gnas de nyid du rgyal po dang blon po rnams kyang 'dus te shags 'gyed du stsal cig_/gal te smad 'tshong ma gnyis dang /_
[\[75b.2\]]gnyis 'dod pa spyad do zhes mchi na rta'i mchog lnga khyer ces gsungs shig_/'on te rmi lam na 'dod pa spyad do zhes mchi na de nas rta'i gzugs brnyan chu na mchis pa dag ston cig_/gal te blang du mi rung ba 'di dag bdag la ci dgos zhes smra na/_de nas ji ltar 'di blang du 
[\[75b.3\]]mi rung bzhin du rmi lam gyi 'dod pa spyad pa yang de dang 'dra'o zhes gsungs shig_/de thos nas sman chen po nyid je ya mtshan du gyur to/_/de phyi nyin par rgyal po yang 'dus pa dang /_blon po rnams kyang tshogs nas rta'i mchog lnga khrid de rdzing bur lhags te/_der rta'i mchog lnga 
[\[75b.4\]]btags nas shags 'gyed du bcug go/_/de nas sa gas bstan pa bzhin du sman chen pos zhal che bcad pa dang /_rgyal po dang blon po dang khram gyi ru rnams kyis thos nas ya mtshan skyes so/_/rgyal pos smras pa kye sman chen po gang 'di khar tshang smras pa dang /_nga dang /_blon po 
[\[75b.5\]]rnams dang /_skye bo gzhan yang nyon mongs par mi 'gyur ba zhig na khyod kyi thabs su las byung /_des smras pa/_'di ni sa ga'i thabs lags te/_des kyang khar tshang bstan lags so/_/de nas rgyal po dang /_blon po dag dang /_skye bo'i tshogs gzhan rnams kyang ya mtshan 
[\[75b.6\]]skyes te/_kye ma 'o shing mkhan gyi bu mo sa ga ni shin tu mkhas so/_/sa ga blo dang ldan no zhes yul thams cad du sgra grags par gyur to/_/de nas byang phyogs kyi tshong pa zhig gis rgod ma gnyis shig rgyal po la skyes su phul te/_lha rgod ma 'di dag smad lags na/_ma 'am bu gang lags 
[\[75b.7\]]pa ni gzhan gyis ma 'tshal to/_/de la yang rgyal po 'khor dang bcas pa de dag skyo bar gyur nas de kho na bzhin du shing mkhan gyi bu mo sa ga la/_sman chen pos smras pa dang /_rje'i sras gang gi spu gshor ba de ni ma'o/_/gang gi spu 'jam pa ni bu'o/_/phyi de nyin de bzhin du sman chen pos 
[\[76a\]]
[\[76a.1\]]smras nas/_lha sa ga'i thabs lags so zhes smras pa dang /_de la yang rgyal po ya mtshan skyes so/_/dus gzhan zhig na sbrul khas sdigs pa zhig gis sbrul gnyis khyer te 'ongs nas de la gcig ni pho/_cig shos ni mo lags na gang pho gang mo lags 
[\[76a.2\]]pa ni ma 'tshal to/_/de nas rgyal po dang /_blon po dang /_mdun na 'don rnams skyo nas de kho na bzhin du sman chen pos sa ga la dris shing /_gang zhig pho 'am mo yin par ma shes pa yang rgyas par smras pa dang /_de nas sa gas cung zhig bgad de smras pa/_gang dag don 'di 
[\[76a.3\]]lta bu mi rtogs pa de lta bu khyod kyang blon po'am/_yong rgyal po go blon po rtog pa dang /_sel ba phun sum tshogs pa de lta bu drug gis brgyan pa lta zhig dri yis ci khyod kyis shes sam/_smras pa/_ha cang mod 'od ma'i rtse mo'am/_smig ma'i rtse mo la ras bal gyi 'dab 
[\[76a.4\]]ma'am/_bal gyis dkris te gnyi ga'i rgyab tu reg par bgyis pa dang /_de dag las gang reg tu mi bzod pa de ni pho lags so/_/phyi de nyin de bzhin du byas pa las rgyal po mgu bar gyur to/_/de nas dus gzhan zhig na lho phyogs nas tshong pa dag cig tsan dan gyi sdong po zhig khyer 
[\[76a.5\]]te 'ongs pa de'i mgo mjug ma shes te/_de nas de kho na bzhin du chung ma la dris pa dang /_rje'i sras rdzing bu'i nang du bor dang /_rtsa ba gang lags pa de 'og tu 'bying ngo /_/de yang rgyal po skyed pa dang /_gzhan yang skye bo'i tshogs dag gis thos nas ya mtshan skyes so/_/rgyal po 
[\[76a.6\]]skyed pa'i blo skyes pa nga'i blon po dag gi nang na nor bu rin po che rtog su mkhas shes par bya'o snyam nas/_des khang pa rtseg ma'i steng du rgyal mtshan gyi rtse mo la rin po che btags so/_/de'i 'og na rdzing bu zhig yod do/_/rgyal pos kyang sus nor bu rin po che 'di shes pa 'di la sbyin par 
[\[76a.7\]]dam pa bstabs so/_/rdzing bu der zhugs nas 'od de blang ba la zhugs na blang yang ma nus so/_/de nas shing mkhan gyi bu mo sa ga la smras pa dang /_rje'i sras steng du gzigs shig dang /_de rgyal mtshan gyi rtse mo la btags pa de'i mthus gzugs brnyan gda' mod kyi nang du bzhud 
[\[76b\]]
[\[76b.1\]]de rgyal mtshan gyi rtse mo las blang bar bgyi'o/_/des phyi de nyin de bzhin du byas pa dang /_rgyal pos smras pa/_'di su'i thabs/_des sa ga'i thabs lags so zhes smras pa dang /_mgu nas rnam pa thams cad du shin tu mkhas so zhes bstod do/_/de nas sa ga shin tu gzugs 
[\[76b.2\]]dang ldan par blon po drug gis shes te/_de bdag cag gis nor bu dang /_dngul dang /_dbyig dang /_gser dang /_an da rnyil dang /_pad ma rA ga dang /_rdo'i snying po la sogs pas brid la lhan cig phrad par bya'o snyam pa las ma zug go/_/de dag rgyun du smra ba dang /_
[\[76b.3\]]des sman chen po la smras pa/_khyod kyis yul chos ko bud med gang su yang rung gzhon zhing gzugs bzang ba de gzhan gyi skyes pas slu ba de lta bu zhig lta/_des smras pa/_'di ni thams cad kyi chos te/_skyes pa rnams ni bud med thams cad la don du gnyer mod kyi bud med nyid 
[\[76b.4\]]kyis shes par byas te/_gal te bud med mdzangs na de byed du mi btub po/_/de nas sa gas smras pa/_rje'i sras gal te de lta bu la co dri ba'am/_gnod pa zhig bgyis na de la nyen du mi 'gyur grang /_sman chen pos smras pa/_bag rton la byos shig_/de nas des khyed kyis 
[\[76b.5\]]na'o zhes sgyu mdzod cig dang /_de nas mtho btsam par bgyi'o/_/de min par sgyu byas te 'dug pa dang /_des kyang de dag gi pho nya gang dag yin pa de dag las bzlugs pa 'di mi bde mod kyi/_ji ltar bka' stsal pa de bzhin du rim gro 'tshal lo zhes 'di skad du so sor spring ngo /_/des kyang 
[\[76b.6\]]shing las sman chen po'i gzugs brnyan byas nas de gos kyis g.yogs te mal du bsnyal lo/_/de dag so so la yang smras pa/_sman chen po 'di ni nyam chung ste/_che ge mo zhig dang /_che ge mo zhig gi dus su gzhan gyis ma 'tshal bar spyon cig ces byas nas sgrom chen po 
[\[76b.7\]]drug byas te rang gi khang pa drug tu bcug go/_/de nas de dag 'ongs pa dang sgrom du bcug ste bcings nas phyi de nyin sman chen po shi'o zhes sgra yang btang ngo /_/de nas rgyal po'i btsun mo'i 'khor dang bcas pa dang /_gzhan yang skye bo'i tshogs dag gis thos nas mya ngan chen 
[\[77a\]]
[\[77a.1\]]po dang ldan te/_bdag cag sems can 'di lta bu dang bral bar gyur to zhes rab tu sems shing mya ngan gyi rgya mtshor zhugs nas snying rje rje skad du smra'o/_/shing mkhan gyi bu mo sa ga des kyang blon po sgrom du bcug pa de drug legs par bsdams nas rgyal po skyed pa'i drung 
[\[77a.2\]]du khyer te lha sman chen po ni dus las 'das te/_de'i nor gang lags pa dbyig dang /_gser dang /_dar dang /_rin po che la sogs pa de dag de nyid kyi rgyas btab pa 'di dag lags so/_/de nas rgyal pos/_de ni de ring shi nas deng nyid nga la 'di phul lo zhes shin tu mya ngan gyis gdungs 
[\[77a.3\]]so/_/de'i skabs su sman chen po nyid gnas gzhan zhig nas me tog gis brgyan te dgod cing rgyal po'i pho brang du phyin nas rgyal po la phyag byas te smras pa/_lhas bdag gdugs 'ga' yang byams pas ma bzung ste/_deng nyid sdum pa rgyal pos bzhes lags sam/_
[\[77a.4\]]rgyal pos smras pa/_ngas ma blangs te/_khyod nyid kyi khyim nas khyer te 'ongs so/_/yang smras pa/_rgyal po chen po sman chen ni/_/'di nas 'jig rten pha rol mchis/_/de yi rin chen 'di rnams lags/_/de dag mi dbang bzhes su gsol/_/rgyal chen bdag ni 
[\[77a.5\]]yugs sa ste/_/khyim thab dang ni bral bas na/_/bdag las brnyas pa bgyis nas lags/_/bdag las nor ni phrogs su mchi/_/de nas sman chen pos blon po'i mchog rnams kyi blo'i dpyod pa'i legs pa yang bstan to/_/rgyal po skyed pas kyang bltas na skra dang kha spu 
[\[77a.6\]]bregs/_rkang lag bzhi bskums pa'i blon po drug mthong nas/_bgad de sman chen po la smras pa/_sman chen po thabs 'di su'i yin smros shig_/des sa ga'i'o zhes thams cad rgyas par smras so/_/de nas rgyal pos bsams pa/_kye ma bud med kyi blo gros/_kye ma 
[\[77a.7\]]brtan pa/_kye ma blo'i dpyod pa/_des blon po'i mchog 'di dag 'di ltar co dris so zhes mgu nas de bkur ba cher byas so/_/yul thams cad du yang shing mkhan gyi bu mo sa ga ni de ltar blo dang ldan no zhes snyan pa grags so//_//sdom ni/_nga yang sman gyis de bzhin no/_/khyi dang 
[\[77b\]]
[\[77b.1\]]phyugs la bzas bsod sbyin/_/dam bca' rdo ba rol mo rnams/_/u dum bA ra sgyur mor 'dra/_/se mo do yang stor ba ste/_/ne tso gsang yang bsnyad pa'o/_/bar mdo gnyis pa'i tshigs bcad do/_/de nas rgyal pos sa ga mkhas shing mdzangs par shes nas sman chen po 
[\[77b.2\]]bsod nams dang ldan pas ni 'di lta bu'i chung ma blo dang ldan pa rnyed do snyam mo/_/de nas rgyal pos sman chen po la smras pa/_gal te khyod dga' bar lta na nga la yang chung ma 'di ltar blo dang ldan pa zhig btsal te blangs na khyim gyi srid dang /_gzhan yang phyi rol rgyal po'i pho brang gi don 
[\[77b.3\]]'di la bde bar gnas so/_/sman chen pos smras pa/_gang nas btsal bar bgyi/_gang gi phyir rgyal po skyed pas smras pa/_lnga len gyi rgyal po'i bu mo sman ldan zhes bya ba gzugs bzang zhing mdzes pa/_gzhan yang dran pa dang shes bzhin can 'di ltar sa ga ci 'dra ba'i blo dang 
[\[77b.4\]]ldan pa zhig yod ces thos pa de chung mar long shig_/de nas sman chen pos smras pa/_lha 'di la thabs zhig bgyi na de yang lha'i mtshams las gzhan pa dgra lta bur mchis pa ste/_de la sngar thabs btsal bar bgyi'o/_/de nas rgyal po skyed pas blon po mdun na 'don dag btang 
[\[77b.5\]]ste/_de dag slong ba la zhugs so/_/de nas lnga len gyi rgyal pos blon po rnams bsdus te/_ji ltar bya zhes dris pa dang /_de dag gis smras pa/_rgyal po skyed pa 'di sngan chad lha'i bka' mi nyan te don 'dis 'o skol gyi dbang du 'gyur ba ni de dag mchis nas ji ltar bgyi ba gdod 
[\[77b.6\]]mdzad kyis re zhig stsol cig des byin nas che ge mo zhig na zla ba phyed kyi nyin par yud tsam pa dag dang sbyar te/_bag ma len du shog shig ces byas nas phyir song ste/_rgyal po skyed pa la bu mo sman ldan ni thob po zhes shes par byas so/_/ji ltar nam blang bar bya/_de dag gis tshes 
[\[77b.7\]]grangs che ge mo zhig dang /_yud tsam pa dang sbyor la shog shig ces mchi'o/_/dus de'i 'og tu lnga len gyi rgyal pos des bag ma gtang ba'i don du brtsams pa ni bza' ba dang btung ba dag sta gon byas te/_bza' ba dang btung ba'i rnam pa thams cad dug dang bsre ba byas nas lnga 
[\[78a\]]
[\[78a.1\]]len gyi rgyal pos bsdogs pa 'di las ma 'phyi bar shog shig ces pho nya btang ngo /_/de nas de thos pa dang /_sman chen pos rgyal po skyed pa la smras pa/_lha re zhig 'phral du bgyir mi rung ste/_de ci'i slad du zhe na/_de ni gang gi phyir lha'i mtshams las gzhan 
[\[78a.2\]]pa'i rgyal po ste/_de dang rtag tu rtsod cing 'dis rgyun du mi mthun pa lhan cig tu bgyis pas brtag par bgyi'o/_/rgyal pos smras pa/_su rtog tu btang /_des smras pa/_rgyal po bde bar bzhugs shig_/bdag la ne tso spyod gsal zhes bgyi ba mkhas pa/_gsal ba/_
[\[78a.3\]]yid gzhungs pa de der btang la des thams cad la gtam bgyis nas slar mchi bar bgyi'o/_/de bzhin gyis shig_/de der song nas bsams pa/_su la bcar te gang gis na lhan cig 'grogs shing gtam bya/_des kun tu bltas na cung zad kyang ma mthong ngo /_/'jig rten gyi 
[\[78a.4\]]tha snyad gang gis bya bsam mo/_/ji tsam na rgyal po'i pho brang du zhugs te der bltas na gdung gi bar na ri skegs zhig 'dug pa mthong ste/_de der song nas kyang de gnyis phan tshun gcig la gcig dga' bas yang dag par mgu bar byas nas gang nas 'ongs zhes dris so/_/
[\[78a.5\]]ne tsos smras pa/_byang phyogs kyi rgyal po shi bi zhes bya ba de nas kho bo 'ongs so/_/kho bo skyed mos tshal srung ste/_de la kho bo'i chung ma dam pa gzugs bzang ba mdzangs shing rjes su mthun pa yid du 'ong ba smra ba ri skegs mo zhig yod pa las ri skags de yang gzhan 
[\[78a.6\]]du song ba las khras khyer te/_des na kho bo mya ngan gyis sems gdungs shing phan tshun 'khyam pa las khyod kyi drung du phyin no/_/bzang mo khyod kho bo'i chung mar mi rung ngam/_des smras pa/_ji ltar na ne tso'i chung ma ri skegs yin zhes ma thos ma mthong ste/_de lta mod kyi ne 
[\[78a.7\]]tso'i chung ma ni ne tso nyid yin no zhes thos so/_/de nas spyod gsal gyis gzhan dag phan tshun 'ong zhing 'gro ba'i rnam grangs kyi rnam pas nye bar bsnyen to/_/yang smras pa/_bzang mo bdag ni shi bi'i rgyal/_/skyed mos srung bar gyur pa ste/_/kho bo'i chung ma ri skegs ni/_/'jam 
[\[78b\]]
[\[78b.1\]]pa'i tshig tu smrar gyur pa/_/byas ni nan gyis khyer bas na/_/bdag ni de yis gdungs par gyur/_/kho bo 'dod pas gdungs nas ni/_/khyod kyi gan du 'ongs pa yin/_/ri skegs kyis smras pa/_ne tso'i chung ma ri skegs ni/_/mi rigs par ni bdag gis bsams/_/ne tso'i 
[\[78b.2\]]chung ma ne tso bar/_/'di skad du ni mkhas pas bsgrags/_/de nas de bzhin du smras shing bsams pa bsgrubs nas/_de de dang lhan cig rtse bar byed/_dga' bar byed/_dga' mgur spyod par byed do/_/de nas ne tso spyod gsal gyis rgyal po'i pho brang na bza' ba mang po sbrang rtsi'i 
[\[78b.3\]]mchog ces bya ba dang /_mya ngan med sgyur dang /_phe'u te'u dag dog ler 'tshed pa dang /_bu ram las byas pa'i kha zas mang po mthong nas ri skegs la smras pa/_ci'i phyir 'di dag 'tshed/_ci ste bdag cag gis thob bam/_de nas ri skegs la tshigs su bcad de smras 
[\[78b.4\]]pa/_dog ler mar sar mang po ni/_/'tshed par byed pa 'di rnams dag_/kha cig bdag cag gis thob bam/_/ri skegs kyis ni 'jam por smros/_/ri skegs kyis smras pa/_dog ler bca' ba khur ba dag_/'tshed par byed pa 'di dag kyang /_/ne tso mkhas pa 
[\[78b.5\]]spyod gsal ba/_/'di rnams khyod kyi bza' ba min/_/'di dag skyed pa'i ched du ni/_/dug gis thams cad bsres pa yin/_/de nas spyod gsal gyis rig pa sngon du btang nas ri skegs la thabs kyis yang smras pa/_lnga len rang gi bu mo ba/_/skyed pa la ni byin no zhes/_/
[\[78b.6\]]de lta bu yang sgra dag gis/_/phyogs kun du ni rgyas gyur na/_/de la su yi tshig bden zhing /_/gang gi tshig de de bzhin yin/_/ri skegs kyis smras pa/_ne tso mkhas pa spyod gsal ba/_/gtum po des ni mi byin te/_/blo gros ngan pa nyid dag gis/_/de la gsad pa dag tu 
[\[78b.7\]]brtson/_/de dag thos nas slar log ste ne tso spyod gsal gyis mthong zhing thos nas rtogs shing shes pa ni tshong pas don gyi rnyed pa thob pa yongs su grub pa bzhin no/_/ri skegs la shi bi'i phyir smras pa/_bdag gis chung ma 'dra rnyed pa/_/ri skegs 'jam par smra ba ni/_/shi 
[\[79a\]]
[\[79a.1\]]bi'i rgyal pos mkhyen bya'i phyir/_/bzang mo bdag ni 'gro bar bya/_/ri skegs kyis smras pa/_gal te rje yi sras gshegs na/_/shi bi'i rgyal po mkhyen gsol nas/_/dgung bdun dag las gzhan du ni/_/yun mi ring bar mkhyen par mdzod/_
[\[79a.2\]]bdag gi rigs dang rus dag dang /_/longs spyod kyang ni 'di 'dra bar/_/shi bi'i rgyal pos mkhyen par mdzod/_/bdag kyang slad rjes khyed ma dgum/_/de song nas phyin pa dang /_blon po sman chen po la rgya cher thams cad smras so/_/de nas sman chen pos rgyal po skyed pa 
[\[79a.3\]]la mkhyen par byas so/_/de nas lnga len gyi rgyal pos kyang mi 'ong bar rtogs nas dpung gi tshogs yan lag bzhi go bskon nas glang po che'i tshogs dang /_rta pa'i tshogs dang /_shing rta'i tshogs dang /_dpung bu chung gi tshogs dag rgyal po skyed pa'i drung du phyin nas rgyal po skyed 
[\[79a.4\]]pa'i pho brang bskor bar byas pa dang /_de nas blon po'i mchog sman chen pos bsams pa 'dis lhan cig thab mo 'gyed par yang mi nus na ji ltar bya dbyen zhig bya snyam mo/_/des lnga len gyi rgyal po'i blon po lnga brgya la rnam pa sna tshogs kyi skyes bskur te dbyen byas so/_/dbyen 
[\[79a.5\]]byas nas rgyal po skyed pas lnga len gyi rgyal po la pho nya btang ste/_kho bo khyod la rgol ba mi nus pa ma yin mod kyi kho bo dang khyod gnyen te/_khyod nyid gyos po yin pas mi rgal lo/_/'on kyang khyod nga'i lag tu 'tsho'am gshin pa ni shin tu rig par gyis shig_/nged kyis nus 
[\[79a.6\]]par gyur kyang khyod la mi rgal te/_gal te yang khyod the tshom du gyur na skyes 'di dang 'di dag ni blon po che ge mo rnams la bskur bar brtag par bya'o zhes des spring ba las skyes dang bcas su bzung ngo /_/de nas lnga len gyi rgyal po de nyid kyi nub mo chas nas rang gi khyim du song ste phyin pa dang /_
[\[79a.7\]]blon po lnga brgya de dag bsad de/_de dag gi bu rnams kyang blon por bcug pa bden no zhes smras pa 'dis rgyal po skyed pa dang lhan cig pa dag dga' ba skyes par gyur to/_/sman chen pos kyang de dag bsad par thos nas bdag gis de lta bu dag byas so snyam ste dga' bar gyur to/_/
[\[79b\]]
[\[79b.1\]]de dag kyang bsad nas rgyal po la sman chen pos gsol pa/_'di ltar bdag nyid dngos der mchis la thob bam mi thob brtag par bgyi'o/_/zhes smras so/_/gang gi phyir de der bdag nyid kyi dpung dang bcas nas lnga len gyi rgyal po'i yul du song ba dang /_lnga len gyi rgyal pos 
[\[79b.2\]]grong khyer gyi nang du shog shig ces smras so/_/des smras pa/_skyed mos tshal 'di nyid du mchis so/_/ji ste yang bdag nges par nang du mchi na/_blon po che ge mo zhig gi khyim du mchi bar 'tshal lo/_/de nas lnga len gyi rgyal po bag tsha ste/_ci'i phyir 'di 'di skad du smra/_
[\[79b.3\]]re zhig gzhan yang bdag dang blon po dag dbyen byed do snyam ste/_de ltar dga' na de nyid du 'dug shig ces spring ngo /_/de'i blon po rnams kyis 'di la bgros pa/_bdag cag gi pha chud gsan par byas pa de thams cad ni sman chen po 'di yin pas bdag cag gis sngon gyi sha khon 
[\[79b.4\]]rjes su dran par byas te/_rgyal po la de bzhin du gal gyis bcus la de ltar 'di phyir mi 'gro bar bya'o zhes 'dus nas rgyal po la de dag gis smras pa/_rgyal po skyed pa gang la blo'i dpyod tshul 'di lta bu de ni sman chen de'i lags so/_/de la rgyal po skyed pa ni pha rol 
[\[79b.5\]]la gnod pa bgyid mi nus te/_de ltar na de 'di nyid na mchis pa'i tshe bdag cag gis gzhan nas rgyal po skyed pa'i drung du mchi'o/_/des smras pa/_legs par smras so/_/de nas dpung gi tshogs yan lag bzhi pa go bskon te/_glang po che'i tshogs dang /_rta pa'i 
[\[79b.6\]]tshogs dang /_shing rta pa'i tshogs dang /_dpung bu chung gi tshogs dag rgyal po'i pho brang gang na ba der song ngo /_/rgyal po skyed pa 'dis kyang sta gon byas so/_/sman chen pos kyang lnga len gyi rgyal po lam che ge mo zhig nas rgyal po skyed pa'i yul du song bar shes so/_/des kyang 
[\[79b.7\]]der cung zad zhig 'dug nas phyogs che ge mo zhig na rgyal po'i mdzod yod de/_mdzod de na rgyal po'i bu mo sman ldan ma zhes bya ba 'dug par shes so/_/de nas des nang 'khor ma zhig khrid de 'khor bzhag nas ji tsam na rgyal po'i mdzod du zhugs te mdzod phye nas bu mo dang /_'byor 
[\[80a\]]
[\[80a.1\]]ba dbyig dang gser dag blangs nas dpung gi tshogs yan lag bzhi go bskon te lam gzhan zhig nas rgyal po skyed pa'i drung du song ngo /_/de nas rgyal po skyed pa dang /_blon po dang /_grong mi rnams dang /_gzhan dag kyang las chen pos bsgrubs so zhes rab tu 
[\[80a.2\]]dga' ste rjed cing ri mor bya ba mang po dag byas so/_/lnga len gyi rgyal po'i blon po mchog kyang 'ongs na sman chen pos bu mo dang mdzod khyer ba dang /_rgyal po'i pho brang de dag gis spangs te rang gi yul du song ngo /_/rgyal po skyed pas kyang gang gi phyir bkra shis kyi rnam pa dag 
[\[80a.3\]]gis bu mo bag mar blangs nas de de dang lhan cig rtse bar byed/_dga' bar byed/_dga' mgur spyod par byed do/_/de nas lnga len gyi rgyal pos bu mo sman ldan la pho nya zhig btang nas 'di lta bu su'i thabs sus brtags/_sus dbyen byas pa dag gi don shes par gyis la rtogs 
[\[80a.4\]]la springs shig_/des brtags nas pho nya btang ba la sman chen po 'di la ne tso spyod gsal zhes bya ba mi'i skad du smra ba des 'di ltar brtags so/_/de nas lnga len gyi rgyal pos smras pa/_ne tso spyod gsal ci nas kyang slar thong shig_/de nas des rab tu 'bad pas rnyis bzung ste 
[\[80a.5\]]de la bskur ro/_/de nas rgyal po khro bas dkris pas rnam pa mang por spyos te sod cig ces bsgo'o/_/de nas ne tso spyod gsal gyis rkang pa la gtugs te rgyal po la gsol pa/_lha bdag gi pha dang mes po ji ltar bkum pa de bzhin du dgum par ci gnang /_gal te de lta na de 
[\[80a.6\]]bzhin du 'di gsad par gyis shig ces nas gnang ngo /_/ji lta bu nyid du pha dang mes po bsad ces des de la dris pa dang /_ras bal gyis mjug ma dkris te yungs mar gyis bskus nas bsregs te gtang ba dang /_de nam mkha' la phur te rgyal po'i pho brang kun nas 'bar bar byas chur 
[\[80a.7\]]zhugs so/_/de nas rgyal po skyed pa'i drung du song ba dang /_sman chen pos kyang dris pa khyod ga las 'dir phyin/_des ji ltar byas pa thams cad shes par byas pa dang /_de mgu bar gyur to/_/lnga len gyi rgyal po khro bas dkris pas yang yi ge bskur ba/_des rnam pa 'di lta bus 
[\[80b\]]
[\[80b.1\]]gnod pa byas te nges par slar thong shig_/des kyang bzung ste bskur ro/_/lnga len gyi rgyal po khros pas spu ril phyi nas sha'i ri lur bzhag ste 'gro na song shig ces phyi rol du bor ba dang /_khras khyer ro/_/des kyang khra la gsol ba btab pa/_kho bo zos pa ni nyin gcig gi zas su zad de kho bo 
[\[80b.2\]]btang na ni nyin gcig bzhin du ji lta bu'i dgos pa dang bza' ba mang po dag de bzhin du sbyar bar bya'o zhes des yid ches par mna' bor nas btang ste/_spyod gsal gyis smras pa/_phyogs che ge mo zhig na rgyal po'i gtsug lag khang der zhog shig_/des de bzhin du byas pa dang /_de 
[\[80b.3\]]gtsug lag [(]khong [,]khang [)]du song ste bu ga zhig tu zhugs pa dang /_phyi de nyin bram ze dag lha mchod pa'i phyir der lhags/_lha dri ma phyis te/_bdug pa dang /_me tog dang /_lha bshos dang /_gtor ma sbyin par brtson na/_spyod gsal des kyang smras pa/_kye bram ze rgyal po sdig 
[\[80b.4\]]pa can lnga len gyi rgyal po la nga'i tshig 'di brjod par bya'o/_/nyes pa 'di dang 'di dag byas pa de ni ngas gnod par byas pa yin no/_/gal te nga'i tshig bzhin ma byas na phyir yang bya'o/_/de ltar re zhig nyin re zhing sha rjen dmar po dang /_til dang /_'bras thug po che bre'u chung gang gi 
[\[80b.5\]]lha bshos byas pa dang de nas phyis bsam mo/_/song nas des lnga len gyi rgyal po la khong du chud par byas so/_/rgyal pos kyang de'i don kho nar lha bshos dang /_gtor ma bya ba la zhugs te/_nyin gcig bzhin du rgyal po dang /_blon po dang /_mdun na 'don dag lhags nas 
[\[80b.6\]]lha la gnang ngam mi gnang bka' stsal par gsol ba btab pa dang /_de bzhin du bya'o zhes so/_/'di ltar dus mang du lon nas ne tso spyod gsal de'i gshog pa skyes shing 'phur nus par gyur pa dang /_yang 'gro ba'i blo skyes te/_de la yang smras pa/_'di ltar nga la 
[\[80b.7\]]gang khyed stobs kyi dpung dang /_lha mo dang /_gzhon nu dang /_blon po dag dang lhan cig mgo gtun bzhin bregs la nga'i drung du shog shig dang /_'di ltar bzod cing gnang bar bya'o/_/des rgyal po la khong du chud par byas pa dang /_rgyal pos kyang de bzhin du byas te/_
[\[81a\]]
[\[81a.1\]]de ltar thams cad mgo gtun bzhin du bregs nas lha gang du song ste rkang pa la gtugs nas bzod pa gsol pa dang /_de nas ne tso nam mkha' la 'phur te tshigs su bcad pa 'di smras so/_/byed pa la ni slar byas te/_/phyi bas slar ni phyi la ltos/_/'dir ni 
[\[81a.2\]]gcig pu phyi ba yis/_/btsun mo kun dang legs par phyi/_/des 'di skad du smras te/_de nas yang sman chen po'i drung du song ba dang /_spyod gsal yun ring zhig tu ma mthong na gang nas phyin ces dris so/_/des 'di dang 'di lta bu'i thabs de dag bdag gis bgyis so zhes rgya 
[\[81a.3\]]cher smras so/_/de nas sman chen po yid dga' zhing mgu ste/_rgyal po skyed pa la ne tso spyod gsal gyis 'di ltar bgyis so zhes smras pa dang /_rgyal po yang mchog tu dga' ba dang ldan nas smras pa/_e ma'o 'di ltar khyod mkhas pa sha stag dang phrad pa ni bsod nams dang ldan no zhes 
[\[81a.4\]]smras so/_/de nas yang dus phyi zhig na rgyal pos blon po rnams la gang rab tu mkhas pa nyams sad do snyam blo skyes nas de dag bos te so sor khyi re re byin nas 'di dag dus 'di tsam na thams cad mi skad du smra bar gyis shig de dag gis de khyim du khrid de gso bar byas pa ni shes kyi mi skad du zer ba mi 
[\[81a.5\]]shes so/_/sman chen pos khyi de khyim du khrid de song nas khri las mi ring ba zhig tu phur ba la btags te bzhag go/_/nam sman chen po'i kha zas drangs nas bca' ba dang /_bza' ba dang /_khu ba sna tshogs su sbyar ba za bar mthong yang len mi nus so/_/de nas ngan pa cung zad cig 
[\[81a.6\]]byin pas ma shi ma sos tsam du nyam chung la rid de skem par gyur to/_/de nas rgyal pos khyi de dag lobs sam/_ma lobs bltas khrid de shog shig par bsgo'o/_/de dag gis ni thabs la mi mkhas pas bslab ma nus so/_/de nas sman chen po la khyod kyi ci 'dra khrid de shog ces smras nas 
[\[81a.7\]]rgyal po'i mdun du 'ongs te bltas na skem zhing rid do/_/des 'di ci'i phyir rid ces dris pa dang /_sman chen pos lha bdag gis ci zos ci 'tshal ba de bzhin 'di la stsal to zhes smras pa dang /_khyis smras pa/_lha 'di ni [{]brdzun [,]rdzun [}]mchis te/_bdag ltogs te de'u bkum mo/_/de nas sman chen 
[\[81b\]]
[\[81b.1\]]pos bdag gis 'di ltar 'di mi'i skad du smra bar bgyis so zhes gsol to/_/de nas rgyal po dgyes par gyur to/_/de nas yang dus phyi zhig na yang nyam skyed par 'dod nas lug 'di rnams khyed kyis bza' btung zhim po stsal la tshil med la mthu dang ldan par byos shig ces bsgo'o/_/de nas blon 
[\[81b.2\]]po lnga brgya po de dag ni thabs mi shes te/_de gsos te tshon por byas so/_/sman chen pos ni bza' ba zhim po mdun du bzhag nas shing la spyang ki'i gzugs cig byas te lug gi mdun du bzhag pa des de mthong bas ni skrag ste tshil ni ma skyes mthu dang ni ldan par gyur to/_/de dag kun bltas 
[\[81b.3\]]na gzhan dag ni mdog dang ldan zhing tshil mang bar gyur to/_/sman chen po'i ni tshil med la mthu dang ldan par mthong nas rgyal po dga' ste mdzangs so zhes bsngags so/_/de nas yang dus phyi zhig na gang mkhas pa bgams te blta'o snyam du bsams nas blon po de dag gi bu lnga brgya po de dag 
[\[81b.4\]]skyed mos tshal du sngon zan byas te za 'thung zhing 'khod pa las ngo mtshar dang ldan pa'i gtam rtsom ste/_su gang gis ngo mtshar gyi gtam mam/_khyim na yod pa ci thos pa smros shig_/de dag mdza' bas gcig la gcig ngo mtshar gang la ci yod pa dang /_khyim dang gzhan gyi phyogs 
[\[81b.5\]]na mthong ba rnams smras so/_/de nas khye'u dag gis sman chen po'i bu la khyod kyang smros zhes bskul ba dang /_sman chen po'i khyim du rdo zhig yod de de ka rten yin pa las de chu'i steng du bzhag na phan tshun du 'phyo zhing nyug cing mnye ba la sogs pa'i las kun byed do/_/de nas khye'u des bdag gi khyim 
[\[81b.6\]]na yod pa de dag la bsnyad de nged kyi khyim na ngo mtshar yod pa de lta bu ni su la yang med do/_/de dag gis de'i rjes nas bzung ba dang /_nged kyi khyim na rdo ba chu'i steng na 'phyo zhing 'gro'o zhes smras pa dang /_de dag gis bdag cag gis rdo chu'i steng nas 'phyo zhing 'gro ba de lta bu ni ma mthong ma thos so/_/
[\[81b.7\]]de nas de dang de dag gis gser gyi dong tshe lnga brgya la rgyal bkye'o/_/de nas gzhon nu des ji ltar gyur cing de'i phyir bdag dang rgyal bkye'o zhes pha la smras pa dang /_des smras pa/_bu ma bstan cig_/de nas de dag lhags nas ma bstan pa dang /_gser gyi dong tshe lnga brgya rgyal du phab bo/_/
[\[82a\]]
[\[82a.1\]]de nas sman chen pos spre'u rnams bzung ste/_rol mo bslab nas bu la smras pa/_da ni song la sngun zan pa'i nang du sngar gtam glengs la khyod kyis ngo mtshar sus ci mthong ci thos khyim lta na yod pa smros shig ces byos la de nas khyod kyis nga ni rgyal nyis 'gyur du byas te/_bdag gi 
[\[82a.2\]]khyim na ni rol mo mkhan spre'u yod de glu la mkhas/_gar la mkhas/_rnga rdung ba la mkhas so zhes byos shig ces bsgo ba dang /_des kyang de bzhin du gtam gzhan las brjod de/_'di lta bu mthong ste yod do zhes smras pa dang /_de nas de dag na re bdag cag gis spre'u rol mo byed pa ma 
[\[82a.3\]]mthong ma thos so/_/des smras pa/_de ste bdag gis bstan na khyed kyis ci sbyin/_de dag gis smras pa/_sngar yang khyod la gser gyi dong tshe lnga brgya phab pa yin/_da yang de bzhin mi rigs mi tshul ba zer te/_de ste yang khyod kyis ma bstan na gser gyi dong tshe stong dbab bo/_/ji ste bstan 
[\[82a.4\]]na nged kyis sbyin no/_/de ltar dam bcas nas spre'u khrid de rgyal po'i pho brang du 'dong ngo /_/des kyang spre'u rnams rgyal po'i pho brang du ded de rgyal po'i mdun du glu dang /_gar dang /_rnga rdung ba kun bstan pa dang /_de nas de dag gis de la gser gyi dong tshe stong byin no/_/rgyal pos kyang ngo mtshar du 
[\[82a.5\]]bzung ste/_'di lta bu dag ni sngon yang ma mthong ma thos so/_/de nas rgyal po blon po dang grong ba rnams kyis kye thams cad yang de gcig pu mkhas shing blo dang ldan pa la ltos shig_/kun gyis sman chen po la bkur sti byas so/_/de nas yul be de ha'i bram ze zhig 'dug pa des bdag 
[\[82a.6\]]dang rigs mnyam pa las chung ma blangs te/_de dang lhan cig tu rtse dga' yongs su spyod pa las phyi zhig na bram ze mo de sems can dang ldan par gyur pas zla ba dgu 'das te btsas na bu mo zhig byung na gzugs legs shing blta na bzang mo zhig go/_/bram ze de yang smrang dang smrang gi yan lag 
[\[82a.7\]]gi pha rol tu phyin pa/_rig pa'i gnas [{]bcwa [,]bco [}]brgyad kyi pha rol tu phyin pa/_blo dang shes rab rno ba des 'di gang bdag dang 'dra bar 'gyur ba bdag gi drung na slob cing 'don par byed pa de la bu mo 'di sbyin no snyam du bsams so/_/btsas pa'i btsas ston rgya cher byas te 'di'i ming cir gdags 
[\[82b\]]
[\[82b.1\]]zhes bgros na/_bu mo 'di'i ming u dum bA ri kar btags te/_de gsos bskyed nas chen mor gyur to/_/de nas bram ze gzhan zhig la bu kha dog ngan pa gzugs mi sdug pa mdog ngan pa mtshan ngan pa [{]bcwa [,]bco [}]brgyad dang ldan pa zhig btsas te/_de skyes ma thag tu pha mas kyang 'di lta bu mi 
[\[82b.2\]]sdug pa yid du mi 'ong ba'i phyir ming yang gzugs ngan du btags so/_/de gsos bskyed nas cher skyes pa dang /_phas bu ngo tsha bar 'gyur ba gzugs ngan pa 'di 'dra ba la bslabs te ci rung snyam nas ma bslabs so/_/de nas khye'u gzugs ngan de nam cher gyur pa de na bslab par 
[\[82b.3\]]'dod na phas ni ma bslab kyis yul gzhan du 'gro'o snyam du bsams nas/_bram ze gzhan zhig gi drung du phyin te/_bram ze'i khye'u de langs nas bdag ni bram ze 'di zhes bgyi ba'i bu lags te khyod la slob par 'tshal ba'i slad du khyod kyi drung du mchis so zhes gsol ba dang /_des kyang de 
[\[82b.4\]]bzhin gyis shig ces de la skabs phye'o/_/des ring po ma lon par bram ze des ci shes pa thams cad gzugs ngan pa des kyang lobs so/_/de nas slob dpon des 'di snyam du bsams so/_/bdag gi drung na slob cing shes pa yang bdag dang mtshungs par gyur pa de la bu mo u dum bA 
[\[82b.5\]]ri ka sbyin par bdag gis dam bcas nas/_da bram ze gzugs ngan 'dis bdag gi drung na bslabs la shes pa yang bdag dang mtshungs par gyur na/_'di gzugs mi sdug mod kyi bdag gis gzhan bya mi nus kyis gnyen du byas te bdag dang pha mes la 'jig rten du yang mi rung /_bram 
[\[82b.6\]]ze gzhan dag gis kyang smad par 'gyur gyis ci nas yi dam bcas pa bzhin du bya'i snyam nas des bu mo u dum bA ri ka de rgyan thams cad kyis bklubs nas bram ze'i khye'u gzugs ngan pa la byin nas des de blangs te de dang lhan cig dga' bar spyod du mi spobs so/_/de nas des bdag nyid 
[\[82b.7\]]kyi khyim du 'ongs pa dang /_de na dga' mgur bya'o snyam du bsams nas rang gi khyim du khrid do/_/u dum bA ri ka de yang de gzugs ngan pa mthong na yang yid du mi 'ong ste bdag ni gzugs dang ldan pa/_'di ni mdog mi sdug pa rnam pa [{]bcwa [,]bco [}]brgyad dang ldan pas na khyo 'di lta bu dang ldan pa 
[\[83a\]]
[\[83a.1\]]zhig ni ngo tsha'o snyam du bsams te/_de nas gzugs ngan des de khrid de bdag cag gi yul du song ba las lam gyi bar du rgyags chad do/_/de rdzing gzhan zhig gi 'gram du phyin te gnyi ga bkres shing 'khod pa dang /_grogs gzhan zhig kyang phye chu'i nang du shing bus dkrugs te 
[\[83a.2\]]'thung ba la zhugs pa dang /_mo bru bas gzir te bslang na/_de la gzugs ngan gyis phye spar gang blangs te bdag nyid 'thung ngo /_/u dum bA ri kas jo bo bdag kyang shin tu bru bas gdungs na/_kho mo'o ni las ni chu zhig 'thung ngo zhes smras pa dang /_gzugs ngan gyis bud med la 'di 'dra ba'i 
[\[83a.3\]]chu grog 'thung du sngon gyi chos mkhan drang srong rnams kyis ma gnang bas de'i phyir mi sbyin no zhes zer te ma byin no/_/de nas yang char pa ma bab pa'i phyir dgon pa la bru bas gzir cing dong ba las gnyi gas khyi sha zhig rnyed na gzugs ngan gyis bsregs te bdag zos nas u dum bA ri kas 
[\[83a.4\]]de yang bslang na/_'di yang bud med rnams la drang srong gis ma gnang ngo zhes zer te ma ster ro/_/des bdag lta bu byur ngan ma bru ba'i sdug bsngal gyis gzir to/_/pha ma gnyis kyis bdag gi nyes pa ci mthong na 'di 'dra ba la byin zhes bsams te pha ma la rnam pa mang po smra'o/_/
[\[83a.5\]]yang de gnyis dong ba las shing u dum bA ra smin pa zhig mthong nas gzugs ngan de la 'dzegs te za zhing 'dug pa dang /_u dum bA ri kas khyod gcig pu ma za bar ngan bu la yang 'or zhes smras pa dang /_des smin pa ni bdag zos kyi ma smin pa mar bor ro/_/des bdag la ma smin pa ma 
[\[83a.6\]]dor bar smin pa la yang stsol/_des de ste khyod smin pa 'dod na bdag nyid 'dzegs te thogs la zo shig ces smras pa dang /_bru bas gzir ba'i phyir nan gyis u dum bA ra la 'dzegs te za zhing 'dug pa dang /_gzugs ngan gyis bsams pa/_bdag lta bu bsod nams med de chung ma 
[\[83a.7\]]'di 'dra ba bdag nyid kyis sos pa lta ci smos/_'di ni bdag la ltar kyang mi btub po snyam nas de shing las babs te shing u dum bA ra'i drung tsher mas bskor nas bor te song ngo /_/yang smras pa/_de gnyis song ba nags nang na/_/u dum bA ra smin pa mthong /_/des kyang de la 
[\[83b\]]
[\[83b.1\]]'dzegs pa dang /_/za zhing sbyin par mi byed do/_/snyan par smra ba'i tshig can ma/_/de la bu mos smras pa ni/_/bdag kyang bkres par gyur pa la/_/jo bo stsol cig bdag la yang /_/rtsub pa'i tshig tu smra ba ni/_/des ni de la ngan pa mo/_/de ste bza' bar 'dod na ni/_/zo shig bdag nyid 
[\[83b.2\]]'dzegs nas so/_/des kyang nan gyis bsgrims nas su/_/shing chen de la 'dzegs par gyur/_/shing la 'dzegs par shes nas ni/_/babs te yal gas drung bskor song /_/de nas de'i tshe de'i dus na rgyal po skyed pa [{]ri dgas [,]ri dwags [}]shor du song ste/_de'i phyogs su phyin pa dang /_de nas de khyo dang 
[\[83b.3\]]bral ba'i sdug bsngal gyis nyon mongs par gyur/_mi 'ong ba yang med bod du'ang med pa'i dgon pa na shin tu snying rje zhing brtse ba skad du ngu zhing 'dug pa dang /_de nas rgyal po skyed pa de'i phyogs su [{]ri dgas [,]ri dwags [}]snyegs pa las des de'i sgra thos nas 'di lta bur snying rje zhing brtse bas smre sngags 
[\[83b.4\]]'don cing dgon pa na 'dug pa 'di su zhig_/ci nas de brtag go snyam du bsams nas sgra de logs su song ste/_u dum bA ri ka'i drung du phyin pa dang mig shin tu legs pa nags kyi lha mo lta bu gzugs legs shing blta na sdug pa bzang mo zhig mthong nas/_yang bzang mo lha 
[\[83b.5\]]mo'am/_gnod sbyin mo'am/_dri za mo'am/_lha'i sras mo'am khyod ci yin/_don ci'i phyir phyogs 'dir 'ongs zhes dris so/_/yang smras pa/_shin tu mig bzang yid 'phrog ma/_/rgyan kun gyis ni bklubs pa ste/_/ngang pa dbyangs snyan rkang gdub can/_/sprin [{]mangs kyi [,]mang gi [}]ni glog dang 'dra/_/
[\[83b.6\]]skal chen lte ba smin bzang na/_/khyod ni lha 'am klu mo 'am/_/dri za mi 'am ci yin pa/_/khyod la bdag 'dri legs par smros/_/de ltar bdag la khyod kyis shes par byos/_/de nas rgyal pos de skad du dris pa dang /_des 'di skad du smras so/_/bdag ni lha mo klu ma lags/_/dri za mi 'am 
[\[83b.7\]]ci ma lags/_/rgyal chen bdag ni mi lags te/_/khyim thab dang ni bral ba'o/_/de nas des ni shing las phab/_/de nyid du ni lhan cig nyal/_/rgyal po sa dbang chen po pa/_/mi dbang de la sdug par gyur/_/des de shing rta'i steng du bskyon nas grong khyer du khrid de/_de dang lhan cig tu rtse dga' yongs 
[\[84a\]]
[\[84a.1\]]su spyod do/_/bram ze de gcig pu lam du 'gyod nas bdag gis dgon par chung ma bor te 'ongs pa ni ma legs pa zhig byas kyis slar song la de khrid de 'ong ngo snyam du bsams nas/_de'i phyir u dum bA ri ka'i drung du phyin na de mi snang nas gzhan zhig las rgyal po skyed pas 
[\[84a.2\]]khrid de btsun mor byas so zhes thos pa dang /_tshig de thos nas yang yid la shin tu sdug bsngal gyis gzir bar gyur te/_rgyal po'i sgor phyin na nang du ma chud do/_/bltas na rgyal po'i 'khor na las sar par byed de/_des las mi 'di dag dang lhan cig rdo ba khyer te 'gro'o snyam bsams nas 
[\[84a.3\]]des rdo ba khyer te rgyal po'i pho brang du zhugs so/_/bltas na bdag gi chung ma rgyal po dang lhan cig tu ug shud brgya zhing 'dug go/_/chung ma ni 'di dang lhan cig gtam thabs ji lta bu zhig gis bya snyam du bsams so/_/des smras pa/_gzhi ni gser la byas pa ste/_/brgyad du 'jog cing 
[\[84a.4\]]dga' bar byed/_/bzang mo bdag la mi dga' 'am/_/shing mkhan rdo ba blang bar byas/_/gnas der bdag gis smras pa dang /_/bud med sha zar mi rung zhes/_/de skad smras pa'i tshig kyang dran/_/'di ni 'dor zhing 'jog par byed/_/u dum bA ra'i shing dang ni/_/yid 'ong khyod kyis bdag 
[\[84a.5\]]la dris/_/ga gA'i drung du skyes pa ste/_/shing mkhan gyis ni rdo ba long /_/chu prog shing bus dkrugs pa ste/_/dris pa'i lan ni bdag la smros/_/bud med btung du mi rung zhes/_/smras pa yin te 'dir bzhag go/_/mang thos sna tshogs smra ba ste/_/gser 'od grangs med slad du smros/_/bzang 
[\[84a.6\]]mo bdag la mi dga' 'am/_/slob dpon rdo ba blang bar gyis/_/ma smin rnams ni bdag la bor/_/smin pa dag ni khyod kyis zos/_/tshig rtsub smras pa de yang dran/_/'di na ug shud 'dor zhing 'dug_/ri rtse nas ni bdag 'dor te/_/dug kyang bza' 'o bram ze mo/_/khyod kyi mya ngan phyir bdag 
[\[84a.7\]]mchi/_/shing mkhan gyis ni rdo ba long /_/ri yi rtse nas bdag 'or cig_/bram ze dug kyang za la rag_/'dod pa'i tshe na ma 'dod do/_/ug shud kyis ni khyim du byas/_/de nas de gnyis phan tshun de skad du gtam 'dzer ba las rgyal po dogs pa skyes te/_lha mo khyod cag gtam ci 'dzer ba ni ngas khong 
[\[84b\]]
[\[84b.1\]]du ma chud de/_khyod cag ci zer ba bag phob la bdag gi thos par smros shig_/rgyal po ni bud med [(]gyi [,]kyi [)]dbang du 'gro bas na bud med u dum bA ri kas/_lha la ji ltar gyur pa kun zhib tu smras so/_/'di ni bdag gi khyo lags te/_bdag gi pha mas 'di'i chung mar byin nas 'di mkhas pa bram ze shes pa dang /_
[\[84b.2\]]shes pa'i yan lag kun shes pa'o/_/de nas rgyal pos lha mo la ji ltar bya/_de'i sems ji ltar mgu bar bya/_khyod ci de dang 'grogs te 'gro bar bya'am zhes smras pa dang /_des ji ltar de bdag la 'dod par mi 'gyur ba dang /_de'i sngags ma rungs pas mi tshugs pa dang /_bram ze'i sngags kyi stobs 
[\[84b.3\]]su mi 'gyur ba de ltar bdag gis bgyi'o zhes smras pa dang /_de nas rgyal po skyed pas ji ltar gyur pa de sman chen po la smras so/_/sman chen pos lha dang ji ltar 'bral bar mi 'gyur ba de ltar bgyi'o zhes smras pa dang /_ji ltar bya/_sman chen pos bram ze 'di ltar nus pa chung ngu rgya mi che la btsun mo rnams shin tu 
[\[84b.4\]]gzi brjid dang ldan pas de la bdag gis 'di skad ces bgyi'o/_/de btsun mo rnams kyi nang nas de 'dam du bcug dang des ngo mi zin to zhes smras nas/_de nas sman chen po dang rgyal po shes par byas nas/_bram ze de bos te mkhan po ci tshol/_rgyal po'i pho brang du ci'i phyir 'ongs zhes dris pa dang /_des 
[\[84b.5\]]smras pa/_bdag gi chung ma rgyal po skyed pas 'dir khrid pas na de tshol du 'ongs so/_/sman chen pos smras pa/_khyod rang gi chung ma ngo shes sam/_gzugs ngan pos smras pa/_shes so/_/sman chen pos btsun mo lnga brgya khyod kyi mdun du bzhag la de rnams las bdag rang gi ma yin pa btsun mo gzhan zhig bzung na 
[\[84b.6\]]mtshon gyis khyod kyi lus dum bur bya'o zhes bsgo na/_de bzhin du bya'o zhes zer ro/_/de nas rgyal po skyed pas btsun mo rnams la rgyan thams cad kyis bklubs la bdag gi drung du sheg shig_/rgyan gyi khyad par yod par gyis shig ces bsgo'o/_/de nas rgyal po bshos gsol ba'i lam snang ba'i sar brgya byin gyi 
[\[84b.7\]]btsun mo bzhin du dngar nas/_u dum bA ri ka lha mo btsun mo thams cad kyi mdun du byas pa ni ji ltar lha'i bu mo rnams kyis bskor ba bzhin rgyal po'i drung du lhags pa dang /_sman chen pos bram ze de mdun du bzhag nas khyod rang gi chung ma ngo shes na 'di nas zung shig ces bsgo ba dang /_de nas bram ze de u dum bA ri 
[\[85a\]]
[\[85a.1\]]ka de dang btsun mo gzhan yang rgyan thams cad kyis brgyan pa mthong ba dang /_sbrul sngags [(]gyis [,]kyis [)]btab pa bzhin du spa gong nas 'dug go/_/nyi ma phye ba la bltar mi bzod pa bzhin bram ze de de rnams la lta zhing 'dug go/_/de nas de dag phyi bzhin 'dre dang 'dra ba'i bran mo chu chun ma btsun mo gzhan zhig gi 
[\[85a.2\]]phyi bzhin 'gro ba mthong ba dang de'i lag nas bzung ste/_'di bdag gi chung ma'o zhes zer ba dang /_sman chen pos de yin na khyer cig ces smras pa dang /_des bran mo khrid nas smras pa/_mchog la mchog gi yid kyang chags/_/'bring la 'bring gi yid kyang chags/_/sgur mo la yang bdag yid chags/_/bzang mo 
[\[85a.3\]]bdag ni 'dre 'dra khyod kyang 'dre'o/_/lha dag tshal na dga' bzhin du 'dre mo tshur shog_/bdag kyang 'dre lta bu ste/_bdag cag dga' bar bya'o zhes smras nas song ngo /_/de nas dus phyi zhig na rgyal po skyed pas blon po'i mchog sman chen po ci zhig nyes te spangs so/_/de na rgyal po skyed mos tshal du btsun mo dang 
[\[85a.4\]]lhan cig tu byung ste/_der btsun mo dang lhan cig nyi ma thub par rtse dga' yongs su spyod do/_/de nas btsun mo mu tig gi se mo do brgya stong ri ba bkrol te/_shing a sho ka'i yal ga la gzar te bzhag nas rgyal po dang lhan cig rtse rtse ba las mu tig gi se mo do brgya stong ri ba de brjed do/_/rgyal po yang btsun 
[\[85a.5\]]mo dang lhan cig rgyal po'i khab tu dong ngo /_/de nam phyed na btsun mo des mu tig gi se mo do skyed mos tshal nyid du lus par dran no/_/mu tig gi se mo do de yang spra mos khyer te shing khar bzhag go/_/de nas rgyal pos mi dag la skyed mos tshal du mu tig gi se mo do de lus kyis myur du song la khyer te shog shig 
[\[85a.6\]]ces bsgo'o/_/de dag der dong na ma rnyed do/_/re zhig na sprang po zhig de na gzhan gyis zos pa'i lhag ma bor ba tshol du song song ba las lhag ma sa la rnyed pa zos te/_skyed mos tshal nas byung ste 'gro ba dang /_rgyal po'i mi de dag gis sprang po de bzung ste gzhan ni 'di na su yang mi snang na mu tig gi se mo do de phul cig 
[\[85a.7\]]ces bsgo ba dang /_des smras pa/_mu tig gi se mo do ma khyer ma mthong ngo bdag ni sprang po ste/_zos pa'i lhag ma tshol ba'i phyir 'di'i nang du 'ongs so/_/de dag gis de khu tshur dang dbyug pas brdegs nas btson rar bcug go/_/de de na bkres pas gzir te bsams pa/_bdag gis 'dir thabs shig ma sbyar na ni 
[\[85b\]]
[\[85b.1\]]ltogs te 'chi'o snyam nas/_des btson srung dag la bdag gis mu tig gi se mo do de blangs pa bden mod kyi de tshong dpon gyi bu 'di zhes bya ba la byin no zhes smras pa dang /_rgyal po'i mi des thos nas de yang der bkug ste gnyis ka shing sgrog tu bcug pa dang /_tshong dpon gyi bu de'i khyim nas kha zas sna tshogs 
[\[85b.2\]]'ongs shing za ba la sprang pos bslang ba dang /_tshong dpon gyi bus spyos te smras pa/_khyod kyis nga la kha zas kyis gso bar 'jug pa'i phyir rkur sbyar grang ste yang mi sbyin no zhes smra zhing za'o/_/de nas tshong dpon gyi bu bshang bas mi bde nas de la longs te 'dong zhes smras pa dang /_des de ni khyod kyi tshig bdag 
[\[85b.3\]]gis mnyan pa ma yin te mi 'gro'o zhes smras pa dang /_des smras pa/_da phan chad ji ltar bde bar 'gyur ba de ltar bya'o zhes de la tshig 'jam po dang mnas yid ches par byas te bshang bas mi bde ba yang bshangs so/_/de nas phyi de nyin mo tshong dpon gyi bu des khyim du deng phan chad bdag cag mi gnyis 
[\[85b.4\]]kyi zan khyer te shog ces spring ngo /_/sprang po de bde bar gyur pa dang /_des bsams pa/_bdag sngan chad ni grong khyer thams cad bskor kyang lto 'grangs par ma rnyed na/_da 'dir bza' ba dang /_btung ba zhim po chog par yod mod kyi grogs ni 'di gcig pus mi chog gis smad 'tshong ma zhig kyang dgug go snyam 
[\[85b.5\]]nas/_de smad 'tshong ma zhig la 'di yang khyer ba la gtogs kyis zung shig ces bsgo ba dang /_rgyal po'i mis de yang btson rar bcug go/_/de dang lhan cig tu bza' ba dang btung ba zhib po zos nas yang smras pa/_ji nas lo bcu gnyis kyi bar du 'di lta bu las ma thar yang bla'o/_/de bzhin yongs 
[\[85b.6\]]su spyod pa las phyis yang 'dod pa skyes te smad 'tshong ma 'di gcig pus yang mi chog ste/_nam 'dod pa dang ldan par gyur pa de na dga' ba rgyas pa myong bar 'gyur gyis pi bang mkhan gcig kyang dgug go snyam nas/_sprang po des pi bang mkhan cig la 'dis kyang mu tig gi se mo do khyer ro zhes smras pa dang /_
[\[85b.7\]]de nas rgyal po'i mi des yang snga ma bzhin du der bcug go/_/de tshong dpon gyi bu dang /_smad 'tshong ma dang /_pi bang mkhan dang btson ra na lhan cig tu bde ba spyod cing rtse dga' yongs su spyod do/_/de nas dus ring zhig 'das pa dang de rnams kyis sprang po de la ci nas kyang bdag cag thar bar gyis shig_/bdag cag 
[\[86a\]]
[\[86a.1\]]thar na khyod la cis kyang mi brel bar 'gyur ba de lta bur bya'o/_/zhes gsol ba btab pa dang /_des kyang de bzhin bya'o zhes khas blangs so/_/des bsams pa gzhan gyis ma yin gyi sman chen pos nus so snyam du blo bskyed nas de dag la yang bdag cag gi rnams btson ra nas phyin par sman chen po gcig 
[\[86a.2\]]pus nus kyi gzhan ni bdag cag gis ma mthong zhes smras te/_des rgyal po'i mi rnams la sman chen po'i bu yang 'dir gtogs so zhes smras pa dang /_rgyal po'i mis de yang der bkug go/_/de nas sman chen pos khyod kyi bu btson rar bcug go zhes thos pa dang /_des bsams pa ci nas kyang 'di'i phyir da ni rgyal po'i pho brang 
[\[86a.3\]]du mi 'gror mi rung ste/_der ma song na bdag gi bu nyon mongs par 'gyur ro snyam nas de rgyal po'i pho brang du song ngo /_/der 'ongs nas rgyal po la lha bdag la bka' 'bab tu bas na/_bdag gi bus lha la glo ba rings pa ci bgyis na btson rar stsal ces gsol pa dang /_rgyal pos mu tig gi se mo do brgya stong ri ba skyed mos 
[\[86a.4\]]tshal nas stor na/_sprang po de las der song ngo zhes zer te de'i phyir ro zhes smras pa dang /_des kyang de dag gi thabs zhib tu thos nas/_sman chen pos lha 'di dag ni gang gis kyang ma 'tshal te bdag gis smras pa 'di dag gtang bar gsol zhes smras pa dang /_de dag btang ngo /_/de nas de skyed mos tshal du song ba dang /_
[\[86a.5\]]de la snga na gnas gang du bzhugs/_shing drung du bzhugs so zhes so phyogs bstan pa dang /_des shing de la bltas na shing de'i rtse mo na spra mo zhig 'dug pa mthong nas/_des bsams pa 'dis mu tig gi se mo do de khyer yang dag gis 'di la thabs zhig sbyar te dgug go snyam nas/_des lha btsun mo dang lhan 
[\[86a.6\]]cig tu 'dir gshegs shig ces gsol pa dang rgyal po yang btsun mo dang skyed mos tshal der lhags te/_de na 'khod pa dang /_lha 'dir btsun mos rgyan btags na de yang rgyan 'dogs so zhes smras pa dang /_spra mo de yang shing gi rtse mor 'dug nas mu tig gi se mo do de btags so/_/de nas sman chen pos btsun 
[\[86a.7\]]mo gar gyis zhes smras pa dang /_des gar byas na spra mo de yang shing gi rtse mor 'dug nas gar byas pa dang /_de'i mgul nas mu tig gi se mo do de ma lhung ste de yang mis ji ltar byed pa dang /_ji ltar chas pa de la bltas nas de 'dra bar byed de sman chen pos lha btsun mo 'dis mgo btud de gar bgyis na 
[\[86b\]]
[\[86b.1\]]rung ngo zhes smras pa dang /_rgyal pos de bzhin gyis shig ces bsgo nas de mgo btud de gar byed pa la zhugs pa dang spra mo des kyang mgo btud de gar byas pa dang /_de'i mgul nas mu tig gi se mo do de lhung ngo /_/de nas rgyal po dga' bas sman chen po'i mgul 
[\[86b.2\]]nas 'khyud de mgu bar byas nas longs spyod kyang byin no/_/de nas blon po drug po de dag lhan cig tu 'dus te sngon gyi dus dang de'i yang sngon logs na ni bdag cag la rgyal pos rim gror byas/_bla mar byas/_btsun par byas/_mchod par byas na da ni ri brags kyi grong 
[\[86b.3\]]mi blo rtsing ba can bkres pa'i rigs las byung ba 'dis bdag cag thams cad gzi brjid kyi gnas nas phyung na de la ji lta bur bya zhes bgros pa dang /_de nas blon po gzhan zhig gis kye bdag cag sngon gcig la gcig so sor bye bas na bdag cag mthu med par byas kyis 
[\[86b.4\]]de lta bas na da ni skyed mos tshal du 'dong ngo /_/der dong la mna' dang /_yid ches pa dang /_gnyen du yang bya'o/_/de lta bur byas na rgyal po skyed pa dang /_sman chen pos bdag cag la ni spang ba ma yin gyi slar sten par 'gyur ro zhes smras pa dang /_
[\[86b.5\]]de dag 'dus te skyed mos tshal du dong ngo /_/'dong ba sman chen pos mthong ste/_de nas sman chen pos nams kyang 'di dag gcig tu 'dus te gar yang ma dong na/_sngon lta ma yin pa zhig sbyar ro snyam bsams nas/_de dogs par gyur te ne tso ma ta ra la 
[\[86b.6\]]phyi bzhin song la 'di dag ci dpyod ci zer ba dang /_/ci byed pa rtogs shig ces bsgo'o/_/de nas blon po drug po de dag skyed mos tshal du dong nas phan tshun gnyen du byas nas de ste gcig la gcig mtshang 'dru/_gsang brtol na ni gdod bdag cag 
[\[86b.7\]]yid ches par 'gyur ro zhes smras pa dang /_gzhan zhig gis smras pa de bzhin bya'o/_/de nas gcig gis smras pa/_bdag gis ni rgyal po'i rma bya zos so/_/gzhan zhig gis smras pa/_bdag gis ni rgyal po'i btsun mo dang lhan cig nyal bar byas 
[\[87a\]]
[\[87a.1\]]so/_/gzhan zhig gis smras pa/_bdag gis kyang de lta bur bya'o snyam du bsams so/_/'di bzhin du drug po de dag gis gcig la gcig gsang gtam byas te/_snod gcig tu zos par gyur to/_/ne tso ma ta ras kyang de dag thos 
[\[87a.2\]]nas/_sman chen po la bslabs so/_/de nas sman chen pos rgyal po skyed pa'i drung du song ste phyin nas de thams cad smras te lha'i blon po dag ni rnam pa 'di lta bu'i tshul khrims dang /_gtsang sbra dang spyod par ldan no/_/de nas rgyal po skyed pas mngon par rtogs 
[\[87a.3\]]shing de dag mthong nas yul med par bya ste/_e ma'o bdag gi blon po 'di dag ni 'di lta bur mi rigs pa can gyis gang na mi dbang ba der deng shig ces de dag bskrad de bkye'o/_/bcom ldan 'das kyis bka' stsal pa/_dge slong dag ji snyam du sems/_
[\[87a.4\]]gang de'i tshe de'i dus na sman chen po ni nga nyid yin no/_/rgyal po skyed pa de ni dge slong shA ri'i bu 'di'o/_/gang de na blon po drug po de dag ni da ltar gyi ston pa drug po de dag ste/_de'i dus na yang blon por gyur nas yul med par byas so/_/da yang bla na med pa 
[\[87a.5\]]yang dag par rdzogs pa'i byang chub tu mngon par sangs rgyas nas rdzu 'phrul dang /_cho 'phrul gyis pham par byas te mtha' 'khob tu bskrad do/_/de bas na dge slong khyed kyis dge ba'i bshes gnyen la bsten par brtson par bya'o/_/gang las shes 
[\[87a.6\]]rab dang gzhung dang /_/ye shes mchog tu gyur pa'o/_/de lta bu'i yon tan du 'gyur ba de lta bu bsgrub par bya'o/_/gang gi tshe bcom ldan 'das kyis cho 'phrul chen po bstan te/_mu stegs can dag ni jis kyang sma bab/_lha dang mi ni dga' bar mdzad/_/skye bo 
[\[87a.7\]]dam pa rnams ni mgu bar mdzad pa de'i dus na yul so so na gnas pa'i bzo bo grong dang /_grong khyer dang /_pho brang 'khor dang /_yul de dag nas mnyan du yod par lhags te rab tu byung ba dang /_de dag gi bu pho dang /_bu mo dang /_chung ma dang /_gzhan yang mdza' bo dang /_gnyen dang /_
[\[87b\]]
[\[87b.1\]]phu nu dag phan tshun du tshol zhing mnyan du yod par lhags te de dag mthong nas 'phags pa khyed cag ni 'dir dong ste rab tu byung ste 'khod na bdag cag gi 'tsho ba sus sbyor zhes smras pa dang /_de dag gis 'di nyid du 'khod la 'di nyid du khyod slobs shig ces smras pa dang /_de dag 
[\[87b.2\]]gis lags te de bzhin bgyi'o zhes smras nas de dag slob pa la zhugs pa dang /_ji tsam na bram ze dang khyim bdag dag lhags nas de dag gis de dag mthong ste/_bzo bo 'di dag thams cad rab tu byung na bdag gi las sus bya zhes 'dzer to/_/de lta bur gyur pa dge slong dag gis 
[\[87b.3\]]bcom ldan 'das la gsol nas/_bcom ldan 'das kyis dgongs pa de dang 'dra ba'i snod 'chang na nyes pa'i dmigs yin te/_de lta bas na de dang 'dra ba'i rgyud las de dang 'dra ba'i cha spyad mi 'chang bar dgongs nas/_dge slong rnams la bka' stsal 
[\[87b.4\]]pa/_dge slong dag bram ze de dag dang khyim bdag dag 'phya ba ni gnas yin no/_/de lta bas na dge slong dag de dang 'dra ba las de dang 'dra ba'i rgyud kyi cha spyad ma 'chang shig_/dge slong dag gis de dang 'dra ba'i cha spyad 'chang na 'das pa 
[\[87b.5\]]dang bcas par 'gyur ro/_/bcom ldan 'das kyis de dang 'dra ba las de dang 'dra ba'i cha spyad ma 'chang shig ces gsungs pa dang /_ci tsam na sman pa gzhan zhig rab tu byung nas ljongs rgyu zhing mnyan du yod par phyin pa dang /_de la dge slong 
[\[87b.6\]]dag gis tshe dang ldan pa dge slong nad pa 'di la sman dpyad byos shig ces smras pa dang /_des tshe dang ldan pa bcom ldan 'das kyis ma gnang ste/_de 'dra ba las de 'dra ba spyad ma 'chang shig ces byung na de la sman dpyad cis bya zhes zer ro/_/de ltar gyur pa dge slong dag gis bcom 
[\[87b.7\]]ldan 'das la gsol nas bcom ldan 'das kyis de lta bas na gnang ba ni sman pa rab tu byung na gtar dpyad kyi spyad chongs shig_/sngon yi ge pas ni ram phyis chongs shig_/'dreg mkhan rab tu byung na ni sen mo gcad pa chongs shig ces bka' stsal to//_//
[\[88a\]]
[\[88a.1\]]'dul ba phran tshegs kyi gzhi/_bam po sum bcu rtsa lnga pa/_gleng gzhi mnyan du yod pa na ste/_nam bcom ldan 'das kyis rdzu 'phrul chen po bstan te/_mu stegs can rnams ni sma phab/_lha dang mi rnams ni dga' bar mdzad/_skye bo mang po dag gi sems mgu bar mdzad 
[\[88a.2\]]pa de'i tshe na bcom ldan 'das nyan thos kyi dge 'dun dang bcas pa'i shin tu rnyed pa dang bkur sti rab tu byung ste/_de nas bcom ldan 'das kyis rnyed pa dang /_bkur sti byung ba gcad par dgongs nas sum bcu rtsa gsum gyi lha'i gnas su gshegs te/_la ba rdo dkar las shing pa ri dzA ta ka 
[\[88a.3\]]dang /_ko bi da ra ka dang /_shin tu mi ring ba zhig tu dbyar tshul du zhugs so/_/de nas bcom ldan 'das kyis yum skyed ma dang gzhan yang sum bcu rtsa gsum gyi gnas kyi lha rnams la chos 'chad do/_/de'i tshe na maud gal ya na chen po mnyan du yod pa'i dze ta'i tshal mgon med 
[\[88a.4\]]zas sbyin gyi kun dga' ra bar dbyar tshul du zhugs so/_/de nas 'khor bzhi tshe dang ldan pa maud gal ya na chen po gang na ba der dong ste phyin pa dang /_tshe dang ldan pa maud gal ya na chen po'i rkang pa la mgo bos phyag 'tshal nas phyogs gcig tu 'khod do/_/phyogs gcig tu 'khod nas 'khor 
[\[88a.5\]]bzhi po rnams la tshe dang ldan pa maud gal ya na chen pos chos kyi gtam gyis yang dag par bstan/_yang dag par bskul/_yang dag par gzengs bstod/_yang dag par dga' bar byas so/_/rnam grangs du ma'i chos kyi gtam gyis yang dag par bstan/_yang dag par bskul/_
[\[88a.6\]]yang dag par gzengs bstod/_yang dag par dga' bar byas nas cang mi zer ba dang /_de nas 'khor bzhi po rnams stan las langs nas bla gos phrag pa la gzar te/_tshe dang ldan pa maud gal ya na chen po gang na ba der thal mo sbyar te phyag 'tshal nas/_tshe dang ldan pa maud gal ya 
[\[88a.7\]]na chen po la btsun pa maud gal ya na chen po bcom ldan 'das da ltar gang du dbyar tshul du zhugs pa gsan tam zhes smras pa dang /_kye bcom ldan 'das ni sum bcu rtsa gsum gyi gnas la ba rdo dkar las shing pa ri dzA ta ka dang /_ko bi da ra ka dang shin tu mi ring ba zhig tu dbyar 
[\[88b\]]
[\[88b.1\]]tshul du zhugs te yum skyed ma dang gzhan yang sum bcu rtsa gsum gyi lha rnams la chos 'chad par bdag gis thos so zhes smras pa dang /_de nas 'khor bzhi po rnams kyis tshe dang ldan pa maud gal ya na chen pos bshad pa la mngon par dga' zhing rjes su yi rangs nas/_tshe dang ldan pa maud 
[\[88b.2\]]gal ya na chen po'i rkang pa la mgo bos phyag 'tshal nas stan las langs te dong ngo /_/de nas 'khor bzhi po rnams zla ba gsum 'das pa dang /_tshe dang ldan pa maud gal ya na chen po gang na ba der dong ste phyin pa dang /_tshe dang ldan pa maud gal ya na chen po'i rkang pa la mgo bos phyag 
[\[88b.3\]]'tshal te phyogs gcig tu 'khod de/_phyogs gcig tu 'khod nas 'khor bzhi po rnams la tshe dang ldan pa maud gal ya na chen pos chos kyi gtam yang dag par bstan/_yang dag par bskul/_yang dag par gzeng bstod/_yang dag par dga' bar byas so/_/rnam grangs 
[\[88b.4\]]du ma'i chos kyi gtam gyis yang dag par bstan/_yang dag par bskul/_yang dag par gzengs bstod/_yang dag par dga' bar byas te cang mi zer bar 'dug pa dang /_de nas 'khor bzhi po dag stan las langs te bla gos phrag pa la gzar nas/_tshe dang ldan pa maud 
[\[88b.5\]]gal ya na chen po ga la ba der thal mo sbyar te phyag 'tshal nas/_tshe dang ldan pa maud gal ya na chen po la 'di skad ces smras so/_/'di ltar btsun pa tshe dang ldan pa maud gal ya na chen pos mkhyen par mdzad du gsol/_bdag cag gis bcom ldan 'das ma mthong nas ring zhig 
[\[88b.6\]]lon lags te/_bcom ldan 'das la lta 'tshal bas bdag cag shin tu skom ste/_bcom ldan 'das la blta bar 'tshal gyis/_de ste btsun pa maud gal ya na chen pos rigs shing legs na ni btsun pa maud gal ya na chen pos bcom ldan 'das gang na ba der bzhud la drung du 
[\[88b.7\]]phyin pa dang /_bdag cag gi tshig gis bcom ldan 'das kyi zhabs la phyag bgyis te gnod pa chung ngam/_gnod par ma gyur tam/_myur du bzhengs sam/_'tsho'am/_mthu dang ldan nam/_bde'am/_snyun chung ngam/_bde bar bzhugs sam/_bde bar gyur tam zhes zhus la 'di skad 
[\[89a\]]
[\[89a.1\]]ces kyang gsol cig_/btsun pa 'dzam bu'i gling gi 'khor bzhi po dag bcom ldan 'das la blta bar 'tshal na btsun pa sum bcu rtsa gsum gyi lha'i gnas su 'dzeg cing bcom ldan 'das kyi drung du bcom ldan 'das la blta ba dang bsnyen bkur ba'i phyir mchir 'dzam 
[\[89a.2\]]bu'i gling gi mi rnams la de 'dra ba'i rdzu 'phrul dang mthu ma mchis so/_/gang sum bcu rtsa gsum gyi gnas kyi lha de rnams ni 'dzam bu'i gling du babs te/_bcom ldan 'das kyi drung du bcom ldan 'das la blta ba dang /_bsnyen bkur bgyid du mchi bar ni sum bcu rtsa gsum gyi lha la 
[\[89a.3\]]rdzu 'phrul dang /_mthu mchis na/_bcom ldan 'das sum bcu rtsa gsum gyi lha'i gnas nas 'dzam bu'i gling du gshegs par thugs rjer dgongs na legs so zhes gsung shig ces smras pa dang /_tshe dang ldan pa maud gal ya na chen pos 'khor bzhi po rnams la cang mi smra bar 
[\[89a.4\]]gnang ngo /_/de nas 'khor bzhi po dag tshe dang ldan pa maud gal ya na chen pos cang mi smra bas gnang bar rig ste/_tshe dang ldan pa maud gal ya na chen po'i rkang pa la mgo bos phyag 'tshal nas stan las langs te dong ngo /_/de nas tshe dang ldan pa maud gal ya na chen pos 'khor bzhi po dag 
[\[89a.5\]]dong nas ring po ma lon par rig pa dang de 'dra ba'i ting nge 'dzin la mnyam par gzhag go/_/ji ltar sems mnyam par gzhag pa na 'di lta ste/_stobs dang ldan pa'i skyes bus dpung pa bskum pa las brkyang ba'am/_brkyang ba las bskum pa tsam du de ltar de bzhin tshe dang ldan pa maud 
[\[89a.6\]]gal ya na chen po mnyan du yod pa nas mi snang bar gyur te/_sum bcu rtsa gsum gyi lha'i gnas la ba rdo dkar las shing pa ri dzA ta ka dang /_ko bi da ra ka dang /_shin tu mi ring ba zhig tu de'i dus na bcom ldan 'das lha'i 'khor brgya stong du ma'i mdun na bzhugs shing chos 'chad pa tshe 
[\[89a.7\]]dang ldan pa maud gal ya na chen pos mthong ngo /_/bcom ldan 'das lha'i 'khor brgya stong du ma'i mdun na bzhugs shing chos 'chad pa mthong nas 'dzum pa byas te/_bcom ldan 'das 'di na yang lha mang po dang bzhugs pa ni 'di lta ste/_'dzam bu'i gling gi 'khor bzhi po 
[\[89b\]]
[\[89b.1\]]bzhin no/_/de nas bcom ldan 'das kyis tshe dang ldan pa maud gal ya na chen po'i bsam pa mkhyen nas/_tshe dang ldan pa maud gal ya na chen po la 'di skad ces bka' stsal to/_/maud gal ya na chen po rang gis 'du byed pa ni ma yin mod kyi/_nam gyi tshe ngas 'ong bar bsams pa de'i tshe 
[\[89b.2\]]na ni 'ong ngo /_/nam gyi tshe 'gro bar bsams pa de'i tshe na 'gro ste/_nga'i sems la sems kyis shes nas 'ong ba dang 'gro ba'o/_/de nas tshe dang ldan pa maud gal ya na chen po bcom ldan 'das gang na ba der song ste phyin pa dang /_bcom ldan 'das kyi zhabs la mgo bos phyag 'tshal 
[\[89b.3\]]te phyogs gcig tu 'dug go/_/phyogs gcig tu 'dug nas tshe dang ldan pa maud gal ya na chen po lha'i 'khor thams cad du bltas nas bcom ldan 'das la btsun pa lha'i 'khor 'di dag ni rnam pa sna tshogs 'dus shing mchis so/_/de'i 'khor 'dus shing mchis pa 'di dag ni gang sangs 
[\[89b.4\]]rgyas shes te dad pa dang ldan pas lus dang bral nas 'dir skyes pa dag mchis so/_/de'i 'khor 'dus shing mchis pa 'di dag ni gang chos dang /_dge 'dun dang /_'phags pa bzhed pa'i tshul khrims dang ldan pas lus dang bral nas 'dir skyes so zhes gsol pa dang /_de ltar de 
[\[89b.5\]]bzhin te maud gal ya na chen po rnam pa sna tshogs kyi lha'i 'khor 'di dag 'dus shing 'khod do/_/lha'i 'khor 'di dag las gang sangs rgyas la shes shing dad pa dang ldan pas na lus dang bral nas 'dir skyes pa yod do/_/chos dang /_dge 'dun dang /_'phags pa bzhed pa'i tshul 
[\[89b.6\]]khrims dang ldan pas lus dang bral nas 'dir skyes pa yang yod do/_/de nas brgya byin lha'i dbang po bcom ldan 'das dang /_tshe dang ldan pa maud gal ya na chen pos bshad pa'i rjes su bsngags nas tshe dang ldan pa maud gal ya na chen po la 'di skad ces smras so/_/de ltar de bzhin 
[\[89b.7\]]no/_/btsun pa maud gal ya na chen po de ltar de bzhin te rnam pa sna tshogs kyi lha'i 'khor 'dus shing 'khod do/_/lha'i 'khor 'di dag las gang sangs rgyas shes shing dad pa dang ldan pas lus dang bral bas 'dir skyes pa yang mchis so/_/chos dang /_dge 'dun dang /_'phags 
[\[90a\]]
[\[90a.1\]]pa bzhed pa'i tshul khrims dang ldan pas lus dang bral nas 'dir skyes pa yang mchis so/_/de nas lha'i bu gzhan zhig gis bcom ldan 'das dang /_tshe dang ldan pa maud gal ya na chen po dang /_brgya byin lha'i dbang pos bshad pa la rjes su bsngags nas tshe 
[\[90a.2\]]dang ldan pa maud gal ya na chen po la 'di skad ces smras so/_/btsun pa maud gal ya na chen po de ltar de bzhin no/_/de ltar de bzhin te rnam pa sna tshogs kyi lha'i 'khor 'dus shing 'khod do/_/lha'i 'khor 'di dag las gang sangs rgyas shes shing dad pa dang ldan pas lus dang 
[\[90a.3\]]bral nas 'dir skyes pa yang mchis so/_/chos dang /_dge 'dun dang /_'phags pa bzhed pa'i tshul khrims dang ldan pas lus dang bral nas 'dir skyes pa yang mchis so/_/de nas de'i tshe lha gcig cig stan las langs te bla gos phrag pa gcig la byas nas bcom ldan 'das ga 
[\[90a.4\]]la ba de logs su thal mo sbyar te phyag 'tshal nas/_bcom ldan 'das la btsun pa bdag ni sangs rgyas la shes shing dad pa dang ldan pas lus dang bral te 'dir skyes so zhes gsol pa dang gzhan zhig gis kyang 'di skad du smras so/_/bdag ni chos la/_bdag ni dge 'dun la/_
[\[90a.5\]]bdag ni 'phags pa bzhed pa'i tshul khrims dang ldan pas lus dang bral nas 'dir skyes so/_/der lha brgya stong du mas bcom ldan 'das kyi spyan sngar so sor rgyun du zhugs pa'i lung bstan nas de nyid du mi snang bar gyur to/_/de nas tshe dang ldan pa maud gal ya na chen pos lha'i 'khor 
[\[90a.6\]]rnams las dben par shes nas stan las langs te bla gos phrag pa la gzar nas bcom ldan 'das gang na ba der song nas thal mo sbyar te phyag 'tshal nas bcom ldan 'das la 'di skad ces gsol to/_/btsun pa 'dzam bu'i gling nas 'khor bzhi po rnams bcom ldan 'das kyi zhabs 
[\[90a.7\]]la mgo bos phyag 'tshal nas gnod pa chung ngam/_gnod par ma gyur tam/_myur du bzhengs sam/_'tsho'am/_mthu dang ldan nam/_bde'am/_snyun chung ngam/_bde bar bzhugs sam/_bde bar gyur tam zhes snyun gsol lo/_/maud gal ya na khyod dang /_'dzam 
[\[90b\]]
[\[90b.1\]]bu'i gling gi 'khor bzhi po dag kyang bde bar gyur cig_/btsun pa 'dzam bu'i gling gi 'khor bzhi po dag bcom ldan 'das la blta bar 'tshal te/_'di skad gsol lo/_/btsun pa 'dzam bu'i gling gi mi rnams sum bcu rtsa gsum gyi lha'i gnas su 'dzeg cing bcom ldan 'das kyi drung du 
[\[90b.2\]]bcom ldan 'das la blta ba dang bsnyen bkur ba'i phyir mchi bar 'gyur ba de lta bu'i rdzu 'phrul dang mthu 'dzam bu'i gling gi mi rnams la ma mchis kyi btsun pa sum bcu rtsa gsum gyi lha de rnams ni 'dzam bu'i gling du 'bab cing /_bcom ldan 'das kyi drung du bcom ldan 'das la blta ba dang 
[\[90b.3\]]bsnyen bkur bar mchi ba de lta bu'i rdzu 'phrul dang mthu sum bcu rtsa gsum gyi lha rnams la mchi na/_bcom ldan 'das thugs rjes dgongs te sum bcu rtsa gsum gyi lha'i gnas nas 'dzam bu'i gling du gshegs na legs so zhes gsol lo/_/de bas na maud gal ya na khyod 'dzam bu'i 
[\[90b.4\]]gling du song la 'khor bzhi po rnams la bcom ldan 'das ni deng nas zhag bdun na sum bcu rtsa gsum gyi lha'i gnas nas 'dzam bu'i gling gi grong khyer sang kA shi'i a pa dza ri'i nags shing u dum bA ra'i drung du gshegs so zhes bsgo shig_/de nas tshe dang ldan pa maud gal ya na chen pos 
[\[90b.5\]]bcom ldan 'das las mnyan te zhabs la mgo bos phyag 'tshal nas de 'dra ba'i ting nge 'dzin la mnyam par bzhag go/_/ji ltar sems mnyam par bzhag pa na 'di lta ste/_stobs dang ldan pa'i skyes bus dpung pa bskum pa las brkyang ba'am/_brkyang ba las bskum pa bzhin tshe dang ldan 
[\[90b.6\]]pa maud gal ya na chen po sum bcu rtsa gsum gyi lha'i gnas nas mi snang bar gyur te 'dzam bu'i gling du phyin to/_/de nas tshe dang ldan pa maud gal ya na chen po 'dzam bu'i gling du 'ongs nas 'khor bzhi po dag la kye bcom ldan 'das ni deng nas zhag bdun na sum bcu rtsa gsum gyi lha'i gnas nas 
[\[90b.7\]]'dzam bu'i gling gi grong khyer sang kA shi'i a pa dza ri'i nags shing u dum bA ra'i drung du gshegs so zhes bsgo'o/_/de nas 'khor bzhi po dag zhag bdun song ba na dri dang byug pa dag khyer te grong khyer sang kA sher dong ngo /_/de nas sang kA she na gnas pa'i skye bo mang po dag gis grong khyer sang 
[\[91a\]]
[\[91a.1\]]kA she rdo ba dang gyo mo dang bong ba dag med par byas te tsan dan gyi chus chag chag btab nas bdug pa zhim po'i pog por dpyangs/_rgyal mtshan dang /_lha'i 'phan dag bsgreng /_dar gyi lda ldi rnams ni bres te/_me tog sna tshogs kyis gtor bas/_yid dga' bar 'gyur ba 
[\[91a.2\]]ni lha'i dga' ba'i tshal du skyed mos tshal bzhin te/_sa'i phyogs yangs shing bla gab med par gdan bting zhing bshams so/_/de nas bcom ldan 'das kyis sum bcu rtsa gsum gyi lha rnams la chos kyi gtam gyis yang dag par bstan/_yang dag par bskul/_yang dag par gzengs 
[\[91a.3\]]bstod/_yang dag par dga' bar byas te sum bcu rtsa gsum gyi lha'i gnas nas sum bcu rtsa gsum gyi lha rnams dang lhan cig tu mi snang bar gyur te mtshe mar gshegs so/_/de nas bcom ldan 'das kyis mtshe ma'i lha rnams la chos kyi gtam gyis yang dag par bstan/_yang dag 
[\[91a.4\]]par bskul/_yang dag par gzengs bstod/_yang dag par dga' bar byas nas sum bcu rtsa gsum gyi lha rnams dang /_mtshe ma'i lha rnams dang lhan cig mi snang bar gyur te de bzhin du dga' ldan du gshegs so/_/de bzhin du 'phrul dga' dang /_gzhan 'phrul dbang byed 
[\[91a.5\]]dang /_tshangs ris dang /_tshangs lha nye phan dang /_tshangs chen dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_ma lus dge dang /_sprin med dang /_bsod nams 'phel dang /_'bras bu che dang /_mi che ba dang /_mi dros dang /_gya nom snang 
[\[91a.6\]]dang /_shin tu mthong dang /_'og min du 'dod pa na spyod pa dang /_gzugs yod pa na spyod pa'i lha rnams dang thabs cig tu gshegs so/_/de nas bcom ldan 'das 'og min gnam gyi lha rnams la chos kyi gtam gyis yang dag par bstan/_yang dag par bskul/_yang dag par gzengs 
[\[91a.7\]]bstod/_yang dag par dga' bar byas nas 'og min gnas nas mi snang bar gyur te/_gya nom snang gi lha'i gnas su gshegs so/_/lha rnams la slad rim gyis sum bcu rtsa gsum gyi lha'i ris kyi bar du 'dod pa na spyod pa dang /_gzugs yod pa na spyod pa'i lha rnams dang thabs cig 
[\[91b\]]
[\[91b.1\]]tu gshegs so/_/de nas brgya byin lha'i dbang pos bcom ldan 'das la 'di skad ces gsol to/_/bcom ldan 'das ci 'dzam bu'i gling du gshegs sam/_kau shi ka 'bab po/_/ci rdzu 'phrul gyis 'bab bam/_'on te zhabs kyis gshegs/_kau shi ka rkang gis so/_/de nas brgya byin 
[\[91b.2\]]lha'i dbang pos lha'i bu las thams cad dang ldan pa la bsgo ba/_las thams cad dang ldan pa gser dang /_bai DUr+ya dang /_shel gyi skas gsum sprul ces smras pa dang /_kau shi ka khyed mchog tu bzang ngo zhes smras nas lha'i bu las thams cad dang ldan pas brgya byin lha'i dbang po las mnyan te gser 
[\[91b.3\]]dang /_bai DUr+ya dang /_shel gyi skas gsum sprul to/_/de nas bcom ldan 'das ni bai DUr+ya'i skas la gshegs/_tshangs pa 'khor gyi dbang po ni g.yas phyogs nas nor bu'i rnga yab brgya stong thogs te gzugs yod pa na spyod pa'i lha dag dang lhan cig tu gser gyi skas las 'bab bo/_/brgya 
[\[91b.4\]]byin lha'i dbang pos ni bcom ldan 'das kyi g.yon phyogs nas rtsibs ma brgya pa'i gdugs thogs te 'dod pa na spyod pa'i lha dag dang lhan cig tu shel gyi skas las 'bab bo/_/de nas bcom ldan 'das kyis 'di ltar gal te rkang pas 'bab na ni mu stegs can dag dge sbyong go'u ta mas sum 
[\[91b.5\]]bcu rtsa gsum gyi lha'i gnas su rdzu 'phrul gyis song na yid 'phrog pa'i gzugs su mthong bas de'i rdzu 'phrul nyams par gyur te/_'dzam bu'i gling du rkang pas babs so/_/zhes zer ro/_/de ste rdzu 'phrul gyis babs na ni thams cad dang ldan pa'i skyes bu'i byed pa'i 'bras bu med par 'gyur 
[\[91b.6\]]na/_ji lta nas da phyed ni rkang pas 'bab bo/_/phyed ni rdzu 'phrul gyis 'bab bo snyam du dgongs so/_/de nas bcom ldan 'das bar bar ni zhabs kyis/_bar bar ni rdzu 'phrul gyis so/_/dpag tshad bcu gnyis man chad mi'i dri ma mnam ste lha rnams snom par mi bzod do/_/de 
[\[91b.7\]]nas bcom ldan 'das kyis tsan dan gor shir Sha'i drir mngon du sprul te dri de mi mnam par byas so/_/de nas bcom ldan 'das kyis dgongs pa/_gal te skyes pas lha'i bu mo'am bud med kyis lha'i bu mthong na/_'di ltar de dag gang khrag dron por skyugs te dus byed par ni gdon mi za 
[\[92a\]]
[\[92a.1\]]bar 'gyur gyis ci nas ngas ji ltar skyes pas lha'i bu mthong zhing bud med kyis lha'i bu mo mthong bar 'gyur ba de lta bur rdzu 'phrul mngon du 'du bya ba mngon du bya'o/_/de nas bcom ldan 'das ji ltar skyes pas ni lha'i bu mthong zhing bud med kyis ni lha'i bu mo mthong bar 'gyur 
[\[92a.2\]]ba de lta bu rdzu 'phrul 'dus byas pa mngon du 'dus byas so/_/de'i dus na tshe dang ldan pa rab 'byor shing gzhan zhig gi drung na nyin bar spyod pa'i phyir 'dug ste/_tshe dang ldan pa rab 'byor gyis bcom ldan 'das longs spyod mchog dang sum bcu rtsa gsum gyi lha'i gnas nas 'dzam bu'i gling du babs 
[\[92a.3\]]pa mthong ngo /_/mthong nas 'di snyam du gyur to/_/lha 'di dag ni 'di bzhin du rdzu 'phrul che ba mthu che ba yang bcom ldan 'das bor te rang gi gnas su dong ngo /_/mi 'di dag kyang lo brgya 'das pa dang dus byed/_bcom ldan 'das kyang yongs su mya ngan las 'das te 'di lta bu'i 
[\[92a.4\]]longs spyod chen po yang thams cad kyi thams cad du med par 'gyur ro/_/de la bcom ldan 'das kyis legs par gsungs pa de ni 'dus byas thams cad mi rtag_/mi brtan/_yid brtan du mi rung /_'gyur ba'i chos can te 'dus byas thams cad kyis chog go/_/skyo bar rigs so/_/mi 'dod 
[\[92a.5\]]pa'i rigs so/_/rnam par grol bar bya ba shes nas nye bar len pa'i phung po lnga la mi rtag pa dang /_sdug bsngal ba dang /_stong pa dang /_bdag med pa nyid du yid la byed pa la zhugs te/_des nye bar len pa'i phung po rnams la mi rtag pa dang /_sdug bsngal ba dang /_stong pa dang /_bdag 
[\[92a.6\]]med par yid la byas pas na mi rtag pa'i rnam pas 'di bzhin 'jig tshogs su lta ba'i ri'i rtse mo nyi shu gyen du byung ba ye shes kyi rdo rjes bcom nas rgyun du zhugs pa'i 'bras bu mngon du byas so/_/de nas bden pa mthong zhing shes te dad pa dang ldan pas myur du skyil mo krung bshig nas pus 
[\[92a.7\]]mo g.yas pa'i lha nga sa la btsugs te bcom ldan 'das la phyag byas so/_/de nas dge slong ma ut+pa la'i kha dog mas 'di ltar bcom ldan 'das sum bcu rtsa gsum lha'i gnas nas 'dzam bu'i gling du babs na de la thabs ci zhig gis bdag gis bcom ldan 'das la thog mar phyag bya/_de ste 
[\[92b\]]
[\[92b.1\]]'di bzhin du song na ni dge sbyong ma mgo reg ma'o zhes zer nas che zhing che ba'i lha dang mis bcom ldan 'das bskor bas nang du 'gror yang mi ster gyis ci nas bdag ni rdzu 'phrul gyis 'gro'o snyam du bsams te/_de 'khor los sgyur ba'i rgyal po'i cha lugs su bdag nyid mngon du sprul te rin po 
[\[92b.2\]]che sna bdun gyis thog mar drangs/_blon po stobs kyi mchog sa ya phrag bdun bcu rtsa dgus ni bskor/_rnam pa sna tshogs kyi rgyan gyis brgyan pa'i bu stong gis kyang zla ba kham pa bzhin du bskor/_mu stegs can dang /_bram ze dang /_phongs pa dang /_dman pa dang /_mi'i mchog stong 
[\[92b.3\]]gis ni rjes su 'brang /_rtsibs ma brgya pa'i gdugs spyi bor 'dzin/_nyi ma'i 'od zer stong shar cing 'phro ba dang /_zla ba dang /_skar ma dang /_gzhal med khang mdzes par bcas pa zil gyis gnon cing bcom ldan 'das kyi drung du song ba dang /_'khor de dag gis dge slong ma ut+pa la'i 
[\[92b.4\]]kha dog ma rgyang ma nas mthong ngo /_mthong nas ya mtshan du gyur te mig tshugs kyis lta zhing rtog pa sna tshogs su gyur to/_/kha cig ni kye rgyal po 'di lta bu gang nas 'ongs zhes smra/_kha cig gis ni 'di rgyal po'i sa'i steng na 'di lta bu dmag phun sum tshogs pa ni ga la yod kyi 'di 
[\[92b.5\]]ni 'khor los sgyur ba'i rgyal po 'jig rten gzhan nas bcom ldan 'das la blta ba'i phyir 'ongs yang dag ces zer ro/_/de dag gis 'khor los sgyur ba de'i longs spyod de lta bu mthong nas e ma'o bdag cag kyang 'di lta bu'i dngos por mngon par sgrubs shig ces chags pa skyes te/_de dag 
[\[92b.6\]]gis go yang phye'o/_/de'i dus na tshe dang ldan pa 'char ka 'khor 'dus pa de'i nang na 'dug ste/_des smras pa/_kye 'di ni 'khor los sgyur ba ma yin gyi 'di ni dge slong ma ut+pa la'i kha dog ma ste/_rdzu 'phrul gyis bcom ldan 'das blta ba'i phyir 'ongs so/_/de dag gis smras pa/_'phags pa 
[\[92b.7\]]'di dge slong ma ut+pa la'i kha dog yin par khyod kyis ji ltar shes de smras pa/_kye ut+pa la'i dri shin tu mnam pas na 'di ni ut+pa la'i kha dog ma ste/_rdzu 'phrul gyis bcom ldan 'das kyi drung du 'ongs so/_/de nas dge slong ma ut+pa la'i kha dog mas rdzu 'phrul mngon par 'dus byas pa 
[\[93a\]]
[\[93a.1\]]slar bsdus nas bcom ldan 'das gang na ba der phyin pa dang bcom ldan 'das kyi zhabs la mgo bos phyag 'tshal nas phyogs gcig tu 'dug go/_/de nas bcom ldan 'das kyis dge slong ma ut+pa la'i kha dog ma la 'di skad ces bka' stsal to/_/dge slong ma song 
[\[93a.2\]]shig nga'i mdun du ma 'dug shig_/dge slong mas ston pa'i spyan sngar rdzu 'phrul byed pa ni mi rigs pa'o/_/de nas bcom ldan 'das kyis bskrad pa dang phyogs gcig tu song ste 'dug go/_/bcom ldan 'das kyis dgongs pa/_gang su zhig dge slong ma ston pa'i spyan sngar rdzu 'phrul bstan 
[\[93a.3\]]na nyes pa'i dmigs yin te/_de lta bas na dge slong mas ston pa'i spyan sngar rdzu 'phrul mi bya bar dgongs nas dge slong rnams la bka' stsal pa/_dge slong dag dge slong mas ston pa'i spyan sngar rdzu 'phrul ston par mi rigs te/_de lta bas na dge slong mas ston pa'i spyan sngar rdzu 'phrul ma 
[\[93a.4\]]ston cig_/dge slong mas ston pa'i spyan sngar ston na 'das pa dang bcas par 'gyur ro/_/de la kha cig gis ni dge slong ma ut+pa la'i kha dog ma'i 'khor los sgyur ba'i longs spyod du mthong nas mir chags pa skyes so/_/kha cig ni lha rnams kyi rdzu 'phrul gyi longs spyod du mthong nas lha 
[\[93a.5\]]rnams su chags pa skyes so/_/de nas bcom ldan 'das kyis lha dang mir skye ba las bzlog pa'i phyir 'khor de dag la 'di lta bu'i chos bshad de gang gis de thos pas na kha cig ni rgyun du zhugs pa'i 'bras bu mngon du byas so/_/kha cig gis ni phyir mi ldog pa'i 'bras bu/_kha cig 
[\[93a.6\]]gis ni lan cig phyir 'ong ba'i 'bras bu/_kha cig gis ni nyon mongs pa thams cad spangs te dgra bcom pa mngon du byas so/_/kha cig gis ni nyan thos pa'i byang chub tu/_kha cig gis ni rang byang chub tu/_kha cig gis ni bla na med pa yang dag par rdzogs pa'i byang chub tu sems bskyed do/_/
[\[93a.7\]]kha cig gis ni drod du gyur pa'i dge ba'i rtsa ba rnams bskyed do/_/kha cig gis ni spyi bo/_kha cig gis ni bzod pa chung ngu dang 'bring por bskyed do/_/'khor de dag las phal cher ni sangs rgyas la gzhol/_chos la 'bab/_dge 'dun la rab tu bab par bkod do/_/de nas bcom 
[\[93b\]]
[\[93b.1\]]ldan 'das kyis de lta bu'i phyir tshigs su bcad de gsungs pa/_sa rnams gcig gis thob pa dang /_/lha rnams su yang 'gro ba dang /_/yang na ting 'dzin thob pa bas/_/rgyun du zhugs pa'i 'bras bu mchog_/de nas bcom ldan 'das kyis 'khor de dag la chos kyi gtam gyis yang 
[\[93b.2\]]dag par bstan/_yang dag par bskul/_yang dag par gzengs bstod/_yang dag par dga' ba bskyed de gdan las bzhengs te bzhud pa dang /_dge slong dag the tshom skyes nas the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa 'char kas 
[\[93b.3\]]ut+pa la'i kha dog ma'i dri las rtogs pa la gzigs zhes gsol pa dang /_bcom ldan 'das kyis bka' stsal pa/_dge slong dag da ltar 'ba' zhig ma yin gyi/_'di ltar 'das pa'i dus na yang 'char kas dri las rtogs so/_/de bas na nyon cig dge slong dag sngon byung ba ni yul 
[\[93b.4\]]'khor mo 'jig gi grong khyer na ded dpon gzhan zhig gnas te/_rigs mnyam pa las chung ma blangs nas de de dang lhan cig tu rtse dga' yongs su spyod do/_/de la rtse dga' yongs su spyod pa na chung ma sems can dang ldan par gyur to/_/ded dpon de yang rgya mtsho mching rnam chen por 
[\[93b.5\]]chas nas des de la bzang mo bdag ni zong khyer te yul gzhan du 'gros/_khyim gyi bya ba la bag yod par byos shig ces smras pa dang /_des jo bo de ste de ltar na bdag kyang mchis khrid cig ces zer ro/_/des bzang mo khyod la de na su zhig g.yog byed ces smras pa dang /_de ngu zhing 
[\[93b.6\]]'dug nas g.yog po dag gis ded dpon ci'i phyir na 'di ltar ded dpon gyi btsun mo ngu zhes smras pa dang /_des 'di yang bdag dang lhan cig tu 'gro bar 'dod do/_/de bdag gis ma khrid de de'i phyir na ngu zhing 'dug go zhes smras pa dang /_de dag gis ded dpon de ste de bzhin ci phyir mi bkri/_de 
[\[93b.7\]]na su zhig 'di la g.yog byed/_ded dpon de ltar nyes pa med kyis khrid cig dang bdag cag gis g.yog bya'o zhes smras pa dang /_des de khrid de rim bzhin dong ba las rgya mtsho mching rnam chen po'i nang du zhugs so/_de dag rgya mtsho mching rnam chen por zhugs pa dang /_gru bo che chu srin nya lta 
[\[94a\]]
[\[94a.1\]]bus mi rigs par bzlog pas na de der dus las 'das so/_/de'i chung ma ni shing leb cig la 'jus te rlung gis rim bzhin du phul bas gling kA she rur phyin pa dang /_de na bya'i rgyal po gshog [{]bzangs [,]bzang [}]gnas te/_des de chung mar blangs so/_/des zla ba dgu 'das 
[\[94a.2\]]pa dang btsas na bu pho zhig byung ste gzugs legs shing blta na sdug pa bzang po zhig go/_/de nas yang bya'i rgyal po gshog [{]bzangs [,]bzang [}]de dang lhan cig tu rtse dga' yongs su spyod do/_/de dag rtse dga' yongs su spyad pas bu bya gshog [{]bzangs [,]bzang [}]shig btsas te de nas dus phyi zhig na bya'i rgyal po 
[\[94a.3\]]gshog [{]bzangs [,]bzang [}]dus las 'das pa dang /_bya mang po 'dus na gshog [{]bzangs [,]bzang [}]'das pa'i skyin par bu rgyal por bcug go/_/de la mas bu khyod ni pha'i skyin par bu rgyal por bcug na khyod kyis phu bo 'di 'khor mo 'jig gi mi'i rgyal por chug shig ces smras pa dang /_des smras 
[\[94a.4\]]pa/_de ltar gzhug par bgyi'o/_/de'i dus na 'khor mo 'jig gi rgyal po tshangs sbyin zhes bya ba zhig byed de de 'byor pa dang /_rgyas pa dang /_bde ba dang lo legs pa dang mi la sogs pa skye bo mang po dang ldan pa'i 'thab pa dang /_rtsod pa dang /_'khrug pa dang /_mi 'dum pa rnams rab tu zhi 
[\[94a.5\]]ba/_'phrog rlom dang nad dang bral ba/_'bras dang /_bu ram shing dang /_phyugs dang /_ma her ldan pa chos kyi rgyal po bzhin du rgyal po byed do/_/de don byed pa'i phyir 'dus pa las bya'i rgyal po gshog [{]bzangs kyi [,]bzang gi [}]spar mos lag pa nas bzung ste/_rgya mtsho chen por bor nas phu bo de rgyan 
[\[94a.6\]]thams cad kyis brgyan te seng ge'i stan de la bzhag go/_/de nas blon po dag la kye 'di ni khyod kyi rgyal po yin te/_'di la gang gis nyes pa cung zad cig byas na de la bdag gis 'di 'dra ba'i gnas su bya'o zhes smras pa dang /_de dag skrag ste de'i tshig bzhin mnyan par gyur to/_/de dag 
[\[94a.7\]]gis de su la yang ma smras pas 'jig rten pa dag ni de nyid tshangs byin yin par shes so/_/des bya'i rgyal po la nu bo khyod kyis bdag dus dus su ltos shig ces smras pa dang /_des kyang legs kyis blta'o zhes smras so/_/de nas dus phyi zhig na rgyal po tshangs byin gyi bal glang mo la be'u byung 
[\[94b\]]
[\[94b.1\]]bar gyur te/_de'i be'u mngal gyi sgor thogs nas blon po dag gis rgyal po la gsol pa dang /_des btsun mo'i 'khor du khrid la btsun mo rnams kyis bden pa'i tshig gis zug rngu med par byos shig ces smras pa dang /_des de btsun mo'i 'khor du khrid pa dang /_btsun mo rnams kyis 
[\[94b.2\]]kyang bden pa'i tshig gis smon lam btab na de dag gis kyang de'i zug rngu dang bral bar ma nus nas der sgra chen po sgra drag por byung bar gyur te/_rgyal po'i pho brang nas mi ring ba zhig na ba lang rdzi mo zhig gnas pa des thos nas des gzhan zhig la rgyal po'i pho brang na sgra drag po sgra chen po 'di ci 
[\[94b.3\]]zhig ces dris pa dang /_des ji ltar gyur pa smras na des bdag gi bden pa'i tshig gis smon lam btab ste de'i zug rngu dbral bar bya'o zhes smras pa dang /_de dag gis blon po dag la gsol te/_blon po dag gis de btsun mo'i 'khor du khrid de des bden pa'i tshig gis smon 
[\[94b.4\]]lam btab po/_/des bdag la khyo gcig pur zad de skyes pa gnyis pa med par bden na bden pa'i tshig 'dis ba lang mo zug rngu dang myur du bral bar gyur cig ces bden pa'i tshig gis smon lam btab pa dang /_de las be'u byung na mjug ma la thogs pa dang /_mos bgad de 
[\[94b.5\]]'di tsam yang bzod par ma nus so/_/btsun mo dag gis de ci zhig ces dris pa dang /_des smras pa/_bdag bu khye'u chung ngu zhig pang par blangs nas de gcin gcis pa dang /_gcin de bdag gi mo mtshan du song ba de bdag gis dga' bar tshor bas de'i phyir mjug ma thogs 
[\[94b.6\]]so/_/des ji ltar gyur pa de yang smras nas mjug ma yang de nas byung ngo /_/blon po dag gis rgyal po la lha bal glang mo de ni be'u 'brangs lags so zhes gsol nas de zug rngu las sus phral zhes smras pa dang /_de dag gis ji ltar gyur pa smras nas/_rgyal pos bsams pa/_
[\[94b.7\]]gdon mi za bar bdag gi btsun mo thams cad ni tshul khrims ngan par gyur pas na ba lang rdzi mos bden pa'i tshig gi smon lam btab pas zug rngu las bral bar byas so snyam du rig nas/_kye ba lang rdzi mo de la dris bos shig ces bsgo ba dang /_de dag gis bos nas rgyal pos 
[\[95a\]]
[\[95a.1\]]khyod kyis bal glang mo de bden pa'i tshig gis zug rngu las bral bar byas pa bden nam zhes smras pa dang /_lha mad do/_/rgyal pos gang 'di 'dra bar gyur pa'i bu mo yang 'di 'dra bar 'gyur ro/_/de ste 'di la bu mo zhig yod na de chung mar blang gis skad 
[\[95a.2\]]cig 'dri'o snyam bsams nas khyod la bu mo yod dam zhes smras pa dang lha mchis so/_/ming ci/_lha ming ni sho shum pa'o/_/ma ma su la byin nam ma byin/_lha su la yang ma stsal to/_/ma ma de ste de ltar na nga la phul cig chung mar blang ngo /_/lha gsol lo/_/de des byin pa dang /_
[\[95a.3\]]rgyal pos dpal chen po'i tshogs dang sbyar te bag mar blangs so/_/rgyal pos de ste 'di btsun mo dag gi 'khor 'dir bzhag na ni tshul khrims ngan pa can du gdon mi za bar 'gyur ro snyam du bsams nas des bya'i rgyal po gshog [{]bzangs [,]bzang [}]la ji ltar gyur pa smras nas khyod kyis 'di nyin 
[\[95a.4\]]par ni ka she ru'i gling du khrid la mtshan mo khrid de shog shig ces bsgo'o/_/de na re legs kyis de bzhin bgyi'o zhes smras te/_des bya gshog [{]bzangs [,]bzang [}]la bskris nas/_'di ltar phar khrid la tshur khrid de shog shig_/des nyin par ni ka she ru'i gling du khrid/_mtshan mo ni 'khor mo 
[\[95a.5\]]'jig tu khrid cing 'ong ngo /_/ka she ru'i gling na me tog ti ma ri zhes bya ba dri zhim po zhig yod de phreng ba brgyus te rgyal po tshangs byin la nyin gcig bzhin du bskur ro/_/'khor mo 'jig na bram ze'i khye'u gzhan zhig gnas te dus phyi zhig na yam shing gi phyir nags su song ba dang /_de der mi 
[\[95a.6\]]'am ci mo zhig gis mthong nas des brag phug tu bcug ste bzhag go/_/mo de dang lhan tu rtse dga' yongs su spyod do/_/nam mo me tog dang 'bras bu'i phyir 'gro ba de na brag phug gi sgo bram ze'i khye'us bskyod mi nus pa'i rdo leb chen pos 'gebs so/_/ji tsam na de la bram ze'i khye'u de'i bu 
[\[95a.7\]]zhig btsas nas de gar 'gro yang myur du 'gro bas na de'i ming myur 'gror btags so/_/bram ze'i khye'u des de'i mdun na rtag tu yul 'khor mo 'jig gi yon tan brjod de/_bu 'khor mo 'jig gi grong khyer na yon tan 'di dag dang 'di lta bu yod do zhes brjod pa dang /_des pha khyod yul 
[\[95b\]]
[\[95b.1\]]gang yin zhes dris pa dang /_des bdag ni yul 'khor mo 'jig na skyes so zhes smras so/_/pha de ltar lags na ci'i phyir mi 'bros zhes smras pa dang /_des bu khyod kyi ma nam me tog dang 'bras bu'i phyir 'gro ba de'i tshe brag phug gi sgo 'di rdo leb chen pos bkag cing 'gro ste/_'di ni 
[\[95b.2\]]ngas bskyod par mi nus na ji ltar 'bros zhes smras pa dang /_des pha bdag gis dbye'o/_/bu legs so/_/des rdo ba la goms par bya'o zhes zer te nyi ma gcig ni rdo ba chung ngu zhig bteg go/_/gnyis par ni de bas che'o/_/gsum par ni de bas shin tu che ste/_'di bzhin du rdo leb nam 
[\[95b.3\]]'deg nus kyi bar du goms par byed do/_/de nas des pha rdo leb dor gyis bros te bzhud do zhes smras pa dang /_des bu 'di ltar khyod kyi ma me tog dang 'bras bu'i phyir song ba'ang slar myur du 'ong gis mi 'bros so/_/lam du phrad pa dang gdon mi za bar yu bu cag don med par byas so zhes 
[\[95b.4\]]smras pa dang /_des pha ci nas de myur du mi 'khor ba de ltar bdag gis bgyi'o zhes smras pa dang /_bu legs so/_/des me tog dang 'bras bu khyer te 'ongs pa dang /_des de khar bcug cing bcug cing bor nas mas bu ci'i phyir khar bcug cing bcug cing bor zhes dris pa dang /_des smras pa/_
[\[95b.5\]]ma khyod le lo byed de/_nyen kor na me tog dang 'bras bu kha ba skyur ba sha dag khyer te 'ongs pas mi zhim ste za mi nus na lags kyis dor mod/_mas bu de ste de bzhin du sang ni ring du 'gro'o/_/nye ba na ni zhim po med kyis sang ring du 'gro'o zhes smras pa dang /_des legs kyis ma de bzhin du gyis 
[\[95b.6\]]shig dang zhim po ni bza'o zhes smras so/_/de'i phyi de nyin ring mo zhig tu song ngo /_/myur 'gros pha bdag gis ring du btang gis da ni 'bros pa'i dus la bab bo zhes smras pa dang /_des smras pa/_bu legs kyis rdo leb bor cig_/des rdo leb bor ba dang /_de myur 'gro dang 
[\[95b.7\]]lhan cig tu bros te 'khor mo 'jig tu phyin pa dang /_de yang me tog dang 'bras bu khyer te ring zhig lon nas 'ongs te bltas na brag phug stong par gyur pa dang /_de ngu zhing 'dug nas grogs mos mthong ste ci'i phyir ngu zhes dris pa dang /_des phu nu mo bram ze'i khye'u des nga'i bu de yang khrid de 
[\[96a\]]
[\[96a.1\]]bros so zhes bsnyad pa dang /_des smras pa/_phu nu mo de mi yin te mi'i nang na de mya ngan ci yod/_des bdag dang lhan cig mi gnas pa'i phyir ni mya ngan mi byed kyi bdag gis de la 'tsho ba cung zad kyang ma byin no/_/phu nu mo ci ster ram/_bdag gi lag tu skur dang /_de ste mthong dang 
[\[96a.2\]]sbyin no zhes smras so/_/des de'i lag tu pi bang cig byin nas smras pa/_phu nu mo de la khyod kyis pi bang 'di long la 'tsho bar gyis shig_/rgyud ya thog ma la ma reg shig_/nyes pa'i dmigs su gyur ta re/_des de khyer te song ngo /_/bram ze des khye'u myur 'gro de bram ze mang po slob 
[\[96a.3\]]pa la phul nas bram ze'i khye'u 'di slobs shig ces smras nas/_des de klog tu bcug go/_/khye'u de dag gsangs te gang gi dus na mi klog par gyur pa de'i dus na yam shing thur 'dong ngo /_/ci tsam na khye'u de dag mi klog par gyur nas de dag yam shing thur dong ba dang /_myur 'gro de 
[\[96a.4\]]shin tu ring bar song ba na de'i ma'i grogs mos mthong ste bu gtam ci grag ces dris pa dang /_des ji 'dra ba'i gtam zhig bkres skom pas gzir to zhes smras pa dang /_des smras pa/_bu khyod kyi ma de ni mya ngan byed de ngu zhing 'dug na ci de'i drung du mi 'gro'am/_ma 'bar ma mo de dang lhan 
[\[96a.5\]]cig tu smra bar mi nus so/_/bu de ste mi 'gro na khyod kyi 'tsho ba zhig sbyin gyis de su la yang ma sbyin cig_/de stsol cig dang de su la yang mi sbyin par bgyi'o/_/des de la pi bang de byin te 'di long la 'tsho bar gyis shig_/nyes pa'i dmigs su mi 'gyur ba'i phyir rgyud ltag ma la ma 
[\[96a.6\]]reg shig ces bsgo ba dang /_des ma legs kyis de bzhin bgyi'o zhes smras nas des blangs te bram ze'i khye'u de dag gi nang du song ba dang /_de dag gis khye'u khyod ci'i phyir ring zhig thogs te 'ongs pi bang 'di yang sus byin zhes dris pa dang /_des smras pa/_kye bdag gi ma'i grogs 
[\[96a.7\]]mos mthong nas des bdag la pi bang 'di byin no/_/de dag gis khye'u khyod pi bang len shes sam zhes dris pa dang /_des smras pa/_shes so/_/bltas long shig_/des de blangs te len cing glu len to/_/des rgyud ltag ma la ma reg pa dang de dag gis smras pa/_khye'u ci'i phyir na 
[\[96b\]]
[\[96b.1\]]khyod kyis rgyud ltag ma la ma reg ces dris pa dang /_des kye de ste 'di la reg na ni nyes pa'i dmigs su 'gyur ro zhes smras pa dang /_de dag gis bram ze'i bus reg pa lta la nyes pa'i dmigs su 'gyur ba ci yod ces smras te/_de dag gis reg pa dang /_de dag thams cad mchong rgal 
[\[96b.2\]]zhing gar byed do/_/de dag gar byas pas 'phyis par gyur te de dag nub kar mkhan po'i drung du 'ongs pa dang /_des khye'u dag ci'i phyir ring zhig lon te 'ongs zhes dris pa dang /_de dag gis ji ltar gyur pa zhib tu smras nas des myur 'gro de la khyod pi bang len cing glu len shes sam 
[\[96b.3\]]zhes dris pa dang /_'tshal to/_/bram ze'i bu de ltar na pi bang mnyan gyis long shig_/des de len cing glu blangs te des rgyud ltag ma la ma reg pa dang /_des bram ze'i bu ci'i phyir khyod kyis rgyud ltag ma la ma reg ces dris pa dang /_des smras pa/_mkhan po de ste 'di la reg na ni nyes 
[\[96b.4\]]pa'i dmigs su 'gyur ro/_/des bram ze'i bu 'di la reg na nyes pa'i dmigs su 'gyur ba ci yod/_reg shig ces smras pa dang /_des reg pa dang /_bram ze chung ma dang bcas te mchong rgal zhing gar byed do/_/khyim de thams cad kyang mchongs pas zhig par gyur to/_/de zhig 
[\[96b.5\]]pas rdza ma dang snod thams cad chag pa dang /_bram ze de khros nas des bram ze'i bu de'i mgrin pa nas bzung ste bskrad do/_/bskrad pa dang de pi bang blangs te len pas 'tsho ba sbyor ba la zhugs so/_/phyi zhig na tshong pa lnga brgya tsam zhig rgya mtsho chen por 'dong ba'i zong rnams sbyar te rgya mtsho chen 
[\[96b.6\]]por chas pa dang /_de dag gis smras pa/_kye bdag cag rgya mtsho chen por zhugs na yid bslang bar byas rol mo mkhan zhig bkri'o/_/de dag la gcig gis gang bkri zhes smras pa dang /_gzhan zhig gis bram ze'i bu myur 'gro zhes bya ba bkri'o zhes smras so/_/kha cig gis 
[\[96b.7\]]legs gyis de bzhin bya'o zhes smras nas/_de dag gis bram ze'i bu myur 'gro khrid de rgya mtsho chen por zhugs so/_/de nas rgya mtsho chen po'i nang du dong ba dang /_myur 'gro rol mo pi bang mnyan gyis long shig ces smras pa dang /_des pi bang len cing glu len pa la zhugs na des pi 
[\[97a\]]
[\[97a.1\]]bang de'i rgyud ltag ma la ma reg nas tshong pa de dag gis myur 'gro rgyud ltag ma 'di la ci'i phyir mi reg ces smras pa dang /_kye de ste 'di la reg na ni nyes pa'i dmigs su 'gyur ro/_/de dag gis bram ze'i bu nyes pa'i dmigs su 'gyur ba ci shig yod reg zhig ces smras pa dang /_
[\[97a.2\]]des reg pa dang gru bo che 'phar te gru bub cing zhig pas tshong pa de dag dus las 'das so/_/de ni sngon gyi las kyi mthus shing leb cig zin te myur ba'i rlung gis gling ka sher phul lo/_/de de na skyed mos tshal gzhan zhig na 'dug ste de nas mi gzhan ni med kyi des sho shum pa de mthong ba dang de dang de 
[\[97a.3\]]lhan cig tu nyal lo/_/de nyin par ni myur 'gro dang yongs su spyod/_mtshan mo ni rgyal po tshangs sbyin dang spyod do/_/des bzang mo khyod mtshan mo gang du 'gro zhes smras pa dang /_de de dang mdza' bar gyur pas thams cad smras nas/_des smras pa/_bzang mo de ste de bzhin bdag kyang 'khor 
[\[97a.4\]]mo 'jig tu khrid cig_/des smras pa/_jo bo legs kyis bkri'o/_/khyod kyi ming ci smros shig_/des smras pa/_bzang mo bdag gi ming ni myur 'gro zhes bya'o/_/khyod kyi ming ci zhes bya smros shig_/jo bo bdag gi ming ni sho shum pa zhes bgyi'o/_/des rdo ba las thabs su sbyar bar 
[\[97a.5\]]brtsams te nyin gcig ni rdo chung ngu zhig blangs te bya gshog [{]bzangs [,]bzang [}]la zhon/_nyi ma gnyis na rdo de tsam gnyis so/_/nyi ma gsum na rdo de tsam gsum po nas de bzhin du mi'i tshad dang mnyam pa'i bar du khyer ro/_/de nas myur 'gro dang lhan cig tu bya gshog [{]bzangs [,]bzang [}]la zhon te dong nas/_sho 
[\[97a.6\]]shum pa na re jo bo mig ma dbye nyes pa byung ta re zhes smras pa dang /_des mig btsums nas nam 'khor mo 'jig dang nye bar phyin na des skye bo mang po dag gi sgra ca co thos pa dang /_des bsams pa/_da ni phyin gyis blta'o/_/des mig phye ba dang mig byung ste long bar gyur to/_/sho shum 
[\[97a.7\]]pas de skyed mos tshal du bzhag ste rgyal po tshangs sbyin gyi btsun mo rnams kyi nang du song ngo /_/de nas dus phyi zhig na dpyid kyi dus la bab ste/_shing dag ni kha 'bus/_ngang pa dang /_khrung khrung dang /_rma bya dang /_ne tso dang /_sha ri ka dang /_ko ki la dang /_'tsho ba 'tsho byed rnams sgra 'byin 
[\[97b\]]
[\[97b.1\]]pa'i nags stug por tshangs byin btsun mos bskor te sho shum pa dang lhan cig tu skyed mos tshal du dong ba dang /_bram ze'i bu myur 'gro me tog ti mi ra'i dri mnam nas des bsnams te/_de 'dra ba'i glu blang bar bsams nas/_rlung gis su ni bskyod pa dang /_ti mi ra yi dri mnam mo/_/gang na 
[\[97b.2\]]sho shum pa gnas pa/_ka she ru yi gling dag go/_/de rgyal po tshangs byin gyis thos nas des btsun mo dag la kye 'di na glu len pa su yin tshol cig ces bsgo ba dang /_de dag gis lha mig dang bral ba'i skyes bu zhig skyed mos tshal 'di na glu len cing mchis so zhes smras so/_/de rgyal 
[\[97b.3\]]pos bos te kye skyes bu khyod kyis glu blangs sam zhes smras pa dang /_lha bdag gis glu blangs so/_/kye skyes bu yang long shig dang yang mnyan no/_/des bsams pa/_gzhan ma yin gyi bdag gis blangs pa de snyan pa lta zhig ste/_de'i phyir rgyal po nyan par 'dod de/_gal te cung 
[\[97b.4\]]zad thob kyang srid snyam nas des glu blangs pa/_rlung gis su ni bskyod pa dang /_/ti mi ra yi dri mnam mo/_/gang na sho shum pa gnas pa/_/ka she ru yi gling dag go/_/rgyal pos kye skyes bu ka she ru'i gling 'di nas ji srid ces dris pa dang /_de tshigs su bcad de smras pa/_'di nas de'u 
[\[97b.5\]]dpag tshad brgya'i/_/rgya mtsho chen po'i chu rnams te/_/de na gnas pa sho shum pa/_/ka she ru yi gling dag na'o/_/de la rgyal po tshangs sbyin gyis de'i lan tshigs su bcad de smras pa/_/de ste bdag gi yid 'ong ba/_/sho shum pa zhes bya ba de/_/khyod kyis nyes par mthong thos na/_/lus la 
[\[97b.6\]]mtshan yod pa yang smros/_/des kyang slar tshigs su bcad de smras pa/_swa sti ka ni brla la yod/_/de yi nu ka 'khyil pa ste/_/ti mi ra yi me tog rnams/_/rgyud pa khyod kyi phyi ru'o/_/rgyal pos 'di yang 'di ltar ngan pa spyod pa gyur pa lta ste/_'di mi dgos kyis long ba 'di la sbyin no snyam 
[\[97b.7\]]bsams pa las phyis yang khros te tshigs su bcad de smras pa/_sho shum pa ni khyod sbyin pa/_/rgyan kun gyis ni bklubs bzhin te/_/bong bu bskyon la spugs nas ni/_/grong khyer nas ni myur du deng /_/rgyal po de khros nas bzhon pa bong bu la sho shum pa dang long ba lhan cig tu bskyon te 
[\[98a\]]
[\[98a.1\]]phyung ngo /_/des de khrid de phan tshun du 'khyam 'khyam nas/_nyi ma nub pa dang ri brags kyi grong gzhan zhig tu phyin te/_de na lha khang stong pa zhig tu gnas so/_/de'i nub mo mi rgod lnga brgya tsam zhig ri brags kyi grong khyer 'joms su lhags pa dang /_ri brags kyi grong na 
[\[98a.2\]]gnas pa'i skye bo mang po dag gis tshor nas de dag gis kun du bsgrags te/_ri brags kyi grong pa dag gis mi rgod rnams btags bcom mo/_/de nas mi rgod kyi dpon po de ma zin nas lha'i khang pa de nyid du zhugs pa dang /_ri brags kyi grong mi dag gis lha'i khang pa de kho ra khor 
[\[98a.3\]]yug tu bskor nas mi rgod dpon po des sgo bcad do/_/ri brags kyi grong mi dag gis kye 'di na su zhig gnas zhes smras pa dang /_bram ze'i bu myur 'gros smras pa/_kye bdag cag ni 'gron po'o/_/de dag gis smras pa/_mi rgod 'di phyir byung shig_/gyin da khyod nyid don med 
[\[98a.4\]]par byas sa re/_mi rgod kyi sde dpon des sho shum pa la kye long ba 'dis ci zhig bya 'di bskrad la bdag cag gnyis yongs su spyad do zhes smras pa dang /_des jo bo legs kyis de bzhin mdzod cig dang /_bdag ni khyod kyi'o zhes smras nas de dang mi rgod kyi sde dpon gyis long ba de ra 
[\[98a.5\]]ba'i rtsig pa'i kha nas bor ba dang /_ri brags kyi grong mi de dag gis de'i mgo bcad de bor ro/_/de phyi de nyin mi rgod kyi sde dpon gyis khrid de dong ba las chu bo ka ra da bar phyin te rgal du gru med nas des bzang mo ka ra da ba 'di ni chus gang ba la brgal bar bya na/_khyod rgyan dang bcas te 
[\[98a.6\]]rgal du ni mi nus kyis/_khyed re zhig khrus byed cing 'dug shig dang ngas rgyan rnams bskyal to/_/phyir 'ongs nas phyis khyod bsgral bar bya'o zhes smras pa dang /_mos jo bo legs kyis de bzhin du khrus bya'o zhes smras nas/_des de la gos dang rgyan thams cad byin te/_de chu'i nang du 
[\[98a.7\]]zhugs te sgren mor 'dug go/_/de yang chu'i dbus su phyin pa dang de la 'dis bdag gi rgyan dang gos rnams phrogs te mi 'ong ngam zhes 'gyod pa skyes nas des tshigs su bcad de smras pa/_ka ra da 'di chu yis gang /_/bzang mos khyod la rdzas kun byin/_/bdag gi dogs pa 
[\[98b\]]
[\[98b.1\]]skyes par gyur/_/sdig can khyod kyis bdag ma slu/_/des kyang tshigs su bcad de smras pa/_mi bshes khyod kyis bshes rnying bsad/_/skyes bu de ni don med do/_/de bas khyod la yid brtan dka'/_/bdag kyang khyod kyis mi bsad dam/_/des de la phrogs te bros so/_/de yang 
[\[98b.2\]]sgren mor rtswa stug po'i nang du zhugs te 'dug pa dang /_ci tsam na wa rgan po gzhan zhig sha ltar ltar po zhig khyer te/_chu bo ka ra da ba'i 'gram nas song ba dang nya zhig kyang rgyags ches pas chu la rgal ba dang /_skam sa la lhung nas des sha de bor te nya'i phyir brgyugs pa dang /_nya ni phyir chu bo ka 
[\[98b.3\]]ra da bar zhugs/_sha de yang bya 'ol bas khyer nas de gnyis ka las bral bas rna ba phab ste 'gyod cing 'dug pa/_sho shum pa rtswa stug po'i nang na 'dug pas mthong nas mos tshigs su bcad de smras pa/_sha dum de ni 'ol bas phrogs/_/nya ni chu bo'i nang du bros/_/gnyis ka 
[\[98b.4\]]las su bral bar gyur/_/was ni mya ngan cir mi byed/_/des phyogs bzhir bltas pa dang /_/su yang ma mthong ste/_de nas tshigs su bcad de smras pa/_mi rgod gar yang mi byed cing /_/glu la'ang bdag ni mi dga' na/_/rtswa yi nang na gnas pa su/_/bdag la 'phya zhing 
[\[98b.5\]]dgod par byed/_/des zhang po bdag ni sho shum pa'o zhes smras pa dang /_wa de khros te des bsams pa/_sbyar ma 'di bdag la 'phya bar shes nas tshigs su bcad de smras pa/_khyo ni khyod kyis bsad pa yin/_/byi bo de ni bros pas na/_/gnyi ga la ni bral bar gyur/_/sbyar ma mya 
[\[98b.6\]]ngan cir mi byed/_/mos slar tshigs su bcad de smras pa/_bdag gi khyim du song nas ni/_/khyo mchog cig ni blang bar bya/_/de nas khyo cig rnyed pa dang /_/rigs sun dbyung bar mi bya'o/_/was tshigs su bcad de smras pa/_gang gi dus na gang gA slar log cing /_/zho yi 
[\[98b.7\]]kha dog tu ni bya rog gyur/_/'bras bu byung ba de dus na/_/khyod gdod tshul khrims ldan par 'gyur/_/nam zhig bya rog 'ug pa gnyis/_/shing gcig la ni gnas bcas nas/_/yid dga' ba ru gyur pa na/_/de tshe tshul khrims khyod ldan no/_/nam zhig sbrul dang sre mo gnyis/_/
[\[99a\]]
[\[99a.1\]]khung bu gcig tu gnas pa na/_/dga' bar gyur cing 'khod pa ste/_/de tshe tshul khrims khyod ldan no/_/nam zhig rus sbal bal las ni/_/bgo ba dag ni legs byas nas/_/dgun gyi bgo bar gyur pa na/_/de ni tshul khrims khyod ldan no/_/nam zhig sbrang bu'i rje ngar 
[\[99a.2\]]las/_/skas ka ru ni legs bcas te/_/mtho ris 'gro ba'i skas btsugs na/_/de tshe tshul khrims khyod ldan no/_/nam zhig kun da'i sdong bu la/_/zam pa rab tu legs byas nas/_/bal glang de ru 'gro bar gyur/_/de tshe tshul khrims khyod ldan no/_/nam zhig rgya mtsho'i dbus nas 
[\[99a.3\]]kyang /_/legs par yang ni me 'bar la/_/skye bo dag ni de la 'jug_/de tshe tshul khrims khyod ldan no/_/sho shum pa bdag gis bzhad gad byas pa ni der zad na/_bdag gis khyod sngon gyi gnas su slar gzhag par bya na khyod kyis bdag la lan ci zhig bya zhes smras pa dang /_des zhang 
[\[99a.4\]]po de ste bdag khyod kyis sngon gyi gnas su bzhag na ni khyod la bdag gis khyod nyin re zhing sha dum bu re re sbyin no zhes smras pa dang /_des de bzhin gzhag gis ltos shig_/khyod chu klung du zhugs la lkog ma man chad chur chug la shar phyogs su ltos te 'dug shig dang /_bdag gis lha 
[\[99a.5\]]la gsol lo zhes zer te/_des rgyal po'i pho brang dang nye bar song ste/_lha 'di ltar sho shum pa ni dge zhing bden te dka' thub spyod pa byed kyi myur du bod pa'i rigs so zhes gsol pa dang /_rgyal po tshangs byin gyis wa'i skad la mkhas nas des blon po la kye chu bo ka ra na da na sho shum pa dka' 
[\[99a.6\]]thub spyod cing 'dug go zhes thos kyis de tshur khug shig ces bsgo'o/_/de dag gis gos dang rgyan bskon te 'ongs pa dang /_rgyal pos sngon gyi gnas su slar bzhag go/_/mos de la nyi ma re re zhing sha'i dum bu re re byin no/_/ji srid cig gi dus su byin te/_de nam ma byin pa dang /_wa des 
[\[99a.7\]]rgyal po'i pho brang dang nye bar 'dug nas sho shum pa de ste khyod kyis bdag la sha'i dum bu byin na ni dge'o/_/ma byin na ni legs par brdegs la ji ltar sngon gyi gnas su phyir yang gzhag go zhes bsdigs pa dang /_mos thos nas skrag ste yang de la nyi ma re re zhing sha'i dum bu sbyin pa la zhugs so/_/
[\[99b\]]
[\[99b.1\]]dge slong dag ji snyam du sems/_gang sho shum pa de ni 'di ltar 'di bzhin de'i dus na dge slong ma ut+pa la'i kha dog ma'o/_/gang myur 'gro de ni de'i tshe de'i dus na 'di ltar dge slong pha 'char ka'o/_/de'i tshe de'i dus na yang 'di ltar 'dis dri las shes te/_da ltar yang 'dis dri las shes so/_/
[\[99b.2\]]bcom ldan 'das kyis de skad gsungs pa dang /_dge slong pha dag bcom ldan 'das kyis bshad pa la yi rangs nas mngon par dga'o//_//'dul ba phran tshegs kyi gzhi/_bam po sum bcu rtsa drug pa/_sangs rgyas bcom ldan 'das mnyan du yod pa dze ta'i tshal mgon med 
[\[99b.3\]]zas sbyin gyi kun dga' ra ba na bzhugs te/_chu bo bal gu ma ti'i 'gram na dge slong dag 'jim pa'i ril bu dang pho long gi sbyor bas nyon mongs pa thams cad spangs te dgra bcom pa mngon du byas pa de'i tshe bcom ldan 'das kyis dge slong rnams la bka' stsal pa/_de lta bas na dge slong dag gis 
[\[99b.4\]]'di bzhin du 'jim pa'i ri lu dang pho long gi sbyor ba byas te brtson par byos shig_/nan tan du byos shig_/'bad par byos shig_/ji ltar chu bo bal gu ma ti'i 'gram na dge slong rnams brtson par byas/_nan tan du byas/_'bad par byas pa bzhin no/_/dge slong dag gis brtson 'grus 
[\[99b.5\]]ma gtang shig_/dge slong dag gis brtson 'grus btang na 'das pa dang bcas par 'gyur ro/_/sangs rgyas bcom ldan 'das grong ki ta zhes bya ba'i drung ri ka ta'i nags stug po na bzhugs so/_/de'i tshe ri ka ta'i dge slong tha skar skyes dang nab so dang /_dge slong dmar skya rnams 
[\[99b.6\]]gnas te/_de dag gis 'di lta bu dang /_'di 'dra bar 'thab pa dang /_'thab tu 'jug pa dang /_ched du ltar 'dong zhing 'khod pa de 'di lta ste/_bal glang 'thab pa dang /_rta 'thab pa dang /_shing rta 'thab pa dang /_dpung bu chung 'thab pa dang /_dbyug pas 'thab pa dang /_khu tshur 
[\[99b.7\]]gyis 'thab pa dang /_khyu mchog 'thab pa dang /_ma he 'thab pa dang /_ra thug 'thab pa dang /_thug re 'thab pa dang /_khyi 'thab pa dang /_bya 'bar ta ka 'thab pa dang /_bya la ba ka 'thab pa dang /_bya gag 'thab pa dang /_bud med stobs 'gyed pa dang /_skyes pa stobs 'gyed pa dang /_
[\[100a\]]
[\[100a.1\]]gzhon nu stobs 'gyed pa dang /_gzhon nu ma rnams stobs 'gyed du 'jug pa dang /_dad pa'i bram ze dang khyim bdag dag 'phya zhing smod dam ngan du zer nas/_'di ltar dge slong legs par bshad pa'i chos 'dul ba la rab tu byung yang bal glang 'thab par byed byed 
[\[100a.2\]]du 'jug pa'i dge sbyong mgo reg 'di la ci phyir bsod snyoms sbyin pa dang /_mchod par bya snyam du sems so/_/de ltar gyur pa dge slong dag gis bcom ldan 'das la gsol nas bcom ldan 'das kyis bka' stsal pa/_dge slong dag bram ze dang khyim bdag rnams ni rigs par 
[\[100a.3\]]'phya'o/_/de lta bas na dge slong dag gis bal glang la sogs pa 'thab tu mi gzhug_/blta bar yang mi bya'o/_/dge slong dag gis bal glang la sogs pa 'thab par byed dam byed du 'jug gam/_bltas na 'das pa dang bcas par 'gyur ro//_//mdor na/_btsa' zhugs 
[\[100a.4\]]pa dang dge slong mas/_/yongs su dris pa smras pa'o/_/las rnams dag kyang bya ba ste/_/slar babs pa yi dge slong ma/_/sangs rgyas bcom ldan 'das ser skya'i gnas shing n+ya gro d+ha'i kun dga' ra ba na bzhugs te/_de nas gau ta mI skye dgu'i bdag mo chen mo shAkya mo lnga brgya dang lhan 
[\[100a.5\]]cig tu bcom ldan 'das gang na ba der dong ste phyin pa dang bcom ldan 'das kyi zhabs la mgo bos phyag 'tshal te phyogs gcig tu 'khod do/_/phyogs gcig tu 'khod nas/_gau ta mI skye dgu'i bdag mo chen mo la bcom ldan 'das kyis chos kyi gtam yang dag par bstan/_
[\[100a.6\]]yang dag par bskul/_yang dag par gzengs bstod/_yang dag par dga' bar byas so/_/rnam grangs du mar chos kyi gtam gyis yang dag par bstan/_yang dag par bskul/_yang dag par gzengs bstod/_yang dag par dga' bar byas te cang mi gsung ba dang /_gau ta 
[\[100a.7\]]mI skye dgu'i bdag mo chen mo stan las langs te bcom ldan 'das gang na ba de logs su thal mo sbyar te phyag 'tshal nas bcom ldan 'das la 'di skad ces gsol to/_/btsun pa de ste bud med kyis dge sbyong gi 'bras bu bzhi 'thob pa'i skabs mchis na bud med rnams legs par 
[\[100b\]]
[\[100b.1\]]bshad pa'i chos 'dul ba la rab tu byung ste bsnyen par rdzogs nas dge slong ma'i dngos po spyod cing bud med rnams bcom ldan 'das kyi drung na tshangs par spyad pa spyod du gsol zhes gsol pa dang /_bcom ldan 'das kyis skye dgu'i bdag mo chen mo la 'di skad ces bka' stsal 
[\[100b.2\]]to/_/gau ta mI khyod 'di ltar khyim mi mo'i gos dkar po gyon la nam 'tsho'i bar du de 'ba' zhig pa la yongs su rdzogs pa/_yongs su dag pa yongs su byang bar tshangs par spyad pa spyod cig dang /_khyod la yun ring po'i don dang /_phan pa dang /_bde bar 'gyur ro/_/gau ta mI skye 
[\[100b.3\]]dgu'i bdag mo chen mos lan gnyis lan gsum du yang bcom ldan 'das la 'di skad ces gsol to/_/btsun pa de ste bud med kyis dge sbyong gi 'bras bu bzhi 'thob pa'i skabs mchis na bud med rnams legs par gsungs pa'i chos 'dul ba la rab tu byung ste bsnyen par rdzogs nas 
[\[100b.4\]]dge slong ma'i dngos por spyod cing bud med rnams bcom ldan 'das kyi drung na tshangs par spyad pa spyod du gsol zhes gsol pa dang /_bcom ldan 'das kyis lan gnyis lan gsum du yang gau ta mI skye dgu'i bdag mo chen mo la gau ta mI khyod 'di ltar khyim mi mo'i gos dkar po gyon la 
[\[100b.5\]]nam 'tsho'i bar du de 'ba' zhig pa la yongs su rdzogs pa/_yongs su dag pa/_yongs su byang bar tshangs par spyad pa spyod cig dang /_khyod la yun ring po'i don dang /_phan pa dang bde bar 'gyur ro/_/zhes bka' stsal pa dang /_de nas gau ta mI skye dgu'i bdag mo chen mo 
[\[100b.6\]]bcom ldan 'das kyis lan gsum du ma gnang ba dang /_bcom ldan 'das kyi zhabs la mgo bos phyag 'tshal nas bcom ldan 'das kyi drung nas dong ngo /_/de nas bcom ldan 'das kyis ser skya'i gnas na ji srid dgyes kyi bar du bzhugs nas lhung bzed dang chos gos bsnams 
[\[100b.7\]]te/_yul na di ka gang na ba der rgyu zhing gshegs pa dang /_gau ta mI skye dgu'i bdag mo chen mos bcom ldan 'das ser skya'i gnas na ji srid dgyes kyi bar du bzhugs nas lhung bzed dang chos gos bsnams te/_yul na di ka gang na ba der rgyu zhing gshegs par thos so/_/de ltar 
[\[101a\]]
[\[101a.1\]]thos pa dang shAkya mo lnga brgya dang lhan cig tu rang gis mgo bregs te chos gos bgos so/_/mgo bregs shing sbyar ma gyon te bcom ldan 'das kyi dgongs mal du rjes bzhin 'brang zhing dong ngo /_/de nas bcom ldan 'das kyi yul br-i dzi nas ljongs rgyu zhing na di kar byon te 
[\[101a.2\]]na di ka'i gu ji'i gnas na bzhugs so/_/de nas gau ta mI skye dgu'i bdag mo chen mo lus ngal/_lus chad/_lus dub ste/_rdul gyis lus la phog bzhin du bcom ldan 'das ga la ba der song ste phyin pa dang /_bcom ldan 'das kyi zhabs la mgo bos phyag 'tshal te phyogs gcig 
[\[101a.3\]]tu 'khod do/_/phyogs gcig tu 'khod nas gau ta mI skye dgu'i bdag mo chen mo ni bcom ldan 'das kyis chos kyi gtam gyis yang dag par bstan/_yang dag par bskul/_yang dag par gzengs bstod/_yang dag par dga' bar byas te/_rnam grangs du mar chos kyi gtam yang 
[\[101a.4\]]dag par bstan/_yang dag par bskul/_yang dag par gzengs bstod/_yang dag par dga' bar byas te cang mi gsung bar bzhugs pa dang /_gau ta mI skye dgu'i bdag mo chen mo stan las langs te/_bcom ldan 'das gang na ba der thal mo sbyar te phyag 'tshal nas bcom ldan 
[\[101a.5\]]'das la 'di skad ces gsol to/_/btsun pa de ste bud med kyis dge sbyong gi 'bras bu bzhi 'thob pa'i skabs mchis na bud med rnams legs par gsungs pa'i chos 'dul ba la rab tu byung ste/_bsnyen par rdzogs nas dge slong ma'i dngos po spyod cing bud med rnams bcom ldan 
[\[101a.6\]]'das kyi drung na tshangs par spyad pa spyod du gsol zhes gsol pa dang /_bcom ldan 'das kyis gau ta mI skye dgu'i bdag mo chen mo la gau ta mI khyod 'di ltar 'di bzhin du nam 'tsho'i bar du mgo bregs te sbyar ma gyon la nam 'tsho'i bar du de 'ba' zhig yongs su rdzogs pa/_yongs 
[\[101a.7\]]su dag pa dang /_yongs su byang bar tshangs par spyad pa spyod cig dang /_khyod la yun ring po'i don dang /_phan pa dang /_bde bar 'gyur ro zhes bka' stsal to/_/gau ta mI skye dgu'i bdag mo chen mos lan gnyis lan gsum du yang bcom ldan 'das la 'di skad ces gsol to/_/
[\[101b\]]
[\[101b.1\]]btsun pa de ste bud med kyis dge sbyong gi 'bras bu bzhi 'thob pa'i skabs mchis na bud med rnams legs par gsungs pa'i chos 'dul ba la rab tu byung zhing bsnyen par rdzogs nas dge slong ma'i dngos por spyod cing /_bud med rnams bcom ldan 'das kyi drung na tshangs par spyad 
[\[101b.2\]]pa spyod du gsol/_zhes de skad gsol pa dang /_bcom ldan 'das kyis lan gnyis lan gsum du yang gau ta mI skye dgu'i bdag mo chen mo la gau ta mI khyod kyis 'di ltar 'di bzhin du nam 'tsho'i bar du mgo bregs te sbyar ma gyon la de 'ba' zhig yongs su rdzogs pa dang /_yongs su dag pa dang /_
[\[101b.3\]]yongs su byang bar tshangs par spyad pa spyod cig dang /_khyod la yun ring po'i don dang phan pa dang bde bar 'gyur ro/_/gau ta mI skye dgu'i bdag mo chen mo la lan gnyis lan gsum du bcom ldan 'das kyis ma gnang ba dang phyi rol gyi sgo khang gi phyogs gcig tu 'dug ste ngu zhing mchi ma 'byin to/_/
[\[101b.4\]]tshe dang ldan pa kun dga' bos gau ta mI skye dgu'i bdag mo chen mo phyi rol gyi sgo khang gi phyogs gcig tu 'dug nas ngu zhing mchi ma byung ba mthong ngo /_/de ltar mthong ba dang /_gau ta mI skye dgu'i bdag mo chen mo la gau ta mI khyod ci'i phyir na phyi rol gyi sgo khang gi phyogs gcig tu 'dug la ngu zhing mchi ma 
[\[101b.5\]]'byin ces smras pa dang /_btsun pa kun dga' bo 'di ltar bud med kyis legs par bshad pa'i chos 'dul ba la rab tu byung nas bsnyen par rdzogs te dge slong ma'i dngos por ma gnang ngo /_/gau ta mI de lta na sdod cig dang ngas bcom ldan 'das la gsol lo/_/de nas tshe dang ldan pa 
[\[101b.6\]]kun dga' bos bcom ldan 'das gang na ba der song ste drung du phyin pa dang /_bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas tshe dang ldan pa kun dga' bos bcom ldan 'das la btsun pa de ste bud med dge sbyong gi 
[\[101b.7\]]'bras bu bzhi 'thob pa'i skabs mchis na bud med dag legs par bshad pa'i chos 'dul ba la rab tu byung zhing bsnyen par rdzogs nas dge slong ma'i dngos por spyod cing /_bcom ldan 'das kyi drung na bud med rnams tshangs par spyad pa spyod du gsol zhes de skad gsol pa dang /_kun 
[\[102a\]]
[\[102a.1\]]dga' bo khyod bud med legs par bshad pa'i chos 'dul ba la rab tu byung zhing bsnyen par rdzogs te dge slong ma'i dngos por ma gsol cig_/de ci'i phyir zhe na/_kun dga' bo legs par bshad pa'i chos 'dul ba la bud med rab tu phyung na chos 'dul ba de 
[\[102a.2\]]yun ring du gnas par mi 'gyur ro/_/de 'di lta ste kun dga' bo dper na khyim gang na bud med mang zhing skyes pa nyung ba de na rkun po dang mi la rku ba rnams kyis choms par 'gyur zhing rab tu choms par 'gyur ro/_/kun dga' bo de bzhin du chos 'dul ba la bud med rab tu phyung na chos 
[\[102a.3\]]'dul ba de yun ring du gnas par mi 'gyur ro/_/'di lta ste/_kun dga' bo dper na/_'bras sA lu phun sum tshogs pa'i zhing la ser ba'i 'khor lo mi bzad pa babs na/_'bras sA lu de nyid nyams par 'gyur/_rnam par nyams par 'gyur/_tshul ma yin pas ma rung 
[\[102a.4\]]bar 'gyur ro/_/kun dga' bo de bzhin du chos 'dul ba la bud med rab tu byung na/_chos 'dul ba 'di yun ring du mi gnas par 'gyur ro/_/'di lta ste kun dga' bo zhing rmed pa'i khyim bdag bu ram shing phun sum tshogs pa la btsa'i nad byung na bu ram shing dag ma rung bar 'gyur/_chud 
[\[102a.5\]]zos par 'gyur ro/_/kun dga' bo de ltar de bzhin du chos 'dul ba la bud med rab tu byung na chos 'dul ba 'di yun ring du gnas par mi 'gyur ro/_/'on kyang kun dga' bo ngas bud med rnams la dgag cing mi 'da' bar bya ba'i phyir bla ma'i chos brgyad bcas pa la bud med kyis nam 
[\[102a.6\]]'tsho'i bar du bslab par bya'o/_/de 'di lta ste kun dga' bo khyim bdag zhing pas dbyar 'das te ston kyi dus na chu bo'am yur ba yang rung chu bcad na chu de bgags pas 'da' bar mi 'gyur ro/_/kun dga' bo de ltar de bzhin du bud med rnams kyi nyes pa dgag cing mi 'da' bar bya ba'i 
[\[102a.7\]]bla ma'i chos brgyad bca' bar bya'o/_/de la bud med rnams kyis nam 'tsho'i bar du bslab par gyis shig_/brgyad gang zhe na/_kun dga' bo dge slong rnams las bud med rnams kyis rab tu 'byung ba dang bsnyen par rdzogs nas dge slong ma'i dngos por 'gyur ba rab tu rtogs par 
[\[102b\]]
[\[102b.1\]]bya'o/_/kun dga' bo ngas 'di ni bud med rnams kyi nyes pa dgag cing mi 'da' bar bya ba'i phyir bla ma'i chos dang por bcas te/_de la bud med rnams kyis nam 'tsho'i bar du bslab par bya'o/_/kun dga' bo dge slong ma dag gis dge slong pha rnams la zla ba phyed phyed cing ston pa'i lung rjes su 
[\[102b.2\]]bstan pa btsal bar bya'o/_/kun dga' bo ngas 'di ni bud med rnams kyi nyes pa dgag cing mi 'da' bar bya ba'i phyir bla ma'i chos gnyis su bcas te/_de la bud med rnams kyis nam 'tsho'i bar du bslab par bya'o/_/kun dga' bo dge slong ma dag gis dge slong pha med pa'i gnas su dbyar 
[\[102b.3\]]tshul du mi 'jug par bya ste/_kun dga' bo ngas 'di ni bud med rnams kyi nyes pa dgag cing mi 'da' bar bya ba'i phyir bla ma'i chos gsum du bcas te/_de la bud med rnams kyis nam 'tsho'i bar du bslab par bya'o/_/kun dga' bo dge slong ma dbyar tshul du zhugs pas dge 'dun 
[\[102b.4\]]gnyis ka la mthong ba dang thos pa dang dogs pa'i gnas gsum du skabs dbye bar bya ste/_kun dga' bo ngas 'di ni bud med rnams kyi nyes pa dgag cing mi 'da' bar bya ba'i phyir bla ma'i chos bzhir bcas te/_de la bud med rnams kyis nam 'tsho'i bar du bslab par bya'o/_/kun dga' bo dge 
[\[102b.5\]]slong mas dge slong pha tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa la gleng bar mi bya dran par mi bya ste/_kun dga' bo dge slong mas dge slong pha la tshul khrims nyams pa dang /_lta ba nyams pa dang /_spyod pa nyams pa dang /_'tsho ba 
[\[102b.6\]]nyams pa rnams gleng ba dang /_dran par byed pa dag mi gnang ngo /_/dge slong dag gis ni dge slong ma la tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa la gleng ba dang /_dran par byed pa la dgag pa med de/_kun dga' bo ngas 'di ni bud med 
[\[102b.7\]]rnams kyi nyes pa dgag cing mi 'da' bar bya ba'i phyir bla ma'i chos lngar bcas te/_de la bud med rnams kyis nam 'tsho'i bar du bslab par bya'o/_/kun dga' bo dge slong mas dge slong pha la tshig ngan pa mi smra/_khro bar mi bya/_bsdigs par mi bya'o/_/kun dga' bo dge slong mas dge 
[\[103a\]]
[\[103a.1\]]slong la tshig ngan pa smra ba dang /_khro ba dang /_bsdigs pa rnams mi gnang ste/_kun dga' bo ngas 'di ni bud med rnams kyi nyes pa dgag cing mi 'da' bar bya ba'i phyir bla ma'i chos drug par bcas te/_de la bud med rnams kyis nam 'tsho'i bar du bslab par bya'o/_/kun 
[\[103a.2\]]dga' bo bla ma'i chos nyams na dge slong mas dge 'dun gnyi ga la zla ba phyed kyi bar du mnyes par bya ba spyod cig_/kun dga' bo ngas 'di ni bud med rnams kyi nyes pa dgag cing mi 'da' bar bya ba'i phyir bla ma'i chos bdun du bcas te/_de la kun dga' bo bud med rnams kyis nam 'tsho'i 
[\[103a.3\]]bar du bslab par bya'o/_/kun dga' bo dge slong ma bsnyen par rdzogs nas lo brgya lon pas da gzod bsnyen par rdzogs pa'i dge slong la tshig snyan pa dang /_bstod pa dang ldang ba dang /_thal mo sbyar ba dang /_phyag bya ba bya ste/_kun dga' bo ngas 'di ni bud med rnams kyi nyes pa dgag cing 
[\[103a.4\]]mi 'da' bar bya ba'i phyir bla ma'i chos brgyad du bcas te/_'di la bud med rnams kyis nam 'tsho'i bar du bslab par bya'o/_/kun dga' bo de ste gau ta mI skye dgu'i bdag mo chen mos bla ma'i chos 'di brgyad la yang dag par bzung zhing nan tan du byas na 'di nyid de la rab tu byung ba'o/_/de nyid bsnyen 
[\[103a.5\]]par rdzogs pa'o/_/de nyid nyes pa'i dngos po zhes bka' stsal pa dang /_de nas tshe dang ldan pa kun dga' bo bcom ldan 'das kyis gsungs pa la mngon par dga' ste rjes su yi rangs nas bcom ldan 'das kyi zhabs la mgo bos phyag 'tshal te bcom ldan 'das kyi drung nas song ngo /_/gau ta 
[\[103a.6\]]mI skye dgu'i bdag mo chen mo ga la ba der dong ste phyin pa dang /_gau ta mI skye dgu'i bdag mo chen mo la 'di skad ces smras so/_/gau ta mI bud med rnams kyis legs par bshad pa'i chos 'dul ba la rab tu byung nas bsnyen par rdzogs te dge slong ma'i dngos por ni gnang mod kyi 'on kyang gau ta mI 
[\[103a.7\]]bcom ldan 'das kyi bud med rnams kyi nyes pa dgag cing mi 'da' bar bya ba'i phyir bla ma'i chos brgyad bcas te/_'di la bud med rnams kyis nam 'tsho'i bar du bslab par bya'o/_/nan tan du bya'o/_/btsun pa kun dga' bo bka' stsal pa de nyan kyis gsung shig_/gau ta mI bcom ldan 
[\[103b\]]
[\[103b.1\]]'das kyis ni 'di skad ces bka' stsal to/_/kun dga' bo dge slong las bud med rnams kyis rab tu 'byung ba dang bsnyen par rdzogs te dge slong ma'i dngos por rab tu rtogs par bya'o/_/gau ta mI bcom ldan 'das kyis 'di ni bud med rnams kyi nyes pa dgag cing mi 'da' bar bya ba'i phyir 
[\[103b.2\]]bla ma'i chos bcas pa dang po ste/_de la bud med rnams kyis nam 'tsho'i bar du bslab par bya'o/_/gau ta mI bcom ldan 'das kyis yang bka' stsal pa/_kun dga' bo dge slong rnams kyi drung na dge slong mas zla ba phyed phyed cing ston pa'i lung rjes su bstan pa btsal bar bya'o/_/gau ta mI 
[\[103b.3\]]bcom ldan 'das kyis 'di ni bud med rnams kyi nyes pa dgag cing mi 'da' bar bya ba'i phyir bla ma'i chos gnyis su bcas te/_de la bud med rnams kyis nam 'tsho'i bar du bslab par bya'o/_/gau ta mI bcom ldan 'das kyis yang bka' stsal pa/_kun dga' bo dge slong mas dge slong med pa'i 
[\[103b.4\]]gnas su dbyar tshul du ma 'jug cig_/gau ta mI bcom ldan 'das kyis 'di ni bud med rnams kyi nyes pa dgag cing mi 'da' bar bya ba'i phyir bla ma'i chos gsum du bcas te/_'di la bud med rnams kyis nam 'tsho'i bar du bslab par bya'o/_/gau ta mI bcom ldan 'das kyis yang bka' stsal pa/_
[\[103b.5\]]kun dga' bo dbyar tshul du zhugs pa'i dge slong mas dge 'dun gnyis ka la mthong ba dang /_thos pa dang /_dogs pa'i gnas gsum du skabs dbye bar bya'o/_/gau ta mI bcom ldan 'das kyis 'di ni bud med rnams kyi nyes pa dgag cing mi 'da' bar bya ba'i phyir bla ma'i chos bzhir bcas te/_
[\[103b.6\]]'di la bud med rnams kyis nam 'tsho'i bar du bslab par bya'o/_/gau ta mI bcom ldan 'das kyis yang 'di skad gsungs so/_/kun dga' bo dge slong mas dge slong tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa la gleng bar mi bya/_dran 
[\[103b.7\]]par mi bya'o/_/kun dga' bo dge slong mas dge slong tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa la gleng bar bya ba dang /_dran par bya ba mi gnang ngo /_kun dga' bo dge slong gis ni dge slong ma tshul khrims nyams pa dang /_lta ba nyams 
[\[104a\]]
[\[104a.1\]]pa dang /_spyod pa nyams pa dang /_'tsho ba nyams pa la gleng bar byed/_dran par byed pa la mi gnang ba med do/_/gau ta mI bcom ldan 'das kyis 'di ni bud med rnams kyi nyes pa dgag cing mi 'da' bar bya ba'i phyir bla ma'i chos lnga par bcas te 'di la bud med rnams kyis nam 
[\[104a.2\]]'tsho'i bar du bslab par bya'o/_/gau ta mI bcom ldan 'das kyis yang bka' stsal pa/_kun dga' bo dge slong mas dge slong la tshig ngan pa smra bar mi bya'o/_/khro bar mi bya/_bsdigs par mi bya'o/_/kun dga' bo dge slong mas dge slong la tshig ngan pa smra ba dang /_khro ba dang /_bsdigs 
[\[104a.3\]]pa rnams mi gnang ste/_gau ta mI bcom ldan 'das kyis 'di ni bud med rnams kyi nyes pa dgag cing mi 'da' bar bya ba'i phyir bla ma'i chos drug par bcas te/_de la bud med rnams kyis nam 'tsho'i bar du bslab par bya'o/_/gau ta mI yang bcom ldan 'das kyis bka' stsal pa/_kun dga' 
[\[104a.4\]]bo bla ma'i chos byung ba'i dge slong mas dge 'dun sde gnyis la zla ba phyed phyed kyi bar du mnyes par spyod do/_/gau ta mI bcom ldan 'das kyis 'di ni bud med rnams kyi nyes pa dgag cing mi 'da' bar bya ba'i phyir bla ma'i chos bdun du bcas te/_de la bud med rnams kyis nam 'tsho'i bar du bslab 
[\[104a.5\]]par bya'o/_/gau ta mI bcom ldan 'das kyis yang bka' stsal pa/_bsnyen par rdzogs nas lo brgya lon pa'i dge slong mas da gzod bsnyen par rdzogs pa'i dge slong la tshig snyan pa dang /_bstod pa dang ldang ba dang /_thal mo sbyar ba dang /_phyag bya bar bya'o/_/gau ta mI bcom 
[\[104a.6\]]ldan 'das kyis 'di ni bud med rnams kyi nyes pa dgag cing mi 'da' bar bya ba'i phyir bla ma'i chos brgyad du bcas te/_de la bud med rnams kyis nam 'tsho'i bar du bslab par bya'o/_/bcom ldan 'das kyis yang bka' stsal pa/_kun dga' bo de ste gau ta mI skye dgu'i bdag mo 
[\[104a.7\]]chen mo bla ma'i chos 'di brgyad yang dag par bzung zhing nan tan byas na de la 'di nyid de'i rab tu byung ba'o/_/'di ni bsnyen par rdzogs pa'o/_/'di ni dge slong ma'i dngos po yin no zhes bka' stsal to/_/btsun pa kun dga' bo bcom ldan 'das kyis bud med rnams kyi nyes pa dgag 
[\[104b\]]
[\[104b.1\]]cing mi 'da' bar bya ba'i phyir bla ma'i chos brgyad 'di rnams bcas te/_de la bud med rnams kyis nam 'tsho'i bar du bslab par bgyi ba 'di ni bdag gis ngag dang /_yid dang /_spyi bos kyang mnod do/_/btsun pa kun dga' bo de 'di lta ste/_rgyal rigs kyi bu mo'am/_bram ze'i bu mo'am/_
[\[104b.2\]]rje'u rigs kyi bu mo'am/_dmangs rigs kyi bu mo yang rung rab tu bkrus pa/_rab tu byugs pa/_skra dang sen mo byad byas pa/_gos dkar po bgos pa la kha cig gis me tog ut+pa la'i phreng ba'am/_tsam pa ka'i phreng ba dang /_ba ri shi ka'i phreng ba dang /_a ti mug ti'i phreng ba yang /_
[\[104b.3\]]rung ba byin na des de la yid dga' rangs te lag pa gnyis kyis blangs nas yan lag gi mchog mgo bo la 'jog go/_/btsun pa kun dga' bo de bzhin du bcom ldan 'das kyis bud med rnams kyi nyes pa dgag cing mi 'da' bar bya ba'i phyir bla ma'i chos brgyad po 'di rnams bcas te/_de la 
[\[104b.4\]]bud med rnams kyis nam 'tsho'i bar du bslab par bgyi ba 'di dag ni bdag gis ngag dang /_yid dang /_spyi bos kyang mnod de/_bcom ldan 'das kyis nam gau ta mI skye dgu'i bdag mo chen mos bla ma'i chos rnams nyams su blangs pas na rab tu byung zhing bsnyen par rdzogs pa'i dge slong 
[\[104b.5\]]ma'i dngos por gnang ba de na sangs rgyas bcom ldan 'das la tshe dang ldan pa u pA lis btsun pa bcom ldan 'das kyis ni de ste gau ta mI skye dgu'i bdag mo chen mos bla ma'i chos brgyad yang dag par bzung nas nan tan byas na de la 'di nyid rab tu byung ba'o/_/'di nyid bsnyen par rdzogs pa'o/_/
[\[104b.6\]]'di nyid dge slong ma'i dngos po'o zhes bka' stsal na/_btsun pa de las gzhan pa'i bud med rnams ji ltar rab tu byung zhing bsnyen par rdzogs nas dge slong ma'i dngos por bgyi zhes zhus pa dang /_bcom ldan 'das kyis bka' stsal pa/_u pA li bud med gzhan ni rim bzhin 
[\[104b.7\]]du rab tu dbyung zhing bsnyen par rdzogs par bya'o/_/bcom ldan 'das kyis bud med gzhan ni rim bzhin du rab tu dbyung zhing bsnyen par rdzogs par byos shig ces bka' stsal na dge slong dag gis ji lta bu rim bzhin du bya ba mi shes nas de lta bur gyur pa dge slong dag gis bcom ldan 
[\[105a\]]
[\[105a.1\]]'das la gsol pa dang /_bcom ldan 'das kyis bka' stsal pa/_gau ta mI skye dgu'i bdag mo chen mo la sogs pa shAkya mo lnga brgya rnams ni bla ma'i chos rnams khas blangs pas rab tu byung zhing bsnyen par rdzogs te dge slong ma'i dngos por gyur to/_/bud med gzhan ni 
[\[105a.2\]]rim bzhin byas te dge slong ma gang la yang rung rab tu 'byung bar 'dod pa zhig gi drung du 'ongs nas des bar chad kyi chos rnams dris la gzung bar bya'o/_/bzung nas skyabs gsum dang /_dge bsnyen ma'i bslab pa'i gzhi lnga byin cig_/skyabs gsum gang zhe na/_sangs rgyas dang /_
[\[105a.3\]]chos dang /_dge 'dun no/_/bslab pa'i gzhi lnga gang zhe na/_srog gcod pa rab tu spangs pa dang /_ma byin par len pa dang /_'dod pas log par g.yem pa dang /[ {]brdzun [,]rdzun [}]du smra ba dang /_chang dang 'bru'i khu ba myos par 'gyur ba bag med pa'i gnas rab tu spangs shing chang dang 'bru'i khu ba 
[\[105a.4\]]myos pa bag med pa'i gnas las rab tu spangs pa de ltar 'di bzhin du bdag ming 'di zhes bgyi ba yang deng gi nyin par nas nam 'tsho'i bar du ma byin par len pa dang /_'dod pas log par spyod pa dang /[ {]brdzun [,]rdzun [}]du smra ba dang /_chang dang 'bru'i khu ba myos par 'gyur ba bag med pa'i gnas 
[\[105a.5\]]rab tu spangs pa'o/_/'di bzhin du yang skyabs su 'gro ba dang /_bslab pa'i gzhi sbyin par bya'o/_/thog mar ston pa la phyag byed du chug shig_/de nas dge slong ma gang gis skyabs su 'gro ba dang bslab pa'i gzhi sbyin pa de la phyag 'tshal zhing thal mo sbyor du chug la/_de nas des 'di 
[\[105a.6\]]skad du smra bar bya'o/_/'phags ma dgongs shig_/bdag ming 'di zhes bgyi ba nam 'tsho'i bar du rkang pa gnyis kyi nang na gtso bo sangs rgyas la skyabs su [(]'chi'o[,]mchi'o[)]/_/'dod chags dang bral ba'i nang na mchog dam pa'i chos la skyabs su mchi'o/_/mang po'i nang na mchog dge 'dun la 
[\[105a.7\]]skyabs su mchi'o/_/bdag ji srid 'tsho'i bar du dge bsnyen mar 'phags pas gzung du gsol/_de bzhin lan gnyis lan gsum du bya'o/_/de nas bslab pa'i gzhi lnga byin cig_/'phags ma dgongs shig_/ji ltar 'phags pa dgra bcom pa de dag gis nam 'tsho'i bar du srog 
[\[105b\]]
[\[105b.1\]]gcod pa spangs shing srog gcod pa las rab tu spangs pa de bzhin du bdag ming 'di zhes bgyi ba yang deng gi nyin par nas bzung ste/_nam 'tsho'i bar du srog gcod pa spangs shing srog gcod pa las rab tu spangs te yan lag dang po 'dis bdag 'phags pa dgra bcom pa de dag gi bslab pa'i 
[\[105b.2\]]rjes su slob bo/_/rjes su sgrub bo/_/rjes su bgyid do/_/gzhan yang ji ltar dgra bcom pa de dag gis nam 'tsho'i bar du ma byin par len pa dang /_'dod pas log par g.yem pa dang /[ {]brdzun [,]rdzun [}]du smra ba dang /_chang dang /_'bru'i khu ba myos pa bag med pa'i gnas spangs shing rab tu 
[\[105b.3\]]spangs pa de bzhin du bdag ming 'di zhes bgyi ba yang deng gi nyi gnyis nas bzung ste/_nam 'tsho'i bar du ma byin par len pa dang /_'dod pas log par g.yem pa dang /[ {]brdzun [,]rdzun [}]du smra ba dang /_bag med pa'i gnas spangs shing /_chang dang 'bru'i khu ba myos pa bag med pa'i gnas nas 
[\[105b.4\]]slar log ste/_bdag yan lag lnga po 'dis 'phags pa dgra bcom pa de dag gi bslab pa'i rjes su slob bo/_/rjes su sgrub bo/_/rjes su bgyid do/_/slob dpon mas thabs yin no/_/zhes brjod par bya'o/_/dge bsnyen mas legs so zhes brjod par bya'o/_/de nas dge 'dun gyi nang 
[\[105b.5\]]du sgrogs pa'i dge slong ma skos shig_/gang bskos pa des kyang dge slong ma de la khyod kyis 'di la bar chad kyi chos dris sam zhes dris shig_/ma dris par bsgrag par byas na 'das pa dang bcas par 'gyur ro/_/de nas dge slong ma des dge 'dun 'dus shing 'khod dam/_so so'i gnas 
[\[105b.6\]]khang du yang rung 'di skad du sgrogs shig_/gson cig 'phags pa'i dge 'dun ma rnams ming 'di zhes bgyi ba 'di mkhan mo ming 'di zhes bgyi ba las rab tu byung bar 'tshal te/_khyim pa mo gos dkar po skra ma bregs pa las legs par bshad pa'i chos 'dul ba la rab tu byung zhing bsnyen 
[\[105b.7\]]par rdzogs te dge slong ma'i dngos por gsol na/_ming 'di zhes bgyi ba 'di skra bregs shing gos ngur smrig bgos nas yang dag par dad pas khyim nas khyim med par mkhan mo ming 'di zhes bgyi ba las rab tu 'byung na/_de yang bar chad kyi chos rnams yongs su dag go zhes mo nyid mchi na ci 
[\[106a\]]
[\[106a.1\]]rab tu byung shig gam/_thams cad kyis kyang de ste yongs su dag na'o zhes smros shig_/de ste 'di bzhin smra na ni legs/_'on te ma smras na 'das pa dang bcas par 'gyur ro/_/de nas mkhan mor gsol ba bya ste/_slob dpon ma dgongs shig_/bdag ming 'di zhes bgyi ba 
[\[106a.2\]]slob dpon ma la mkhan mor gsol te/_slob dpon ma bdag gi mkhan mor gyur cig_/slob dpon ma mkhan mo las rab tu dbyung bar gsol lo/_/de bzhin du lan gnyis lan gsum du bzlas/_tshig gsum pa la mkhan mo mkhan mo las zhes brjod par bya'o/_/mkhan mos thabs yin zhes 
[\[106a.3\]]brjod/_rab tu byung mas legs so zhes brjod par bya'o/_/de nas mkhan mos 'breg pa'i dge slong ma la skra breg par gsol cig_/des kyang nu mo skra breg gam zhes dris shig_/de ste breg go zhes smra na breg_/de ste ma yin no zhes smra na 'di nas song zhes smros shig_/dge slong dag gis 
[\[106a.4\]]skra 'breg pa'i dge slong mas de ltar mngon du spyad pa'i chos bcas te/_skra 'breg pa'i dge slong mas 'di ltar grang bar gyur na chu dron pos khrus bya'o/_/'on te tsha bar gyur pa'i tshe na chu grang mos khrus bya'o/_/de nas skad cig gcig la lus kyi chu bskams te sham thabs gyon cig_/sham 
[\[106a.5\]]thabs bskon pa na mtshan ma med pa'am/_mtshan gnyis pa'am/_gle 'dams pa ma yin nam zhes mo mtshan brtag par bya'o/_/skra 'breg pa'i dge slong mas de ltar mngon du spyad pa'i chos bcas pa yang dag par blangs te mi spyod na 'das pa dang bcas par 'gyur ro/_/de nas rab tu 
[\[106a.6\]]byung ba nye bar bsgrub par bya ste/_dang po ston pa la phyag 'tshal du bcug_/de'i 'og tu mkhan mo la 'tshal du bcug ste/_mdun du tsog pur 'dug tu bcug la thal mo sbyor du bcug nas de nas des 'di skad du smra bar bya'o/_/mkhan mo dgongs shig_/bdag ming 'di zhes bgyi ba 
[\[106a.7\]]nam 'tsho'i bar du/_rkang gnyis kyi nang na gtso bo sangs rgyas la skyabs su mchi'o/_/'dod chags dang bral ba'i nang na dam pa'i chos la skyabs su mchi'o/_/mang po'i nang na mchog dge 'dun la skyabs su mchi'o/_/bcom ldan 'das de bzhin gshegs pa dgra bcom pa yang dag 
[\[106b\]]
[\[106b.1\]]par rdzogs pa'i sangs rgyas shAkya thub pa shAkya seng ge shAkya'i rgyal po gtso bo de rab tu byung ba'i rjes su bdag rab tu byung ste khyim pa'i rtags spang ngo /_/rab tu byung ba'i rtags yang dag par len to/_/de bzhin du lan gnyis lan gsum bzlas/_mkhan mos thabs yin no zhes brjod 
[\[106b.2\]]par bya'o/_/rab tu byung mas legs so zhes brjod par bya'o/_/de nas mkhan mos dge tshul ma'i bslab pa'i gzhi 'bogs pa'i dge slong ma gsol cig_/gang la gsol ba des ston pa la phyag 'tshal du chug la mdun du tsog pur zhog ste thal mo sbyor du chug la skyabs su 'gro ba dang dge 
[\[106b.3\]]tshul ma'i bslab pa'i gzhi rnams phog shig_/'phags ma dgongs shig_/bdag ming 'di zhes bgyi ba nam 'tsho'i bar du/_rkang gnyis kyi nang na gtso bo sangs rgyas la skyabs su mchi'o/_/'dod chags dang bral ba'i nang na dam pa'i chos la skyabs su mchi'o/_/mang po'i nang na mchog 
[\[106b.4\]]dge 'dun la skyabs su mchi'o/_/bdag ji srid 'tsho'i bar du dge tshul mar 'phags mas gzung du gsol/_de bzhin du lan gnyis lan gsum du bzlas/_tshig gsum pa la slob dpon mas zhes brjod par bya'o/_/slob dpon mas thabs yin no zhes brjod par bya'o/_/dge tshul 
[\[106b.5\]]mas legs so zhes brjod par bya'o/_/de'i rjes la dge slong ma zhig gis grib tshod gzhal bar bya zhing /_skyes bu dang rtsa ba dang nyin mtshan gyi cha dang dus tshod kyang brjod par bya'o/_/de nas bslab pa'i gzhi bcu byin cig_/'phags ma dgongs shig_/ji ltar 'phags pa dgra bcom 
[\[106b.6\]]pa de dag gis nam 'tsho'i bar du srog gcod pa spangs te srog gcod pa las slar log pa de bzhin du bdag ming 'di zhes bgyi bas kyang deng gi dus 'di nas bzung ste nam 'tsho'i bar du srog gcod pa spangs te srog gcod pa las slar ldog go/_/bdag yan lag dang po 'dis ji ltar 'phags 
[\[106b.7\]]pa dgra bcom pa de dag gis bslab pa'i rjes su slob po/_/rjes su sgrub po/_/rjes su bgyid do/_/gzhan yang ji ltar 'phags pa dgra bcom pa de dag gis nam 'tsho'i bar du ma byin par len pa dang /_mi tshangs par spyod pa dang /[ {]brdzun [,]rdzun [}]du smra ba dang /_'bru'i chang dang /_'bras bu'i chang 
[\[107a\]]
[\[107a.1\]]myos par 'gyur ba bag med pa'i gnas dang /_glu dang /_gar dang /_brdung ba dang /_phreng ba dang /_dri dang /_byug pa dang /_kha dog 'chang ba rnams dang /_mal stan mthon po dang mal stan chen po dang /_dus ma yin par za ba dang /_gser dngul blang ba rnams spangs te/_gser 
[\[107a.2\]]dngul blang ba las slar log pa de bzhin du bdag ming 'di zhes bgyi bas kyang deng gi dus 'di nas bzung ste/_nam 'tsho'i bar du ma byin par len pa dang /_mi tshangs par spyod pa dang /[ {]brdzun [,]rdzun [}]du smra ba dang /_'bru'i chang dang 'bras bu'i chang myos par 'gyur ba bag med par 'gyur ba'i gnas 
[\[107a.3\]]dang /_glu dang /_gar dang /_brdung ba dang /_phreng ba dang /_dri dang /_byug pa dang /_kha dog 'chang ba rnams dang /_mal stan mthon po dang mal stan chen po dang /_dus ma yin par za ba dang /_gser dngul blang ba dag spangs nas gser dngul blang ba las slar log ste/_bdag yan lag bcu 
[\[107a.4\]]po 'dis ji ltar 'phags pa dgra bcom pa de dag gis bslab pa'i rjes su slob bo/_/rjes su sgrub bo/_/rjes su bgyid do/_/slob dpon mas thabs yin no zhes brjod par bya'o/_/dge tshul mas legs so zhes brjod par bya'o/_/de ste khyim du gnas pa lo bcu lon pa'am/_gzhon nu 
[\[107a.5\]]ma lo [{]bcwa [,]bco [}]brgyad lon pa de la ni lo gnyis su chos drug dang rjes su 'brang ba'i chos drug gi bslab pa byin cig_/'di bzhin du sbyin par bya ste/_dge slong ma'i dge 'dun 'dus shing 'khod do/_/nyung na yang dge slong ma bcu gnyis 'dus pa'i 'khor la phyag 'tshal du chug la rgan pa'i drung du 
[\[107a.6\]]tsog pur zhog la mkhan mor gsol bar bya'o/_/mkhan mo la phyag 'tshal du bcug la tsog tsog por 'dug ste thal mo sbyor du bcug nas de ste mkhan mo yin na ni 'di bzhin gsol lo/_/dgongs shig mkhan mo bdag ming 'di zhes bgyi ba mkhan mo la mkhan mor gsol na mkhan mo 
[\[107a.7\]]bdag gi mkhan mor gyur cig_/mkhan mo las bslab pa'i sdom pa yang dag par blang bar gsol lo/_/de ste slob dpon ma yin na yang 'di skad du gsol bar bya'o/_/slob dpon ma dgongs shig bdag ming 'di zhes bgyi ba slob dpon las mkhan mor gsol te/_slob dpon ma bdag 
[\[107b\]]
[\[107b.1\]]gi mkhan mor gyur cig_/slob dpon ma mkhan mo las bslab pa'i sdom pa yang dag par blang bar gsol lo/_/de bzhin du lan gnyis lan gsum mo/_/gsum pa la mkhan mo zhes brjod/_mkhan mos thabs yin no zhes brjod par bya'o/_/slob mas legs so zhes brjod par bya'o/_/
[\[107b.2\]]de nas bslab pa'i sdom pa gsol bar bya'o/_/gson cig_/'phags ma'i dge 'dun rnams bdag ming 'di zhes bgyi bas don gyi slad du mtshan nas smos te/_mkhan mo 'di zhes bgyi ba las rab tu rdzogs par 'tshal na/_bdag ming 'di zhes bgyi ba mkhan mo mtshan 'di zhes bgyi ste/_'phags 
[\[107b.3\]]ma'i dge 'dun las lo gnyis su chos drug dang rjes su 'brang ba'i chos drug gi bslab pa gsol na/_'phags ma'i dge 'dun mas bdag ming 'di zhes bgyi ba khyim na gnas pa lo bcu lon pa'am gzhon nu ma lo [{]bcwa [,]bco [}]brgyad lon te/_chos drug dang rjes su 'brang ba'i chos drug gi bslab pa 
[\[107b.4\]]thugs brtse ba can brtse ba'i slad du stsal du gsol te/_de bzhin lan gnyis lan gsum du bya'o/_/de'i 'og tu dge slong ma gcig gis gsol ba thob la las byos shig_/gson cig_/'phags ma'i dge 'dun ma rnams ming 'di zhes bgyi ba khyim na gnas pa lo bcu lon 
[\[107b.5\]]pa'am/_gzhon nu ma lo [{]bcwa [,]bco [}]brgyad lon te 'phags ma'i dge 'dun ma las lo gnyis su chos drug dang rjes su 'brang ba'i chos drug gsol na/_de 'phags ma'i dge 'dun gyis dus la bab cing bzod na 'phags ma'i dge 'dun ma rnams kyis gnang la 'phags ma'i dge 'dun ma rnams kyis 
[\[107b.6\]]ming 'di zhes bya ba khyim na gnas pa lo bcu lon pa'am/_gzhon nu ma lo [{]bcwa [,]bco [}]brgyad ma ste/_mkhan mo ming 'di zhes bgyi bas/_dge slong ma'i dge 'dun las lo gnyis su chos drug dang rjes su 'brang ba'i chos drug gi bslab pa stsol cig_/'di ni gsol ba'o/_/las ni 'di 
[\[107b.7\]]bzhin du bya'o/_/gson cig 'phags ma'i dge 'dun ma rnams ming 'di zhes bgyi ba khyim na gnas pa lo bcu lon pa'am/_gzhon nu ma lo [{]bcwa [,]bco [}]brgyad ma ste/_mkhan mo ming 'di zhes bgyi bas 'phags ma'i dge 'dun las lo gnyis su chos drug dang rjes su 'brang ba'i chos 
[\[108a\]]
[\[108a.1\]]drug gi bslab pa gsol na/_de'i slad du 'phags ma'i dge 'dun mas ming 'di zhes bgyi ba khyim na gnas pa lo bcu lon pa'am/_gzhon nu ma lo [{]bcwa [,]bco [}]brgyad ma ste/_mkhan mo ming 'di zhes bgyi bas dge slong ma'i dge 'dun las lo gnyis su chos drug dang rjes su 'brang ba'i 
[\[108a.2\]]chos drug gi bslab pa gsol na/_gang ming 'di zhes bgyi ba khyim na gnas pa lo bcu lon pa'am/_gzhon nu ma lo [{]bcwa [,]bco [}]brgyad ma ste/_chos drug dang rjes su 'brang ba'i chos drug gi bslab pa stsal bar 'phags ma'i dge 'dun rnams gang bzod pa ni cang ma gsung shig_/mi bzod pa rnams 
[\[108a.3\]]ni gsung shig_/ming 'di zhes bgyi ba khyim na gnas pa lo bcu lon pa dang /_gzhon nu ma lo [{]bcwa [,]bco [}]brgyad ma ste/_chos drug dang rjes su 'brang ba'i chos drug 'phags ma'i dge 'dun rnams kyis stsal te/_'phags ma'i dge 'dun ma rnams bzod cing gnang ste cang mi gsung bas na de de 
[\[108a.4\]]bzhin du 'dzin to/_/de nas de la chos drug dang rjes su 'brang ba'i chos drug zhib tu ston cig_/drug gang zhe na/_gcig pu grong du mi 'gro dang /_/chu bo pha rol mi rgal lo/_/skyes pa dag dang reg mi bya/_/skyes pa dang yang gnas mi gcig_/smyan du 'gyur ba mi bya ste/_/kha na ma tho mi 
[\[108a.5\]]bcab po/_/'di ni de bzhin gshegs pa yis/_/gsung rab kyi ni chos drug gsungs/_/rjes su 'brang ba'i chos drug gang zhe na/_gser la sogs pa mi bzung ste/_/gsang ba'i spu ni breg mi bya/_/sa yang brko bar mi bya zhing /_/glen pas rtswa sngon mi gcad do/_/byin len ma byas 
[\[108a.6\]]zas mi bza'/_/gzhag pa rnams ni bza' mi bya/_/rjes su 'brang ba'i chos drug 'di/_/bde bar gshegs pas ma gnang ngo /_/nam lo gnyis su chos drug dang rjes su 'brang ba'i chos drug gis bslab par gyur na/_de nas tshangs par spyod pa la rim gror bya ba'i sdom pa sbyin par 
[\[108a.7\]]bya'o/_/thog mar mkhan mos chos gos lnga dang /_lhung bzed shoms la gsang ba ston pa dang /_las byed pa'i dge slong ma gsol cig_/de'i 'og tu dge slong ma'i dge 'dun ma rnams 'dus shing 'khod pa dang /_nyung na yang dge slong ma bcu gnyis 'dus pa'i 'khor la lan gsum 
[\[108b\]]
[\[108b.1\]]du phyag byas nas mkhan mor gsol ba byas te/_de ste mkhan mo yin na ni 'di bzhin gsol lo/_/dgongs shig mkhan mo/_bdag ming 'di zhes bgyi ba mkhan mo la mkhan mor gsol na/_mkhan mo bdag gi mkhan mor gyur cig_/mkhan mo las bsnyen par rdzogs par gsol lo/_/de ste 
[\[108b.2\]]slob dpon ma la yang 'di skad du gsol ba bya'o/_/slob dpon ma dgongs shig_/bdag ming 'di zhes bgyi ba slob dpon ma las mkhan mor gsol te/_slob dpon ma bdag gi mkhan mor gyur cig_/slob dpon ma mkhan mo las bsnyen par rdzogs par gsol lo/_/de bzhin lan gnyis 
[\[108b.3\]]lan gsum mo/_/de nas chos gos rnams byin gyis brlab par bya'o/_/mkhan mo dgongs shig_/bdag ming 'di zhes bgyi ba'i chos gos 'di sbyar mar byin gyis brlabs te byas pa rdzogs pa'i chos gos kun du spyad pa'o/_/de bzhin lan gnyis lan gsum/_'di bzhin du stod g.yogs dang /_
[\[108b.4\]]bar du bgo ba dang /_khu sul dang /_rngul gzan rnams byin gyis brlab po/_/de nas lhung bzed dge slong ma'i dge 'dun ma la bstan to/_/dge slong ma dag gis lhung bzed bzang ngo zhes smros shig_/de nas lhung bzed byin gyis brlabs te/_mkhan mo dgongs shig_/bdag ming 'di zhes bgyi ba'i 
[\[108b.5\]]lhung bzed 'di ni drang srong gi snod de/_bslang ba'i snod du byin gyis brlab po/_/bza' bar kun du spyad do/_/de bzhin lan gnyis lan gsum mo/_/de'i 'og tu thos pa'i gnas nas spangs nas mthong ba'i gnas su thal mo sbyar la mang po 'dus pa logs su ston la zhog shig_/de nas las byed pa'i 
[\[108b.6\]]dge slong mas ming 'di zhes bya ba'i gsang ba ston par su la gsol smros shig_/gang bskos pa des kyang ming 'di zhes bgyi ba'o zhes smros shig_/de nas las byed pa'i dge slong mas thog mar dad par byos shig_/ming 'di zhes bya ba mkhan mo ming 'di zhes bya ba ste/_ming 'di zhes bya ba'i 
[\[108b.7\]]gsang ba ston par dad de/_de ste dad na des dad do zhes smros shig_/de nas las byed pa'i dge slong mas gsol ba nyi tshe byos shig_/gson cig 'phags pa'i dge 'dun ma rnams/_mkhan mo ming 'di zhes bgyi ste/_ming 'di zhes bgyi ba'i gsang ste ston par ming 'di zhes bgyi ba dad na/_de 
[\[109a\]]
[\[109a.1\]]ste 'phags ma'i dge 'dun ma rnams kyi dus la bab cing bzod na/_'phags ma'i dge 'dun ma rnams kyis gnong shig dang /_'phags ma'i dge 'dun ma rnams mkhan mo ming 'di zhes bgyi ste/_ming 'di zhes bgyi ba la gsang ba ston te/_'di ni gsol ba'o/_/de nas 
[\[109a.2\]]gsang ba ston pa'i dge slong mas mdun du tsog pur zhog ste thal mo sbyar du chug la smros shig_/ming 'di zhes bya ba khyod nyon cig_/'di ni khyod kyi bden pa'i dus/_'di ni yang dag pa'i dus te/_ngas khyod la cung zad cig dris pa de thams cad khyod kyis ma 'dzem par byung ba la ni byung zhes bya/_
[\[109a.3\]]ma byung ba la ni ma byung zhes ma nor bar smros shig_/khyod bud med dam/_bud med do/_/khyim du gnas pa lo bcu gnyis pa'am/_gzhon nu ma lo nyi shu tshang ngam/_tshang ngo /_/khyod kyi chos gos lnga dang lhung bzed du ldan nam/_ldan no/_/khyod kyi pha ma dang khyim thab rnams gson nam/_pha dang ma 
[\[109a.4\]]dang khyo rnams kyis gnang ngam/_bran mo ma yin nam/_phrogs pa ma yin nam/_rnyed pa ma yin nam/_btsongs pa ma yin nam/_rtsod pa med dam/_rkus pa ma yin nam/_gzhan gyi chags pa med dam/_sprul pa ma yin nam/_dud 'gro ma yin nam/_rgyal po la gtses pa ma yin nam/_
[\[109a.5\]]rgyal po dang 'khon pa ma yin nam/_rgyal po la gnod pa'i las byed pa ma yin nam/_khyod kyis rgyal po la gnod pa'i las byas sam byed du bcug pa ma yin nam/_mi srun pa ma yin nam/_mya ngan gyis gdungs pa ma yin nam/_sbrum ma ma yin nam/_mtshan med pa ma yin nam/_mtshan 
[\[109a.6\]]gnyis pa ma yin nam/_gle 'dams pa ma yin nam/_rtag tu khrag 'dzag pa ma yin nam/_khrag med pa ma yin nam/_mtshan ma tsam yod pa ma yin nam/_dge slong bslus pa ma yin nam/_pha bsad pa ma yin nam/_ma bsad pa ma yin nam/_dgra bcom pa bsad pa ma yin nam/_de bzhin 
[\[109a.7\]]gshegs pa'i sku la ngan sems kyis khrag phyung ba ma yin nam/_mu stegs can ma yin nam/_mu stegs can du 'gro ba ma yin nam/_rkun po'i rgyal mtshan can ma yin nam/_rkun gnas pa ma yin nam/_so sor gnas pa ma yin nam/_mi gnas pa ma yin nam/_ci khyod sngon rab tu 
[\[109b\]]
[\[109b.1\]]byung ba ma yin nam/_de ste rab tu byung ba'o zhes smra na/_'o na slar song shig ces smros shig_/de ste rab tu ma byung zhes smra na/_ci khyod kyis da ltar rab tu byung nas khyod kyis tshangs par spyod pa yang dag par spyad dam/_khyod kyis dge slong ma'i dge 'dun las lo gnyis su chos drug dang rjes su 
[\[109b.2\]]'brang ba'i chos drug bslab pa gsol tam/_gsol to/_/khyod kyis lo gnyis su chos drug dang rjes su 'brang ba'i chos drug gi bslab pa bslabs sam/_bslabs so/_/khyod la dge slong ma'i dge 'dun gyis tshangs par spyad pa skyed pa'i sdom pa phog gam/_phog go/_/khyod la dge 
[\[109b.3\]]slong ma'i dge 'dun gyis sngar bya ba'i rnams byas sam/_bgyis so/_/khyod kyis dge slong ma'i dge 'dun rnams kyi sems gus par byas sam/_gus par bgyis so/_/bar chad kyi chos rnams las yongs su dag gam/_yongs su dag go/_/khyod la gzhan gyi bu lon mang yang 
[\[109b.4\]]rung /_/nyung yang rung chags pa med dam/_khyod kyi ming ci/_khyod kyi mkhan mo'i ming ci/_bdag gi ming ni 'di zhes bgyi/_don gyi slad du mtshan nas smos te mkhan mo'i ming ni 'di zhes bgyi'o/_/khyod ming 'di zhes bya ba nyon cig_/bud med kyi lus la gnod par 'gyur ba lus kyi 
[\[109b.5\]]nad 'di 'dra ba yod de/_de 'di lta ste/_mdze dang /_'bras dang /_shu ba dang /_phol mig dang /_tshad pa dang /_sha bkra can dang /_rkom po dang /_klog pa dang /_rab tu g.yan pa dang /_skyigs bu dang /_skyugs pa dang /_gzhang 'brum dang /_rims dang /_za ngad dang /_myos pa 
[\[109b.6\]]dang /_/chu bgags pa dang /_ngal ba dang /_rmong bu dang /_dbugs mi bde ba dang /_lud pa dang /_skem pa dang /_brjed byed dang /_'jas pa dang /_dkar po'i nad dang /_rkang 'bam dang /_mtshan par rdol ba dang /_skran dang /_khrag nad dang /_mkhris pa dang /_rkub 'brum 
[\[109b.7\]]dang /_/lhog pa dang /_yan lag tsha ba dang /_rtsib logs tsha ba dang /_rus pa zhigs pa dang /_rims drag po dang /_rims zhag gcig pa dang /_zhag gnyis pa dang /_zhag gsum pa dang /_zhag bzhi pa dang /_rims nyin re dang /_'dus pa'i rims dang /_rtag 
[\[110a\]]
[\[110a.1\]]pa'i rims dang /_rims ldang dub pa dang /_khyod kyi lus la 'di lta bu'i lus kyi nad dang /_lus la gnod par 'gyur ba/_gzhan dag med dam/_de ste yongs su gtsang bar gyur na/_gsang ste ston pas ji ltar bdag gis khyod la dris pa de bzhin du dge 'dun gyi nang du 
[\[110a.2\]]yang smros shig ces bsgo la 'dir 'dug ste ma bos kyi bar du ma 'ong shig_/de nas gsang ste ston pa lam gyi bar du 'dug la 'di skad smros shig_/dgongs shig 'phags ma/_bdag gis ming 'di zhes bgyi ba la bar chad kyi chos rnams bstan cing dris na/_yongs su dag go zhes nyid mchi na/_ci 
[\[110a.3\]]mchi zhig gam/_dge slong ma thams cad kyis kyang de ste yongs su dag par gyur na tshur shog ces smros shig_/de ltar smras na ni legs/_ma smras na ni 'das pa dang bcas par 'gyur ro/_/de nas las byed pa'i dge slong mas mdun du zhog la tshangs par spyod pa skyed pa'i sdom pa gsol cig_/
[\[110a.4\]]gson cig 'phags ma'i dge 'dun ma rnams/_bdag ming 'di zhes bgyi ba ming 'di zhes bgyi ba las bsnyen par rdzogs par 'tshal te/_de yang bdag ming 'di zhes bgyi ba 'phags ma'i dge 'dun ma rnams las tshangs par spyod pa skyed pa'i sdom pa gsol kyis don gyi slad du mtshan nas smos te 
[\[110a.5\]]mkhan mo ming 'di zhes bgyi ste/_'phags ma'i dge 'dun gyis bdag ming 'di zhes bgyi ba la tshangs par spyod pa skyed pa'i sdom pa gsol cig_/brtse ba can brtse ba'i phyir ro/_/de bzhin lan gnyis lan gsum mo/_/de nas las byed pa'i dge slong mas gsol ba thob la las 
[\[110a.6\]]byos shig_/gson cig 'phags ma'i dge 'dun ma rnams/_ming 'di zhes bya ba ming 'di zhes bgyi ba las bsnyen par rdzogs par 'tshal te/_ming 'di zhes bgyi ba 'di mkhan mo'i ming 'di zhes bgyi ba ste/_'phags ma'i dge 'dun ma rnams las tshangs par spyad pa skyed pa'i 
[\[110a.7\]]sdom pa gsol na/_de ste 'phags ma'i dge 'dun ma rnams kyi dus la bab cing bzod na 'phags ma'i dge 'dun ma rnams kyis gnong shig_/bdag ming 'di zhes bgyi ba dge 'dun gyi nang du bar chad kyi chos 'di 'dri ste/_'di ni gsol ba'o/_/ming 'di zhes bya ba khyod nyon cig 'di ni khyod 
[\[110b\]]
[\[110b.1\]]kyi bden pa'i dus/_'di ni yang dag pa'i dus te ngas khyod la cung zad cig dris pa de thams cad khyod kyis ma 'dzem par byung ba la ni byung zhes ma byung ba la ni ma byung zhes ma nor bar smros shig_/bud med dam/_bud med do zhes bya ba nas/_khyod kyi lus la 'di 'dra ba'i nad kyis gnod pa 
[\[110b.2\]]dang gzhan yang med dam/_des med do zhes smros shig pa'i bar du sbyar ro/_/de nas gsol ba byos shig_/gson cig 'phags ma'i dge 'dun ma rnams/_ming 'di zhes bgyi ba 'di mkhan mo ming 'di zhes bgyi ba las bsnyen par rdzogs par 'tshal te/_khyim na gnas pa 
[\[110b.3\]]lo bcu gnyis pa'am/_gzhon nu ma lo nyi shu tshang la chos gos lnga dang lhung bzed du yang ldan/_bar chad kyi chos rnams kyang yongs su gtsang ngo zhes bdag nyid mchi ste/_ming 'di zhes bgyi ba 'di mkhan mo'i ming 'di zhes bgyi ste/_'phags ma'i dge 'dun ma rnams las tshangs par 
[\[110b.4\]]spyad pa skyed pa'i sdom pa gsol na/_de ste 'phags ma'i dge 'dun ma rnams kyi dus la bab cing bzod na 'phags ma'i dge 'dun ma rnams kyis gnong la/_'phags ma'i dge 'dun ma rnams kyi ming 'di zhes bgyi ba mkhan mo'i ming 'di zhes bgyi ste/_de la tshangs par 
[\[110b.5\]]spyad pa skyed pa'i sdom pa stsol cig_/mkhan mo'i ming 'di zhes bgyi ste/_'di ni gsol ba'o/_/las kyang 'di bzhin bya'o/_/gson cig 'phags ma'i dge 'dun ma rnams ming 'di zhes bgyi ba 'di ming 'di zhes bgyi ba las bsnyen par rdzogs par 'tshal te/_khyim 
[\[110b.6\]]na gnas pa lo bcu gnyis pa'am/_gzhon nu ma lo nyi shur tshang la chos gos lnga dang lhung bzed du yang ldan/_bar chad kyi chos kyang gtsang ngo zhes bdag nyid mchi ste/_ming 'di zhes bgyi ba 'di ni mkhan mo ming 'di zhes bgyi ste/_'phags ma'i dge 'dun ma rnams la 
[\[110b.7\]]tshangs par spyad pa skyed pa'i sdom pa gsol na/_'phags ma'i dge 'dun ma rnams kyis ming 'di zhes bgyi ba la mkhan mo ming 'di zhes bgyi ste/_de la tshangs par spyad pa skyed pa'i sdom pa gsol na/_'phags ma'i dge 'dun ma rnams las ming 'di zhes bgyi ste/_mkhan mo 
[\[111a\]]
[\[111a.1\]]ming 'di zhes bgyi ste/_de la tshangs par spyad pa skyed pa'i sdom pa stsal bar gang la bzod pa de dag ni cang ma gsung shig_/gang la mi bzod pa de dag ni gsung shig_/'phags ma'i dge 'dun ma rnams kyis ming 'di zhes bgyi ba la mkhan mo ming 'di zhes bgyi 
[\[111a.2\]]ste/_/de la tshangs par spyad pa skyed pa'i sdom pa stsal te/_'phags ma'i dge 'dun ma rnams kyis bzod cing gnang bas na cang mi gsung ste/_de de bzhin du 'dzin to/_/de'i 'og tu dge slong pha'i dge 'dun thams cad 'dus shing 'khod de nyung na yang dge slong gi grangs bcu'i 'khor dang /_
[\[111a.3\]]dge slong ma thams cad 'dus shing 'khod la nyung na yang dge slong ma bcu gnyis kyi 'khor du las byed pa'i dge slong pha'i mdun du rtswa chun po'am/_stan khong tshangs can gyi steng du zhog la thal mo sbyar te dge 'dun gnyis ka las bsnyen par rdzogs par gsol bar bya'o/_/gson cig 
[\[111a.4\]]btsun pa'i dge 'dun sde gnyis rnams/_bdag ming 'di zhes bgyi ba don gyi slad du/_mtshan nas smos te mkhan mo'i ming 'di zhes bgyi ba las bsnyen par rdzogs par 'tshal te/_bdag ming 'di zhes bgyi ba dge 'dun sde gnyi ga las bsnyen par rdzogs par gsol na/_btsun 
[\[111a.5\]]pa'i dge 'dun gnyis kas bdag bsnyen par rdzogs par bgyi bar gsol/_btsun pa'i dge 'dun gnyis kas bdag dbyung bar gsol/_btsun pa'i dge 'dun gnyi gas bdag rjes su gzung bar gsol/_btsun pa'i dge 'dun gnyi gas bdag la thugs brtse bar gsol/_
[\[111a.6\]]thugs brtse ba can thugs brtse ba'i phyir ro/_/'di bzhin lan gnyis lan gsum du bya'o/_/de'i 'og tu las byed pa'i dge slong phas gsol ba gyis shig_/gson cig btsun pa'i dge 'dun gnyi ga'i rnams/_ming 'di zhes bgyi ba 'di mkhan mo ming 'di zhes bgyi ba la 
[\[111a.7\]]bsnyen par rdzogs par 'tshal te/_ming 'di zhes bgyi ba 'di mkhan mo ming 'di zhes bgyi ste/_dge 'dun gnyi ga las bsnyen par rdzogs par gsol na/_de ste dge 'dun gnyi ga'i dus la bab cing bzod na dge 'dun gnyi gas gnong shig_/bdag gis 'di la dge 
[\[111b\]]
[\[111b.1\]]'dun gnyi ga'i nang du bar chad kyi chos rnams 'dri ste/_'di ni gsol ba'o/_/ming 'di zhes bya ba khyod nyon cig_/'di ni khyod kyi bden pa'i dus/_'di ni yang dag pa'i dus te/_ngas khyod la cung zad cig dris pa de thams cad khyod kyis ma 'dzem par byung ba la ni byung zhes bya/_ma 
[\[111b.2\]]byung ba la ni ma byung zhes ma nor bar smros shig_/khyod bud med dam/_bud med do/_/khyim na gnas pa lo bcu gnyis dang /_gzhon nu ma lo nyi shu tshang ngam/_tshang ngo /_/khyod kyi chos gos lnga dang /_lhung bzed du ldan nam/_ldan no/_/khyod kyi pha dang /_ma dang /_khyim thab gson 
[\[111b.3\]]nam/_/gson no/_/pha dang ma dang khyim thab kyis gnang ngam/_gnang ngo /_/bran mo ma yin nam/_phrogs pa ma yin nam/_rnyed pa ma yin nam/_btsongs pa ma yin nam/_chags pa med dam/_sprul pa ma yin nam/_rgyal po'i gtses pa ma yin nam/_rgyal po dang 'khon pa ma yin 
[\[111b.4\]]nam/_/rgyal po la gnod pa'i las byed pa ma yin nam/_khyod kyis rgyal po la gnod pa byas pa'am/_gnod pa byed du bcug pa ma yin nam/_mi srun pa ma yin nam/_mya ngan gyis gdungs pa ma yin nam/_sbrum ma ma yin nam/_mtshan med pa ma yin nam/_mtshan gnyis pa ma 
[\[111b.5\]]yin nam/_gle 'dams pa ma yin nam/_rtag tu khrag 'dzag pa ma yin nam/_khrag med pa ma yin nam/_mtshan ma tsam yod pa ma yin nam/_dge slong bslus pa ma yin nam/_pha bsad pa ma yin nam/_ma bsad pa ma yin nam/_dgra bcom pa bsad pa ma yin nam/_de 
[\[111b.6\]]bzhin gshegs pa'i sku la ngan sems kyis khrag phyung ba ma yin nam/_mu stegs can ma yin nam/_mu stegs can du 'gro ba ma yin nam/_rkun po'i rgyal mtshan can ma yin nam/_rkun gnas pa ma yin nam/_so sor gnas pa ma yin nam/_mi gnas pa ma yin nam/_
[\[111b.7\]]ci khyod sngon rab tu byung ngam/_de ste rab tu byung ngo zhes smra na/_'o na song shig ces smros shig_/de ste rab tu ma byung ngo zhes zer na/_ci khyod da ltar rab tu byung ngam/_byung ngo /_/ci khyod kyis tshangs par spyad pa yang dag par spyad dam/_ci khyod kyis dge slong ma'i dge 'dun 
[\[112a\]]
[\[112a.1\]]gyis lo gnyis su chos drug dang /_rjes su 'brang ba'i chos drug bslab pa byin nam/_byin no/_/khyod kyis lo gnyis su chos drug dang rjes su 'brang ba'i chos drug bslab pa bslabs sam/_bslabs so/_/khyod la dge slong ma'i dge 'dun gyis tshangs 
[\[112a.2\]]par spyad pa skyed pa'i sdom pa phog gam/_phog go/_/khyod la dge slong ma'i dge 'dun gyis sngar bya ba'i las rnams byas sam/_bgyis so/_/khyod kyis dge slong ma'i dge 'dun rnams kyi sems gus par byas sam/_gus par bgyis so/_/bar chad kyi chos rnams las yongs su 
[\[112a.3\]]dag gam/_yongs su dag go/_/khyod la gzhan gyi bu lon mang yang rung /_nyung yang rung chags pa med dam/_khyod kyi ming ci/_khyod kyi mkhan mo'i ming ci/_bdag gi ming ni 'di zhes bgyi/_don gyi slad du mtshan nas smos te mkhan mo'i ming ni 'di zhes bgyi'o/_/ming 'di 
[\[112a.4\]]zhes bya ba khyod nyon cig_/bud med kyi lus la gnod par 'gyur ba lus kyi nad 'di 'dra ba yod de/_de 'di lta ste/_mdze dang /_'bras dang /_shu ba dang /_phol mig dang /_tshad pa dang /_sha bkra can dang /_rkom po dang /_glog pa dang /_rab tu g.ya' ba dang /_skyugs pa dang /_gzhang 
[\[112a.5\]]'brum dang /_skyigs bu dang /_rims dang /_za ngad dang /_myos pa dang /_ngal ba dang /_mgo g.yung dang /_tshad pa dang /_lud pa dang /_dbugs mi bde ba dang /_skem pa dang /_brjed byed dang /_'jas pa dang /_nad dkar po dang /_rkang 'bam dang /_mtshan bar rdol ba dang /_skran 
[\[112a.6\]]dang /_/khrag nad dang /_mkhris pa dang /_rkub 'brum dang /_lhog pa dang /_yan lag tsha ba dang /_rtsib logs tsha ba dang /_rus pa zhigs pa dang /_rims drag po dang /_rims zhag gcig pa dang /_gnyis pa dang /_gsum pa dang /_bzhi pa dang /_rims nyin re ba dang /_'dus pa'i 
[\[112a.7\]]rims dang /_rims ldang dub pa dang /_rtag pa'i rims dang /_khyod kyi lus la 'di lta bu'i lus kyi nad dang /_lus la gnod par 'gyur ba dang /_de las gzhan kyang med dam de las khyod kyis yang dag pa ji bzhin par smros shig//_//'dul ba phran tshegs kyi gzhi/_bam 
[\[112b\]]
[\[112b.1\]]po sum bcu rtsa bdun pa/_de nas gsol ba byed pa'i dge slong gis gsol ba thob ste las byos shig_/gson cig btsun pa'i dge 'dun gnyi ga rnams/_ming 'di zhes bgyi ba 'di mkhan mo ming 'di zhes bgyi ba dge 'dun gnyi ga las bsnyen par rdzogs par 'tshal te/_ming 'di 
[\[112b.2\]]zhes bgyi ba mkhan mo ming 'di zhes bgyi bas dge 'dun gnyi ga las bsnyen par rdzogs par gsol te/_bud med kyang lags/_bud med kyi dbang po dang ldan/_bud med khyim na gnas pa lo bcu gnyis sam/_gzhon nu ma lo nyi shu tshang ba ste/_'di'i chos gos lnga dang lhung 
[\[112b.3\]]bzed du yang ldan/_pha ma dang khyim thab kyis kyang gnang /_bar chad kyi chos rnams kyang yongs su dag_/'dis tshangs par spyod pa yang legs par spyad/_dge slong ma'i dge 'dun gyis 'di la lo gnyis su chos drug dang rjes su 'brang ba'i chos drug gi bslab pa yang phog ste/_'dis lo 
[\[112b.4\]]gnyis su chos drug dang rjes su 'brang ba'i chos drug bslab pa yang bslabs/_dge slong ma'i dge 'dun ma rnams kyis 'di la chos gsum gyis tshangs par spyad pa skyed pa'i sdom pa yang byin/_dge slong ma'i dge 'dun rnams kyis 'di la bya ba rnams kyang sngon du byas zin/_dge slong ma'i dge 
[\[112b.5\]]'dun rnams kyi sems mnyes par byin zin/_bar chad kyi chos rnams gtsang ngo zhes bdag nyid mchi na/_ming 'di zhes bgyi ba 'di mkhan mo ming 'di zhes bgyi ste/_dge 'dun gnyi ga las bsnyen par rdzogs par gsol na/_de ste dge 'dun gnyi ga'i dus la bab cing bzod na/_dge 
[\[112b.6\]]'dun gnyis kas gnong la dge 'dun gnyis kas ming 'di zhes bgyi ba 'di mkhan mo'i ming 'di zhes bgyi ste bsnyen par rdzogs par gsol cig_/'di ni gsol ba'o/_/las ni 'di ltar byos shig_/gson cig btsun pa'i dge 'dun gnyi ga'i rnams/_ming 'di zhes bgyi 
[\[112b.7\]]ba 'di mkhan mo'i ming 'di zhes bgyi ba gnyis ka'i dge 'dun las bsnyen par rdzogs par 'tshal te/_ming 'di zhes bgyi ba 'di mkhan mo ming 'di zhes bgyi bas gnyi ga'i dge 'dun las bsnyen par rdzogs par gsol te/_bud med kyang lags/_bud med kyi dbang po dang yang 
[\[113a\]]
[\[113a.1\]]ldan/_/bud med khyim na gnas pa lo bcu gnyis sam/_gzhon nu ma lo nyi shur yang tshang ste/_'di la chos gos lnga dang lhung bzed du yang ldan/_pha ma dang khyim thab kyis kyang gnang /_bar chad kyi chos rnams kyang yongs su dag_/'dis tshangs par spyod pa yang legs 
[\[113a.2\]]par spyad/_dge slong ma'i dge 'dun gyis 'di la lo gnyis su chos drug dang rjes su 'brang ba'i chos drug bslab pa phog ste/_'dis lo gnyis su chos drug dang rjes su 'brang ba'i chos drug gi bslab pa la yang bslabs/_dge slong ma'i dge 'dun rnams kyis 'di la tshangs par spyad pa 
[\[113a.3\]]skyed pa'i sdom pa yang byin/_dge slong ma'i dge 'dun gyis 'di la bya ba'i rnams kyang sngon de byas zin bdag gis dge slong ma'i dge 'dun gyi sems mnyes par yang byas/_bar chad kyi chos rnams gtsang ngo zhes bdag nyid mchi ste/_ming 'di zhes bgyi ba 'di mkhan mo ming 'di zhes 
[\[113a.4\]]bgyi ste/_dge 'dun gnyi ga las bsnyen par rdzogs shing dge slong ma'i dge 'dun rnams kyi ming 'di zhes bgyi ba 'di mkhan mo'i ming 'di zhes bgyi ste/_dge 'dun gnyi gas bsnyen par rdzogs par mdzad na/_tshe dang ldan pa rnams ming 'di zhes bgyi ba 'di mkhan mo ming 'di zhes 
[\[113a.5\]]bgyi ste/_dge 'dun gnyi gas bsnyen par rdzogs par mdzad de/_dge 'dun gnyi gas bzod cing gnang na cang ma gsung shig_/gang la mi bzod pa dag ni gsung shig_/'di ni las dang po'i tshig ste/_de bzhin du las kyi tshig rnams lan gnyis lan gsum du smra bar bya'o/_/
[\[113a.6\]]ming 'di zhes bgyi ba mkhan mo ming 'di zhes bgyi ba ste/_dge 'dun gnyi gas bsnyen par rdzogs par mdzad de/_dge 'dun gnyi gas bzod cing gnang bas na cang mi gsung bas de de bzhin du 'dzin to/_/de nas grib ma gcal bar bya'o/_/dge slong ma dag gis ring po ring 
[\[113a.7\]]pos grib ma gcal ba dang /_bcom ldan 'das kyis shing lcug ma ring zhing ring pos grib ma gcal bar ma byed cig ces bka' stsal to/_/rkang pas gcal nas bcom ldan 'das kyis rkang pas gcal bar mi bya'o/_/shing bu sor bzhi pas gcol cig_/shing bu ji srid 
[\[113b\]]
[\[113b.1\]]pa de tsam la skyes bu zhes bya'o/_/de'i 'og tu dus tshod rig par byos shig_/dgun gyi dus dang /_dpyid kyi dus dang /_dbyar gyi dus dang /_dbyar zad pa dang dus ring po'o/_/de la dgun gyi dus ni zla ba bzhi'o/_/dpyid kyi dus ni zla ba bzhi'o/_/dbyar gyi dus ni zla 
[\[113b.2\]]ba gcig go/_/dbyar zad pa ni nyin zhag gcig go/_/dus ring po ni nub gcig gis nyung ba'i zla ba gsum mo/_/dus kyang rig par bya ste/_skya rengs dang po dang /_skya rengs bar ma dang /_skya rengs tha ma dang /_nyi ma ma shar ba dang /_nyi ma shar ba dang /_nyi ma shar ba'i brgyad cha 
[\[113b.3\]]dang /_/nyi ma shar ba'i bzhi cha dang /_nyi ma ma phyed pa dang /_nyi ma phyed pa dang /_nyi ma phyed yol ba dang /_phyi dro'i bzhi cha dang /_phyi dro'i brgyad cha dang /_nyi ma nub pa dang /_nyi ma ma nub pa dang /_skar ma ma shar ba dang /_skar ma shar ba'o/_/de nas gnas gsum smra bar bya'o/_/
[\[113b.4\]]ming 'di zhes bya ba khyod nyon cig_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas des mkhyen cing gzigs te/_'di lta bur rab tu byung zhing bsnyen par rdzogs pa'i dge slong ma la gnas 'di gsum gsungs te/_dge slong mas de la 
[\[113b.5\]]gnas na legs par bshad pa'i chos 'dul ba la rab tu byung zhing bsnyen par rdzogs te/_dge slong ma'i dngos por 'gyur ba ste/_gsum gang zhe na/_chos gos kyi nang du rdul khrod pa ni rung ba dang mod pa ste/_gang la gnas na dge slong ma legs par bshad pa'i chos 'dul ba la rab 
[\[113b.6\]]tu byung zhing bsnyen par rdzogs nas dge slong ma'i dngos por 'gyur ba rdul khrod pa'i chos gos kyis tshe dang ldan ma ming 'di zhes bya ba khyod dus 'di nas nam 'tsho'i bar du chog par dad dam/_des dad do zhes smros shig_/lhag par byed na dar ram/_ras sam/_bgo ba'am/_
[\[113b.7\]]seng ras sam/_ldum bu sha na'i gos sam/_srin pa'am/_ras a mi la'am/_so mi la'am/_la ba'i kha dog srin bu smug po 'dra ba'am/_ka shi ka'i phra mo'am/_zar ma'i phra mo'am/_rtswa du gu la ka phra mo'am/_ras ko tam pa ka phra mo rnams te/_gang gzhan yang 
[\[114a\]]
[\[114a.1\]]rung ba'i gos dge 'dun las rnyed dam gang zag las kyang rung ste de dag las khyed kyis long la tshod zin par gyis shig_/ci de 'dra ba'i gnas la mngon du yi dam 'cha' 'am/_des kyang mngon du yi dam bca'o zhes smros shig_/ming 'di zhes bya ba khyod nyon 
[\[114a.2\]]cig_/zas kyi nang na bsod snyoms ni rung ba mod pa ste/_de la gnas na dge slong ma legs par bshad pa'i chos 'dul ba la rab tu byung zhing bsnyen par rdzogs te dge slong ma'i dngos por 'gyur ro/_/bsod snyoms kyi zas kyis ming 'di zhes bya ba khyod deng nas nam 'tsho'i bar 
[\[114a.3\]]du chog par dad dam/_des dad do zhes smros shig_/lhag par rnyed na 'bras chan nam/_skyo ma'am/_thug pa'am/_rtag pa'i'am/_mgron du bos pa'i'am/_'phral la bos pa'i 'am/_spags pa'i'am/_lnga ston nam/_brgyad pa'i'am/_bcu bzhi pa'i'am/_nya 
[\[114a.4\]]ston rnams kyi ste/_gang gzhan yang rung ba'i bsod snyoms dge 'dun las sam/_gang zag las rung ste/_de dag las kyang khyod kyis long la tshod zin par gyis shig_/ci 'di 'dra ba'i gnas la yi dam 'cha' 'am/_des kyang yi dam bca'o zhes gyis shig_/ming 
[\[114a.5\]]'di zhes bya ba khyod nyon cig_/bkus pa'i sman ni rung ba dang mod pa ste/_de la gnas na dge slong ma legs par bshad pa'i chos 'dul ba la rab tu byung zhing bsnyen par rdzogs nas dge slong ma'i dngos por 'gyur ro/_/ming 'di zhes bya ba khyod deng nas nam 'tsho'i bar 
[\[114a.6\]]du bkus te bor ba'i sman gyis chog par dad dam/_des dad do zhes smros shig_/lhag par rnyed na mar dang /_'bru mar dang /_sbrang rtsi dang /_bu ram dang /_rtsa ba'i sman dang /_sdong bu'i sman dang /_lo ma'i sman dang /_me tog gi sman dang /_'bras bu'i sman dang /_
[\[114a.7\]]snga dro ba dang /_phyi dro ba dang /_bdun pa'i dang /_nam 'tsho'i bar du'o/_/de lta bu la sogs te gzhan yang rung ba'i sman dag dge 'dun las sam/_gang zag las rnyed kyang rung ste/_de dag las kyang khyod kyis long la tshod rig par gyis shig_/ci 'di 'dra ba'i gnas 
[\[114b\]]
[\[114b.1\]]la mngon du yi dam 'cha' 'am/_des kyang yi dam bca'o zhes smros shig_/ming 'di zhes bya ba khyod nyon cig_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas des mkhyen cing gzigs nas 'di ltar rab tu byung zhing bsnyen par rdzogs par dge 
[\[114b.2\]]slong ma la ltung ba'i chos brgyad gsungs te/_dge slong mas gnas de la gang yang rung ste/_brtun cing byas ma thag tu dge slong ma ma yin/_dge sbyong ma ma yin/_shAkya'i sras mo ma yin no/_/dge slong ma'i dngos po med par 'gyur/_dge sbyong ma'i yang med par 'gyur te med 
[\[114b.3\]]pa'o/_/bsrubs pa'o/_/ltung ba'o/_/phas pham pa ste/_de la dge sbyong mar slar dbyung du med do/_/'di lta ste shing ta la'i mgo bcad pa bzhin te sngon por mi 'gyur/_mi skye/_mi rgyas/_mi 'phel lo/_/cher skyer skal ba med pa de ltar de bzhin du dge slong mas gnas de 
[\[114b.4\]]brgyad las gang yang rung /_gnas de brgyad la brtun cing byas na de la brtun cing byas ma thag tu dge slong ma ma yin/_dge sbyong ma ma yin/_shAkya'i sras mo ma yin no/_/dge slong ma'i dngos po med par 'gyur/_dge sbyong ma'i yang med par 'gyur te med pa'o/_/bsrubs 
[\[114b.5\]]pa'o/_/ltung ba'o/_/phas pham pa ste/_de la dge sbyong mar slar dbyung du med do/_/ming 'di zhes bya ba khyod nyon cig_/brgyad gang zhe na/_bcom ldan 'das kyis rnam grangs du ma las kyang 'dod pa smad pa ni 'dzin pa'o/_/'dod pa ni chags pa'o/_/'dod pa ni sems 
[\[114b.6\]]pa'o/_/'dod pa ni sdug pa'o/_/'dod pa ni gnas so/_/'dod pa ni gdon mi za ba'o/_/'dod pa ni shin tu chags pa ste/_'dod pa spangs pa ni so sor bsngags pa'o/_/slar bskur ba'o/_/zad pa'o/_/'dod chags dang bral ba'o/_/'phags pa'o/_/rnam par 
[\[114b.7\]]zhi ba'o/_/nub pa'o zhes bstod pa'o/_/bstod du 'jug go/_/bsngags so/_/bsgrags pa yin gyis/_ming 'di zhes bya ba khyod kyis deng phan chad chags pa'i sems kyis skyes pa la mig gis mig tshugs su yang chags shing mi blta na gnyis sprad cing mi tshangs 
[\[115a\]]
[\[115a.1\]]par spyod pa 'khrig pa'i chos su spyad pa lta ci smos/_bcom ldan 'das kyis gsungs pa yang dge slong ma dge slong ma dang lhan cig tu bslab pa mtshungs pa mnyam par gyur pa las bslab pa ma phul lam/_bslab pa stobs chung ngam/_ma bshams par mi tshangs 
[\[115a.2\]]par spyod pa 'khrig pa'i chos byas na chung ngu na byol song gi skye gnas su gtogs pa dang lhan cig pa yang rung ste/_de lta bu'i gnas gang du yang rung /_dge slong mas brtun cing byas na/_brtun cing byas ma thag tu dge slong ma ma yin/_dge sbyong ma ma yin/_shAkya'i sras mo ma 
[\[115a.3\]]yin/_/dge slong ma'i dngos po med par 'gyur/_dge sbyong ma'i dngos po yang med par 'gyur te/_med pa'o/_/bsrubs pa'o/_/ltung ba'o/_/phas pham pa ste/_dge slong mar slar dbyung du med do/_/'di lta ste shing ta la'i mgo bcad pa bzhin sngon por mi rung /_skyer mi 
[\[115a.4\]]rung /_/'phel zhing rgyas par mi rung ste/_de bzhin du dge slong mas 'di 'dra ba'i gnas la brtun cing byas na/_de brtun de byas ma thag tu dge slong ma ma yin/_dge sbyong ma ma yin/_shAkya'i sras mo ma yin/_dge slong ma'i dngos po med par 'gyur/_dge sbyong 
[\[115a.5\]]ma'i dngos po yang med par 'gyur te/_med pa'o/_/bsrubs pa'o/_/ltung ba'o/_/phas pham pa ste/_dge sbyong mar slar dbyung du med do/_/de la khyod kyis deng phan chad mi spyod pa dang /_brtun cing mi 'jug pa dang /_mi spyod par spong ba la smyur te sems srungs la/_dran 
[\[115a.6\]]pa dang /_bag yod pa dang /_brtson par gyis shig_/ci gnas 'di lta bu la mi spyod dam/_des mi spyod do zhes smros shig_/ming 'di zhes bya ba khyod nyon cig_/bcom ldan 'das kyis rnam grangs du ma las kyang ma byin par len pa ni rnam par smad do/_/ma byin par len pa 
[\[115a.7\]]spangs pa ni bstod do/_/bstod du 'jug go/_/bsngags so/_/bsgrags pa yin gyis deng phan chad ming 'di zhes bya ba khyod rku ba'i sems kyis pha rol po'i ma byin par til gyi phub ma na yang mi blangs na/_mA sha lnga'am/_mA sha lnga las 'das pa lta ci smos bcom ldan 
[\[115b\]]
[\[115b.1\]]'das kyis kyang gsungs pa/_dge slong ma grong na 'dug pa'am/_dben pa na 'dug pa yang rung /_gzhan gyis ma byin par rku bar grags pa blangs na ni ci tsam ma byin par blangs pas de rgyal po'am/_blon pos kyang rung bzung nas bsad pa dang /_bcing ba dang /_spyugs pa 
[\[115b.2\]]yang rung de la 'di skad ces zer ro/_/kye khyed ni rku ba'o/_/mi shes pa/_blun pa'o/_/rku ba'o zhes 'di lta bu'i gnas su brtun cing byas na/_des brtun cing byas ma thag tu dge slong ma ma yin/_dge sbyong ma ma yin/_shAkya'i sras mo ma yin no zhes bya ba nas snga ma bzhin 
[\[115b.3\]]te/_/dran pas bag yod pa dang /_brtson par gyis shig pa'i bar du sbyar ro/_/ci gnas 'di lta bu la mi spyod dam/_des mi spyod do zhes byos shig_/ming 'di zhes bya ba khyod nyon cig_/bcom ldan 'das kyis srog gcod pa ni rnam grangs du ma las kyang rnam par 
[\[115b.4\]]smad do/_/srog gcod pa spangs pa la bstod do/_/bstod du 'jug go/_/bsngags so/_/bsgrags pa yin gyis ming 'di zhes bya ba khyod kyis deng phan chad srog chags grog sbur yang bsams bzhin du srog mi gcad na/_mi'am mi lus su gyur pa lta la ci smos bcom ldan 
[\[115b.5\]]'das kyis gsungs pa/_gang yang dge slong mas mi'am mi'i lus su gyur pa yang rung /_bsams nas rang gi lag gis srog bcad pa dang /_de la mtshon byin nam/_de la mtshon thogs pa gnyer tam/_de la 'chi ba bskul tam/_de la 'chi ba'i yon tan 
[\[115b.6\]]bsngags kyang de 'di skad ces zer te/_kye mi khyod 'di ltar sdig pa mi gtsang bar sdug cing 'tsho ba ci rung gi kye skyes bu 'tsho ba bas ches shi na legs so zhes sems la bsam/_sems la brtun cing rnam grangs du mar 'chi bar de la bskul tam/_des 'chi ba'i yon tan 
[\[115b.7\]]bsngags kyang rung ste/_de yang de lta bu'i thabs kyis dus byas te/_de lta bu'i gnas su dge slong mas brtun cing byas na/_de brtun cing byas ma thag tu dge slong ma ma yin/_dge sbyong ma ma yin/_shAkya'i sras mo ma yin/_dge slong ma'i dngos po med par 
[\[116a\]]
[\[116a.1\]]'gyur ba nas snga ma bzhin te dran par gyis la bag yod pa dang brtson pa'i bar du sbyar ro/_/gnas 'di lta bu la mi spyod dam/_des mi spyod do zhes smros shig_/ming 'di zhes bya ba khyod nyon cig_/[{]brdzun [,]rdzun [}]du smra ba ni bcom ldan 'das kyis rnam grangs du 
[\[116a.2\]]ma las kyang rnam par smad de/[ {]brdzun [,]rdzun [}]du smra ba spangs pa la bstod do/_/bstod du 'jug go/_/bsngags so/_/bsgrags pa yin gyis ming 'di zhes bya ba khyod nyon cig_/chung ngu na rtsed mo'i phyir yang shes bzhin pa'i [{]brdzun [,]rdzun [}]mi smra bar bya na/_med la kun med bzhin 
[\[116a.3\]]du mi'i bla ma'i chos [{]brdzun [,]rdzun [}]du smra ba lta ci smos/_bcom ldan 'das kyis gsungs pa/_yang gang yang dge slong ma mngon du mi shes/_kun du mi shes shing med la/_kun med bzhin du mi'i bla ma'i chos kyi sgrub pa 'phags pa'i khyad par chud par shes pa'am/_mthong 
[\[116a.4\]]ba'am/_reg par gnas pa yang rung so sor shes te/_'di shes so/_/'di mthong ngo zhes zer ba las ci shes zhe na/_sdug bsngal shes so/_/kun 'byung ba dang /_'gog pa dang /_lam shes so/_/ji mthong zhe na/_lha mthong ngo /_/klu dang /_gnod sbyin dang /_nam 
[\[116a.5\]]mkha' lding dang /_dri za dang /_mi'am ci dang /_lto 'phye chen po dang /_sha za dang /[ {]yi dgas [,]yi dwags [}]dang /_grul bum dang /_lus srul po mthong ngo /_/lha rnams kyis kyang bdag mthong ngo /_/klu dang /_gnod sbyin dang /_nam mkha' lding dang /_dri za dang /_mi'am ci dang /_lto 'phye 
[\[116a.6\]]chen po dang /_sha za dang /[ {]yi dgas [,]yi dwags [}]dang /_grul bum dang /_lus srul po rnams kyis kyang bdag mthong ngo /_/lha rnams kyi sgra thos so/_/klu dang /_gnod sbyin dang /_nam mkha' lding dang /_dri za dang /_mi 'am ci dang /_lto 'phye chen po dang /_sha za dang /[ {]yi dgas [,]yi dwags [}]dang /_
[\[116a.7\]]grul bum dang /_lus srul po rnams kyi sgra thos so/_/lha rnams kyis kyang bdag gi sgra thos so/_/klu dang /_gnod sbyin dang /_nam mkha' lding dang /_dri za dang /_mi'am ci dang /_lto 'phye chen po dang /_sha za dang /[ {]yi dgas [,]yi dwags [}]dang /_grul bum dang /_lus srul po rnams kyis 
[\[116b\]]
[\[116b.1\]]kyang bdag gi sgra thos so/_/lha rnams la ltar 'gro'o/_/klu dang /_gnod sbyin dang /_nam mkha' lding dang /_dri za dang /_mi'am ci dang /_lto 'phye chen po dang /_sha za dang /[ {]yi dgas [,]yi dwags [}]dang /_grul bum dang /_lus srul po rnams la ltar 'gro'o/_/lha rnams kyang bdag la ltar 'ong ngo /_/
[\[116b.2\]]klu dang /_gnod sbyin dang /_dri za dang /_nam mkha' lding dang /_mi'am ci dang /_lto 'phye chen po dang /_sha za dang /[ {]yi dgas [,]yi dwags [}]dang /_grul bum dang /_lus srul po rnams kyang bdag la blta ba'i phyir 'ong ngo /_/lha rnams dang lhan cig tu smra'o/_/kun du smra'o/_/so sor dga' bar 
[\[116b.3\]]byed/_rtag tu lhan cig tu 'dug go/_/klu dang /_gnod sbyin dang /_dri za dang /_nam mkha' lding dang /_mi'am ci dang /_lto 'phye chen po dang /_sha za dang /[ {]yi dgas [,]yi dwags [}]dang /_grul bum dang /_lus srul po rnams kyis lhan cig tu smra'o/_/kun du smra'o/_/so sor dga' bar 
[\[116b.4\]]byed/_rtag tu lhan cig tu 'dug go/_/lha rnams kyang bdag dang lhan cig tu smra'o/_/kun du smras so/_/so sor dga' bar byed/_rtag par lhan cig tu 'dug go/_/klu dang /_gnod sbyin dang /_nam mkha' lding dang /_dri za dang /_lto 'phye chen po dang /_mi'am ci dang /_sha 
[\[116b.5\]]za dang /[ {]yi dgas [,]yi dwags [}]dang /_grul bum dang /_lus srul po rnams kyang bdag dang lhan cig tu rtag tu smra'o/_/kun du smra'o/_/so sor dga' bar byed/_rtag tu lhan cig tu 'dug go/_/'di ltar ma thob bzhin du ngas mi rtag pa'i 'du shes thob po zhes zer ba dang /_mi rtag pa la 
[\[116b.6\]]sdug bsngal bar 'du shes/_sdug bsngal ba la bdag med par 'du shes/_zas la mi mthun par 'du shes/_'jig rten thams cad la mi mos par 'du shes/_nyes pa'i dmigs su 'gyur bar 'du shes/_spang bar 'du shes/_'dod chags dang bral bar 'du shes/_'gog 
[\[116b.7\]]par 'du shes/_'chi bar 'du shes/_mi gtsang bar 'du shes/_rnam par sngos par 'du shes/_rnam par rnags par 'du shes/_rnam par rul bar 'du shes/_rnam par 'bus gzhigs par 'du shes/_rnam par bam par 'du shes/_rnam par zos par 'du shes/_rnam 
[\[117a\]]
[\[117a.1\]]par dmar bar 'du shes/_rnam par 'thor bar 'du shes/_rus gong du 'du shes/_stong pa nyid du so sor rtogs par 'du shes/_ma thob bzhin du ngas thob po zhes zer ba bsam gtan dang po dang /_gnyis pa dang /_gsum pa dang /_bzhi pa dang /_byams pa dang /_snying 
[\[117a.2\]]rje dang /_dga' ba dang /_btang snyoms dang /_nam mkha' mtha' yas skye mched dang /_rnam shes mtha' yas skye mched dang /_cung zad med pa'i skye mched dang /_/'du shes med 'du shes med min skye mched rnams so/_/ma thob bzhin du ngas thob po zhes zer ba rgyun du zhugs pa'i 'bras bu 
[\[117a.3\]]dang /_/lan gcig phyir 'ong ba'i 'bras bu dang /_phyir mi 'ong ba'i 'bras bu dang /_rdzu 'phrul gyi yul dang /_rdzu 'phrul gyi rna ba dang /_gzhan gyi sems shes pa dang /_sngon gyi gnas dang /_shi 'pho dang /_skye ba dang /_zag pa zad pa dang /_dgra bcom pa dang /_rnam par 
[\[117a.4\]]thar pa brgyad la sgom pa dang /_cha gnyis las rnam par grol ba de 'dra ba'i gnas la dge slong mas brtun cing byas na des brtun cing byas ma thag tu dge slong ma ma yin/_dge sbyong ma ma yin/_shAkya'i sras mo ma yin/_dge slong ma'i dngos po med par 'gyur/_dge sbyong ma'i dngos po 
[\[117a.5\]]yang med par 'gyur te/_med pa'o/_/bsrubs pa'o/_/ltung ba'o/_/phas pham pa ste/_dge sbyong mar slar dbyung du med do/_/de 'di lta ste/_shing ta la'i mgo bcad pa bzhin te sngon por mi rung /_skyer mi rung /_'phel zhing rgyas par mi rung ngo /_/de ltar de 'dra ba la dge slong 
[\[117a.6\]]mas brtun cing byas na des brtun te byas ma thag tu dge slong ma ma yin/_dge sbyong ma ma yin/_shAkya'i sras mo ma yin/_dge slong ma'i dngos po med par 'gyur/_dge sbyong ma'i dngos po med par 'gyur te med pa'o/_/bsrubs pa'o/_/ltung ba'o/_/phas pham pa ste/_
[\[117a.7\]]dge sbyong mar slar dbyung du med do/_/de la khyod kyis deng phan chad mi spyod pa dang /_brtun cing mi 'jug pa dang /_mi spyod par spong ba la smyur te sems srungs la dran pa dang /_bag yod pa dang /_brtson par gyis shig_/gang su zhig gnas 'di lta bu la mi spyod dam/_
[\[117b\]]
[\[117b.1\]]des mi spyod do zhes smros shig_/ming 'di zhes bya ba khyod nyon cig_/bcom ldan 'das kyis gsungs pa gang yang dge sbyong ma chags bzhin du chags nas skyes pa dang lhan cig man chad/_pus mo yan chad reg cing kun reg pa la dga' bar tshor ram/_dge slong mas 'di 
[\[117b.2\]]'dra ba'i gnas la brtun cing byas na de brtun te byas ma thag tu dge slong ma ma yin/_dge sbyong ma ma yin/_shAkya'i sras mo ma yin no zhes bya ba nas brtun cing mi 'jug pa dang /_mi spyod par spong ba la smyur te sems srungs la dran pa dang /_bag yod pa dang /_brtson pa'i bar 
[\[117b.3\]]du sbyar ro/_/gang su zhig gnas 'di lta bu la mi spyod dam/_des mi spyod do zhes smros shig_/ming 'di zhes bya ba khyod nyon cig_/bcom ldan 'das kyis gsungs pa/_gang yang dge slong ma chags shing chags nas skyes pa dang lhan cig tu brda'i tshig dang /_rtse ba dang /_
[\[117b.4\]]dgod pa dang /_dregs pa dang /_rgyug pa dang /_lus la 'tshog par byed pa dang /_bstan tam dus 'dor ram/_mtshan ma 'dzugs pa dang /_skyes pa 'ongs sam/_song yang rung dga' bar tshor na de dang 'dra bas phyogs der lus phab cing skyes pa'i dbang du bud med gyur te dngos 
[\[117b.5\]]po de lta bu brgyad dang ldan zhing dge slong mas 'di 'dra ba'i gnas la brtun cing byas na des brtun te byas ma thag tu dge slong ma ma yin/_dge sbyong ma ma yin/_shAkya'i sras mo ma yin pa nas/_gang brtun cing mi 'jug pa dang /_mi spyod par spong ba la smyur te sems srungs la dran pa 
[\[117b.6\]]dang /_/bag yod pa dang /_brtson pa'i bar du bya'o/_/gang su zhig gnas 'di lta bu la mi spyod dam/_des mi spyod do zhes smros shig_/ming 'di zhes bya ba khyod nyon cig_/bcom ldan 'das kyis gsungs pa/_gang yang dge slong ma zhig gis sngon phas pham pa byung zhing 
[\[117b.7\]]mi gnas par gyur pa dge slong ma zhig gis shes kyang des gang gi tshe shi bar gyur pa'am/_slar babs par gyur pa'am/_yul gzhan du bros pa de'i 'og tu 'di skad du 'phags ma dag sngon bdag gis dge slong ma de ji ltar phas pham ste gnas su mi rung bar shes so zhes smras 
[\[118a\]]
[\[118a.1\]]te/_dge slong ma'i kha na ma tho ba dang bcabs pa de 'dra ba'i gnas la brtun cing byas na/_des brtun te byas ma thag tu dge slong ma ma yin/_dge sbyong ma ma yin/_shAkya'i sras mo ma yin pa nas snga ma bzhin te mi spyod dam/_mi spyod do/_/skyo ba dang /_rab tu 
[\[118a.2\]]bsam pas kun du bsrungs te dran pa dang /_bag yod pa dang /_brtson pa'i bar du bya'o/_/gang su zhig gnas 'di lta bu la mi spyod dam/_des mi spyod do zhes smros shig_/ming 'di zhes bya ba khyod nyon cig_/bcom ldan 'das kyis kyang gsungs pa/_gang yang dge slong 
[\[118a.3\]]mas 'di ltar dge slong pha dge slong gi dge 'dun 'dus pas spang bar 'gyur ba'i las byas/_dge slong ma'i dge 'dun 'dus par gyur pas kyang de la phyag mi ster bar sdom pa bcas par gyur nas/_de skra langs pa dang /_nyal bzhin du dge 'dun rnams la spu nyal bar 
[\[118a.4\]]byed/_/'byung bar 'jug_/phyag byed par ston/_mtshams kyi nang na 'dug cing bzod pa gsol bar shes bzhin du de la 'di skad ces zer ro/_/'phags pa khyod skra nyal ba dang /_langs bzhin du dge 'dun rnams la spu nyal ba dang /_'byung bar 'jug pa yang 
[\[118a.5\]]ma byed cig_/phyag byed par ston pa dang /_mtshams kyi nang na 'dug cing bzod pa gsol ba yang ma byed cig_/bdag gis 'phags pa khyod kyi lhung bzed dang /_chos gos dang /_dra ba dang /_phor bu dang /_ska rags dang /_klog pa dang /_kha ton dang /_rnal 
[\[118a.6\]]'byor yid la bya ba dang /_'phags pa la ci dang cis brel bar gyur pa de dang de dag thams cad kyis mi brel bar byed pa'i dge slong ma de la dge slong ma rnams kyis 'di skad du bsgo shig_/'phags ma khyed dge slong pha de ni 'dus pa'i dge 'dun gyis spangs pa'i las 
[\[118a.7\]]byas pa yin/_dge slong ma'i dge 'dun gyis kyang de la phyag mi bya ba'i sdom pa bcas pa yin te/_dge slong pha de skra langs pa dang nyal ba bzhin du dge 'dun la spu nyal bar byed/_'byung bar 'jug_/phyag byed par ston/_mtshams kyi nang na 'dug cing bzod pa gsol 
[\[118b\]]
[\[118b.1\]]bar shes bzhin du de la 'phags ma khyod kyis 'di skad ces ma smra shig_/'phags pa khyod skra nyal ba dang langs bzhin du dge 'dun la spu nyal ba dang 'byung bar 'jug pa yang ma byed cig_/phyag byed par ston pa dang /_mtshams kyi nang na 'dug cing bzod par gsol 
[\[118b.2\]]bar yang ma byed cig dang /_bdag gis khyod la kun sbyar te/_lhung bzed dang /_chos gos dang /_dra ba dang /_phor bu dang /_ska rags dang /_klog pa dang /_kha ton dang /_rnal 'byor yid la bya ba dang /_ci dang cis 'phags pa khyod la brel bar gyur pa de dang de dag thams cad 
[\[118b.3\]]bdag gis mi brel bar sbyar ro/_/'phags ma khyod kyis spangs pa'i rjes su 'jug pa'i tshig gis lam de lta bu thong shig ces dge slong ma de la de lta bur dge slong ma rnams kyis bsgo ste/_don de ltar btang na ni legs/_de ste ma btang na lan gnyis lan gsum gyi bar du bsgo 
[\[118b.4\]]zhing ston cig_/don de slar spang ba'i phyir lan gnyis lan gsum du bsgo zhing bstan pa las don de slar btang na ni legs/_de ste ma btang zhing dge slong ma spangs pa'i rjes su 'jug cing de lta bu'i gnas su brtun cing byas na de brtun cing byas ma thag tu dge slong ma ma yin/_dge sbyong 
[\[118b.5\]]ma ma yin/_shAkya'i sras mo ma yin pa nas snga ma bzhin te/_rab tu bsams pas kun tu bsrung ste dran pa dang /_bag yod pa dang /_brtson pa'i bar du bya'o/_/gang su zhig gnas 'di lta bu la mi spyod dam/_des mi spyod do zhes smros shig_/ming 'di zhes bya ba khyod 
[\[118b.6\]]nyon cig_/brgyad po 'di dag ni bcom ldan 'das mkhyen cing gzigs te de bzhin gshegs pa dgra bcom pa yang dag par rdzogs pa'i sangs rgyas kyis 'di ni rab tu byung zhing bsnyen par rdzogs pa'i dge slong ma rnams la dgag cing mi 'da' bar bya ba'i phyir bla ma'i chos su 
[\[118b.7\]]bcas te/_de la bud med rnams kyis nam 'tsho'i bar du bslab par bya'o/_/brgyad gang zhe na/_ming 'di zhes bya ba bud med kyis dge slong rnams las rab tu byung zhing bsnyen par rdzogs nas dge slong ma'i dngos por 'gyur bar rab tu rtogs par bya'o/_/ming 'di zhes bya ba 
[\[119a\]]
[\[119a.1\]]bcom ldan 'das kyis 'di ni bud med rnams la dgag cing mi 'da' bar bya ba'i phyir bla ma'i chos dang por bcas te/_de la bud med rnams kyis nam 'tsho'i bar du bslab par bya'o/_/dge slong ma rnams kyis zla ba phyed phyed cing dge slong pha rnams las ston 
[\[119a.2\]]pa'i lung rjes su bstan pa btsal bar bya'o/_/ming 'di zhes bya ba bcom ldan 'das kyis 'di ni bud med rnams la dgag cing mi 'da' bar bya ba'i phyir bla ma'i chos gnyis su bcas te/_de la bud med rnams kyis nam 'tsho'i bar du bslab par bya'o/_/dge slong pha med pa'i 
[\[119a.3\]]gnas su dge slong ma dbyar tshul du ma 'jug shig_/ming 'di zhes bya ba bcom ldan 'das kyis 'di ni bud med rnams la dgag cing mi 'da' bar bya ba'i phyir bla ma'i chos gsum du bcas te/_de la bud med rnams kyis nam 'tsho'i bar du bslab par bya'o/_/dge slong mas 
[\[119a.4\]]dbyar tshul nas byung ba'i tshe dge 'dun sde gnyis la mthong ba dang /_thos pa dang /_dogs pa'i gnas gsum du skabs dbye bar bya'o/_/ming 'di zhes bya ba bcom ldan 'das kyis 'di ni bud med rnams la dgag cing mi 'da' bar bya ba'i phyir bla ma'i chos bzhir bcas te/_de 
[\[119a.5\]]la bud med rnams kyis nam 'tsho'i bar du bslab par bya'o/_/dge slong mas dge slong la tshul khrims nyams sam/_lta ba nyams sam/_spyod pa nyams sam/_'tsho ba nyams kyang rung ma gleng shig_/dran par ma byed cig_/dge slong mas dge slong pha tshul khrims las 
[\[119a.6\]]nyams sam/_lta ba las nyams sam/_spyod pa las nyams sam/_'tsho ba las nyams kyang rung gleng zhing dran par byed pa mi gnang ngo /_/dge slong phas ni dge slong mas tshul khrims nyams sam/_lta ba nyams sam/_spyod pa nyams sam/_'tsho ba nyams pa la gleng ba dang /_
[\[119a.7\]]dran par byed pa la mi gnang ba med de/_'di ni ming 'di zhes bya ba bcom ldan 'das kyis 'di ni bud med rnams la dgag cing mi 'da' bar bya ba'i phyir bla ma'i chos lngar bcas te/_de la bud med rnams kyis nam 'tsho'i bar du bslab par bya'o/_/dge slong mas dge slong la kha ngan 
[\[119b\]]
[\[119b.1\]]mi bya/_/khro bar mi bya/_bsdigs par mi bya/_dge slong mas dge slong la kha ngan dang /_khro ba dang /_bsdigs pa mi gnang ste/_ming 'di zhes bya ba bcom ldan 'das kyis 'di ni bud med rnams la dgag cing mi 'da' bar bya ba'i phyir bla ma'i chos drug tu bcas te/_de la bud 
[\[119b.2\]]med rnams kyis nam 'tsho'i bar du bslab par bya'o/_/dge slong ma la bla ma'i chos shig byung na/_des dge 'dun gnyi ga la zla ba phyed kyi bar du yid dga' bar bya ba spyod cig_/ming 'di zhes bya ba bcom ldan 'das kyis 'di ni bud med rnams la dgag cing mi 'da' bar 
[\[119b.3\]]bya ba'i phyir bla ma'i chos bdun du bcas te/_de la bud med rnams kyis nam 'tsho'i bar du bslab par bya'o/_/bsnyen par rdzogs nas lo brgya lon pa'i dge slong mas da gzod bsnyen par rdzogs pa'i dge slong la tshig snyan pa dang /_bstod pa dang /_ldang ba dang /_thal mo 
[\[119b.4\]]sbyar ba dang /_phyag bya ba byas te/_ming 'di zhes bya ba bcom ldan 'das kyis 'di ni bud med rnams la dgag cing mi 'da' bar bya ba'i phyir bla ma'i chos brgyad du bcas te/_de la bud med rnams kyis nam 'tsho'i bar du bslab par bya'o/_/ci bla ma'i chos 'di brgyad yang dag 
[\[119b.5\]]par bzung ste spyod dam/_spyod do/_/ming 'di zhes bya ba khyod nyon cig_/bcom ldan 'das kyis bzhi po 'di dag ni snga ma bzhin te/_yang dag par rdzogs pa'i sangs rgyas kyis shes pa'i bar du sbyar ro/_/bzhi gang zhe na/_deng phan chad ming 'di zhes bya ba khyod ngan par smra 
[\[119b.6\]]ba la slar mi smra/_khros pa la slar ma khro shig_/rdeg pa la slar mi rdeg_/'phya ba la slar mi 'phya/_ming 'di zhes bya ba khyod nyon cig_/khyod sngon 'di ltar bdag legs par bshad pa'i chos 'dul ba la rab tu byung zhing bsnyen par rdzogs nas dge slong ma'i dngos por shog shig ces 
[\[119b.7\]]smon pa de ni khyod rab tu byung zhing bsnyen par rdzogs te/_mkhan mo tshul khrims dang ldan pa dang /_slob dpon tshul khrims dang ldan pa dang /_dge 'dun gnyi ga tshogs 'dus pas/_gsol ba dang bzhi'i las kyi phyir bya ba med pa dang /_gzhag par bya ba med pas rab tu byung zhing 
[\[120a\]]
[\[120a.1\]]bsnyen par rdzogs so/_/ming 'di zhes bya ba khyod nyon cig_/gang bsnyen par rdzogs nas lo brgya lon pa'i dge slong mas bslab pa de ni deng bsnyen par rdzogs pas kyang de la bslab par bya'o/_/gang deng bsnyen par rdzogs pas bslab pa de bsnyen par rdzogs nas 
[\[120a.2\]]lo brgya lon pas kyang de bslab par bya'o/_/gang tshul khrims mtshungs par bslab pa mthun pa dang /_so sor thar pa'i mdo kha ton klog par mtshungs pa la deng phan chad khyod kyis mnyes par bya'o/_/mi mnyes par mi bya'o/_/deng phan chad ming 'di zhes bya ba'i mkhan mo la mar 
[\[120a.3\]]'du shes gzhag par bya'o/_/mkhan mos kyang de la bu mor 'du shes gzhag par bya'o/_/deng phan chad khyod kyis mkhan mo la nam 'tsho'i bar du bsnyen bkur byos shig_/mkhan mos kyang khyod la nam 'tsho'i bar du bsnyen bkur byos shig_/deng phan chad ming 'di zhes bya ba khyod 
[\[120a.4\]]kyis 'jigs pa'i dbang du byas shing bla ma dang tshangs pa mtshungs par spyod pa dang /_gnas brtan ma dang /_bar ma dang /_gsar bu rnams la ri mo byos shig_/ming 'di zhes bya ba khyod deng phan chad lung nos shig_/lhogs shig_/kha ton gyis shig_/phung po la mkhas/_
[\[120a.5\]]khams la mkhas/_skye mched la mkhas/_rten cing 'brel bar 'byung ba la mkhas/_gnas dang gnas ma yin pa la mkhas par bya'o/_/khyod kyis ma thob pa thob pa'i phyir/_khong du ma chud pa khong du chud pa'i phyir/_mngon du ma byas pa mngon du bya ba'i phyir brtson 'grus ma gtang 
[\[120a.6\]]shig_/'di dag ni ngas khyod la chen po che ba'i rnams bslab pa'i gzhir bshad do/_/gzhan ni khyod kyi slob dpon dang /_mkhan mo dang /_slob dpon gcig pa dang /_mkhan mo gcig pa dang /_smra ba dang /_kun du smra ba dang /_bstod pa dang /_mdza' ba dag gis kyang de bzhin 
[\[120a.7\]]ston to/_/zla ba phyed phyed cing so sor thar pa'i mdo klog pa la nyon cig_/'di ltar bsnyen par rdzogs pa ni/_shes rab mchog gi bstan pa la/_/da ni bsnyen par khyod rdzogs te/_/khom pa phun sum tshogs rnyed dka'/_/'di la skyo bar ma byed cig_/bzang mo las ni rab 
[\[120b\]]
[\[120b.1\]]tu byung /_/yongs su dag las bsnyen par rdzogs/_/bden zhes bya ba'i sangs rgyas kyis/_/rab tu mkhyen nas gsungs pa'o/_/ming 'di zhes bya ba khyod bsnyen par rdzogs kyis bag yod par spyod cig_/gleng gzhi ni mnyan du yod pa na ste/_nam sangs rgyas bcom ldan 
[\[120b.2\]]'das kyis gau ta mI skye dgu'i bdag mo chen mo 'khor shAkya mo lnga brgya rnams kyis bla ma'i chos yi dam bcas te rab tu byung nas bsnyen par rdzogs te dge slong ma'i dngos po la rjes su yi rang ba de'i tshe de dag gis gzhan dag dge slong mar rab tu byung zhing bsnyen par rdzogs par byas so/_/
[\[120b.3\]]de dag gis kyang gzhan dag ste/_de na dge slong ma'i dge 'dun ma mang zhing 'phel bar gyur to/_/de nas dge slong ma gnas brtan dang gnas brtan ma de dag skye dgu'i bdag mo chen mo gang na ba der dong ste phyin pa dang /_gau ta mI skye dgu'i bdag mo chen mo la 'di skad smras so/_/e ma'o 
[\[120b.4\]]'phags ma dge slong ma gnas brtan ma 'di dag la gang dge slong pha gsar bu dang /_bar ma dang /_gzhon nu rab tu byung nas ring po ma lon pa de dag gcig la gcig rgan rims su phyag 'tshal dang ces 'di skad smras pa dang /_gau ta mI skye dgu'i bdag mo chen mos dge slong ma de dag 
[\[120b.5\]]la 'di skad ces smras so/_/de bas na nu mo dag sdod cig dang /_bdag gis 'phags pa kun dga' bo la zhus te bya'o/_/de ltar gyur pa gau ta mI skye dgu'i bdag mo chen mos tshe dang ldan pa kun dga' bo la smras so/_/de skad smras pa dang /_tshe dang ldan pa kun dga' 
[\[120b.6\]]bos gau ta mI skye dgu'i bdag mo chen mo la de bas na gau ta mI sdod cig dang /_bdag gis bcom ldan 'das la gsol lo zhes smras nas/_bcom ldan 'das gang na ba der song ste phyin pa dang /_bcom ldan 'das kyi zhabs la mgo bos phyag 'tshal te phyogs gcig tu 'dug go/_/
[\[120b.7\]]phyogs gcig tu 'dug nas/_tshe dang ldan pa kun dga' bos bcom ldan 'das la e ma'o bcom ldan 'das dge slong ma'i gnas brtan dang gnas brtan ma de dag la gang dge slong pha gsar bu dang /_bar ma dang /_gzhon nu rab tu byung nas ring po ma lon pa 'di dag gcig 
[\[121a\]]
[\[121a.1\]]la gcig ji ltar rgan rims su phyag 'tshal yang mi bsngo'o zhes gsol pa dang /_bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis 'di lta bu'i tshig phyin chad ma smra shig_/de ci'i phyir zhe na/_gal te kun 
[\[121a.2\]]dga' bo bud med dag legs par bshad pa'i chos 'dul ba la rab tu ma byung bar gyur na ni da dung yang dad pa'i bram ze dang /_khyim bdag dag gis dge slong la bsod snyoms dra ba bkang ste theg drod kyis ster ro/_/kun dga' bo bud med dag legs par bshad pa'i chos 'dul ba 
[\[121a.3\]]la rab tu ma byung na ni da dung yang bram ze dang /_khyim bdag dad pa dag gis ma bgos pa'i gos sar pa kha tshar ring po dag srang gi nang du bting ste 'di skad ces smra bar 'gyur ro/_/dge sbyong dag ras sar pa kha tshar ring po bting pa 'di'i steng du gshegs shig_/bdag cag yun 
[\[121a.4\]]ring po'i don dang phan pa dang bde bar 'gyur ro/_/gal te kun dga' bo bud med rnams legs par bshad pa'i chos 'dul ba la rab tu ma byung bar gyur na ni da dung yang bram ze dang khyim bdag dad pa dag gis yan lag gi mchog las skyes pa'i skra sa la bting ste/_dge sbyong 
[\[121a.5\]]dag skra 'di'i steng du gshegs shig_/de ni bdag cag la yun ring po'i don dang phan pa dang bde bar 'gyur zhes smra'o/_/gal te kun dga' bo bud med rnams legs par bshad pa'i chos 'dul ba la rab tu ma byung bar gyur na ni da yang nga'i nyan thos pa dag gi 'od kyis 
[\[121a.6\]]zla ba dang /_nyi ma 'di gnyis lta bu mthu che ba dang rdzu 'phrul che ba yang zil kyis gnon na mu stegs can rnams lta ci smos/_kun dga' bo bud med rnams legs par bshad pa'i chos 'dul ba la rab tu ma byung na ni da dung nga'i bstan pa lo stong tshang bar nyes pa med cing nyams 
[\[121a.7\]]pa med par gnas par 'gyur ro/_/de lta bas na kun dga' bo bsnyen par rdzogs nas lo brgya lon pa'i dge slong mas kyang da gzod bsnyen par rdzogs pa'i dge slong pha la tshig snyan pa dang /_bstod pa dang /_ldang ba dang /_thal mo sbyar ba dang /_phyag bya ba la sogs pa'i las 
[\[121b\]]
[\[121b.1\]]byos shig_/gleng gzhi mnyan du yod pa na ste/_dge slong ma rnams las sde bzhi 'dus pas bya ba dang /_sde lnga 'dus pas bya ba dang /_sde bcu gnyis 'dus pas las bya ba yang yod de/_de dag gis dge 'dun gnyi ga bsdus pa dang bya ba mang por gyur to/_/bya ba mang 
[\[121b.2\]]pos bshad pa dang /_bklag pa dang /_bzlas pa dang /_rnal 'byor dang /_yid la bya ba rnams kyi bar chad du gyur to/_/de ltar gyur pa'i dge slong rnams kyis bcom ldan 'das la gsol nas/_bcom ldan 'das kyis dbyung ba dang /_bsnyen par rdzogs pa dang /_spyis bya ba'i 
[\[121b.3\]]las ma gtogs par dge slong pha'i las kyang logs shig tu byos shig_/dge slong ma rnams kyang logs shig tu byos shig ces bka' stsal to/_/gleng gzhi ni mnyan du yod pa na ste/_de'i dus na mnyan du yod pa na khyim bdag gzhan zhig 'dug ste rigs mnyam pa las 
[\[121b.4\]]chung ma zhig blangs te de de dang lhan cig tu rtse dga' yongs su spyod do/_/de la rtse dga' yongs su spyod pa las phyi zhig na de'i chung ma sems can dang ldan par gyur te zla ba dgu 'das pa dang bu mo zhig btsas nas de btsas ma thag pha dus las 'das so/_/de mas gsos shing bskyed 
[\[121b.5\]]de chen por gyur pa dang /_de'i ma yang dus las 'das so/_/de nas dus phyi zhig na sbom dga' mo bsod snyoms kyi phyir zhugs pa dang /_des de srang zhig tu mthong ste bu mo khyod su'i yin zhes smras pa dang /_des 'phags ma su'i yang ma lags te mgon med pa'o zhes smras 
[\[121b.6\]]pa dang /_des bu mo de ste de bzhin na ci'i phyir rab tu mi 'byung zhes smras pa dang /_des su zhig gis rab tu 'byin zhes smras pa dang /_des bu mo ngas rab tu dbyung gis tshur shog_/'dong zhes smras pa dang legs so zhes zer te de dang lhan cig tu dbyar mo khang du dong nas sbom dga' mos 
[\[121b.7\]]rab tu phyung ba dang /_de nyon mongs pas gzir nas slar babs so/_/sbom dga' mo bsod snyoms la zhugs pa dang /_mthong nas des bu mo ji ltar 'tsho zhing 'dug ces smras pa dang /_des rkang pa la phyag byas te smras pa/_'phags ma sdug bsngal zhing 'tsho'o/_/bu mo de 
[\[122a\]]
[\[122a.1\]]ste de bzhin na ci'i phyir yang rab tu mi 'byung /_des smras pa/_'phags ma su zhig bdag slar babs pa las rab tu 'byin/_bu mo bdag gis rab tu dbyung ngam/_legs so zhes smras pa dang /_des rab tu phyung ste bsod snyoms la zhugs pa dang bram ze dang khyim bdag 
[\[122a.2\]]dag gis mthong nas ma legs so/_/dge slong shAkya'i bu mo dag ni chos la ngal bsos shing ngal bsos shing chos la spyod do zhes 'phya'o/_/de ltar gyur pa dge slong ma dag gis dge slong la smras pa dang /_dge slong dag gis bcom ldan 'das la gsol to/_/bcom ldan 'das kyis dgongs pa/_
[\[122a.3\]]gang nyes pa'i dmigs su gyur pa ni dge slong ma dag babs shing slar rab tu byung ba'i phyir te/_de lta bas na dge slong ma dag gis babs pa las slar rab tu mi dbyung bar dgongs nas dge slong rnams la bka' stsal pa/_dge slong dag bram ze dang khyim bdag rnams ni rigs par 
[\[122a.4\]]'phya ste/_de lta bas na dge slong ma dag gis lan gcig babs pa mthu med pa dge slong ma rab tu ma dbyung shig_/rab tu 'byin na 'das pa dang bcas par 'gyur ro//_//'dul ba phran tshegs kyi gzhi/_bam po sum bcu rtsa brgyad pa/_mdor na/_'phyan 
[\[122a.5\]]pa dag dang 'dod chen dang /_/gshe ba dang yang 'phya ba ste/_/dge slong la ni dge slong ma/_/'phya ba dge slong dge tshul ma'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs te/_de'i tshe na yul 'khor 
[\[122a.6\]]mo 'jig na khyim bdag gau ta ma zhes bya ba zhig 'dug pa phyug la nor mang la longs spyod chen po zhig ste/_des rigs mnyam pa las chung ma zhig blangs nas de dang lhan cig tu rtse dga' yongs su spyod do/_/de dus phyi zhig na zong khyer nas yul rdo 'jog tu song ste khyim bdag gzhan 
[\[122a.7\]]zhig gi khyim du phyin pa dang /_des de la bde bar 'ongs sam zhes bya ba'i tshig gis snyan pa brjod nas ngal bsos te/_gcig la gcig byams pa las khyim bdag gau ta ma de dang lhan cig mdza' bor gyur to/_/khyim bdag gau ta mas zong rnams btsongs te slar gyi zong 
[\[122b\]]
[\[122b.1\]]rnams khyer nas grong khyer 'khor mo 'jig tu song ngo /_/yul rdo 'jog gi khyim bdag kyang dus phyi zhig na zong khyer nas 'khor mo 'jig tu 'ongs te/_de yang khyim bdag gau ta ma khyim du phyin pa dang /_des kyang de la ri mo dang mdza' ba'i tshig gis bde bar 'ongs 
[\[122b.2\]]sam zhes smras nas ngal bsos so/_/de gnyis gcig la gcig mdza' ba rab tu skyes par gyur to/_/yul rdo 'jog na gnas pa'i khyim bdag gis khyim bdag gau ta ma la grogs po bdag cag gnyis dus las 'das pa'i 'og tu bu dang /_tsha bo dang /_yang tsha dang /_sum 
[\[122b.3\]]tsha dag mdza' ba'i rgyun mi 'chad par bya ba'i thabs ci yod ces smras pa dang /_gau ta mas smras pa/_grogs po legs te/_bdag gis kyang de snyam bsams so/_/de bas na tshur shog bu ma byung ba nas gnyen du byas te/_de ste bdag las bu pho zhig byung la khyod las bu mo zhig 
[\[122b.4\]]byung na khyod kyis bdag gi bu la byin cig_/'on te khyod la bu pho zhig ste/_bdag la bu mo zhig na bdag gis khyod kyi bu la sbyin no/_/des smras pa/_grogs po legs kyis de bzhin bya'o zhes zer nas yul rdo 'jog na gnas pa'i khyim bdag dang /_khyim bdag gau ta ma 
[\[122b.5\]]gnyis lhan cig tu bu ma byung ba nas gnyen du 'thams nas des zong btsongs te slar gyis zong khyer nas yul rdo 'jog tu song ngo /_/des de na chung ma dang lhan cig tu rtse dga' yongs su spyod pa las phyi zhig na chung ma sems can dang ldan par gyur nas de zla ba brgyad dam dgu 
[\[122b.6\]]'das pa dang btsas na bu pho zhig byung ngo /_/de zhag bdun gsum nyi shu gcig gi bar du btsas pa'i btsas ston chen po rgyas par byas te/_de rigs dang mthun pa'i ming zhig btags so/_/'khor mo 'jig gi khyim bdag gis yul rdo 'jog gi khyim bdag las bu pho zhig 
[\[122b.7\]]btsas par thos nas/_des bdag gi grogs po la bu pho zhig btsas te khye'u de ni bdag gi mag par 'gyur yang srid kyis de'i gos dang rgyan rnams bskur ro snyam bsams nas/_des de la gos dang rgyan rnams bskur te/_yul rdo 'jog na gnas pa'i khyim bdag de la grogs po khyod la 
[\[123a\]]
[\[123a.1\]]bu pho zhig btsas so zhes thos nas grogs po las bu btsas pa bdag shin tu dga' ste khye'u'i phyir gos dang rgyan zhig bskur gyis long shig ces yi ge spring ngo /_/des spring yig bklags te slar gyi lan spring ba dang /_khyim bdag gau ta mas de bklags nas bu 
[\[123a.2\]]mo zhig 'byung du smon te chung ma dang lhan cig rtse dga' yongs su spyod do/_/de la rtse dga' yongs su spyod pa las chung ma sems can dang ldan par gyur nas de zla ba dgu 'das pa dang btsas na bu mo zhig byung ste/_gzugs legs shing blta na sdug pa dang /_bzang mo zhig na 
[\[123a.3\]{]chung zad [,]cung zad [}]du rid cing nyam chung ba zhig nas de zhag bdun gsum nyi shu gcig tu btsas pa'i btsas ston chen po rgyas par byas nas ming 'dogs pa la zhugs te/_bu mo 'di ming cir gdags zhes bgros pa dang /_gnyen dag gis smras pa/_bu mo 'di rid cing nyam chung khyim 
[\[123a.4\]]bdag gau ta ma'i bu mo ste/_de bas na bu mo 'di'i ming ni skem mo gau ta ma zhes ming du btags so/_/yul rdo 'jog na gnas pa'i khyim bdag gis 'di ltar 'khor mo 'jig gi khyim bdag gau ta ma la bu mo zhig btsas so/_/zhes thos nas des bdag gi grogs las bu mo zhig 
[\[123a.5\]]btsas te bu mo de ni bdag gi mna' mar 'gyur bar nges kyis de la gos dang rgyan rnams bskur bar rigs snyam bsams te/_khyim bdag gau ta ma la grogs po bdag gis ni khyod las bu mo zhig btsas so zhes thos nas bdag shin tu dga' ste grogs po'i bu mo la gos 
[\[123a.6\]]dang rgyan rnams bskur gyis long shig ces des spring ngo /_/des yi ge bklags te slar grogs po mdza' bos byas pa de ni legs te/_bdag dang gnyen byas te bu mo skyes nas blang bar bya'o zhes lan spring ngo /_/khyim bdag gau ta mas yi ge bklags nas bu mo de bud med 
[\[123a.7\]]kyis bslab pa rnams slob tu bcug go/_/yul rdo 'jog na gnas pa'i khyim bdag gis kyang bu de bslab pa slob tu bcug ste/_des smad 'tshong ma dag dang sngon lhan cig 'dug 'dug pa de la bu mo 'di bslab pa rnams slob shig par gtad do/_/des de la bslab par 
[\[123b\]]
[\[123b.1\]]brtsams so/_/des ji srid tshig tu bslabs pa dang /_de na re bdag gis bslab pa rnams lobs kyis da ni 'gro'o/_/zhes smras pa dang /_bud med des bu legs kyis lobs par byas/_da dung du ma 'gro shig ces smras pa dang /_des ma ma bdag gis legs par lobs 
[\[123b.2\]]zin gyis nga 'gro'o zhes zer ro/_/des rgya skyegs kyi thum po zhig thogs te bu de ste khyod bshol bzhin du 'gro bar 'dod na bdag gis mgo bo brdung ngo /_/zhes smras pa dang /_des ma ma de ltar ma byed dang bdag mi 'gro bar bya'o/_/de 'dug pa dang /_mos smras pa/_bkren pa 
[\[123b.3\]]khyod na re ngas bslab pa'i rnams lobs so zhes zer na khyod kyis 'di tsam yang ma shes so/_/gzhan gyi bu'i phyir mgo bo brdung /_khyod ni shes pa can ma yin no/_/de yang ci srid cig tu 'dug nas ma ma 'gro'o zhes zer ba dang /_mos bu 'dug shig ces smras kyang de 'dug tu 
[\[123b.4\]]mi btub pa dang /_mos bu de ste khyod bshol bzhin du yang 'gro bar 'dod na bdag gi lus khron par mchong ngo zhes smras pa dang /_des ma ma de ltar na bdag mi 'gros ma byed cig 'dug go zhes smras pa dang /_mos smras pa bkren pa khyod na re ngas bslab pa rnams lobs zin to 
[\[123b.5\]]zhes zer na/_'di tsam kyang khyod kyis mi shes te/_'di ltar gzhan gyi bu'i phyir bdag nyid khron par ci'i phyir mchong ste/_khyod 'dug tu ma btub na bdag gis khron pa'i nang glod bcas pa der bdag 'dug tu zad kyi khyod shes pa can ma yin gyis 'dug shig_/des kyang ji srid 
[\[123b.6\]]cig tu 'dug nas ma ma mchi'o zhes smras pa dang /_mos smras pa/_bu de ste 'di ltar dus kyis then na sdod la 'o thug btsos te 'thung la song shig_/de 'dug pa dang /_des 'o thug btsos te de nyid kyi mdun du snod du mar dang sbrang rtsis btab ste 'thungs nas snod de nyid du slar 
[\[123b.7\]]skyugs so/_/skyugs nas yang rdze'u de nyid du blugs nas mos bu tshur shog_/'di 'thung shig ces smras pa dang /_des ma ma 'di ni skyugs pa yin na ji ltar btung zhes smras pa dang /_mos ngu ba ltar byas pa dang /_khyim tshes de dag gis thos nas de dag thams cad 
[\[124a\]]
[\[124a.1\]]'dus te kye ci'i phyir ngu zhes dris pa dang /_des ji ltar gyur pa thams cad zhib tu smras nas de dag gis bu khyod kyi phyir thug pa 'di sbyar na ci'i phyir mi 'thung zhes smras pa dang /_des kye 'di ni skyugs pa na skyugs pa ji ltar btung zhes smras so/_/de phyi phyir brang 
[\[124a.2\]]brdungs te ngu zhing 'dug nas/_kye ci'i phyir kho mos 'di la skyugs pa blud ces smras pa dang /_de 'khor gyi khyim tshes de dag gis nan gyis blud nas des 'thung bar brtsams pa dang /_mos de'i lag pa nas bzung ste/_gdong du thal mo zhig brgyab nas smras pa/_bkren pa 
[\[124a.3\]]khyod na re ngas bslab pa rnams lobs so zhes zer na/_ji ltar na khyod kyis bslab pa rnams lobs 'di ltar khyod kyis mngon sum du skyugs pa mthong yang 'thung bar shom na khyod ni shes pa can ma yin no zhes smras nas des de bskrad de btang ngo /_/de dus phyi zhig na tshong pa lnga brgya dang 
[\[124a.4\]]lhan cig tu zong khyer te yul gyi dbus su dong ngo /_/des tshong pa de dag gi mdun du phyi phyir zhing bud med la smod do/_/de dag rim bzhin du 'khor mo 'jig tu phyin to/_/tshong pa de dag sngon ni smad 'tshong ma de dag dang lhan cig tu rtse dga' yongs su spyod do/_/de dag kyang de dang 
[\[124a.5\]]bsten pas kyang bud med la smod de smad 'tshong ma gang gi khyim du yang mi 'dong ba dang /_smad 'tshong ma de dag gcig la gcig gros byed de/_de dag las gcig gis che zhe sngon ni yul rdo 'jog gi tshong pa dag lhags nas de dag yu bu cag dang lhan cig tu yongs su spyod par 'ong na da 
[\[124a.6\]]ni thams cad kyang 'dod chags dang bral bar gyur te/_su yang bdag cag dang lhan cig yongs su mi spyod do zhes smras pa dang /_gzhan gyis che zhe bdag gis ni de dag gi ded dpon de ni g.yem pa'i cho ga la mkhas pas bud med la shin tu spyod do zhes thos so/_/de dang bsten 
[\[124a.7\]]pas na de dag kun kyang bdag cag dang lhan cig tu mi spyod do zhes smras pa dang /_de dag gi nang nas smad 'tshong ma rgan mo zhig gis smras pa/_bu mo de skyes pa yin nam 'on te ma yin/_de dag gis che zhe de ni skyes pa ste skyes pa'i dbang po dang ldan pa'o zhes smras pa dang /_
[\[124b\]]
[\[124b.1\]]des de ste bdag gi bu mos de bsgyur na de ste khyod kyis dpon mor gzhug gam zhes smras pa dang /_de dag gis gzhug tu mi rung na de ste ma 'gyur na khyod kyis ci sbyin zhes smras pa dang /_mos smras pa/_kAr ShA pa Na lnga brgya khyod la sbyin no/_/de dag gis smras pa/_legs kyis 
[\[124b.2\]]de bzhin bya'o/_/de nas bud med rgan mo des de dag dang nye ba'i khyim zhig glas nas snod spyad mang du bsags pa dang /_de ded dpon de'i khye'u dag der 'ongs shing lhags te snod spyad dag rnyen no/_/des de dag la bu khyed su zhes dris pa dang /_de dag gis smras pa/_ma ma 
[\[124b.3\]]bdag cag ni yul rdo 'jog gi ded dpon gyi'o/_/des smras pa/_bu bdag gi bu yang ded dpon yin te zong khyer nas yul gzhan du song na/_de'i khye'u dag kyang ji ltar khyed bzhin du de dag kyang gzhan las snod rnyen pa snyam gyis de bas na khyim 'di na snod yod pa de dag kun khyed 
[\[124b.4\]]cag nyid kyi dang 'dras ci bde bar spyod cig_/de nas snod spyad nyin gcig bzhin blangs shing 'ongs pa dang /_de dag la ded dpon gyis kye khyed la nyin gcig bzhin snod spyad dang yo byad sus byin zhes dris pa dang /_de dag gis ded dpon gnas 'di ni ded dpon gyi ma zhig 'dug 
[\[124b.5\]]ste/_/de na re bdag gi bu yang yul gzhan du zong khyer te song na de'i khye'u dag kyang 'di ltar khyed bzhin du gzhan las snod spyad rnyen du gdon mi zas de lta bas na khyim 'di na snod spyad yod pa de dag kun khyed cag nyid kyi dang 'dras ci bder spyod cig ces mchi ste/_de nas snod 
[\[124b.6\]]spyad 'tshal zhing mchi'o zhes smras pa dang /_des de la byams pa skyes nas/_kye khyed de la de dang byams par byed na/_de bdag gi yang ma yin no zhes smras so/_/de dag gis de la smras pa/_ma ma ded dpon ni khyed la yon tan shin tu brjod do/_/'di ltar khyed la kun 
[\[124b.7\]]sbyor ba de bdag gi yang ma yin no zhes zer ro/_/mos de ltar na bu mthong yang ci ma rung zhes smras pa dang /_de dag gis kyang ma ma legs kyis ded dpon la bgyi'o zhes smras nas de dag gis de la ded dpon ma ma ni khyed la lta bar 'tshal lo zhes smras pa dang /_des kyang 
[\[125a\]]
[\[125a.1\]]kye legs kyis 'dong ngo zhes smras nas de de'i khyim du song ngo /_/mos de bsti stang du bcas pas bde bar 'ongs sam zhes bya ba'i tshig snyan pa brjod de bu bdag gi bu yang khyod ci 'dra ba bzhin no zhes smras pa dang des kyang ming smos so/_/mos smras pa/_
[\[125a.2\]]bu de'i ming yang de bzhin te/_mdor na khyod dang de gnyis bdag gi bu khyad par med kyis khyod gzhan du ma sems shig ces smras so/_/des smras pa/_ma ma de ltar na de bzhin te de nyid bdag ste/_khyod kyi bu dang khyad par med do/_/des khyim bdag gi chung ma des bu mo 
[\[125a.3\]]bos te bu mo tshur shog_/ming po'i zhabs la phyag 'tshol cig ces bos so/_/de'i phyir byung na na tshod dang des de'i gzugs bzang po dar la bab cing mdzes pa mthong nas rlung gi shugs bzhin du 'dod chags kyi mthus yog pas na bdag nyid kyis ma tshor bar gyur te/_des de la kun 
[\[125a.4\]]du brtags nas ma ma bu mo 'di su'i zhes dris pa dang /_mos smras pa/_bu khyod nyid kyi sring mo yin no/_/des smras pa/_ma ma gzhan la byin nam ma byin/_mos smras pa/_bu 'di su la yang ma byin no/_/des de ste de ltar na kho bo la ci phyir mi sbyin zhes smras pa dang /_mos smras pa/_
[\[125a.5\]]bu gzhan lta su zhig la sbyin/_cung zad du na khyod la nyes pa zhig yod de/_khyed ni bshes mi brtan pas chung mar blangs shing blangs nas bor zhing 'dong ngo /_/des smras pa/_ma ma stsol cig dang mi 'dor bar mthon dman du khrid de mchi'o/_/mos smras pa/_bu khyod kyis 
[\[125a.6\]]bdag gi rdzas thams cad 'dir bskyas te bzhag na gdong mthon dman du khrid ci 'gro bar kho mo yid ches so/_/des smras pa/_ma ma de ltar na gzhag par bya'o/_/des de'i khyim du rdzas rnams bskyas na/_de'i khyim gnyis yod de des ni sgo gcig nas nang du bskyas na/_mos 
[\[125a.7\]]kyang sgo gnyis pa nas gud du bskyas so/_/nam des nor rdzas thams cad bskyas pa dang /_mos kyang gud du bskyas nas gdod de la bu mo byin no/_/des zhag dang tshes grangs dang mthun par sbyar te bag ma len pa'i tshe mos smad 'tshong ma rgyan sna tshogs kyis brgyan pa kun mgron 
[\[125b\]]
[\[125b.1\]]du bos te des bag ma blang ba de na phan tshun du rgyu zhing 'khod pa dang /_ded dpon des smras pa/_ma 'di na thams cad kyang bud med de skyes pa gcig kyang med dam/_des brgyangs so/_/gzhan zhig gis de'i rna drung du gsang ste/_ded dpon 'di lta bur gyur pa khyod kyis ma shes 
[\[125b.2\]]sam/_/bdag cag kun kyang smad 'tshong ma yin na/_skyes pa ga la yod ces smras pa dang /_des bdag gis ni smad 'tshong ma zhig blangs ba lta ste/_mdor na 'di ni bdag bslus so snyam du bsams so/_/bu mo nga yang de dang lhan cig ji srid cig tu longs spyod de jo bo kAr ShA pa 
[\[125b.3\]]Na stsol cig ces smras pa dang /_des smras pa/_bzang mo bdag gi nor rdzas ci yod do cog thams cad 'dir bskyas te/_'ongs na bdag la kAr ShA pa Na gzhan ga la yod ces smras pa dang /_de gnyid kyis shin tu log pa dang mos re lde'i nang du dkris te tshong dus kyi dbus su bor 
[\[125b.4\]]ro/_/nang par nam nangs pa dang grong khyer na gnas pa'i skye bo mang po dag 'ongs shing 'dong bas sad par byas nas bdag gis bltas pa dang /_des bdag nyid mi rigs pa mthong nas sems dang sems las byung ba'i rgyu ba rnams nyams te mig mchi mas gang nas 'khor mo 'jig gi 
[\[125b.5\]]tshong dus dang /_srang dang lam gyi bzhi mdo dang /_sum mdo dag na 'khyams pa las bkres pas gzir te zas tshol ba'i phyir gla mi dag gnas par song nas 'dug go/_/de'i tshe na khyim bdag gau ta ma'i khyim rtsig ste/_der gla mi rnams tshol ba las de mi gzhan zhig gis khyim 
[\[125b.6\]]bdag gau ta ma drung du khrid pa dang /_des de mthong nas kye 'di ni rab tu gzhon zhing shin tu gzhon pa zhig ste sngon su'i las kyang ma byas pa zhig gis gzhan zhig tshol ces smras pa dang /_de'i mig mchi mas gang bzhin du khyim bdag gau ta ma'i gdong du lta'o/_/de la khyim bdag 
[\[125b.7\]]gau ta mas bu khyod su'i yin gang nas 'dir 'ongs pa smros shig ces dris pa dang /_de snying rje zhing dman la sdug bsngal bas mig mchi mas gang ste tshig kyang brnangs bzhin du ngal nas smras pa/_pha bdag ni byang phyogs na rdo 'jog gi grong khyer de nas sngon gyi las kyis 'dir bde bar 
[\[126a\]]
[\[126a.1\]]phyin na da ni gar mchis kyang ma 'tshal te/_bar ma dor dus las 'da' ba zhig tu 'gyur yang ma 'tshal lo zhes smras pa dang /_des de'i nyams dang tshig gi rgyud thos te/_khyim bdag gau ta mas de la yid kyis sdug par gyur te/_bu rdo 'jog na gnas pa'i skye bo mang 
[\[126a.2\]]po dag khyod kyis shes sam zhes dris so/_/pha 'tshal to/_/bu khyim bdag 'di zhes bya ba khyod kyis shes sam/_pha de ni bdag skal ba nyams pa'i pha lags te 'tshal lo/_/khyim bdag gau ta ma yid la yang shin tu sdug par gyur nas bu mi dga' bar bya mi dgos kyis ma ngu shig_/
[\[126a.3\]]khyod ni nga'i mag par 'gyur te khyim 'di dag khyod nyid kyi yin no zhes smras te/_de yang spro bsrings te de yang mi dga' ba dang bral lo/_/khyim bdag gau ta mas byug pa dang /_bza' ba dang /_btung ba dang /_gos dang rgyan dang /_khyim dang /_mal stan dang /_g.yog dang /_dga' 
[\[126a.4\]]ba'i tshig gis ngal bsos te chung ma la smras pa/_bzang mo khyod kyi mag pa 'ongs te/_bu mo bag mar gtang gis sta gon byos shig_/des de'i nyi ma dang /_tshes grangs dang /_skad cig ma dang /_skar ma dag brtags te/_rim bzhin du bshams nas phu nu dang /_mdza' bo 
[\[126a.5\]]dang /_/gnyen bshes su bcas pas bu mo long shig ces smras pa dang /_des pha skad cig mi blang gi nor rnams je btsal bar bya'o zhes smras pa dang /_des bu khyim na nor yod pa 'di dag thams cad khyod kyi yin no/_/nor gyis ci zhig bya zhes smras pa dang /_de yang smad 'tshong 
[\[126a.6\]]ma de la 'khon lan glon par 'dod nas smras pa/_pha de ni de lta lags mod kyi bdag mi ma rabs bzhin du bag ma mi len to zhes smras pa dang /_de cang mi zer bar 'dug go/_/de 'khor mo 'jig nas byung ste yan man du 'khyam zhing 'dug pa las chu 'gram du song ba dang /_chu de'i 
[\[126a.7\]]nang nas mi ro zhig khyer 'ongs te/_bya rog zhig chu'i 'gram du 'dug nas mi ro de za bar 'dod na mchus ma slebs so/_/de nas mchu de shing bu zhig la bdar ba dang /_ring po zhig tu gyur te des ro de zos so/_/de nas yang des shing gzhan zhig la mchu bdar ba dang /_ji ltar snga ma bzhin 
[\[126b\]]
[\[126b.1\]]du gyur to/_/ded dpon des kyang lag pas shing bu de gnyis blangs te khyim du song ngo /_/de nas kAr ShA pa Na lnga brgya khyer nas smad 'tshong ma de'i khyim du song ste bzang mo khyod kyis bdag la kAr ShA pa Na med pa'o zhes bskrad na/_da ni kAr ShA pa Na 'di re yongs su spyad kyis tshur shog ces smras 
[\[126b.2\]]pa dang /_de yang kAr ShA pa Na la chags nas de dang lhan cig tu yongs su spyad do/_/de nas ded dpon des de la yongs su spyad de/_de'i sna shing bu des bdar ba dang shin tu ring bar gyur nas des sman pa thams cad bkug ste bstan na yang de dag gis sman dpyad bya bar ma nus te/_de ltar de 
[\[126b.3\]]sman pa thams cad kyis spangs pa dang /_des ded dpon la jo bo bzod par gsol/_'di'i sman dpyad mdzod cig ces smras pa dang /_des smras pa/_de ste khyer ba de kun slar sbyin par dam bca' na gdod bya'o/_/mos jo bo nyi rim du yang slar 'bul gyis mdzod cig ces smras pa 
[\[126b.4\]]dang /_des shing bu gnyis pas bdar na/_ji ltar snga ma bzhin du gyur te des zong ci khyer ba thams cad de la slar byin no/_/de nas ded dpon des bu mo skem mo gau ta mI dpal chen po dang sbyar te bag mar blangs so/_/khyim bdag gau ta ma ri brags kyi grong gzhan zhig na zhing rmed de/_
[\[126b.5\]]des mag pa de la smras pa/_bu khyod kyis chung ma 'di khrid la ri brags kyi grong 'di zhes bya bar 'dug shig_/des de la ri brags grong gi zhing thams cad byin nas des skem mo gau ta mI shing rta la zhon te der song nas 'dug go/_/de dang lhan cig tu rtse dga' yongs su spyod do/_/de de 
[\[126b.6\]]la rtse dga' yongs su spyod pa las dus phyi zhig na skem mo gau ta mI sems can dang ldan par gyur nas de bu 'byung ba'i dus la bab pa dang /_jo bo bdag bu btsar nyes bdag gnyen gyi khyim du mchi'o/_/der bdag la bdag gi ma g.yog bgyid do zhes smras pa dang /_des 
[\[126b.7\]]kyang legs so zhes smras nas des bu mo gnyen gyi khyim du bskyal ba dang /_de la der btsas na bu khye'u zhig byung nas zhag bdun gsum nyi shu gcig tu btsas pa'i btsas ston chen po rgyas par byas te rigs dang mthun pa'i ming btags nas/_des khye'u de khyer te slar ri brags 
[\[127a\]]
[\[127a.1\]]kyi grong nyid du 'ongs so/_/de phyis yang sems can dang ldan par gyur nas bu 'byung ba'i dus su bab pa dang /_jo bo bu 'byung ba'i dus la bab kyis gnyen gyi khyim du mchi'o/_/der bdag la ma bdag gi g.yog bgyid do zhes smras pa dang /_des kyang bzang mo legs 
[\[127a.2\]]kyis 'dong bar bya'o zhes smras pa dang /_des ma dang bur bcas te shing rta la bskyon nas dong ba dang /_de lam gyi phyed du bu btsas par gyur to/_/des bu btsas par mthong nas shing rta la babs te shing gzhan zhig gi drung du 'dug pa dang de nyid du gnyid kyis log go/_/de gnyid kyis cher 
[\[127a.3\]]log pa dang sbrul gdug pas zin nas dus las 'das so/_/mo yang shing rta'i steng nyid du bu khye'u zhig btsas te de shing rta las babs nas shing drung du song ste/_jo bo khyod kyi bu khye'u zhig btsas kyis dgyes pa skyed cig ces smras pa dang /_de sems med pas lan ma glan no/_/des lag pas 
[\[127a.4\]]bsgul te brtags na dus las 'das pa mthong ngo /_/mo de na ngu bar gyur pa dang /_ba lang yang ma byin par len pas phrogs so/_/de nas de ring zhig tu ngus nas mi dga' ba skyes te phyogs bzhir bltas te des bu da gzod btsas pa ni pang du thogs snga ma ni lag pa nas bzung ste song ba 
[\[127a.5\]]dang /_/de na dus ma yin pa'i sprin chen po langs te des mtsho dang /_lteng ka dang /_khron pa dag chus gang nas de'i lam ka na chu bo rgal dgos par gyur nas/_des bsams pa de ste khye'u dang lhan du rgal na ni bdag kyang med khye'u yang med par 'gyur na re zhig khye'u je bsgral lo/_/
[\[127a.6\]]phu bo de chu bo'i 'gram du bzhag ste chung ngu khyer te rgal to/_/de nas de yang 'gram du bzhag ste phu bo'i phyir yang rgal te chu bo phyed du phyin pa dang khye'u chung ngu de was khyer ro/_/de nas mos chu bo'i dbus su 'dug ste lag pa g.yabs nas ku ku zhes bos pa dang /_khye'u phu bo de ma 
[\[127a.7\]]bdag la bod do snyam bsams nas de chu'i nang du mchongs pa dang /_chu 'gram yang gad pa chad pa zhig ste lhung ma thag tu dus las 'das nas de nas mo rings shing myur bar byung ste/_wa de'i rjes bzhin du bsnyags pa dang des de bor te song nas de la bltas na dus las 'das par mthong 
[\[127b\]]
[\[127b.1\]]ba dang mos ngus nas de chur bor te/_de nas bu chen po de yang chus khyer bar mthong nas de mi dga' ba cher gyur te ngu shing brgyugs pa dang de yang dus las 'das par mthong ngo /_/de khyo dang bu las bral bas yi chad par gyur nas gcig pu gos gcig gi smad g.yogs te chu bo'i 'gram 
[\[127b.2\]]na rlung dang nags chen po dang /_chu bo rnams kyi sgra dang bya'i sgra du ma rnams mnyan cing thos nas kyi hud kyi hud khyo/_kyi hud bu chen po/_kyi hud bu chung ngu ma zhes snying rje zhing brtse bas mchi mas brnangs bzhin du ngu ste sa la phan tshun 'gre zhing 'dug pa dang /_las kun rgyas shing rdzogs 
[\[127b.3\]]par nges pa gdon mi za bar rnam par smin par 'gyur te/_de ma thag tu 'di pha dang ma dang khyim gyi skye bo mang po dag gnam lcags kyis phog ste shi'o/_/de'i nang nas skyes pa gcig cig thar te/_snying rje zhing brtse bas mchi mas brnangs bzhin du myur bar 'gro zhing de'i mdun logs 
[\[127b.4\]]su 'ongs pa dang /_mos de skrag pa lta bur mthong nas kye skyes bu ci'i phyir rings par rgyug ces dris pa dang /_des de'i mdun du rang gi lus brdabs nas ngu zhing mchi mas brnangs bzhin du smras pa/_khyod kyi pha dang ma dang khyim gyi skye bo mang po kun gnam lcags bab pas phog ste bdag gcig 
[\[127b.5\]]pu ni las kyis thar ro/_/de thos nas phyi phyir mya ngan slos shing ngus par gyur pa bdag gis sngon gyi tshe rabs su sdig ci zhig byas na dus gcig tu khyo dang bu la sogs pa gnyen bshes dang bral/_de bas khyim na gnas pas ci zhig byas/_/skal ba med pas gang du ci snyed pa/_/khyo dang 
[\[127b.6\]]gnyen bshes dang yang bdag bral ba/_/bdag 'gro khyim na gnas par mi rigs te/_/dgon pa rnam par dben pa de dag dang /_/khyim stong de dag tu ni gnas par bla/_/khyim na gnas pa sdig ste cir mi rung /_/mya ngan sdug bsngal rnam par 'phel bar gyur/_/der phyogs 
[\[127b.7\]]gcig tu zhugs te song nas phan tshun du 'khyam 'khyam pa las ri brags kyi grong gzhan zhig tu phyin nas/_de na bud med rgan mo gzhan zhig ras 'khal ba zhig 'dug ste de de'i drung du song ba dang /_des de la ngal bsos nas de dang lhan cig tu ras 'khal ba la zhugs so/_/de na 
[\[128a\]]
[\[128a.1\]]tha ga pa khye'u gzhon nu gzhan zhig rang gi bzos 'tsho ba la zhugs te/_de la bud med rgan mo de dus dus su ras kyi skud pa de la 'tshong ngo /_/de nas gzhan zhig tu des skud pa phra mo zhig khyer te de'i drung du song ba dang /_des ma ma khyod kyis sngon ni sbom por 'khol na da 
[\[128a.2\]]'di lta bu gang nas 'ongs zhes dris pa dang /_des bu 'di ni bdag gis ma bkal lo/_/ma ma 'o na sus bkal/_bu bdag gi khyim na bud med gcig cig 'dug ste/_des bkal ba 'di yin no zhes smras pa dang /_des ma ma khyod kyis ci'i phyir na bdag la de mi sbyin bdag la yang chung ma 
[\[128a.3\]]med do/_/bdag gis de'i bza' ba dang bgo ba dang 'tsho ba'i yo byad dag sbyar ro zhes smras pa dang /_mos bu re zhig de la gsol bar bya ste ci zer ba las lan phyis sbyin no zhes smras pa dang /_des de'i skud pa'i rin rgyal bar byin/_zan kyang byin nas de nas dri dang me tog gis brgyan te btang ba dang 
[\[128a.4\]]skem mo gau ta mIs smras pa/_ma ma skud pa su la btsongs na rin rgyal zhing legs te khyod kyang dri dang me tog gis sus brgyan/_des bu mo dri dang me tog gis brgyan pa 'ba' zhig ma yin gyi zan kyang byin na zhes smras pa dang /_de'i phyir 'di lta bu ga las byung zhes 'dri'o/_/des kyang ji ltar 
[\[128a.5\]]gyur pa zhib tu smras nas khye'u tha ga pa'i yon tan gyi khyad par snyan par brjod de smras pa/_bu mo khye'u tha ga pa de khyod slong ste/_de'i chung ma med kyis khas long shig dang bde bar 'gyur ro/_/des ma mchog gis phyin chad 'di skad ma smra shig_/bdag ni khyim na gnas pas skyos ji lta 
[\[128a.6\]]bur yang rung de lta bu'i 'tsho ba mi bya'o zhes smras pa dang /_des smras pa/_bu mo bud med rten med pa ni sdug bsngal ba'i gnas na 'dug ste phyi rol gyi skyes pa dag glags lta bar yang 'gyur gyis gnas su soms la khas long ste 'dug shig_/des khas ma blangs nas/_des de la nyes pa'i 
[\[128a.7\]]dmigs su 'gyur bar smras pa dang /_gdod des khas blangs so/_/de nas khye'u tha ga pas de nyi ma dang tshes grangs dang skar ma'i rim dang sbyar te khyim du blangs so/_/de yang mi srun cing smyo la khro bas rtag tu de la dbyig pa dang thal mos rdeg ste/_des bud med rgan mo de la smras pa/_
[\[128b\]]
[\[128b.1\]]ma ma khyod kyis bdag srin po la phul te/_des bdag la nyin gcig bzhin du dbyug pa dang /_thal mos rdeg na ji ltar bya ma shes so/_/bu mo nam khyod la bu ma byung gi bar du khyod la kho rdeg go/_/khyod kyang bu mthur gyur pa dang /_khyim de yang khyod nyid dbang byed kyis mi dga' bar ma byed 
[\[128b.2\]]cig_/de dus phyi zhig na de sems can dang ldan par gyur nas khye'u tha ga pa de mo la byams par gyur to/_/mo yang de la brnyas par byed do/_/des kyang sdod cig ces byas nas mnags so/_/de nas dus phyi zhig na khye'u de tha ga pa'i grogs po rnams kyis chang mang du blud pas ra ro nas smyo zhing 
[\[128b.3\]]khyim du 'ongs so/_/de yang sgo bcad de bu 'byung zhing 'dug pa'i tshe des sgo phye zhes byas na de bu 'byung ba'i sdug bsngal gyis kun tu gzer bas sgo ma phye ba dang /_de rab tu khro ba skyes nas phyogs gcig tu song ste 'dug go/_/des bu byung nas sgo phye ba dang de nang du 'ongs pa la des gus par byas te smras 
[\[128b.4\]]pa/_jo bo dgyes par mdzod cig_/khyod kyi bu pho zhig btsas so/_/des de la khro bas kun khebs pa dang ni ma bral gyi gnod sems kyis kun du khebs par gyur te/_des 'di bu ma byung bas kyang bdag la brnyas par byed na/_gang gi tshe 'di'i bu skyes par gyur na 'di dang bus bsdongs/_
[\[128b.5\]]nas bdag la gdon mi za bar gsod par byed do snyam du bsams nas des smras pa/_bzang mo thab tu me bus la zangs tshugs shig_/des thab tu me bus te zangs btsugs pa dang smras pa/_yungs mar lugs la skol cig_/des yungs mar blugs te bskol ba dang /_des bu 
[\[128b.6\]]chung 'dir chug la skol cig ces smras pa dang mos jo bo 'di ni khyod nyid kyi bu yin na 'dir ci zhig nyes gzhon nur ma bsad ces smras pa dang /_des de la dbyig pas brdegs so/_/bdag las sdug pa med pas des skrag ste/_de yungs mar khol ba'i nang du bcug pa dang dus las 
[\[128b.7\]]'das so/_/nam de tshos par gyur pa na des smras pa/_da phyung zhes bsgo ba dang /_des de phyung ba dang /_smras pa/_zo shig ces bsgo'o/_/des smras pa/_jo bo bu'i sha ji ltar bza' zhes smras pa dang /_des de nyid kyi lus thams cad du brdegs rab tu brdegs pa dang /_
[\[129a\]]
[\[129a.1\]]de des brdegs pas bu'i sha yang zos so/_/bcom ldan 'das kyis gsungs pa/_'dod chags ni kha na ma tho ba chung mod kyi 'bral ba ni dka'o/_/zhe sdang ni kha na ma tho ba che la 'bral ba sla bas tha ga pa'i khye'u de phyis 'gyod pa'i mes gdungs te ring zhig tu ma log pas 
[\[129a.2\]]na gnyid kyis myos te de shin tu log par gau ta mIs rig nas bsams pa/_'dis bu bsad nas bdag la yang bu'i sha zar bcug ste/_mi 'di ni srin po yin gyis 'bros snyam nas rgyags ci theg cig khyer de bros pa dang /_byang phyogs kyi lam grogs dag cig yul 'khor mo 'jig tu zong 
[\[129a.3\]]rnams btsongs te slar gyis zong rnams khyer nas byang phyogs kyi lam du zhugs te 'dong ba dang /_de dag dang mo lhan cig tu song ngo /_/ji tsam na ded dpon gyis de'i gzugs mdzes par mthong ngo /_/mthong nas de la chags te des khyod su'i da gang du 'gro zhes dris pa dang /_mos smras pa/_
[\[129a.4\]]ded dpon bdag gi khyo ni sbrul gdug pas zos so/_/bu gnyis las gcig ni was so/_/gcig ni chu bo'i nang du dus las 'das so/_/ma dang pha ni gnam lcags kyis bsad do/_/bdag ni mgon med pas gar dga' bar 'gro ste 'gron pa mang po de dag gar 'dong ba der mchi'o/_/
[\[129a.5\]]des bsams pa/_ring du gar song yang 'di 'dra ba'i bud med dang lhan cig yongs su spyod do/_/snyam nas des de chung ma byas te/_ji tsam zhig na 'gron pa mang po de dag mi rgod kyis bcom ste/_ded dpon de yang 'thab pa las bsad do/_/skem mo gau ta mI ni mi rgod kyi dpon gyis 
[\[129a.6\]]chung mar byas pa dang /_mi rgod kyi sde dpon de yang phyogs kyi rgyal pos bsad do/_/skem mo gau ta mI ni rgyal po'i btsun mo chen mor gyur to/_/ji tsam na rgyal po de yang dus las 'das nas btsun mo dang /_gzhon nu dang blon po dang /_skye bo mang po dag gi de skem mo gau ta mI dang lhan 
[\[129a.7\]]cig tu bkur sti cher byas te mchad pa'i nang du bcug go/_/byang phyogs kyi mi rnams dur rku ste/_de dag gi mchad pa brus pa dang /_skem mo gau ta mI snar rdul song nas des sbrid pa byung ba dang /_dur rku ba'i mi rnams skrag ste ro langs so snyam nas de dag bros pa dang /_skem mo gau ta mI 
[\[129b\]]
[\[129b.1\]]khung bu brus nas byung ngo /_/des sdug bsngal rnam pa du mar brtags pas rlung rab tu langs shing kha zas med pa'i rkyen gyis smyon mar gyur nas des smad g.yogs bor te lag pa dang rkang pa gas shing rtsub skra ring zhing skya mo bsing bsing mor gyur te/_phan tshun 'khyam 'khyam pa las mnyan du yod par 
[\[129b.2\]]phyin to/_/bcom ldan 'das kyis gsungs pa/_sems can rnams kyi las kyi rnam par smin pa ni bsam gyis mi khyab po/_/des sngon byas pa'i las rnams kyi 'bras bu rnam par smin pa myong bar gyur nas sngon gyi las kyis dze ta'i tshal du phyin to/_/de'i tshe bcom ldan 'das kyis dge 
[\[129b.3\]]slong brgya stong du ma'i mdun du chos 'chad cing bzhugs pa skem mo gau ta mI'i rgyang ma nas sangs rgyas bcom ldan 'das skyes bu chen po'i mtshan sum bcu rtsa gnyis kyis ni yang dag par brgyan/_dpe byad bzang po brgyad bcus ni sku la rnam par spras/_'od kyi dkyil 'khor nyi ma stong las 
[\[129b.4\]]'das pa'i 'od 'dom gang ba rin po che'i ri 'gro ba bzhin pa kho ra khor yug nas bzang ba mthong ngo /_/mthong nas kyang bdag gi sems dran pa slar thob ste de ngo tsha ba'i tshul du gyur nas phyogs gcig tu tsog pur 'dug go/_/de'i bar du yang sangs rgyas bcom ldan 'das kyis mi mkhyen pa'am/_
[\[129b.5\]]mi gzigs pa'am/_mi rig pa'am/_rnam par mi rig pa cung zad kyang med de/_sangs rgyas bcom ldan 'das ni chos nyid kyis thugs rje chen po 'jig rten la phan 'dogs par gyur pa/_srung ba gcig pu dpa' bo gcig pa/_gnyis su med pa gnyis su mi smra ba/_zhi gnas 
[\[129b.6\]]dang /_/lhag mthong la gnas pa/_dul ba'i dngos po gsum la mkhas pa/_chu bo bzhi las rgal ba/_rdzu 'phrul gyi rkang pa bzhi'i mthil rab tu brtan pa/_mi 'jigs pa bzhis bsnyengs pa med pa/_yan lag lnga rnam par spangs pa/_'gro ba lnga las yang dag par 'das pa/_
[\[129b.7\]]yan lag drug dang ldan pa/_pha rol tu phyin pa drug yongs su rdzogs pa/_gnas drug la rtag tu gnas pa/_byang chub kyi yan lag bdun gyi me tog gis brgyan pa/_lam gyi yan lag brgyad 'chang ba/_mthar gyis gnas pa'i snyoms par 'jug pa dgu la mkhas pa/_stobs 
[\[130a\]]
[\[130a.1\]]bcu'i stobs dang ldan pa/_phyogs bcur snyan par grags pa rnams brgya phrag bcu'i dbang du gyur pa las rab tu nges pa ni mtshan lan gsum nyin lan gsum du sangs rgyas kyi spyan gyis 'jig rten la gzigs nas ye shes kyi gzigs pa 'byung ste/_gang la nyams/_
[\[130a.2\]]gang la 'phel bar gyur/_gang la sdug bsngal bar gyur/_gang dog par gyur/_gang gnod par gyur/_gang sdug bsngal dang dog pa dang gnod par gyur/_gang ngan song la gzhol/_gang ngan song la 'bab/_gang ngan song la rab tu 'babs/_ngas gang ngan song nas phyung ste 
[\[130a.3\]]mtho ris dang thar pa la gzhag par bya/_gang dge ba'i rtsa ba du ma skyes pa rnams la dge ba'i rtsa ba bskyed par bya/_gang bskyed pa rnams la yongs su smin par bya/_gang smin pa rnams la rnam par grol bar bya/_yang gsungs pa/_rgya mtsho chu srin gnas de yang /_/gal te 
[\[130a.4\]]dus las yol yang srid/_/gdul bar gyur pa'i sras rnams la/_/sangs rgyas dus las 'da' mi 'gyur/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo ded dpon gyi chung ma skem mo gau ta mI la bla gos byin cig dang 'di la chos 
[\[130a.5\]]bshad par bya'o/_/tshe dang ldan pa kun dga' bos ded dpon gyi chung ma gau ta mI la bla gos byin no/_/de nas ded dpon gyi chung ma skem mo gau ta mI gos gyon nas bcom ldan 'das ga la ba der song ste/_bcom ldan 'das kyi zhabs la mgo bos phyag 'tshal te phyogs gcig tu 'dug 
[\[130a.6\]]go phyogs gcig tu 'dug pa dang /_de nas bcom ldan 'das kyis de'i bsam pa dang /_bag la nyal ba dang /_khams dang /_rang bzhin rnams mkhyen nas 'phags pa'i bden pa bzhi yang dag par rtogs par 'gyur ba de lta bu'i chos bshad do/_/gang thos pas ded dpon 
[\[130a.7\]]gyi chung ma skem mo gau ta mIs 'jig tshogs su lta ba'i ri'i rtse mo nyi shu gyen du byung ba ye shes kyi rdo rjes bcom nas rgyun du zhugs pa'i 'bras bu mngon du byas so/_/de bden pa mthong nas stan las langs te bcom ldan 'das ga la ba de logs su thal mo sbyar te phyag 'tshal nas bcom 
[\[130b\]]
[\[130b.1\]]ldan 'das la 'di skad ces gsol to/_/btsun pa legs par bshad pa'i chos 'dul ba la rab tu byung zhing bsnyen par rdzogs te dge slong ma'i dngos por gyur cing /_bcom ldan 'das kyi drung du bdag tshangs par spyad pa spyod du gnang ngam bcom ldan 'das kyis skye dgu'i bdag mo 
[\[130b.2\]]chen mo la gtad nas des rab tu phyung ste bsnyen par rdzogs par byas nas 'dul ba bslabs te lung bsgo ba byin nas de brtson pa byas/_nan tan du byas/_bsgrub par byas pas na 'khor ba'i 'khor lo 'di g.yo ba dang mi g.yo ba shes te 'dus byas kyi rgyud thams cad zhig pa dang /_lhung 
[\[130b.3\]]ba dang /_rnam par 'gyes pa rnam par 'jig pa'i chos nyid kyis rab tu bcom ste nyon mongs pa thams cad spangs nas dgra bcom pa mngon du byas te dgra bcom par gyur to/_/khams gsum gyi 'dod chags dang bral/_bong ba dang gser du 'dra/_nam mkha' la lag mthil 
[\[130b.4\]]chags pa med pa bzhin du sems mnyam pa/_ste'u dang tsan dan du 'dra ba/_rig pas sgo nga'i mdzod bcom pa/_rig pa dang mngon par shes pa yang dag par so sor rig pa ni thob/_srid pa'i rnyed pa dang chags pa dang bkur sti la rgyab kyis phyogs te/_dbang po dang nye 
[\[130b.5\]]dbang po dang /_lhar bcas pa rnams kyis mchod cing phyag bya ba dang tshig snyan pas brjod par gyur to/_/de bcom ldan 'das kyi zhabs la phyag 'tshal du song ba dang /_de nas bcom ldan 'das kyis dge slong rnams la bka' stsal pa/_dge slong dag nga'i nyan thos ma'i dge 
[\[130b.6\]]slong ma 'dul ba 'dzin pa'i nang na 'di lta ste mchog ni dge slong ma skem mo gau ta mI'o/_/nam bcom ldan 'das kyis dge slong ma gau ta mI 'dul ba 'dzin pa'i nang na mchog go zhes gsungs pa dang /_de'i tshe de'i drung du dge slong ma rnams 'dong ngo /_/des 'ongs pa de dag skyo ba bskyed 
[\[130b.7\]]pa'i phyir las kyi rgyud rnams brjod do/_/dge slong ma dag gis kyang dge slong dag la de lta bur gyur pa zhib tu smras so/_/de nas dus phyi zhig na skem mo gau ta mI bcom ldan 'das kyi zhabs la phyag 'tshal ba'i phyir song ba dang /_dge slong dag gis mthong nas gcig la gcig de'i las kyi 
[\[131a\]]
[\[131a.1\]]rgyud rnams 'dzer to/_/de nas skem mo gau ta mIs bcom ldan 'das kyi zhabs la spyi bos phyag 'tshal te bcom ldan 'das kyi drung nas song ngo /_/mkhyen bzhin du 'dri ba ni sangs rgyas bcom ldan 'das te/_sangs rgyas bcom ldan 'das kyis tshe dang ldan pa kun dga' bo la ci'i 
[\[131a.2\]]phyir kun dga' bo dge slong rnams phan tshun du rna bar bcug ces smras pa dang /_des zhib tu gsol to/_/bcom ldan 'das kyis bka' stsal pa/_kun dga' bo sems can rnams kyi rgyud dang las kyi rnam par smin pa ni bsam gyis mi khyab bo/_/'jig rten pa'i rnams ni rang gi las so/_/
[\[131a.3\]]las ni skye gnas so/_/las ni nying mtshams so/_/las ni rjes su 'jug pa ste/_gang gis ji ltar las byas pa de rnam par smin pa so sor myong bar 'gyur ro/_/dge slong dag the tshom skyes pa dang /_the tshom thams cad gcod pa sangs rgyas bcom ldan 'das la zhus pa/_btsun pa dge 
[\[131a.4\]]slong ma skem mo gau ta mIs las ci bgyis na de'i phyir 'di'i khyo sbrul gyis zos te dus las 'das/_bu gcig was bkum/_gnyis pa ni chu bos 'tshal te dus las 'das/_pha ma gnyis ni gnam lcags babs pas bkum par gyur/_bu'i sha yang 'tshal nas smyos shing g.yeng ba'i sems 
[\[131a.5\]]kyis de dang de dag tu 'khyam 'khyam pa las bcom ldan 'das kyi bstan pa la rab tu byung nas nyon mongs pa thams cad spangs te dgra bcom pa mngon du bgyis/_bcom ldan 'das kyis kyang 'dul ba 'dzin ma'i nang na mchog go zhes ci'i slad du bka' stsal ces zhus pa dang /_bcom ldan 
[\[131a.6\]]'das kyis gsungs pa/_dge slong dag dge slong ma skem mo gau ta mI nyid kyis las byas shing tshogs pas rnyed cing rkyen smin pa ni chu bo bzhin mngon du 'byung ste nges par 'gyur ro/_/skem mo gau ta mIs las byas shing bsags pa'i gzhan gyis myong bar mi 'gyur ro/_/dge slong rnams las 
[\[131a.7\]]byas shing bsags pa ni phyi rol gyi sa'i khams la rnam par mi smin/_chu'i khams la ma yin/_me'i khams la ma yin/_rlung gi khams la ma yin gyi/_zin pa'i phung po dang /_khams dang /_skye mched 'di nyid la dge ba dang mi dge ba'i las byas pa rnam par smin to/_/las rnams 
[\[131b\]]
[\[131b.1\]]stor par mi 'gyur ba/_/bskal pa dag ni brgya lon kyang /_/dus dang 'phrod nas 'thob pa ni/_/lus can rnams la 'bras bur smin/_/dge slong dag sngon byung ba ni ri brags kyi grong gzhan zhig na khyim bdag cig 'dug ste/_phyug la nor mang zhing longs spyod che gnas yangs shing rgya che ba ni ngal 
[\[131b.2\]]bsos po'i nor dang 'dra ste/_ngal bsos pa'i nor la sngo ba zhig nas rigs dang mnyam pa zhig las chung ma zhig blangs te/_de dang lhan cig rtse dga' yongs su spyod do/_/des rtse dga' yongs su spyad kyang bu pho yang med/_bu mo yang med de/_bdag gi khyim du nor du ma zhig 'dus na de la bu 
[\[131b.3\]]pho yang med bu mo yang med de/_bdag 'das pa dang bdag gi dbang ba thams cad bu med pa'o zhes zer te rgyal po'i dkor du 'gyur ro zhes de 'gram pa lag pa la gtad de rab tu sems shing 'dug pa de'i chung mas mthong nas/_jo bo khyod ci'i phyir lag pas 'gram par gtad de rab tu sems shing 
[\[131b.4\]]'dug ces smras pa dang /_des smras pa/_bzang mo bdag gi khyim na nor du ma zhig 'dus kyang bu pho yang med bu mo yang med pas bdag 'das pa dang bdag gi dbang ba thams cad bu med pa'o/_/zhes zer te rgyal po'i dkor du 'gyur na ci'i phyir rab tu sems shing mi 'dug_/des bsams 
[\[131b.5\]]pa/_ci 'di'i skal ba chung ngam/_bu pho yang med bu mo yang med na/_ci bdag gi skal ba chung ngam 'di ni gzhan ma yin gyi bdag la nyes pa'i skyon btags te chung ma gzhan len par 'dod do/_/de'i phyir bdag gi mdun du 'gram pa lag par gtad de rab tu sems shing 'dug la 'di skad du 
[\[131b.6\]]bdag gi khyim na nor du ma 'dus kyang bu pho dang bu mo med pas bdag 'das pa dang bdag gi dbang ba thams cad bu med pa'o zhes zer te rgyal po'i dkor du 'gyur ro zhes zer gyis de bas na bdag nyid tham par bya'o zhes bsams nas smras pa/_jo bo 'di ltar bdag skal ba chung bas khyod kyi bu pho 
[\[131b.7\]]dang bu mo med kyis chung ma gzhan zhig long shig dang /_de las bu pho dang bu mo yang 'byung bar 'gyur ro/_/des smras pa/_bzang mo khyod kyis skyes bu gang la chung ma gnyis yod na/_de ni nam yang chu grang mo'i skyo ma mi 'thung ste rtag tu de'i khyim na 'thab pa dang 'khrug pa dang mi 'dum 
[\[132a\]]
[\[132a.1\]]pa dang rtsod pas nang gi skye bo rnams dkrugs par byas te rang gi las la brtson par mi 'gyur ro zhes ma thos sam/_mos smras pa/_jo bo re zhig long shig dang de ste phu nu mo tsam du gyur na ni phu nu mor 'du shes kyis bskyang bar bya'o/_/'on te bu mo tsam zhig na ni bu mor 'du 
[\[132a.2\]]shes kyis bskyang bar bya'o/_/des de la g.yo byas te smras pas de yang bu mo tshol ba la zhugs so/_/de nas ri brags kyi grong gzhan zhig na khyim bdag cig gi bu mo zhig btsas nas skyes pa dang /_pha ma gnyis dus las 'das pa zhig ste/_des de la de'i ming po las de bslangs nas dpal 
[\[132a.3\]]chen po dang sbyar te bag mar blangs so/_/thams cad kyang chos nyid kyis sar pas rnying pa zil gyis gnon pas des de la shin tu byams shing sems zhugs par gyur to/_/de nas de'i chung ma rnying pa de rang bzhin gyis phrag dog gis mngal gyi gnas dag par gyur te/_sems can dang ldan 
[\[132a.4\]]par gyur nas de dga' ba skyes te de la smras pa/_jo bo dga' ba skyed cig bdag ni sems can dang ldan par gyur to/_/des smras pa/_bzang mo legs so/_/de ste bu pho zhig btsas na ni bdag 'das pa dang khyim gyi bdag por 'gyur ro/_/mos smras pa/_jo bo khyod kyi chung mas mngal 
[\[132a.5\]]nas lhung ba'i cho ga zhig sbyar te lhung bar ma byas na ni khyim gyi bdag por 'gyur ro/_/des smras pa/_bzang mo sngon yang bdag gis 'di lta bu'i phyir smras na/_da dung bu cung zad kyang med par khyod kyis brtsam mam/_de lan med de cang mi zer bar 'dug go/_/de zla ba brgyad dam dgu 
[\[132a.6\]]'das pa dang khye'u zhig btsas so/_/de btsas pa'i btsas ston cher byas te rigs dang mthun pa las ming btags so/_/des sngon las kyis 'di btsas na sems can 'di ma yar mo 'dis 'di mi gsod pa la phan gyis de bas na 'di nyid la gzhar ro zhes bsams nas des de la smras pa/_
[\[132a.7\]]che zhe khye'u 'di khyod dang bdag gi yin gyis bdag cag gnyis kas bskyed do/_/des legs kyis 'di bzhin bgyi'o zhes smras nas de skyed pa la zhugs so/_/des de bskyed na log par rtog pa skyes te gang gi bu yin pa de'i khyim ste/_de bas na 'di bskyed kyang 'di ltar khyim gyi bdag por 
[\[132b\]]
[\[132b.1\]]gyur pa dang /_bdag ni bran mor 'gyur gyis 'di ni gsad do snyam nas de log par rtog pas bskyod pas khye'u de'i khar smig ma'i thur ma zhig btsugs pa dang /_de sdug bsngal gyis gzir bas ngu bar gyur nas des smras pa/_khye'u 'di ci'i phyir ngu zhes dris pa dang /_des smras pa/_che zhe 
[\[132b.2\]]ci'i phyir ngu ma 'tshal to/_/des de blangs te dga' bar bya bar brtsams te lag pas 'khyud de 'o byas nas pang par blangs kyang mi btub nas/_des de la nu ma blud nas ji tsam na bltas pa dang smig ma'i thur ma zhig khar btsugs par mthong nas/_des myur du kha phye ste lag pas drangs pa 
[\[132b.3\]]dang khye'u de dbugs med de dus las 'das nas des brang brdungs te ngu zhing sa la sgyel ba dang khyim gyi skye bo dag brgyugs nas 'di ci nyes zhes dris pa dang /_des snying rje zhing brtse bas mchi mas brnangs bzhin du smras pa/_kye ma ma yar mo sdig pa'i chos spyod pa 'di phrag dog gis 
[\[132b.4\]]khros nas bdag gi bu'i khar smig ma'i thur ma btsugs te bsad do/_/de dag kyang ngu bar gyur nas 'khor gyi khyim mtshes dag gis thos nas de dag gis kyang brgyugs te smras pa/_e ma'o 'di ni glo bur zhig byas te byis pa 'di nyes pa med cing gnod pa med par bsad do zhes zer 
[\[132b.5\]]nas/_de de la skye bo mang po dag gis e ma'o zhes zer zhing kun du bskor to/_/de ni brang rdung zhing ngu ste mna' bor ba de ste/_bdag gis khyod kyi bu bsad par gyur na bdag gi khyo sbrul gyis zos te dus byed par shog shig_/bu gcig ni was zos par shog shig_/gnyis pa ni chu bor 
[\[132b.6\]]lhung ste dus byed par shog shig_/pha ma gnam lcags kyis gsod par shog shig_/bu'i sha yang zos la smyos shing 'phyar ba'i sems kyis phan tshun 'khyam par shog shig ces mna' bor ro/_/dge slong dag ji snyam du sems/_khyim bdag de'i chung ma gnyis pa ni 'di ltar 'di bzhin 
[\[132b.7\]]dge slong ma skem mo gau ta mI 'di'o/_/'di shin tu nyon mongs pas kun du khebs pas na khye'u bsad na yang [{]brdzun [,]rdzun [}]du smra zhing mna' bor ba de'i las kyi rnam par smin pas 'di'i khyo sbrul gyis zos te dus las 'das so/_/bu gcig ni was bsad do/_/gcig ni chu bor lhung ste dus las 
[\[133a\]]
[\[133a.1\]]'das so/_/pha ma ni gnam lcags lhung bas dog go/_/bu'i sha zos te sgren mor smyos shing yan man du g.yengs pa'i sems kyis phan tshun du 'khyam mo/_/gzhan yang bcom ldan 'das 'od srung las rab tu byung bar gyur te/_der 'dis tshe gcig tu tshangs par spyod pa 
[\[133a.2\]]spyad kyang yon tan mang po gang yang ma chud do/_/gang la rab tu byung ba'i mkhan mo de bcom ldan 'das 'od srung yang dag par rdzogs pa'i sangs rgyas kyis 'dul ba 'dzin pa'i nang na mchog tu gsungs so/_/de na 'dis 'chi ba'i tshe smon lam btab pa/_gang bdag gis bcom ldan 'das 'od 
[\[133a.3\]]srung bla na med pa yon gnas kyi drung du tshe gcig tu tshangs par spyod pa spyad kyang yon tan mang po cig kyang ma chud de bdag dge ba'i rtsa ba 'dis na gang bcom ldan 'das 'od srung yang dag par rdzogs pa'i sangs rgyas kyis bram ze'i bu bla ma la bram ze'i bu khyod skye bo'i tshe lo brgya thub pa na shAkya thub pa de 
[\[133a.4\]]bzhin gshegs pa yang dag par rdzogs pa'i sangs rgyas su 'gyur bar lung bstan pa de'i bstan pa la bdag rab tu byung nas nyon mongs pa thams cad spangs te dgra bcom pa mngon du byas nas/_ji ltar bdag gi mkhan mo 'di la bcom ldan 'das 'od srung yang dag par rdzogs pa'i sangs 
[\[133a.5\]]rgyas kyis 'dul ba 'dzin pa'i nang na mchog tu gsungs pa de bzhin du bdag kyang bcom ldan 'das shAkya thub pa shAkya'i rgyal po des 'dul ba 'dzin pa'i nang na mchog tu gsungs par shog shig_/'dis de na tshe gcig tu tshangs par spyod pa spyad pas na de nga'i bstan pa la rab tu byung zhing nyon 
[\[133a.6\]]mongs pa thams cad spangs nas dgra bcom pa mngon du byas so/_/gang 'dul ba 'dzin pa'i nang na mchog tu shog shig ces smon lam btab ste/_smon lam de'i mthus na da ltar de bzhin gshegs pas 'dul ba 'dzin pa'i nang na mchog tu gsungs so/_/gzhan yang dge slong dag gis 
[\[133a.7\]]sangs rgyas bcom ldan 'das la zhus pa/_btsun pa skem mo gau ta mI pha ma gnyis kyis las ci bgyis na las gang gi rnam par smin pas gnam lcags lhung ste gum par 'gyur/_khyos las ci bgyis na sbrul gyis 'tshal nas dus las 'das/_bu gnyis kyis las ci bgyis na gcig ni 
[\[133b\]]
[\[133b.1\]]was 'tshal gcig ni chu bor lhung ste dus las 'das par gyur/_bcom ldan 'das kyis bka' stsal pa/_dge slong dag de dag nyid kyis las byas shing bsags pas tshogs rnyed cing rkyen smin pa ni chu bo bzhin du nye bar gnas pa ni gdon mi za bar 'gyur ro/_/de dag gis las byas shing bsags pa 
[\[133b.2\]]ni gzhan sus kyang myong bar mi 'gyur ro/_/dge slong rnams las byas shing bsags pa ni phyi rol gyi sa'i khams la rnam par mi smin/_chu'i khams la ma yin/_me'i khams la ma yin/_rlung gi khams la ma yin gyi zin pa'i phung po dang /_khams dang /_skye mched 'di nyid la dge ba dang mi 
[\[133b.3\]]dge ba'i las byas pa rnam par smin to/_/las rnams stor bar mi 'gyur ba/_/bskal pa dag ni brgyar lon kyang /_/dus dang 'phrod nas 'thob pa ni/_/lus can rnams la 'bras bur smin/_/dge slong dag sngon byung ba na bskal pa bzang po 'dir skye bo tshe lo nyi khri thub pa na 'od srung zhes bya ba'i ston 
[\[133b.4\]]pa 'jig rten du byung ste/_de bzhin gshegs pa dgra bcom pa yang dag par rdzogs pa'i sangs rgyas rig pa dang rkang par ldan pa/_bde bar gshegs pa/_'jig rten mkhyen pa/_bla na med pa skyes bu 'dul ba'i kha lo sgyur ba/_lha dang mi rnams kyi mkhan po/_sangs rgyas bcom ldan 
[\[133b.5\]]'das yul 'khor mo 'jig gi grong khyer gyi drang srong bzhin gyi [{]ri dgas [,]ri dwags [}]gnas na bzhugs so/_/de'i dus na yul 'khor mo 'jig na khyim bdag gzhan zhig gnas te phyug pa/_nor mang ba/_longs spyod che ba/_gnas yangs shing rgya che ba/_ngal bso po'i bzhin nor 'dus pa/_ngal 
[\[133b.6\]]bso po'i nor la sdo ba des chu bo ba ra ka ya'i pha rol tu gtsug lag khang zhig brtsigs te der yul so so na gnas pa'i dge slong dag gnas te/_khyim bdag de las skyes bu grong mi dag gis zong blangs shing 'dong ngo /_/de la gcig gis lan gsum gyi bar du zong chud gsan pa dang /_des 
[\[133b.7\]]de la smras pa/_'di ltar drin med pa khyod kyis brnogs te bdag gi zong lan gsum du chud gsan gyis ma byin gyi bar du ma 'gro shig_/des smras pa/_khyim bdag nga lan gcig stsal la de chud gsan na bdag gi bu gsum dang /_bdag chung mar bcas pa khyod kyi bran du snoms shig des yang 
[\[134a\]]
[\[134a.1\]]tshigs rgya bris nas de la zong byin no/_des yang cung zad kyang mi nus pa zhig ste/_de yang chud gsan nas khyim bdag des de chung ma dang bur bcas te gtsug lag khang de'i las byed par phul lo/_/de yul 'khor mo 'jig na gnas pas nyi ma re re zhing chu bo rgal nas 
[\[134a.2\]]gtsug lag khang der dge slong gi dge 'dun gyi 'bras chan 'tshed de/_chung ma dang bu dag ni phyag tshang byed do/_/gtsug lag khang de na dge slong dgra bcom pa zhig dge 'dun gyi zhal ta byed de/_de nas dus phyi zhig na char pa bab pas chu bo ba ra ka chus gang ste/_las byed pa bu dang chung mar 
[\[134a.3\]]bcas te ring du thogs pa dang dge slong dgra bcom pa de 'ongs nas smras pa/_kye skyes bu gdugs tshod 'di tsam 'das kyi bar du da dung yang khyod mi 'ong na ci dge slong gi dge 'dun bshos rnams gcad par bya'am/_de skad smras pa dang chung ma dang bcas nas khros te smras pa/_'di 'ong ba na klad par 
[\[134a.4\]]ci'i phyir gnam lcags ma bab/_bu phos smras pa/_'di sbrul gdug pas ci'i phyir ma zos/_bu 'bring pos smras pa 'di ci'i phyir chu bor lhung ste dus las ma 'das/_bu chung ngus smras pa/_'di was ci'i phyir ma zos/_dge slong dag ji snyam du sems/_gang khyim bdag chung mar 
[\[134a.5\]]bcas pa de gnyis ni skem mo gau ta mI pha ma'o/_/gang bu chen po de ni 'di'i khyo'o/_/gang bu 'bring po de ni 'di'i bu chen po'o/_/gang bu tha [{]chungs [,]chung [}]de ni 'di'i bu chung ngu ste/_de ltar dgra bcom pa la ngan sems kyis tshig rtsub po phyung ste/_de'i las kyi rnam par smin pas gnam lcags dang /_
[\[134a.6\]]sbrul gdug pa dang /_wa la sogs pas bsad/_chu bor lhung ba dang bzhi char dus las 'das so/_/de lta bas na dge slong dag shin tu gnag pa'i las kyi rnam par smin pa'ang shin tu gnag go/_/shin tu dkar ba'i las ni shin tu dkar ba/_'dres pa las ni 'dres pa/_de lta 
[\[134a.7\]]bas na dge slong dag shin tu gnag pa dang 'dres pa'i las spangs te/_shin tu dkar ba'i las la nan tan bya'o/_/de bzhin du dge slong dag khyed kyis bslab par byos shig_/bcom ldan 'das kyis 'di skad gsungs pa dang /_dge slong de dag yi rangs te bcom ldan 'das kyis 
[\[134b\]]
[\[134b.1\]]gsungs pa la mngon par dga'o//_//'dul ba phran tshegs kyi gzhi/_bam po sum bcu rtsa dgu pa/_gleng gzhi mnyan du yod pa na ste/_nam skyes bu glen pa 'phags skyes pos shAkya rnams la nyes pa med cing gnod pa med par bsad pa dang shAkya'i chung ma rnams kyi ming po dang /_
[\[134b.2\]]khyo dang /_pha rnams las bral bar gyur nas sdug bsngal gyis nyon mongs te legs par bshad pa'i chos 'dul ba la rab tu byung ngo /_/sdug bsngal ni dril gyi sgra dang 'dra ste/_nam de dag mya ngan gyi bral ba dang de'i tshe 'dod chags rab tu che ba'i nyon mongs pas gzir te bzod par bya ba ma nus 
[\[134b.3\]]so/_/bcom ldan 'das kyis gsungs pa/_sbrul nag po la nyes pa'i dmigs lnga ste/_lnga gang zhe na/_khro ba can dang /_khon du 'dzin pa can dang /_snying ring ba dang /_byas pa mi gzo ba dang /_dug rno ba'o/_/de ltar de bzhin du bud med kha cig la yang nyes dmigs rnam pa lnga ste/_
[\[134b.4\]]lnga gang zhe na/_khro ba can dang /_khon du 'dzin pa can dang /_snying ring ba dang /_byas pa mi gzo ba dang /_dug rno ba'o/_/de la bud med kyi dug rno ba gang zhe na/_bud med ni phal cher 'dod chags che'o/_/de dag gcig la gcig gros byas nas dge slong ma sbom dga' mo gang na ba der dong 
[\[134b.5\]]ste phyin pa dang sbom dga' mo'i rkang pa la phyag byas te mdun du 'khod nas 'phags ma nyon mongs pa rnams ni gzung bar dka' ste/_bud med rnams la bslu bar bgyid na ji ltar bdag cag gis bzlog par bgyi ba bshad du gsol/_des smras pa/_nu mo dag de la shes 
[\[134b.6\]]par bya ba ci zhig yod khyed cag ni na chung dar la bab pa yin gyis nged la khrims phul te nor can dang /_tshong dpon dang /_ded dpon dang /_gzhan yang nal gyi bu dang /_su'i bu gtol med pa rnams dang lhan cig tu yongs su spyod cig_/de ste nga yang gzhon na ni khyed cag dang lhan cig 
[\[134b.7\]]tu 'gro'o/_/des de dag bslus pa dang rkang pa la phyag 'tshal te dong nas smras pa/_che zhe 'phags ma sbom dga' mo na re 'di la shes par bya ba ci zhig yod ces zer ro/_/de dag las kha cig gis che zhe des smras pa legs kyis 'dod la yongs su spyod do zhes smras pa dang /_kha cig 
[\[135a\]]
[\[135a.1\]]gis smras pa/_nu mo bud med rnams kyis legs par bshad pa'i chos 'dul ba la rab tu byung ba ni rnyed par dka' na skad cig 'phags ma skem mo gau ta mI la yang dri'o/_/de dag gis che zhe legs kyis de bzhin du bgyi'o zhes smras te/_de dag skem mo gau ta mI'i drung 
[\[135a.2\]]du dong ste rkang pa la phyag byas nas 'phags ma nyon mongs pa ni gzung bar dka' ste/_bud med rnams slu bar bgyid na bdag cag gis ji ltar bzlog par bgyi ba bshad du gsol/_des smras pa/_che zhe dag 'dod pa rnams kyi ming yang ma 'dzin cig_/de ci'i phyir zhe na/_'dod pa ni bde 
[\[135a.3\]]ba chung la sdug bsngal che/_nyes pa'i dmigs mang ngo /_/bcom ldan 'das kyis gsungs pa/_nyes pa'i dmigs lnga yang dag par mthong zhing mkhas pas ni 'dod pa la bsten pa'i mi rigs so/_/lnga gang zhe na/_'dod pa ni dga' ba chung zhing sdug bsngal che la nyes pa'i dmigs mang 
[\[135a.4\]]por yang dag par mthong ba'i mkhas pas 'dod pa la bsten par mi rigs so/_/'dod pa la bsten pas sbyor ba'i rnam par 'phel bar 'gyur bar mthong ba'i mkhas pas 'dod pa la bsten par mi rigs so/_/'dod pa la bsten na gtong ba dang /_ngoms pa dang /_chog pa med par 
[\[135a.5\]]mthong ba'i mkhas pas 'dod pa la bsten par mi rigs so/_/'dod pa la bsten pa ni sdig pa'i las mi byed pa ni cung zad kyang med par mthong ba'i mkhas pas 'dod pa la bsten par mi rigs so/_/'dod pa ni rnam grangs du ma las kyang sangs rgyas dang /_sangs rgyas kyi nyan thos 
[\[135a.6\]]dang /_mkhas pa dang /_yang dag par song ba'i skyes bu dam pa dag gis smad par mthong ba'i mkhas pas 'dod pa la bsten par mi rigs so/_/yon tan lnga mthong ba'i mkhas pa ni rab tu 'byung ba la mos par bya ba'i rigs so/_/lnga gang zhe na/_rang gi don ma 'dres pa 
[\[135a.7\]]mthong ba'i mkhas pas rab tu byung ba la mos par bya ba'i rigs so/_/bdag gang bran mo dang /_mngag gzhug ma dang /_skyo ba dang /_dbang byed pa dang /_gar dgar 'gror med pa las de dag gis mchod pa dang /_bsngags par mthong ba'i mkhas pas rab tu 'byung ba la mos 
[\[135b\]]
[\[135b.1\]]par bya ba'i rigs so/_/bla na med pa'i rnal 'byor bde ba dang /_mya ngan las 'da' ba 'thob par 'gyur ba mthong ba'i mkhas pas rab tu 'byung ba la mos par bya ba'i rigs so/_/bdag bla na med pa'i rnal 'byor bde ba dang /_mya ngan las 'da' ba 'thob pa dag ma thob na yang 
[\[135b.2\]]lhar skye bar 'gyur ro/_/zhes mthong ba'i mkhas pas rab tu 'byung ba la mos par bya ba'i rigs so/_/rnam grangs du ma las kyang rab tu 'byung ba ni sangs rgyas dang /_sangs rgyas kyi nyan thos dang /_mkhas pa dang /_yang dag par song ba dang /_skyes bu dam pa dag gis bstod 
[\[135b.3\]]par mthong ba'i mkhas pas rab tu 'byung ba la mos par bya ba'i rigs so/_/ci bdag gis tshe gzhan du 'dod pa'i phyir sdug bsngal myong bar de mnyan par 'dod dam/_'on te tshe 'di la myong ba'i rnams mnyan par 'dod/_de dag gis 'phags ma khyod kyis tshe gzhan du 'dod pa'i 
[\[135b.4\]]phyir sdug bsngal myong ba ni re zhig zhog la gang tshe 'di la myong ba rnams gsung shig ces smras pa dang /_des de dag la ma dang /_pha dang /_khyo dang /_bu rnams las bral ba'i sdug bsngal dang /_bu'i sha zos pa'i sdug bsngal ji ltar gyur pa zhib tu smras pa dang /_de dag skyo nas ba spu kun 
[\[135b.5\]]khung nas g.yos te rna ba byo nas skem mo gau ta mI'i gdong du bltas pa dang /_des de dag gi bsam pa dang /_bag la nyal dang /_khams dang /_rang bzhin rnams shes nas 'phags pa'i bden pa bzhi yang dag par rtogs par 'gyur ba de lta bu'i chos bshad do/_/de thos pa nas 
[\[135b.6\]]de dag gis 'jig tshogs su lta ba'i ri'i rtse mo nyi shu gyen du byung ba ye shes kyi rdo rjes bcom ste/_rgyun du zhugs pa'i 'bras bu mngon du byas so/_/de dag bden pa mthong ste 'phags ma bdag cag do zhig go/_/bdag cag rab tu do zhig go/_/'phags ma sbom dga' mos bdag 
[\[135b.7\]]cag 'dod pa'i 'dam du do bcug go zhes smras pa dang /_skem mo gau ta mIs nu mo dag ci byas zhes dris pa dang /_de dag gis kyang zhib tu smras so/_/des nu mo dag 'di la ci zhig bya/_de ni nyes pa sbom po la spyod pa ste/_des bcom ldan 'das kyi bstan pa chu 'gram gyi gad pa 
[\[136a\]]
[\[136a.1\]]bzhin 'dor ro zhes smras pa dang /_don chung ngu'i dge slong ma dag 'phya spang ste/_kha ngan du 'dzer ba ni dge slong mas dge slong ma dag slar khyim du bskrad pa ga la srid ces 'dzer to/_/de ltar gyur pa dge slong ma dag gis dge slong dag la smras so/_/dge slong dag 
[\[136a.2\]]gis bcom ldan 'das la gsol nas/_bcom ldan 'das kyis bka' stsal pa/_de lta bas na dge slong mas dge slong ma khyim du 'jug par ma byed cig_/'jug par byed na nyes pa sbom por 'gyur ro/_/gleng gzhi ni mnyan du yod pa na ste/_dge slong ma gzhan zhig dge 
[\[136a.3\]]slong la spyos pa dang /_dge slong de skrag par gyur te/_de ltar gyur pa dge slong dag gis bcom ldan 'das la gsol to/_/bcom ldan 'das kyis bka' stsal pa/_de lta bas na dge slong pha la spyo bar byed na 'das pa dang bcas par 'gyur ro/_/ji ltar dge slong mas 
[\[136a.4\]]dge slong pha la mi bya ba bzhin du dge slong ma dang /_dge slob ma dang /_dge tshul pha dang /_dge tshul ma la mi bya'o/_/dge slob mas dge slong dang /_dge slong ma dang /_dge slob ma dang /_dge tshul pha dang /_dge tshul ma la mi bya'o/_/dge tshul mas dge slong pha dang /_dge 
[\[136a.5\]]slong ma dang /_dge slob ma dang /_dge tshul pha dang /_dge tshul ma la yang mi bya'o/_/mdor na/_/mdun du 'gro bar mi bya ste/_/ldang bar bya'o dge slong ma/_/zhus nas 'dug par bya ba dang /_/skyil mo krung dang rnam grangs med/_/sangs rgyas bcom ldan 'das 
[\[136a.6\]]mnyan du yod pa dze ta'i tshal mgon med zas sbyin gyi kun dga' ra ba na bzhugs so/_/de'i tshe tshe dang ldan pa 'od srung chen po mnyan du yod pa'i sngon gyi skyed mos tshal [{]ri dgas [,]ri dwags [}]sgra'i khang pa na 'dug go/_/de nas tshe dang ldan pa 'od srung chen po snga dro sham thabs dang chos gos gyon 
[\[136a.7\]]lhung bzed khyer te mnyan du yod par bsod snyoms kyi phyir zhugs so/_/dge slong ma sbom dga' mo yang snga dro sham thabs dang chos gos gyon lhung bzed khyer nas mnyan du yod par bsod snyoms la zhugs pa dang /_des tshe dang ldan pa 'od srung chen po mthong nas glen pa 'di la mi 
[\[136b\]]
[\[136b.1\]]dga' bar bya'o snyam bsams nas khyim gang du tshe dang ldan pa 'od srung chen po 'gro ba der mo thog mar dong ste/_sgo'i nang logs su 'dug nas 'phags pa da ltar ni sbyar ba cung zad kyang med kyis song shig ces smras pa dang /_de khyim gzhan du song ngo /_/der yang mo sngar song ste 
[\[136b.2\]]snga ma bzhin du gtses so/_/'di bzhin du yang gcig nas gcig tu byas pa dang /_ma dgongs par ni dgra bcom pa'i ye shes kyis gzigs pa mi 'jug ste/_su zhig bdag la 'tshe snyam dgongs na/_sbom dga' mo yin par gzigs nas des smras pa/_sring mo khyod kyis ni 
[\[136b.3\]]ma nyes kyis tshe dang ldan pa kun dga' bos nyes te/_nyes pa sbom po spyod pa'i bud med dag legs par bshad pa'i chos 'dul ba la rab tu phyung zhing bsnyen par rdzogs nas dge slong ma'i dngos por gnang bar byas pas nyes so/_/de ltar gyur pa dge slong dag gis thos nas 
[\[136b.4\]]bcom ldan 'das la gsol pa dang /_bcom ldan 'das kyis dgongs pa/_gang cung zad dge slong mas dge slong pha spyod yul du 'gro ba'i mdun du song na nyes pa'i dmigs su 'gyur te/_de lta bas na dge slong mas dge slong gi spyod yul du bsod snyoms mi bslang bar 
[\[136b.5\]]dgongs nas bka' stsal pa/_dge slong dag dge slong 'od srung gis dge slong ma la rigs par spyos so/_/de lta bas na dge slong mas dge slong gi spyod yul du bsod snyoms ma bslang shig_/dge slong mas dge slong gi spyod yul du bsod snyoms bslangs na 'das pa dang bcas 
[\[136b.6\]]par 'gyur ro/_/bcom ldan 'das kyis dge slong mas dge slong gi spyod yul du bsod snyoms ma bslang shig ces gsungs pa dang /_dge slong mas dge slong gi spyod yul spangs pa dang /_de dag bsod snyoms kyis phongs par gyur nas de ltar gyur pa dge slong ma rnams kyis 
[\[136b.7\]]dge slong rnams la smras nas/_dge slong rnams kyis bcom ldan 'das la gsol to/_/bcom ldan 'das kyis de lta bas na dge slong mas dge slong spyod yul du 'dong ba'i mdun du 'gro bar mi bya'o/_/gang spyod yul dge slong dag gis spangs par dge slong ma dag de dag 'dong bar byos 
[\[137a\]]
[\[137a.1\]]shig ces bka' stsal to/_/gleng gzhi ni mnyan du yod pa na ste/_sbom dga' mo 'khor brgya du ma'i mdun na 'dug cing chos 'chad do/_/tshe dang ldan pa 'od srung chen po lam der song ba dang 'khor de dag gis tshe dang ldan pa 'od srung chen po mthong nas langs so/_/
[\[137a.2\]]sbom dga' mo ni rkub kyang ma bskyod pa dang /_de dag gis 'phags pa 'od srung chen po lha dang mis mchod pa de mthong ba dang /_bdag cag ni langs na khyod stan las kyang ma 'phags pa ni ma legs so zhes smras pa dang /_des 'di ni mu stegs can las rab tu byung ste/_blun pa rab 
[\[137a.3\]]tu blun pa/_glen pa/_rab tu glen pa na bdag shAkya mo rab tu byung ba sde snod gsum pa/_chos kyi gtam can/_rig pa dang grol ba la spobs pas ci phyir 'di mthong ba dang stan las ldang zhes smras pa dang /_dge slong dag gis thos te bcom ldan 'das la gsol nas/_/bcom ldan 
[\[137a.4\]]'das kyis bka' stsal pa/_dge slong dag dad pa'i bram ze dang khyim bdag rnams ni rigs par 'phya'o/_/de lta bas na dge slong mas dge slong mthong ma thag tu stan las longs shig_/ma langs na 'das pa dang bcas par 'gyur ro/_/bcom ldan 'das kyis gsungs 
[\[137a.5\]]pa/_/dge slong mas dge slong mthong ma thag tu stan las longs shig ces gsungs pa dang /_dus phyi zhig na dge slong ma ut+pa la'i kha dog ma dbyar mo khang gi phyi rol na 'khor brgya phrag du ma'i mdun na 'dug ste chos 'chad do/_/tshe dang ldan pa kun dga' bo snga dro sham thabs dang 
[\[137a.6\]]chos gos gyon lhung bzed khyer te mnyan du yod par bsod snyoms kyi phyir zhugs pa las mnyan du yod pa nas bsod snyoms las slar bskor te/_gang na dge slong ma'i dbyar mo khang yod pa der song ba dang /_dge slong ma ut+pa la'i kha dog ma tshe dang ldan pa kun dga' bo mthong ste/_
[\[137a.7\]]mthong ma thag tu stan las langs pa dang /_tshe dang ldan pa kun dga' bo stan la 'dug go/_/'dug nas sring mo khyod kyis mdo sde gang zhig brtsams zhes dris pa dang des smras pa/_'phags pa 'di zhes bgyi ba'o/_/tshe dang ldan pa kun dga' bos mdo sde rgyas par bshad par 
[\[137b\]]
[\[137b.1\]]brtsams pa dang /_ut+pa la'i kha dog ma 'greng bzhin du rna ba byo ste nyan to/_/tshe dang ldan pa kun dga' bo chos 'chad pa la chags pas de la 'dug ces ma smras pa dang /_de ring zhig 'greng bas nyi ma'i 'od zer tsha bas rmya ste brgyal bar gyur nas sa la 'gyel ba dang ma dad pa dag 
[\[137b.2\]]gis smras pa/_kye dge slong ma ut+pa la'i kha dog ma 'dod chags dang bral lo zhes thos na shAkya gzhon nu gzugs sdug pa mthong ba dang 'dod chags kyis bskyod pa'i rtog pas sa la 'gyel to zhes 'dzer ba dge slong dag gis thos te bcom ldan 'das la gsol nas/_bcom ldan 
[\[137b.3\]]'das kyis bka' stsal pa/_dge slong dag bram ze dang khyim bdag dag rigs par 'phya ste/_de lta bas na dge slong dag chos 'chad na 'phags ma 'dug ces smros shig_/de ste dge slong brel te ma dran na dge slong mas zhus la 'dug shig_/'phags pa mkhyen par mdzod cig 
[\[137b.4\]]bdag mchis so zhes brjod cig_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs te/_der bcom ldan 'das kyis dge slong dag la bka' stsal pa/_dge slong dag nyi ma ni shar/_bya rog ni skad 'byin/_zhing 
[\[137b.5\]]pa ni zhing rmed/_mi rgod ni ngu'o/_/de lta bas na dge slong dag don 'di ni dpe yin par shes par bya'o/_/de'i don yang 'di ltar blta'o/_/dge slong dag nyi ma shar ro zhes bya ba ni de bzhin gshegs pa dgra bcom pa yang dag par rdzogs pa'i sangs rgyas kyi tshig [{]bla dgas [,]bla dwags [}]
[\[137b.6\]]so/_/bya rog sgra 'byin to zhes bya ba ni chos 'chad pa'i gang zag gi tshig [{]bla dgas [,]bla dwags [}]so/_/zhing pa zhing rmed do zhes bya ba ni gtong ba sbyin pa dag gi tshig [{]bla dgas [,]bla dwags [}]so/_/mi rgod ngu'o zhes bya ba ni bdud kyi 'khor gyi tshig [{]bla dgas [,]bla dwags [}]so/_/de lta bas na dge slong dag 'di ltar 
[\[137b.7\]]ston pa rjes su brtse ba can thugs rje can don du bzhed pa/_phan par bzhed pa/_thugs rje ba ngas nyan thos khyed rnams la bya ba ni byas zin gyis da ni khyed cag gis dgon pa dang /_shing drung dang /_khyim stong pa dang /_lung ba dang /_brag phug dang /_sog ma spungs 
[\[138a\]]
[\[138a.1\]]pa bla gab med pa dang /_dur khrod dang /_nags dang /_ri dang /_bas mtha' 'di dag tu gnas shing sgoms shig_/dge slong rnams bag med par ma byed cig_/phyis 'gyod pa can du gyur ta re 'di ni nga'i bstan pa'o/_/dge slong dag mtsho dang /_lteng ka dang /_brag 
[\[138a.2\]]phug dang /_skyed mos tshal dang /_chu mig dang /_me tog dang /_'bras bus brgyan pa'i shing de lta bu'i steng na khyad par can du dga' ba'i gnas su dong nas yid la byed pa sgrub pa la rtsom mo/_/dge slong ma yang rgyal po'i kun dga' ra ba dang nye ba'i tshal stug por gzhan yang bud med dang 
[\[138a.3\]]mthun pa'i gnas dag tu dong ste yid la byed pa sgrub pa la rtsom mo/_/de sngon gyi las kyi rnam par smin pas bsgyur bas bud med ces bya ba'i rma'i sgor srog chags dag zhugs par bcom ldan 'das kyis gsan nas bka' stsal pa/_de lta bas na dge slong dag dge slong ma yid la byed 
[\[138a.4\]]pa sgom pa na skyil mo krung bcas te ma 'dug par skyil mo krung phyed du chos la 'dug pas yid la byed pa sgoms shig_/bcom ldan 'das kyis dge slong mas skyil mo krung phyed chos te 'dug pas yid la byed pa sgoms shig ces gsungs na/_dge slong ma dag gis skyil mo krung phyed du 
[\[138a.5\]]bcas te 'dug nas yid la byed pa bsgom pa la rtsom pa dang /_'on kyang de'i mo mtshan du srog chags phra mo dag zhugs pa gsan nas/_bcom ldan 'das kyis bka' stsal pa/_gnas der 'dab ma'am lo ma srab mo lhung bas glon la skyil mo krung phyed du chos te 'dug shig_/
[\[138a.6\]]gleng gzhi ni mnyan du yod pa na ste/_tshe dang ldan pa u pA lis bcom ldan 'das la zhus pa/_btsun pa nam dge slong mas khrims phul nas babs par gyur pas legs par bshad pa'i chos 'dul ba la slar rab tu phyung ste bsnyen par rdzogs nas dge slong ma'i dngos por 'tshal 
[\[138a.7\]]na rab tu 'byung ngam rab tu mi 'byung /_bcom ldan 'das kyis bka' stsal pa/_u pA li rab tu mi 'byung ngo /_u pA li lan gcig babs pa'i dge slong mas phyir legs par bshad pa'i chos 'dul ba la rab tu byung ba bsnyen par rdzogs nas dge slong ma'i dngos por dbyung du med 
[\[138b\]]
[\[138b.1\]]do/_/gleng gzhi ni mnyan du yod pa na ste/_tshe dang ldan pa u pA lis sangs rgyas bcom ldan 'das la zhus pa/_btsun pa gang bcom ldan 'das kyis ni 'di na dge slong mas dge slong la tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa'o 
[\[138b.2\]]zhes gleng bar mi bya/_dran par mi bya'o zhes gsungs na/_btsun pa ci dge slong mas dge slong pha la tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa'o zhes gleng bar bgyi ba dang /_dran par bgyi ba'i rnam grangs 'ga' tsam mchis sam/_
[\[138b.3\]]bcom ldan 'das kyis bka' stsal pa/_u pA li dge slong mas dge slong la tshul khrims nyams pa dang /_lta ba nyams pa dang /_spyod pa nyams pa dang /_'tsho ba nyams pa'o zhes gleng bar bya ba dang /_dran par bya ba'i rnam grangs gang yang med do//_//mdor na/_tshong dpon gyis kyang 
[\[138b.4\]]zas lhag ma/_/bzhag pa dag ni mi spang ste/_/bar chad chos ni mi dri ba/_/gzhan phyir dag dang khrag 'dzag pa'o/_/gleng gzhi mnyan du yod pa na ste/_mnyan du yod pa na tshong dpon gzhan zhig gnas pa phyug la nor mang zhing longs spyod che ba des rigs mnyam pa las chung ma zhig 
[\[138b.5\]]blangs te/_de de dang lhan cig rtse dga' yongs su spyod do/_/de la rtse dga' spyod kyang bu pho yang ma byung /_bu mo yang ma byung ngo /_/de dus phyi zhig na nor zad par gyur/_longs spyod kyang zad par gyur nas des chung ma la bzang mo da ni bdag rgas pas nor btsal bar mi nus kyis dze 
[\[138b.6\]]ta'i tshal du song ste rab tu 'byung ngo zhes smas pa dang /_des jo bo de ste khyod rab tu 'byung na/_bdag su'i drung na 'dug gis bdag kyang rab tu 'byung ngo zhes smras pa dang /_des bzang mo legs kyis 'dong zhes smras nas/_de khrid de gau ta mI skye dgu'i bdag mo'i drung du 'ongs nas 
[\[138b.7\]]rkang pa la phyag byas te/_'phags ma rang gi slas 'di legs par bshad pa'i chos 'dul ba la rab tu 'byung bar 'tshal gyis rab tu phyung shig_/bdag dze ta'i tshal du mchis la rab tu 'byung ngo zhes smras nas des smras pa/_bu khyod chung ma dang bcas te sems bskyed pa ni legs te rab 
[\[139a\]]
[\[139a.1\]]tu byung ba ni bcom ldan 'das kyis gsungs pa yon tan lnga mthong ba'i mkhas pas rab tu 'byung ba la mos par bya ba'i rigs so zhes bya ba nas/_snga ma bzhin du sangs rgyas dang /_sangs rgyas kyi nyan thos pa dang /_mkhas pa dang /_yang dag par song ba dang /_
[\[139a.2\]]skyes bu dam pa rnams kyis rnam grangs du mas kyang rab tu 'byung ba ni bstod kyis legs te rab tu dbyung gis song shig ces smras nas de rab tu phyung ngo /_/de yang dze ta'i tshal du song nas dge slong dag las rab tu byung ste/_de mnyan du yod pa'i tshong dpon zhig rab tu byung ngo zhes 
[\[139a.3\]]ming du gyur te/_bsod nams chen pos thob pa ni chos gos dang bsod snyoms dang /_mal stan dang /_nad kyi rkyen sman dpyad dang /_yo byad rnams so/_/de dus phyi zhig na bsod snyoms kyi phyir zhugs so/_/de'i chung ma de yang bsod snyoms la zhugs pa dang /_de'i dus 
[\[139a.4\]]na mu ge chen po byung ste de bsod snyoms kyis phongs so/_/des de mthong nas smras pa/_sring mo ji ltar 'tsho zhing 'dug_/des 'phags pa mu ge'i dus la bab pas bsod snyoms kyi zas su yang mi ster te sdug bsngal zhing 'tsho mod ces smras pa dang /_des sring mo nga la bsod snyoms 
[\[139a.5\]]'byor mod kyi bcom ldan 'das kyis gnang na bsod snyoms kyi phyed sbyin no zhes smras pa dang /_de cang mi zer bar dbyar mo khang du song nas ji lta bur gyur pa dge slong ma dag la smras pa/_de dag gis dge slong la smras pa/_dge slong dag gis bcom ldan 'das la gsol pa dang /_bcom 
[\[139a.6\]]ldan 'das kyis 'di 'dra ba'i dge slong ma la gang dge slong gis bsod snyoms zhig 'byor na dge slong des mu ge'i dus na de la bsod snyoms kyi phyed sbyin par bya ste/_de la the tshom ma byed cig ces bka' stsal to/_/bcom ldan 'das kyis 'di 'dra ba'i dge slong ma la gang dge slong 
[\[139a.7\]]gis bsod snyoms zhig 'byor na dge slong des mu ge'i dus la bab pa dang /_de la bsod snyoms kyi phyed byin cig ces bka' stsal nas/_des de la bsod snyoms kyi phyed bzhag pa dang /_des de za shing song ngo /_/de la dus phyi zhig na 'phral byin pa'i bsod snyoms zhig rnyed de/_dge 
[\[139b\]]
[\[139b.1\]]slong de'i drung du ma song ba dang /_dge slong des bsams pa/_de ni gud nas zas rnyed du nges te/_de'i phyir 'dir ma 'ongs na 'di su'i phyir gzhag snyam du bsams nas/_des de ma bzhag pa dang /_ji tsam zhig na dge slong ma de yang 'ongs te des sring mo khyod mi 'ong snyam nas/_bdag gis 
[\[139b.2\]]bsod snyoms ma bzhag ste/_zas 'di ni bzhag pa zhig na/_de ste bcom ldan 'das kyis gnang na ni 'di bdag gis sbyin no zhes smras pa dang /_des de'i rkang pa la phyag byas nas dbyar mo khang du song ste/_des ji lta bur gyur pa dge slong ma dag la smras nas de dag gis dge slong 
[\[139b.3\]]dag la smras te/_dge slong dag gis kyang bcom ldan 'das la gsol pa dang /_bcom ldan 'das kyis bka' stsal pa/_de lta bas na dge slong dag gis bzhag pa dge slong mas byin len byos la bza' bar gnang ngo /_/gang yang dge slong mas bzhag pa de ni dge slong 
[\[139b.4\]]gis byin len byos shig_/'di la the tshom ma byed par dge slong mas ni dge slong la byin len bya'o/_/dge slong dag gis kyang dge slong ma las byin len bya'o/_/gleng gzhi ni mnyan du yod pa na ste/_dge slong dag gis dge slong ma'i dge 'dun gyi dbus su thun mong ma 
[\[139b.5\]]yin pa'i bar chad kyi chos dris pa dang /_de ngo tsha nas gdong smad de 'dug go/_/de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong dag gis dge slong ma dang thun mong ma yin pa'i bar chad kyi chos dri 
[\[139b.6\]]ba mi bya'o/_/dge slong ma nyid kyis dris shig_/dge slong gis dge slong ma la dge slong ma de thun mong ma yin pa'i bar chad kyi chos 'dri na 'das pa dang bcas par 'gyur ro/_/dge slong pha dag gis thun mong gi dri bar brtsams na 'on kyang ngo tsha nas ma smras pa dang /_bcom 
[\[139b.7\]]ldan 'das kyis bka' stsal pa/_dge slong ma drung du zhog la dris shig_/des ni dge slong ma la smros shig_/dge slong ma des kyang dge slong la smros shig_/gleng gzhi mnyan du yod pa na ste/_tshe dang ldan pa shA ri'i bu la dge slong ma gzhan zhig bsnyen par rdzogs te/_'di 
[\[140a\]]
[\[140a.1\]]ltar khyod shes rab mchog gi bstan pa la bsnyen par rdzogs nas ji ltar khom pa phun sum tshogs pa rnyed par dka' ba 'di la skyo bar ma byed cig ces bsgo ba de'i bar du der khrag zags nas/_de la tshe dang ldan pa shA ri'i bus sring mo longs te song shig ces 
[\[140a.2\]]smras pa dang /_de khrag zags te ngo tsha nas yid la gnod bsam langs pa dang tshe dang ldan pa shA ri'i bus de shes nas song ngo /_/de la dge slong ma dag gis nu mo dkyil 'khor nyid du khyod kyis slob dpon la ma dad par bya'am longs zhes bsgo na khyod ci phyir mi ldang zhes smras pa dang /_
[\[140a.3\]]des phu nu mo dag 'di ni yon tan chen po dag 'di lta bu'i las med na khyod kyang 'di skad smra'am/_bdag tsog pur 'dug pas khrag zags na ji ltar ldang zhes smras pa dang /_de dag cang mi zer bar 'dug go/_/de ltar gyur pa de dag gis dge slong dag la byas nas dge slong dag 
[\[140a.4\]]gis bcom ldan 'das la gsol pa dang /_bcom ldan 'das kyis bka' stsal pa/_de lta bas na dge slong ma bsnyen par rdzogs par byed pa tsog pur ma 'dug par pha gu'am/_rtswa'am/_stan nang tshangs can gyi steng du bzhag par bya ste bud med lto snyi ba'i phyir ro/_/mdor na/_
[\[140a.5\]]dge slong lhag ma mi rung ste/_mi gtsang ba ni rked chings dang /_/nu rten dang yang nu mchings kyi/_/bar chad de dag bcang mi bya/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs te/_de nas gau ta mI skye dgu'i bdag 
[\[140a.6\]]mo chen mo 'khor lnga brgya dang ljongs rgyu zhing dong ba las nyi ma nub kar dze ta'i tshal du phyin nas/_des mnyan du yod par 'dong du ni dus las yol na 'di nyid du 'di ji lta bu pa de lta bur nub mo gnas te nang par nam nangs nas 'dong ngo snyam bsams te/_de sa la nyal bas de'i chos gos 
[\[140a.7\]]rnams rdul gyis gos par gyur to/_/de nang par nam nangs nas phyir yang 'ong dgos kyis/_cig char ston pa la phyag byas te 'dong ngo snyam bsams nas/_de dag bcom ldan 'das gang na ba der song ste phyin nas bcom ldan 'das kyi zhabs la phyag byas te spyan sngar 'khod pa 
[\[140b\]]
[\[140b.1\]]dang /_/bcom ldan 'das kyis de'i chos gos la rdul gos pa gzigs nas gau ta mI khyod kyi chos gos la rdul sus bsgos zhes smras pa dang /_des ji lta bur gyur pa zhib tu gsol te/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' 
[\[140b.2\]]bo dge slong dag gis dge slong ma la dge slong gis mal stan gyi lhag ma ma byin nam/_ma stsal to/_/bcom ldan 'das kyis bka' stsal pa/_kun dga' bo de lta bas na gnang ba ni dge slong gi mal stan gyi lhag ma dge slong ma la byin cig_/de la the tshom ma byed cig_/bcom 
[\[140b.3\]]ldan 'das kyis dge slong dag gis dge slong gi mal stan gyi lhag ma dge slong ma la byin cig ces bka' stsal pa dang /_dge slong gzhan gyis mal stan shin tu bzang po blangs te de'i lhag ma dge slong dag gis dge slong ma de dag la byin nas bcom ldan 'das kyis bka' stsal 
[\[140b.4\]]pa/_/bzang po las ma sbyin par gos rnying pa'am/_snam bu'am/_ras lta bu las byin cig_/gleng gzhi ni mnyan du yod pa na ste/_tshe dang ldan pa 'od srung chen po snga dro sham thabs dang chos gos gyon/_lhung bzed thogs te mnyan du yod par bsod snyoms kyi phyir 
[\[140b.5\]]zhugs so/_/dge slong ma sbom dga' mo yang gtsug lag khang du zhugs te/_ston gyi dus su gyur pas chu bo rnams chus gang bas na tshe dang ldan pa 'od srung chen po zam pa la rgal ba dang /_sbom dga' mos mthong nas/_des bsams pa/_blun po 'di mi dga' bar 'gyur ba 
[\[140b.6\]]zhig bya'o snyam nas/_des 'gros mgyogs shing myur du song ste de zam pa rgal ba la des zam pa de bsgul ba dang /_tshe dang ldan pa 'od srung chen po lhung nas de'i sbyar ma dang sham thabs dag chus gsher lhung bzed shor bas chur nub po/_khar gsil ni khyer ro/_/des smras pa/_
[\[140b.7\]]sring mo 'di khyod kyis ni ma nyes kyi/_tshe dang ldan pa kun dga' bos nyes te/_'di ltar nyes pa sbom po spyod pa'i bud med rnams legs par bshad pa'i chos 'dul ba la rab tu byung ba bsnyen par rdzogs nas dge slong ma'i dngos por rjes su yi rang bas lan/_de ltar gyur pa dge 
[\[141a\]]
[\[141a.1\]]slong dag gis thos te/_bcom ldan 'das la gsol nas bcom ldan 'das kyis dgongs pa/_gang su zhig dge slong ma dang /_dge slong dang lhan cig tu zam pa gcig rgal na nyes pa'i dmigs yin te/_de lta bas na dge slong mas dge slong pha dang lhan cig tu 
[\[141a.2\]]zam pa gcig la ma rgal cig_/rgal na 'das pa dang bcas par 'gyur ro/_/bcom ldan 'das kyis dge slong ma dge slong dang lhan cig tu zam pa gcig la ma rgal cig ces bka' stsal pa dang /_zam pa brtan pa [(]zhing [,]zheng [)]chen po gzhan la yang de dag ma rgal nas/_bcom ldan 'das 
[\[141a.3\]]kyis bka' stsal pa/_zam pa gang brtan zhing zheng che ba la ni de dag rgal bar bya ste/_de la the tshom du ma byed cig_/gleng gzhi ni mnyan du yod pa na ste/_de nas dge slong ma sbom dga' mo snga dro sham thabs dang chos gos bgos/_lhung bzed thogs te mnyan du yod par bsod 
[\[141a.4\]]snyoms kyi phyir zhugs nas/_rim bzhin du btsun mo phreng ldan ma'i drung du song ba dang /_des bde bar 'ongs pa'i tshig snyan par smras nas stan bting ngo /_/de gtam zer zhing skad cig 'dug nas phreng ldan ma khyod kyi rked pa phra zhing phra'o zhes smras pa dang /_des 'phags ma 
[\[141a.5\]]khyod kyis 'di dris te cir dgos/_bdag ni ji nas kyang rnam pa gang gis lha'i sems mnyes par byed do zhes smras pa dang /_des phreng ldan ma de bzhin mod kyi 'on kyang the tshom dgrol ba tsam du dris smros shig ces byas pa dang /_des 'phags ma bdag ni rked chings bcangs 
[\[141a.6\]]so zhes smras pa dang /_des legs te de'i phyir khyod la skye bo mang po dag gi yid mgu ba dang dga' bar byed do zhes smras pa dang /_de cang mi zer bar 'dug go/_/sbom dga' mo dbyar mo khang du song nas rked bcings bcangs so/_/dus phyi zhig na sbom dga' mo chu bo a 
[\[141a.7\]]dzir ba ti'i drung na dge slong ma dag dang lhan cig khrus byed pa na de dag gis mthong nas/_'phags ma bdag cag gi rked pa ni sbom zhing sbom la/_khyod kyi phra zhing phra ba 'di ci'i phyir zhes dris pa dang /_des nu mo dag bdag ni rked bcings bcangs so/_/de bas na bdag gi 
[\[141b\]]
[\[141b.1\]]rked pa 'di 'dra'o zhes smras so/_/de dag gis 'phags ma khyod rked chings bcang du rung ngam zhes dris pa dang /_des nu mo dag rung yang bla mi rung yang bla ste bdag gis ni bcangs so zhes smras pa dang /_dge slong ma dag 'phya zhing smod do/_/ngan du 'dzer ba ni dge slong mas rked 
[\[141b.2\]]chings 'chang ba lta ga la srid/_de ltar gyur pa de dag gis dge slong rnams la smras pa dang /_dge slong dag gis bcom ldan 'das la gsol to/_/bcom ldan 'das kyis bka' stsal pa/_de lta bas na dge slong mas rked chings ma 'chang shig_/dge slong mas rked chings 
[\[141b.3\]]'chang na 'das pa dang bcas par 'gyur ro/_/gleng gzhi ni mnyan du yod pa na ste/_de nas dge slong ma sbom dga' mos snga dro sham thabs dang chos gos bgos lhung bzed thogs te snga ma bzhin du/_skad cig 'dug pa'i bar du gtam byas pa dang /_phreng ldan ma khyod kyi nu ma ci 
[\[141b.4\]]phyir mtho zhing 'greng zhes dris pa dang /_'phags ma 'di dris te khyod la ci dgos/_bdag ni rnam pa ci dang cis kyang lha'i sems mnyes par byed do zhes smras pa dang /_des phreng ldan ma de bzhin mod kyis the tshom dgrol ba'i phyir dris pa smros shig ces smras pa dang /_des 
[\[141b.5\]]'phags ma bdag ni nu rten 'chang ngo zhes smras so/_/des legs so de lta bas na lha mo khyod ni bud med rin po che'o zhes smras pa dang /_de cang mi zer bar 'dug go/_/sbom dga' mo dbyar mo khang du song ngo /_/des dbyar mo khang du song nas nu rten bcangs pa nas/_snga ma dang 
[\[141b.6\]]'dra ba'i bar du ste/_de lta bas na dge slong dag dge slong mas nu rten ma 'chang shig_/dge slong mas nu rten 'chang na 'das pa dang bcas par 'gyur ro/_/gleng gzhi ni mnyan du yod pa na ste/_de nas dge slong ma sbom dga' mo snga dro sham thabs dang chos gos bgos lhung bzed 
[\[141b.7\]]thogs te snga ma dang 'dra ba nas/_skad cig gtam zer zhing 'dug pa'i bar du phreng ldan ma ci phyir khyod kyi nu ma 'phyar ces smras pa dang /_des 'phags ma khyod kyis 'di dris te ci dgos bdag gi rnam pa ci dang cis lha'i sems mnyes par bgyid do zhes smras pa dang /_phreng ldan ma de 
[\[142a\]]
[\[142a.1\]]bzhin mod kyi the tshom dgrol ba'i phyir dris pa smros shig ces smras pa dang /_des 'phags ma bdag ni nu ma'i bar chad 'chang ngo zhes smras pa dang /_des legs so zhes byas na/_khyod la nang gi btsun mo dga' zhing yid mgu'o zhes smras pa dang /_de cang mi zer 
[\[142a.2\]]bar 'dug go/_/sbom dga' mo yang dbyar mo khang du song ngo /_/des dbyar mo khang du song nas nu ma'i bar chad bcangs pa nas snga ma dang 'dra ba'i bar du ste/_de lta bas na dge slong mas nu ma'i bar chad ma 'chang shig_/dge slong ma nu ma'i bar chad 'chang na 'das pa dang bcas 
[\[142a.3\]]par 'gyur ro/_/gleng gzhi ni mnyan du yod pa na ste/_bcom ldan 'das kyis dge slong ma rked chings ma 'chang shig ces gsungs pa dang /_sbom dga' mos ras ci dang ci yang rung des rked pa bcings pa dang /_de nas dus phyi zhig na sbom dga' mo chu bo a dzir ba tir dge slong 
[\[142a.4\]]ma dang lhan cig tu khrus byed pa de dag gis de mthong nas/_'phags ma dge slong ma'i rked pa rked chings kyis bcing du bcom ldan 'das kyis ma gnang na/_khyod kyi rked pa phra ba phra ba zhes dris pa dang /_des nu mo bdag ni ras ci dang ci yang rung bas dkris so zhes smras pa dang /_
[\[142a.5\]]de dag gis khyod ras ci dang cis kyang dkris rung ngam zhes dris pa dang /_des nu mo dag rung yang bla mi rung yang bla ste/_bdag gis ni bcings so zhes zer ba dang /_dge slong ma dag 'phya smod ngan du 'dzer ba ni dge slong mas ras ci dang cis kyang rked pa dkri ba ga la rigs/_de ltar 
[\[142a.6\]]gyur pa de dag gis snga ma dang 'dra ba'i bar du ste/_dge slong mas ras ci dang cis kyang rung rked pa ma dkri shig_/dge slong mas ras ci dang cis kyang rung /_rked pa dkris na 'das pa dang bcas par 'gyur ro//_//mdor na/_btsog pa'i gnas su mi dor te/_mngal dang 
[\[142a.7\]]mi gtsang mi btung ngo /_/bdag gi bu la reg par bya/_/gzhan gyi bu la reg mi bya'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs te/_tshe dang ldan pa 'od srung chen po snga dro sham thabs dang chos gos 
[\[142b\]]
[\[142b.1\]]bgos lhung bzed thogs te mnyan du yod par bsod snyoms kyi phyir zhugs so/_/dge slong ma sbom dga' mo yang bsod snyoms kyi phyir zhugs pa dang /_tshe dang ldan pa 'od srung chen po bshang sa'i chu khung dang nye ba zhig nas mar song ba dang /_sbom dga' mos mthong ste/_des 
[\[142b.2\]]bsams pa/_blun po 'di mi dga' bar 'gyur ba zhig bya'o snyam nas myur zhing rings par song ste/_bshang sa'i chu khung gi nang du pha gu 'phangs pa dang /_tshe dang ldan pa 'od srung chen po'i chos gos dang bsod snyoms kyi snod rnams ma rung bar byas nas des smras pa/_sring mo khyod 
[\[142b.3\]]kyis ni ma nyes pa nas snga ma bzhin te de lta bur gyur pa dge slong dag gis thos nas bcom ldan 'das la gsol ba'i bar du ste/_bcom ldan 'das kyis bka' stsal pa/_de lta bas na dge slong dag dge slong mas dge slong pha la mi gtsang bas ma rung bar ma byed cig_/dge slong pha 
[\[142b.4\]]la mi gtsang bas ma rung bar byed na 'das pa dang bcas par 'gyur ro/_/gleng gzhi mnyan du yod pa na ste/_mnyan du yod pa na khyim bdag gzhan zhig phyug cing nor mang la longs spyod che ba zhig 'dug ste/_des rigs mnyam pa las chung ma zhig blangs te de dang lhan cig tu rtse dga' 
[\[142b.5\]]yang yongs su spyod do/_/de dus phyi zhig na zong khyer nas yul gzhan du song ba dang /_des chung ma la smras pa/_bzang mo nga zong khyer te yul gzhan du 'gros khyod mi g.yeng zhing bag yod par khyim srungs shig_/des jo bo legs te de bzhin du bgyis/_dus dus su 
[\[142b.6\]]gtam springs shig ces smras so/_/de zong khyer te yul gzhan du song ba dang /_de'i chung ma de gos dang zas bzang ba'i phyir nyon mongs pas gzir bar gyur te/_des skyes pa gzhan dang lhan cig tu yongs su spyad pas sems can dang ldan par gyur nas bsams pa/_mngal 
[\[142b.7\]]na gnas pa bsad do/_/bdag gi khyo 'ongs pa dang ma rung bar byed do snyam nas/_des mngal na gnas pa bsad nas ltung bar bya ste/_'di ji ltar dor/_gang du dor mi shes te rab tu sems khong du chud cing 'dug pa dang /_sbom dga' mo khyim der bsod snyoms la 
[\[143a\]]
[\[143a.1\]]zhugs te/_des mtshan [{]bzangs [,]bzang [}]ma bsod snyoms byin cig ces smras pa dang /_des bdag mi dga' bas gzir bas bsod snyoms sbyin du su yang med kyis bzhud cig ces smras pa dang /_des smras pa/_mtshan [{]bzangs [,]bzang [}]ma shi ba'am cig med dam/_des 
[\[143a.2\]]'phags ma su yang ma shi mod kyi bdag las bu zhig byung ste/_ji ltar dor/_gang du dor ba bdag gis mi shes so zhes smras pa dang /_des smras pa/_mtshan [{]bzangs [,]bzang [}]ma de bdag gis dor na bdag la bsod snyoms sbyin nam/_'phags ma gsol lo/_/phyi bzhin 'brang 
[\[143a.3\]]ba'i dge slong ma la yang sbyin nam gsol lo/_/dge skos la yang sbyin nam/_gsol lo/_/legs kyis dor ro/_/des de lhung bzed chen por bcug ste/_khang pa stong par khyer nas der dor ba la zhugs pa dang /_khyim stong pa der sngon skyes pa zhig zhugs pa des 
[\[143a.4\]]mthong nas des mgo reg dge sbyong ma ci byed ces smras pa dang /_des khyed cag lta bu nal gyi bu dang su'i bu gtol med pas rigs dang ldan pa'i bud med 'di 'dra ba'i las byas pa de 'dor ro zhes smras pa dang /_des de la brgyad bkag ste song ngo /_/des dge slong ma zhig 
[\[143a.5\]]mthong nas dge slong ma mi srun pa khyod kyi sbom dga' mos 'di dang 'di lta bu byas so zhes smras pa dang /_de lan med nas cang mi zer bar 'dug go/_/de ltar gyur pa dge slong ma dag gis dge slong pha dag la smras te/_dge slong dag gis bcom ldan 'das la gsol 
[\[143a.6\]]nas/_/bcom ldan 'das kyis dgongs pa/_'di ltar dge slong mas lhung bzed chen po 'chang na nyes pa'i dmigs yin te/_de lta bas na dge slong ma dag gis lhung bzed chen po mi bcang bar mkhyen nas dge slong dag la bka' stsal pa/_dge slong dag dge sbyong ma ma yin 
[\[143a.7\]]pa'i sbom dga' mos dge slong ma ma yin pa byas te/_de lta bas na dge slong mas 'di 'dra ba'i las mi bya ste/_lhung bzed chen po yang ma 'chang shig_/dge slong mas de 'dra ba'i las byed dam/_lhung bzed chen po 'chang na 'das pa dang bcas par 'gyur ro/_/
[\[143b\]]
[\[143b.1\]]bcom ldan 'das kyis bka' stsal pa/_dge slong mas lhung bzed chen po ma 'chang shig_/bcom ldan 'das kyis bka' stsal pa/_gang dge slong gi lhung bzed chung ngu ni dge slong ma'i chen po'o/_/gleng gzhi ni mnyan du yod pa na ste/_nam dge slong ma gub tas gcin 
[\[143b.2\]]gyi thigs pa cig ni khar blugs/_cig ni mngal gyi sgor bcug pa dang /_sems can gyi las kyi rnam par smin pa bsam gyis mi khyab pas gzhon nu 'od srung byung ste/_de la gub tas ma reg pa dang de ngu nas/_/de'i gnyen bshes dag gis gub ta khye'u ci'i phyir ngu zhes dris pa 
[\[143b.3\]]dang /_de cang mi zer nas dge slong ma dag gis tshe dang ldan pa bcom ldan 'das kyis bslab pa'i gzhi bcas te/_dge slong mas skyes pa la ma reg shig_/'dis de la ma reg ste/_de bas na ngu'o zhes smras pa dang /_de dag gis bcom ldan 'das ni thugs rje can na ci'i 
[\[143b.4\]]phyir na rang gi bu reg pa la 'gog par 'gyur/_byis pa khye'u 'di la de ste mas ma reg na 'di dus byed par nges so zhes smras pa dang /_de dag gis legs kyis de bas na bcom ldan 'das mkhyen par bya'o zhes smras so/_/de ltar gyur pa dge slong ma dag gis dge slong 
[\[143b.5\]]dag la smras pa dang /_dge slong dag gis bcom ldan 'das la gsol to/_/bcom ldan 'das kyis bka' stsal pa/_de lta bas na gnang gis reg par bya'o/_/bsnyod par bya'o/_/gso bar bya'o/_/bskyed par bya'o/_/gleng gzhi ni mnyan du yod pa na ste/_bcom 
[\[143b.6\]]ldan 'das kyis bsnyod par bya'o/_/gso bar bya'o/_/bskyed par bya'o zhes gsungs pa dang /_bud med ni sred pa can te dge slong ma dag gis pang par khyer te/_pang pa nas pang par spos pas rid cing nyam chung ste rke nas lus rmya zhing ma rtas par gyur pa dang /_de'i gnyen 
[\[143b.7\]]bshes dag gis mthong nas/_de dag gis ci'i phyir khye'u 'di rid cing nyam chung la rmya ste lus ma rtas par gyur ces dris pa dang /_des de dag la zhib tu smras na gnyen de dag byams pas 'phya ba la zhugs pa dang /_de ltar gyur pa dge slong dag gis thos nas bcom ldan 'das 
[\[144a\]]
[\[144a.1\]]la gsol pa dang /_bcom ldan 'das kyis bka' stsal pa/_de lta bas na dge slong ma dag dge slong mas gzhan gyi bu la ma reg shig gzhan gyi bu la reg na 'das pa dang bcas par 'gyur ro/_/phra mo'i sgo drug rdzogs so//_//'dul ba phren tshegs 
[\[144a.2\]]kyi gzhi/_bam po bzhi bcu pa/_bsdus pa'i mdo sde/_the tshom dang yang dgon pa la/_/sang kAg k+Shi dang gnyis kyi phyir/_/dge slong chang tshong ba dag gam/_/dge slong ma dang phyi rol gyi/_/mdor na/_the tshom lhan cig nyal ba yang /_/gzhan du gcig pu ma gnas shig_/
[\[144a.3\]]khye'u dang bu mo de bzhin te/_/nye gnas dang yang ra da'o/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs so/_/bcom ldan 'das kyis dge slong ma skyes pa dang lhan cig tu khang pa gcig tu ma nyal cig ces bka' 
[\[144a.4\]]stsal pa dang /_dge slong ma gub ta'i bu 'od srung gzhon nu phyi rol du bsnyal ba dang de gcig pu ngu nas/_de'i gnyen bshes dag gis thos te/_de dag gis gub ta la khye'u 'od srung gzhon nu ci'i phyir ngu zhes dris pa dang /_de cang mi zer bar 'dug nas dge slong ma dag gis tshe dang 
[\[144a.5\]]ldan pa rnams bcom ldan 'das kyis ni dge slong ma skyes pa dang /_lhan cig khyim gcig gi nang du nyal du mi rung bar bslab pa'i gzhi bcas pas na/_gub ta 'di dang lhan cig khyim gcig gi nang du nyal du mi rung ngo /_/de dag gis 'phags ma bcom ldan 'das ni thugs rje 
[\[144a.6\]]can te de ste gzhon nu 'od srung gub ta dang lhan cig tu nyal du ma gnang na ni gcig pu gdon mi za bar don med par 'gyur ro zhes smras pa dang /_de dag gis kyang de ltar na bcom ldan 'das mkhyen par gsol lo zhes smras nas/_de ltar gyur pa de dag gis dge slong 
[\[144a.7\]]la smras pa/_dge slong dag gis bcom ldan 'das la gsol nas/_bcom ldan 'das kyis bka' stsal pa/_de lta bas na gnang gis dge slong ma gub ta bu dang lhan cig tu khang pa gcig tu nyal bar dge slong ma'i dge 'dun las sdom pa gsol cig_/gsol pa yang 
[\[144b\]]
[\[144b.1\]]'di ltar bya'o/_/stan bting la gaN+DI brdungs te dge slong ma'i dge 'dun ma thams cad 'dus shing 'khod pa dang /_dge slong ma gub ta ji ltar rgan rims nas phyag byas te/_rgan mo'i drung du pha gu'am rtswa'am stan nang tshangs can gyi steng du 'dug ste thal mo sbyor la 'di skad rjod 
[\[144b.2\]]cig_/gson cig 'phags ma'i dge 'dun ma rnams/_bdag gub ta las bu khye'u zhig btsas te/_bdag bu dang lhan cig khang pa gcig tu nyal ba'i sdom pa 'phags ma'i dge 'dun ma rnams la gsol na/_'phags ma'i dge 'dun gyis gub ta bu dang lhan cig khang pa 
[\[144b.3\]]gcig tu nyal ba'i sdom pa brtse ba can brtse ba'i phyir stsol cig_/'di bzhin lan gnyis lan gsum du bya'o/_/de'i 'og tu dge slong ma cig gis gub ta thos pa'i gnas spangs te mthong ba'i gnas su zhog la 'di skad smros shig_/gson cig 'phags ma'i dge 'dun 
[\[144b.4\]]ma rnams/_gub ta 'di las khye'u zhig btsas te/_/de yang bu dang lhan cig khyim gcig na nyal ba'i sdom pa 'phags ma'i dge 'dun ma rnams las gsol na/_de ste 'phags ma'i dge 'dun ma rnams kyi dus la bab cing bzod na/_gnong shig_/'phags ma'i dge 'dun 
[\[144b.5\]]ma rnams kyis gub ta bu dang lhan cig khang pa gcig tu nyal ba'i sdom pa stsal to/_/'di ni gsol ba'o/_/las ni 'di bzhin bya'o/_/gson cig 'phags ma'i dge 'dun ma rnams/_gub ta 'di las khye'u zhig btsas te/_'di bu dang lhan cig khang pa gcig tu nyal 
[\[144b.6\]]ba'i sdom pa 'phags ma'i dge 'dun ma rnams la gsol te/_'phags ma'i dge 'dun ma rnams kyis gub ta 'di bu dang lhan cig tu khang pa gcig tu nyal ba'i sdom pa gsol na/_'phags ma'i dge 'dun ma rnams las gub ta bu dang lhan cig khang pa gcig na nyal 
[\[144b.7\]]ba'i sdom pa stsal bar bzod pa rnams ni ma gsung shig_/mi bzod pa rnams ni gsung shig_/'phags ma'i dge 'dun ma rnams kyis gub ta bu dang lhan cig khang pa gcig tu nyal ba'i sdom pa stsal te/_dge 'dun gyis bzod cing gnang bas na cang mi gsung ste/_de 
[\[145a\]]
[\[145a.1\]]de bzhin du 'dzin to/_/dge slong ma gang la 'phags ma'i dge 'dun ma rnams kyi bu dang lhan cig khang pa gcig tu nyal ba'i sdom pa byin par gyur pa de ni bu dang lhan cig tu khang pa gcig tu nyal bar rung ste/_'di la the tshom ma byed cig_/gub tas 
[\[145a.2\]]dge slong ma gzhan zhig kyang de nyid du bsnyal ba dang de lta bur gyur pa dge slong ma dag gis dge slong la smras pa/_dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong ma gang gi bu de nyid du lhan cig tu khang pa gcig tu nyal bar 
[\[145a.3\]]rung ste/_gcig pu'o/_/der dge slong ma gzhan ni ma gnas shig_/gnas na 'das pa dang bcas par 'gyur ro/_/gub ta nam gzhon nu 'od srung chen por gyur pa de'i tshe yang de dang lhan cig tu khang pa gcig tu nyal bar byed do/_/de ltar gyur pa dge slong ma dag gis dge 
[\[145a.4\]]slong dag la smras pa dang /_dge slong dag gis bcom ldan 'das la gsol nas/_bcom ldan 'das kyis dge slong mas nam bu cher gyur pa de'i tshe de dang lhan cig tu nyal bar mi rung ste/_ji ltar bslab pa bcas pa bzhin slobs shig ces bka' stsal to/_/sangs rgyas 
[\[145a.5\]]bcom ldan 'das rgyal po'i khab kyi 'od ma'i tshal bya ka lan da ka gnas pa na bzhugs so/_/de'i tshe na rgyal po'i khab kyi grong khyer na sa ta zhes bya ba'i gnod sbyin zhig gnas te/_des yul mnyam dga'i rgyal po mkhas pa can gzugs can snying po btsun mo dang /_gzhon nu 
[\[145a.6\]]dang /_blon po dang /_grong khyer dang /_yul gyi mi rnams la srung ba dang /_skyong ba dang /_skyob par byed do/_/de'i mthus yul mnyam dga'i rgyal po mkhas pa can gzugs can snying po btsun mo dang /_gzhon nu dang /_blon po dang /_grong khyer dang /_yul gyi mi rnams la longs 
[\[145a.7\]]spyod 'phel bar gyur cing /_de dag la rtag tu shing gi me tog dang 'bras bur ldan/_char pa ni dus dus su 'bab/_sa ni 'bru dang ldan par gyur te/_zas bslang ba rnams ni mod pas grong dang /_grong khyer dang /_yul dang /_pho brang 'khor de dang de dag gi dang /_yul so so 
[\[145b\]]
[\[145b.1\]]na gnas pa'i dge sbyong dang /_bram ze dang /_bkren pa dang /_phongs pa thams cad yul mnyam dgar lhags te de dag la yang gnod sbyin sa tas srung ba dang /_skyong ba dang /_skyob par byed do/_/des rigs mnyam pa las chung ma blangs te de dang lhan cig rtse dga' yongs su spyod 
[\[145b.2\]]do/_/yul gan d+ha ra na yang pany+tsa la zhes bya ba'i gnod sbyin zhig gnas te/_des kyang yul gan d+ha ra'i rgyal po dang /_btsun mo dang /_gzhon nu dang /_blon po dang /_grong khyer dang /_yul gyi mi rnams la srung ba dang /_skyong ba dang /_skyob par byed do/_/de'i mthus yul 
[\[145b.3\]]gan d+ha ra'i rgyal po dang /_btsun mo dang /_gzhon nu dang /_blon po dang /_grong khyer dang /_yul gyi mi rnams la longs spyod 'phel bar gyur cing /_de dag la rtag tu shing gi me tog dang 'bras bur ldan/_char pa ni dus dus su 'bab/_sa ni 'bru dang ldan par gyur te/_zas 
[\[145b.4\]]bslang ba rnams ni mod pas na der yang grong dang /_grong khyer dang /_yul dang /_pho brang 'khor de dang de dag gi dang /_yul so so na gnas pa'i dge sbyong dang /_bram ze dang /_bkren pa dang /_phongs pa thams cad yul gan d+ha rar lhags te/_de dag la yang gnod 
[\[145b.5\]]sbyin pany+tsa las srung ba dang /_skyong ba dang /_skyob par byed do/_/des kyang rigs mnyam pa las chung ma zhig blangs te/_de yang de dang lhan cig rtse dga' yongs su spyod do/_/de nas dus phyi zhig na gnod sbyin sa ta dang /_gnod sbyin pany+tsa la gnyis gnod sbyin 
[\[145b.6\]]rnams kyi gnod sbyin 'dus par dong nas/_der de gnyis phan tshun mdza' bor gyur te/_gnod sbyin sa tas de la dus dus su yul mnyam dga'i me tog dang 'bras bu la sogs pa skyes su bskur ro/_/gnod sbyin pany+tsa las kyang gnod sbyin sa ta la yul gan d+ha ra'i me 
[\[145b.7\]]tog dang 'bras bu skyes su bskur ro/_/de gnyis 'di bzhin phan tshun du rab tu mdza' bar gyur nas/_de gnyis phyir gnod sbyin 'dus par dong ste/_gnod sbyin sa tas grogs po yu bu gnyis dus las 'das kyang bu dang /_tsha bo dang /_yang tsha dang /_sum tsha rnams 
[\[146a\]]
[\[146a.1\]]mdza' ba rgyun mi chad par bya ba'i thabs ci yod ces smras pa dang /_gnod sbyin pany+tsa las smras pa/_grogs po legs so/_/bdag kyang 'di snyam sems te/_de lta bas na ma skyes pa las gnyen du byas te/_de ste bdag la bu pho zhig btsas la khyod la bu 
[\[146a.2\]]mo zhig yod pa dang /_khyod kyis bdag gi bu la byin cig_/'on te khyod la bu pho zhig ste bdag la bu mo zhig na bdag gis khyod kyi bu la sbyin no/_/des smras pa/_grogs po legs kyis de bzhin bya'o/_/de gnyis phan tshun du ma btsas par gnyen byas te dong ngo /_/de nas dus 
[\[146a.3\]]phyi zhig na gnod sbyin sa ta'i chung ma sems can dang ldan par gyur te/_de zla ba dgu 'das pa dang bu mo zhig btsas te/_dbyibs legs shing blta na sdug pa bzang mo zhig ste/_de btsas pa dang gnod sbyin gyi rigs thams cad dga' bar gyur to/_/de bdag gi rigs 
[\[146a.4\]]dang 'dra ba dang rgyud gcig pa rnams kyis btsas pa'i btsas ston chen po byas te ming 'dogs pa la zhugs so/_/bu mo 'di ming cir gdags zhes gros byas na gnyen bshes dag gis 'di btsas pa'i tshe gnod sbyin gyi rigs thams cad dga' bar gyur gyis de bas na bu mo 'di ming 
[\[146a.5\]]dga' byed mar gdags so zhes smras te/_de'i ming dga' byed mar btags so/_/yul gan d+ha ra'i gnod sbyin pany+tsa las 'di ltar rgyal po'i khab tu gnod sbyin sa ta las bu mo zhig btsas so zhes thos nas des bsams pa/_bdag gi grogs po la bu mo zhig btsas te bu mo 
[\[146a.6\]]de bdag gi mna' mar 'gyur yang dag gis rgyan rnams bskur ba'i rigs so snyam nas/_des gnod sbyin sa ta la grogs po mdza' bo bdag gis khyod kyi bu mo btsas par thos nas shin tu dga' ste/_bdag gis grogs po'i bu mo la gos dang rgyan rnams bskur ba 'di blang ba'i 
[\[146a.7\]]rigs so zhes yi ge spring ngo /_/des yi ge bklags te slar yang grogs po bdag cag ni gnyen yin gyis de ste khyod la bu pho zhig btsas na 'di ni de nyid kyi yin no zhes spring ngo /_/gnod sbyin pany+tsa las de bklags nas bu nam rnyed ces rtag tu sems shing chung ma dang lhan cig 
[\[146b\]]
[\[146b.1\]]tu rtse dga' ste yongs su spyod do/_/de la rtse dga' yongs su spyad pas bu pho zhig btsas te/_de yang bdag gi rigs dang mthun pa rgyud gcig pa dag gis btsas pa'i btsas ston cher byas te/_ming 'dogs pa la zhugs so/_/khye'u 'di ming cir gdags zhes 
[\[146b.2\]]bgros pa las gnyen bshes dag gis khye'u 'di gnod sbyin pany+tsa la'i bu ste/_de bas na khye'u 'di'i ming pAny+tsi kar gdags so zhes smras nas de'i ming pAny+tsi kar btags so/_/rgyal po'i khab kyi gnod sbyin sa tas 'di ltar yul gan d+ha ra'i gnod sbyin pany+tsa la'i bu pho zhig btsas 
[\[146b.3\]]par thos te/_des bdag gi grogs po las bu pho gcig btsas te gdon mi za bar bdag gi mag par 'gyur ro snyam bsams nas/_des de la gos dang rgyan rnams bskur te/_grogs po bdag gis khyod kyi bu zhig btsas so zhes thos nas shin tu dga' ste/_bdag gi 
[\[146b.4\]]grogs po'i bu la gos dang rgyan zhig bskur gyis de blang ba'i rigs so zhes yi ge spring ngo /_/des yi ge bklags te slar gyi lan bag ma blang ba'i ston mo'i sta gon gyis shig ces spring ba dang /_gnod sbyin sa tas yi ge bklags te legs kyis bu mo dga' byed ma ni bdag 
[\[146b.5\]]gis sngar byin no snyam bsams nas/_des de skyed cing chung ma dang lhan cig tu rtse dga' yongs su spyod do/_/de la rtse dga' yongs su spyad pas chung ma sems can dang ldan par gyur te/_gang gi tshe sems can dang ldan par gyur pa de'i nyin mo nyid du ri la khrung khrung gis skad 
[\[146b.6\]]phyung ngo /_/de zla ba dgu 'das pa dang bu khye'u zhig btsas te gzugs legs shing blta na sdug pa bzang ba zhig ste btsas ma thag tu yang ri las khrung khrung gis skad phyung ngo /_/de bdag gi rigs dang mthun pa rgyud gcig pa btsas pa'i btsas ston cher byas te ming 'dogs pa la zhugs 
[\[146b.7\]]so/_/khye'u 'di ming cir gdags zhes bgros na gnyen bshes dag gis 'di mngal du zhugs pa na yang ri las khrung khrung gi skad phyung /_btsas pa na yang khrung khrung gi skad phyung la pha yang sa ta zhes bya ste/_de bas na khye'u 'di ming yang sa ta gi rir gdags so zhes smras nas/_de'i ming 
[\[147a\]]
[\[147a.1\]]sa ta gi rir btags so/_/khye'u sa ta gi ri de gsos skyed de cher gyur pa dang ji tsam dus phyi zhig na gnod sbyin sa ta chung ma dang bcas par dus las 'das nas sa ta gi ri khyim gyi bdag por gyur pa dang /_gnod sbyin gyi bu mo dga' byed mas sa ta gi ri la ming po rgyal po'i 
[\[147a.2\]]khab na gnas pa'i skye bo mang po dag gis bu btsas shing btsas pa dag phrogs shing phrogs nas bza' bar 'dod do zhes smras pa dang /_des smras pa/_sring mo yu bu cag gi phas yul mnyam dga'i rgyal po mkhas pa can gzugs can snying po dang /_btsun mo dang /_gzhon nu dang /_
[\[147a.3\]]blon po dang /_grong dang /_grong khyer dang /_yul gyi mi rnams la rtag tu srung ba dang /_skyong ba dang /_skyob par byed do zhes thos nas yu bu cag gis rab tu bsrung bar bya ba'i rigs te/_'di ni yu bu cag gi spyod yul yin gyis 'di la gzhan dag cig kyal ka byed na yang de la yu bu 
[\[147a.4\]]cag gis dgag pa'i rigs na ci'i phyir khyod kyis de bzhin bya mi rigs par khyod kyis sems bskyed pa de slar zlog ces bsgo'o/_/de log pa'i smon lam gyi bag chags kyis bgos pas gcugs su ma btub ste/_yang sa ta gi ri la ming po rgyal po'i khab na gnas pa'i skye bo mang po 
[\[147a.5\]]dag gi bu btsas shing btsas pa dag phrogs shing phrogs nas bza' bar 'tshal lo zhes smras pa dang /_sa ta gi ris de'i dus kyis rten pa las na gcugs su mi btub par shes te/_'di phyi phyir rtag tu dgag mi nus kyi 'di phas kyang sngar byin te bag mar gtang ngo snyam bsams nas des 
[\[147a.6\]]gnod sbyin pany+tsa la la bu mo dga' byed ma ni na chung du gyur gyis tshur sheg la bag ma long shig ces yi ge spring ba dang /_gnod sbyin pany+tsa la des gnod sbyin gzhon nu pAny+tsi ka la dpal chen po dang sbyar te bag ma blangs nas yul gan d+ha rar khrid do/_/gnod sbyin gzhon nu pAny+tsi ka 
[\[147a.7\]]de dang lhan cig tu rtse dga' yongs su spyod do/_/mo nam mdza' zhing spobs pa dang dga' zhing yid bde ba mang por gyur pa de'i tshe mos jo bo rgyal po'i khab na gnas pa'i skye bo mang po dag gi bu btsas shing btsas pa dag 'phrog cing phrogs te bza' bar 'tshal lo zhes smras pa dang /_des 
[\[147b\]]
[\[147b.1\]]smras pa/_bzang mo de ni khyod kyi gnyen gyi gnas yin te/_der gzhan dag cig kyal ka byed na yang de bdag cag gis dgag pa'i rigs na khyod kyis ci'i phyir de ltar bya/_khyod kyis mi rigs pa sems bskyed pa de slar zlog shig ces bsgo na de sngon gyi log pa'i smon lam gyis bag 
[\[147b.2\]]chags bsgos pas sdod cig ces smras te cang mi zer bar 'dug go/_/de gnod sbyin gzhon nu pAny+tsi ka dang lhan cig tu rtse dga' yongs su spyad pas bu pho zhig btsas te de'i btsas ston chen po rgya cher byas te rigs dang mthun pa'i ming btags so/_/de bzhin lan gnyis lan gsum 
[\[147b.3\]]nas bu lnga brgya'i bar du btsas te de dag thams cad kyi tha [{]chungs [,]chung [}]ni ming dga' byed du btags so/_/de nas bu las mthu rnyed par gyur pa de na pAny+tsi kas bzlog kyang ma zlogs nas de mi dga' bar gyur te mi smra bar 'dug go/_/de nas gnod sbyin mo dga' byed ma gar dga' bar rang nyam 
[\[147b.4\]]du 'gro zhing rgyu ba dang gnas par gyur to/_/des rgyal po'i khab na skye bo mang po dag gi bu btsas shing btsas pa dag phrogs shing phrogs nas bza' bar brtsams pa dang /_rgyal po'i khab na gnas pa'i skye bo mang po dag gis rgyal po gzugs can snying po la lha bdag cag gi bu btsas 
[\[147b.5\]]shing btsas pa dag cig gis phrogs na su zhig bdag cag la gnod par bgyid pa rma ba'i rigs so zhes gsol pa dang /_rgyal pos gnas thams cad dbang ba rnams la kye rgyal po'i khab na gnas pa'i skye bo mang po dag gi bu btsas shing btsas pa dag sus phrogs pa rmos 
[\[147b.6\]]shig ces bsgo nas/_de dag gis nan tan du bag yod par rmed pa la zhugs pa dang /_ji tsam na de dag gis yang phrogs par gyur nas gnod pa cher gyur nas gnod pa cher gyur te su gang gi bud med sems can dang ldan par gyur pa des yul gzhan du phyung ste bzhag pa 
[\[147b.7\]]dang /_blon po dag gis rgyal po gzugs can snying po la lha gnod pa cher gyur te su gang gi bud med dag sems can dang ldan par gyur na des yul gzhan du phyung ste bzhag go zhes gsol pa dang /_rgyal pos ltas pa bkug ste smras na/_de dag gis lha gnod sbyin khros kyis 
[\[148a\]]
[\[148a.1\]]gnod sbyin gyi gnas su gtor ma stsal la mchod pa dang bkur sti mdzod cig ces gsol to/_/rgyal pos blon po rnams la kye song la rgyal po'i khab kyi grong khyer du dril bsgrags pa byos shig_/rgyal po'i khab na skye bo mang po thams cad dang /_yul so so 
[\[148a.2\]]nas lhags pa thams cad kyis gnod sbyin gyi gnas su gtor ma byin la mchod pa dang bkur sti byos shig ces bsgo ba dang /_de dag gis kyang de bzhin dril bsgrags te/_kye rgyal po'i khab dang /_grong khyer dang /_yul so so nas lhags pa'i skye bo dag nyon cig_/lhas 
[\[148a.3\]]'di skad bka' stsal to/_/bdag gi yul na grong khyer dang /_yul so so nas lhags pa'i skye bo mang po gnas pa thams cad kyis gnod sbyin gyi gnas thams cad du gtor ma byin la mchod pa dang bkur sti byos shig ces bsgo ba dang /_rgyal po'i khab na gnas pa'i skye bo mang 
[\[148a.4\]]po dag gis grong khyer de dag rdo ba dang /_gyo mo dang /_sa rdo dag phyags te tsan dan gyi chus chag chag btab nas dri zhim po'i pog phor dag so sor dpyangs/_rgyal mtshan dang /_lha'i 'phan sgreng /_dar gyi lda ldi mang po ni dpyangs te me tog sna tshogs kyis gtor nas lha rnams kyi skyed mos 
[\[148a.5\]]tshal dga' ldan bzhin du mdzes par byas so/_/de nas gnod sbyin gyi gnas thams cad gtor ma byin zhing mchod pa dang bkur sti byas te 'on kyang dga' byed ma zhi bar ma gyur to/_/de nas rgyal po'i khab na gnas pa'i lha dag gis rgyal po'i khab na gnas pa'i skye bo mang po dag kye khyed 
[\[148a.6\]]la gnod sbyin mo dga' byed mas khyod kyi bu rnams phrogs kyis khyed thams cad bcom ldan 'das kyi drung du dong ba dang /_bcom ldan 'das kyis de gdul bar mdzad do zhes bstan to/_/de dag gis kye de ni dga' byed ma ma yin gyi de ni 'phrog ma ste/_des bdag cag gi bu btsas 
[\[148a.7\]]shing btsas pa rnams phrogs zhes smras pa dang /_de'i ming dga' byed ma zhes bya ba ldog ste gnod sbyin ma 'phrog mar ming du gyur to/_/de nas rgyal po'i khab na gnas pa'i skye bo mang po dag bcom ldan 'das ga la ba der dong ste phyin pa dang /_bcom ldan 'das kyi zhabs la 
[\[148b\]]
[\[148b.1\]]mgo bos phyag 'tshal te/_bcom ldan 'das gnod sbyin mo 'phrog ma 'di rgyal po'i khab na skye bo mang po la yun ring po nas ma 'khon pa dang ni 'khon/_dgrar ma gyur pa dang ni dgrar gyur/_snying ma rings pa la ni snying ring bar gyur/_des bu btsas shing btsas pa'i rnams 
[\[148b.2\]]phrogs na/_bcom ldan 'das thugs rje can thugs brtse ba'i phyir gnod sbyin ma 'phrog ma gdul bar ci gnang zhes gsol pa dang /_bcom ldan 'das kyis cang mi gsung ba bzhin rgyal po'i khab na gnas pa'i skye bo mang po dag la gnang ngo /_/de nas rgyal po'i khab na gnas 
[\[148b.3\]]pa'i skye bo mang po dag gis bcom ldan 'das cang mi gsung ba bzhin gnang bar shes nas bcom ldan 'das kyi zhabs la mgo bos phyag 'tshal te bcom ldan 'das kyi drung nas song ngo /_/de nas snga dro bcom ldan 'das kyis sham thabs dang chos gos mnabs/_lhung bzed 
[\[148b.4\]]bsnams nas rgyal po'i khab tu bsod snyoms kyi phyir gshegs te rgyal po'i khab nas bsod snyoms las slar bskor nas zas kyi bya ba byas te/_bsod snyoms phyis len pa spangs te gshegs nas gnod sbyin mo 'phrog ma'i gnas gang na ba der gshegs te/_de'i tshe na gnod 
[\[148b.5\]]sbyin mo 'phrog mas bu dga' byed khyim du bzhag ste spyod yul du song ba dang /_bcom ldan 'das kyis de lhung bzed kyis bkab ste bzhag nas/_ji ltar bu pho dag gis ni de mi mthong gis/_des de dag thams cad mthong bar 'gyur ba de ltar byin gyis brlabs so/_/
[\[148b.6\]]de ma thag tu gnod sbyin mo 'phrog ma spyod yul nas 'ongs pa dang bu dga' byed mi snang nas de spangs te de phan tshun khyim kho ra khor yug tu bltas na 'on kyang mi snang nas bu dag dga' byed mi snang na ga re/_de dag gis kyang ma mthong /_bdag cag gis kyang ma mthong ngo zhes smras 
[\[148b.7\]]pa dang /_des brang brdungs nas mdog nyams shing mi dga' ste mig mchi mas gang nas 'gros myur bar brgyugs te rgyal po'i khab kyi grong dang /_tshong dus dang /_srang dang /_lam gyi bzhi mdo dang /_lam gyi sum mdo dang /_kun dga' ra ba dang /_skyed mos tshal 
[\[149a\]]
[\[149a.1\]]dang /_mtsho dang /_lteng ka dang /_rdzing dang /_lha khang dang /_'dun khang dang /_gzhan yang khyim dog pa'i gnas dag tu btsal na 'on kyang ma rnyed do/_/de nas bla gos med par smyos nas ngu zhing smre ba kyi hud bu/_kyi hud pha/_kyi hud dga' byed ces yang 
[\[149a.2\]]dang yang sgra 'byin cing grong dang /_grong khyer dang /_grong 'dab dang /_pho brang dang /_pho brang 'khor rnams su bltas te 'on kyang ma rnyed do/_/de nas shar phyogs kyi rgya mtsho chen por song ngo /_/lho phyogs dang /_nub phyogs dang /_byang phyogs kyi rgya mtshor song ngo /_/shar 
[\[149a.3\]]phyogs dang /_lho phyogs dang /_nub phyogs dang /_byang phyogs de dag na yang mi snang ngo /_/de nas skra zhig cing sgren mor gyur/_'gros kyang 'khyam/_yar mchong mar lhung sa la 'gre'o/_/pus mos 'gro tsog pur 'dug pa de lta bu'i thabs kyis 'dzam bu'i gling gi ri nag po 
[\[149a.4\]]bdun rgal nas gser lta bu'i ri bdun dang /_gangs kyi ri dang /_ma dros pa'i mtsho chen dang /_ri dri rgyas dag tu yang btsal te de nas skad cher ngu zhing shar gyi lus 'phags gling dang /_nub kyi ba lang spyod dang /_byang gi sgra mi snyan rnams kun tu btsal na yang ma rnyed de/_de 
[\[149a.5\]]nas yang sos dang /_thig nag po dang /_'dus gtub dang /_'o dod 'bod pa dang /_'o dod cher 'bod pa dang /_sreg pa dang /_rab tu sreg pa dang /_mnar med pa dang /_chu bur dang /_shin tu chu bur dang /_a ha ha zhes zer ba dang /_ha ha pa dang /_hu hu pa dang /_ut+pal lta bu 
[\[149a.6\]]dang /_pad ma chen po lta bu la sogs pa dang sems can dmyal ba dag tu yang btsal na ma rnyed do/_/de nas ri rab kyi bang rim dang por 'dzegs/_des gnyis pa dang /_gsum par 'dzegs/_de nas gnod sbyin gyi bdag po ngal bso po la ma dris par sum bcu rtsa gsum 
[\[149a.7\]]lha'i gnas su btsal te skyed mos tshal shing rta sna tshogs zhes bya ba dang /_rtsub por 'gyur ba dang /_'dres pa dang /_dga' ba zhes bya ba'i skyed mos tshal du yang btsal/_pa ri ya tra ko bi dA ra'i drung du yang song ngo /_/de nas lha'i 'du ba chos [{]bzangs [,]bzang [}]zhes bya ba grong khyer 
[\[149b\]]
[\[149b.1\]]bzang por snang du zhugs te/_de nas brgya byin lha'i dbang po'i khang pa rnam par rgyal du 'gro bar brtsams pa dang /_der gnod sbyin lag na rdo rje la sogs pa gnod sbyin du ma dang /_lha stong gis bzung ba dang /_de myur du mgyogs par grong khyer bzang por snang nas byung ste/_
[\[149b.2\]]phyogs gzhan zhig tu ring zhig ngus nas mdor na yi chad par gyur te gnod sbyin rnams kyi bdag po ngal bso po'i drung du song nas rdo leb la bdag gi lus brdabs nas kyi hud bu/_kyi hud pha/_kyi hud dga' byed ces smre zhing smra ba ste/_sde dpon chen po sus phrogs mi dga' na bu 
[\[149b.3\]]slong na stsal du gsol zhes smras pa dang /_gnod sbyin gyi rgyal po chen po ngal bso pos smras pa/_che zhe mya ngan thong la mchi ma phyis shig_/khyod kyi gnas su nyin par gnas shing su 'ongs pa soms shig ces smras pa dang /_des smras pa/_sde dpon dge sbyong gau ta ma lags so/_/
[\[149b.4\]]des de song la bcom ldan 'das la skyabs su song shig dang khyod la bu dga' byed de bcom ldan 'das kyis ston to zhes smras pa dang /_de srog stor ba las slar rnyed pa bzhin du rings shing myur du rang gi gnas su song ba dang /_gnod sbyin ma 'phrog mas sangs rgyas bcom ldan 'das skyes bu 
[\[149b.5\]]chen po'i mtshan sum bcu rtsa gnyis kyis brgyan/_dpe byad bzang pos sku spras/_nyi zer stong las 'das pa'i 'od 'dom gang gis brgyan pa/_rin po che'i ri 'gro ba bzhin kho ra khor yug nas bzang ba mthong ma thag tu dga' ba skyes te bu dga' byed rnyed do snyam nas bcom ldan 
[\[149b.6\]]'das ga la ba der song ste phyin pa dang /_bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas gnod sbyin mo 'phrog mas bcom ldan 'das la 'di skad ces gsol to/_/kye gau ta ma khyod kyis bdag gi bu dga' byed 
[\[149b.7\]]bstan du gsol/_bdag gi bu dga' byed ma mthong nas ring zhig lon no zhes smras pa dang /_bcom ldan 'das kyis gnod sbyin mo 'phrog ma la 'phrog ma khyod la bu mang zhe na ji snyed yod ces smras pa dang /_des smras pa/_bcom ldan 'das bu lnga brgya mchis so/_/bcom ldan 
[\[150a\]]
[\[150a.1\]]'das kyis 'phrog ma de ste khyod kyi bu lnga brgya las gcig cig med pa lta ci nyes/_zhes gsungs pa dang /_bcom ldan 'das bdag gi dga' byed ma mthong na khrag dron por skyugs te gdon mi za bar dus bgyid do zhes gsol pa dang /_'phrog ma khyod kyi bu lnga 
[\[150a.2\]]brgya las gcig ma mthong na yang 'di 'dra bar sdug bsngal na gang la bu gcig pu yod pa yang khyod kyis bsad de zos na de'i sdug bsngal ji 'dra bar 'gyur/_des bcom ldan 'das de bas sdug bsngal ba rab tu che'o zhes gsol pa dang /_bcom ldan 'das kyis bka' stsal pa/_
[\[150a.3\]]'phrog ma khyod bu dang bral ba'i sdug bsngal 'di 'dra ba shes bzhin du gzhan gyi bu ci phyir bza'/_des bcom ldan 'das bdag gis ji ltar bgyi ba bka' stsol cig ces gsol pa dang /_bcom ldan 'das kyis tshur shog nga la skyabs su song ste bslab pa'i gzhi zung la rgyal po'i khab na 
[\[150a.4\]]gnas pa'i skye bo mang po la mi 'jigs pa byin cig dang /_gal te 'di nyid na 'dug bzhin du bu dga' byed mthong bar gdon mi za'o zhes bka' stsal pa dang /_des btsun pa 'di ltar deng phan chad bcom ldan 'das la skyabs su mchi ba dang bslab pa'i gzhi bzung ste rgyal po'i khab na gnas 
[\[150a.5\]]pa'i skye bo mang po la yang mi 'jigs pa stsal to/_/de nas bcom ldan 'das kyis de'i bu dga' byed bstan nas des kyang bcom ldan 'das la skyabs su song nas bslab pa'i gzhi bzung ste rgyal po'i khab na gnas pa'i skye bo mang po la mi 'jigs pa byin no/_/nam gyi tshe 'phrog ma bcom 
[\[150a.6\]]ldan 'das la skyabs su song ste bslab pa'i gzhi bzung nas rgyal po'i khab na gnas pa'i skye bo mang po dag la mi 'jigs pa byin pa de'i tshe dge slong dag the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa gnod sbyin mo 'phrog mas 
[\[150a.7\]]las ci bgyis/_las gang gi rnam par smin pas na mdangs 'phrog ma'i gnod sbyin mor skyes la 'di las bu lnga brgya btsas zhes zhus pa dang /_bcom ldan 'das kyis bka' stsal pa/_dge slong dag gnod sbyin mo 'phrog mas las byas shing bsags pas tshogs rnyed pa 
[\[150b\]]
[\[150b.1\]]dang /_rkyen smin pa ni chu bo bzhin nye bar gnas te gdon mi za bar 'gyur ro/_/'phrog mas las byas shing bsags pa ni gzhan gyis myong bar mi 'gyur ro/_/dge slong rnams las byas shing bsags pa ni phyi rol gyi sa'i khams la rnam par mi smin/_chu'i khams la ma yin/_me'i 
[\[150b.2\]]khams la ma yin/_rlung gi khams la ma yin gyi/_zin pa'i phung po dang /_khams dang /_skye mched 'di nyid la dge ba dang mi dge ba'i las byas pa ni rnam par smin to/_/las rnams stor bar mi 'gyur ba/_/bskal pa dag ni brgya lon kyang /_/dus dang 'phrod nas thob pa ni/_/
[\[150b.3\]]lus can rnams la 'bras bur smin/_/dge slong dag sngon 'das pa'i dus na byung ba ni rgyal po'i khab 'di nyid na grong khyer gzhan zhig tu ba lang rdzi zhig gnas pa des rigs mnyam pa las chung ma zhig blangs te/_de de dang lhan cig tu rtse dga' yongs su spyod do/_/de la rtse dga' 
[\[150b.4\]]yongs su spyad pas dus phyi zhig na chung ma sems can dang ldan par gyur to/_/sangs rgyas mi 'byung ba na rang sangs rgyas 'jig rten du 'byung ste/_nyams shing dman pa la thugs brtse ba gnas pas mthar tsha ba 'jig rten pa'i yon gnas gcig pa'o/_/ji tsam na rang sangs 
[\[150b.5\]]rgyas gzhan zhig yul rgyu zhing rgyal po'i khab tu gshegs te de'i tshe na rgyal po'i khab kyi grong du dus ston nye bar gyur to/_/der sngon zan pa lnga brgya tsam zhig gtsang zhing bsod pa'i bza' ba dang bca' ba khyer te gos sna tshogs kyis ni bklubs/_me tog ku su ma dri zhim pos brgyan te gar 
[\[150b.6\]]byed glu len rnga rdung zhing skyed mos tshal gyi sar dong ba'i bar du ba lang rdzi mo zhig dar ba bum pa gang thogs te lam de nas mar song ba dang /_sngon zan pa de dag gis de mthong nas grogs mo tshur shog_/glu blang ngo zhes smras pa dang /_des kyang de dag gar ji lta ji ltar byed pa de lta de ltar 
[\[150b.7\]]byas pas de'i mngal zhig par gyur to/_/de khros nas rang sangs rgyas la a mra'i 'bras bu smin pa lnga brgya phul nas smon lam btab pa/_dge ba'i rtsa ba 'dis bdag gang dang gang du skyes pa de dang der mdangs 'phrog ma'i gnod sbyin mo zhig tu skyes la rgyal po'i khab kyi mi rnams kyi bu dang bu 
[\[151a\]]
[\[151a.1\]]mo bdag gis phrogs te za bar gyur cig_/bdag la bu yang lnga brgya btsa' bar gyur cig ces smras so/_/dge slong dag de'i tshe ba lang rdzi'i chung mar gyur pa ni da ltar gyi 'phrog ma yin te smon lam btab pa'i dbang gis 'di lta bur skyes pa yin no//_//
[\[151a.2\]]'dul ba phran tshegs kyi gzhi/_bam po bzhi bcu rtsa gcig pa/_gleng gzhi ni mnyan du yod pa na ste/_bcom ldan 'das kyis dge slong ma dgon pa la gnas par mi bya'o zhes gsungs pa dang /_de dag tshong dus dang /_srang dang /_lam gyi sum mdo dag tu bsam gtan 
[\[151a.3\]]la zhugs pa na de yang nyes pa'i dmigs su gyur te/_de ltar gyur pa dge slong dag gis bcom ldan 'das la gsol nas/_bcom ldan 'das kyis de lta bas na dge slong ma dag dbyar mo khang na gnas par bya'o zhes bka' stsal pa dang /_dad pa'i bram ze dang /_khyim 
[\[151a.4\]]bdag dag gis bcom ldan 'das kyis dge slong ma rnams la dbyar mo khang gnang ngo zhes thos nas/_de dag gis grong khyer gyi phyi rol du dge slong ma'i dbyar mo khang brtsigs pa dang /_dge slong ma dag la de bzhin du mi rgod dang /_nal gyi bu dang /_su'i bu gtol med pa 
[\[151a.5\]]dag glags lta bar gyur nas de ltar gyur pa dge slong dag gis bcom ldan 'das la gsol pa dang /_bcom ldan 'das kyis de lta bas na dge slong ma'i dbyar mo khang grong khyer gyi phyi rol du ma brtsig par grong khyer gyi nang du brtsig par bya'o zhes bka' stsal to/_/gleng gzhi ni 
[\[151a.6\]]mnyan du yod pa na ste/_dge slong ma sbom dga' mos dbyar mo khang gi sgo na 'dug ste bram ze dang khyim bdag dag la 'phyas pa dang /_de dag 'phya zhing smod ngan du 'dzer to/_/de ltar gyur pa dge slong dag gis bcom ldan 'das la gsol nas/_bcom ldan 'das kyis 
[\[151a.7\]]dgongs pa/_gang nyes pa'i dmigs su gyur pa ni dge slong ma dbyar mo khang gi sgo na 'dug pa'i phyir te/_de lta bas na dge slong ma dbyar mo khang gi sgo na 'dug par mi bya bar dgongs nas dge slong rnams la bka' stsal pa/_dge slong rnams bram ze dang /_khyim bdag dag 
[\[151b\]]
[\[151b.1\]]'phya ba ni gnas yin te/_de lta bas na dge slong ma dge slong ma'i dbyar mo khang gi sgo na 'dug par mi bya'o/_/dge slong ma dbyar mo khang gi sgo na 'dug na 'das pa dang bcas par 'gyur ro/_/gleng gzhi ni mnyan du yod pa na ste/_bcom ldan 'das kyis dge slong ma dbyar mo khang gi sgo 
[\[151b.2\]]na 'dug par mi bya'o zhes bka' stsal pa dang /_sbom dga' mo skar khung du 'dug ste/_bram ze dang khyim bdag dag la 'phya ba dang /_de dag kyang ngor 'phya nas snga ma bzhin te/_dge slong ma skar khung du 'dug par mi bya'o zhes bya ba'i bar du ste/_dge slong ma skar khung du 
[\[151b.3\]]'dug na 'das pa dang bcas par 'gyur ro//_//mdor na/_sang kAg k+Shi ni gnang ba'o/_/skyes pa 'khru bar khrus mi bya/_/srang dag tu ni mi 'gro ste/_/de dag bsnyen par des rdzogs so/_/sangs rgyas bcom ldan 'das mnyan du yod pa dze ta'i tshal mgon med zas sbyin gyi kun dga' 
[\[151b.4\]]ra ba na bzhugs te/_dge slong ma dag gis dbyar mo khang na chos gos lnga gyon te las kun byed pa dang /_de dag nyon mongs par gyur to/_/de lta bur gyur pa thos nas dge slong ma dag gis dge slong la smras pa dang /_dge slong pha dag gis bcom ldan 'das la gsol 
[\[151b.5\]]nas/_bcom ldan 'das kyis de lta bas na dge slong ma sang kAg k+Shi gnang gis gyon te dbyar mo khang gi las kun byos shig ces bka' stsal to/_/bram ze dang khyim bdag dbyar mo khang du 'ongs nas yang de dag de bzhin du sang kAg k+Shi gyon pa la las byed de dag chags 
[\[151b.6\]]par gyur to/_/gzhan dad pa dag ni 'phya'o/_/de ltar gyur pa dge slong dag gis thos te/_bcom ldan 'das la gsol nas/_bcom ldan 'das kyis bka' stsal pa/_dge slong dag bram ze dang /_khyim bdag 'phya ba dag ni gnas yin te/_de lta bas na 
[\[151b.7\]]dge slong ma bram ze dang /_khyim bdag gi mdun na sang kAg k+Shi gyon te las ma byed cig_/dge slong mas bram ze dang khyim bdag gi mdun du sang kAg k+Shi gyon la las byed na 'das pa dang bcas par 'gyur ro/_/'di ltar nam bram ze dang /_khyim bdag gi mdun du 
[\[152a\]]
[\[152a.1\]]las byed pa de'i tshe sang kAg k+Shis dpung pa g.yogs la sang kAg k+Shi gyon te las kun byos shig_/gleng gzhi ni mnyan du yod pa na ste/_sbom dga' mo skyes pa 'khru ba'i sar des khrus byas pa dang /_khye'u gzhon nu dag gis de mthong nas gcig la gcig 
[\[152a.2\]]gtam du 'dzer ba ni/_kye ltos shig dge sbyong ma mgo byi mo de'i lus ni nags kyi ma he bzhin no/_/de ltar gyur pa dge slong ma dag gis dge slong la smras pa dang /_dge slong dag gis bcom ldan 'das la gsol nas/_bcom ldan 'das kyis bka' stsal pa/_gang su 
[\[152a.3\]]zhig dge slong ma skyes pa 'khru ba'i sar 'khru na nyes pa'i dmigs yin te/_de lta bas na dge slong mas skyes pa 'khru ba'i sar khrus mi bya bar dgongs nas dge slong dag la bka' stsal pa/_dge slong rnams bram ze dang /_khyim bdag dag ni 'phya ba'i gnas yin te/_de lta bas 
[\[152a.4\]]na dge slong mas skyes pa 'khru ba'i gnas su ma 'khru shig_/dge slong mas skyes pa 'khru ba'i sar 'khru na 'das pa bcas par 'gyur ro/_/gleng gzhi ni mnyan du yod pa na ste/_sbom dga' mo lam gyi bzhi mdo na 'dug nas bram ze dang /_khyim bdag rnams la dpyas pa 
[\[152a.5\]]dang /_de dag gis dge sbyong mgo reg ma 'di ni lam gyi bzhi mdor 'dug ste yu bu cag las 'phyas ltos shig ces 'phya'o/_/de ltar gyur pa dge slong ma dag gis thos nas/_dge slong dag la smras pa dang /_dge slong dag gis bcom ldan 'das la gsol nas/_
[\[152a.6\]]bcom ldan 'das kyis bka' stsal pa/_dge slong dag bram ze dang /_khyim bdag dag ni 'phya ba gnas yin te/_de lta bas na dge slong mas srang du ma 'gro shig_/'gro na 'das pa dang bcas par 'gyur ro/_/gleng gzhi ni mnyan du yod pa na ste/_tshe dang ldan pa u 
[\[152a.7\]]pA lis sangs rgyas bcom ldan 'das la zhus pa/_btsun pa bcom ldan 'das kyis ni gau ta mI skye dgu'i bdag mo chen mo bla ma'i chos khas blangs pas rab tu byung zhing bsnyen par rdzogs nas dge slong ma'i dngos por 'gyur ro zhes gsungs na/_ci btsun pa dge slong ma lnga 
[\[152b\]]
[\[152b.1\]]brgya de dag gis kyang bla ma'i chos khas blangs pas rab tu byung zhing bsnyen par rdzogs nas dge slong ma'i dngos por gyur lags sam/_u pA li dge slong ma lnga brgya de dag kyang bla ma'i chos khas blangs pas rab tu byung zhing bsnyen par rdzogs nas dge slong ma'i dngos por gyur to//_//
[\[152b.2\]]mdor na/_ji ltar mtshan gnyis pa dang yang /_/de bzhin gle yang 'dams gyur pa/_/rtag tu khrag rab zag pa dang /_/tha ma yi ni khrag med pa'o/_/sangs rgyas bcom ldan 'das mnyan du yod pa dze ta'i tshal mgon med zas sbyin gyi kun dga' ra ba na bzhugs te/_mnyan du 
[\[152b.3\]]yod pa na dge slong ma gzhan zhig gis mtshan gnyis pa zhig rab tu phyung ba dang /_des dge slong ma dag la mtshan ma bstan nas dge slong ma dag gis de la nu mo khyod ji lta bu zhes dris nas des smras pa/_che zhe mtshan gnyis ma'o/_/de ltar gyur pa dge slong ma dag gis dge slong dag 
[\[152b.4\]]la smras pa dang /_dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong dag mtshan gnyis pa ni ma ning yin gyis dge slong khyed kyis mtshan gnyis pa de skrod cig_/dge slong mtshan gnyis pa la ni chos 'dul ba 'di la rab tu 
[\[152b.5\]]skye ba'i chos can du mi 'gyur ro/_/de lta bas na gang su zhig rab tu byung bar 'dod de de 'ongs na de la de dag gis khyod mtshan gnyis pa ma yin nam zhes dris shig_/ma dris par rab tu phyung na 'das pa dang bcas par 'gyur ro/_/gleng gzhi ni mnyan du yod pa na ste/_mnyan 
[\[152b.6\]]du yod pa na dge slong ma gzhan zhig gis gle 'dams ma zhig rab tu byung nas/_de chab khung sar song ste gcis pa dang /_de yang bshang gci gnyis ka phyung ste de slar phyung ba dang /_dge slong ma gzhan zhig der zhugs pa dang /_chab khung sa bshang bas ma rung bar gyur pa des 
[\[152b.7\]]mthong nas des nu mo chab khung sa 'di bshang bas ma rung bar sus byas zhes dris pa dang /_des che zhe bdag gis bag ma mchis pas ma rung bar bgyis so zhes smras pa dang /_des nu mo khyod kyis bag med ci zhig byas zhes dris pa dang /_des smras pa/_che zhe bdag ni 
[\[153a\]]
[\[153a.1\]]gle 'dams ma ste/_gci bar bsams pa dang de na bshang ba yang byung na bdag gis ji ltar bgyi/_de ltar gyur pa dge slong ma dag gis dge slong la/_dge slong dag gis bcom ldan 'das la gsol nas/_bcom ldan 'das kyis bka' stsal pa/_dge 
[\[153a.2\]]slong dag khyed kyis gle 'dams ma de skrod cig_/dge slong chos 'dul ba 'di gle 'dams ma la ni rab tu skye ba'i chos can du mi 'gyur ro/_/de lta bas na gang su zhig rab tu 'byung bar 'dod de drung du 'ongs na des gle 'dams ma ma yin nam dris shig_/ma dris par rab tu phyung na 'das 
[\[153a.3\]]pa dang bcas par 'gyur ro/_/gleng gzhi ni mnyan du yod pa na ste/_mnyan du yod pa na dge slong ma gzhan zhig gis rtag tu khrag 'dzag pa zhig rab tu phyung ste/_de'i smad g.yogs kyi gnas su khrag gis ma rung bar gyur te sbrang bu dag gis gang ba dang /_de la dge slong ma zhig 
[\[153a.4\]]gis nu mo khyod ci khrag rtag tu 'dzag gam zhes dris pa dang /_phu mo ji ltar bya/_bdag ni rtag tu khrag 'dzag pa'o/_/de ltar gyur pa dge slong ma dag gis dge slong la smras pa dang /_dge slong dag gis bcom ldan 'das la gsol nas/_bcom ldan 'das kyis bka' stsal 
[\[153a.5\]]pa/_dge slong dag rtag tu khrag 'dzag pa ni ma ning mo yin te/_dge slong khyed kyis skrod cig_/chos 'dul ba la 'di rtag tu khrag 'dzag pa la rab tu skye ba'i chos can du mi 'gyur ro/_/de lta bas na gang su zhig rab tu 'byung bar 'dod de de drung du 'ongs na des khyod rtag tu khrag 'dzag 
[\[153a.6\]]ma ma yin nam zhes dris shig_/ma dris par rab tu phyung na 'das pa dang bcas par 'gyur ro/_/gleng gzhi ni mnyan du yod pa na ste/_mnyan du yod pa na dge slong ma gzhan zhig khrag med ma zhig rab tu phyung nas 'dod chags dang bral ba ma yin pas na dge slong ma dag ni dus su 
[\[153a.7\]]khrag 'dzag pa dang des de mthong nas dpyas pa phu mo dag ci khyed cag log par rtog pa la rtog gam/_ci'i phyir khyed cag khrag 'dzag_/nu mo ci zhig 'phyar yod/_bud med ni chos nyid kyis 'di bzhin na khyod ci mi 'dzag gam/_des bdag ni khrag med na bdag la khrag 
[\[153b\]]
[\[153b.1\]]'dzag tu ci yod ces smras so/_/de ltar gyur pa dge slong ma dag gis dge slong la smras nas dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong dag khrag med pa ni ma ning mo yin te khyed kyis skrod cig_/dge slong dag khrag 
[\[153b.2\]]med pa la chos 'dul ba 'di la rab tu skye ba'i chos can du mi 'gyur ro/_/de lta bas na gang su zhig rab tu 'byung bar 'dod de de drung du 'ongs na des khyod khrag med pa ma yin nam zhes dris shig_/ma dris par rab tu phyung na 'das pa dang bcas par 'gyur ro//_//mdor na/_mtshan ma 
[\[153b.3\]]tsam dang sme gab kyis/_/srad bus de la'ang bcing bar bya/_/thu mi bya dang dge slong 'chags/_/dge slong mas kyang bshags mi bya/_/sangs rgyas bcom ldan 'das mnyan du yod pa na dze ta'i tshal mgon med zas sbyin gyi kun dga' ra ba na bzhugs te/_mnyan du yod pa na 
[\[153b.4\]]dge slong ma gzhan zhig gis mtshan ma tsam yod pa zhig rab tu phyung ste/_de chab khung sar zhugs nas ring zhig lon te slar byung ba dang /_de la dge slong ma dag gis nu mo ring zhig thogs te byung na ci byed/_des phu mo bdag ni mtshan ma tsam mchis pa lags na/_mo mtshan tshang 
[\[153b.5\]]ba ma lags te/_ji ltar bgyi zhes smras so/_/des nu mo khyod mtshan ma tsam pa ma yin nam zhes dris pa dang /_des phu mo bdag ni mtshan ma tsam mo de ltar gyur pa dge slong ma dag gis dge slong dag la smras te/_dge slong dag gis bcom ldan 'das la gsol nas/_bcom 
[\[153b.6\]]ldan 'das kyis bka' stsal pa/_dge slong dag mtshan ma tsam pa ma ning yin te/_khyed kyis skrod cig dge slong dag chos 'dul ba 'di mtshan ma tsam pa la rab tu skye ba'i chos can du mi 'gyur ro/_/de lta bas na gang su zhig rab tu 'byung bar 'dod de drung du 'ongs na de dag la mtshan 
[\[153b.7\]]ma tsam pa ma yin nam zhes dris shig_/ma dris par rab tu phyung na 'das pa dang bcas par 'gyur ro/_/gleng gzhi ni mnyan du yod pa na ste/_'dod chags dang bral ba ma yin pas na dge slong ma sngon gyi las kyi nyes pas skabs skabs su mo mtshan nas khrag zags pas de'i 
[\[154a\]]
[\[154a.1\]]smad g.yogs kyi gnas gnas su ma rung bar gyur te/_sbrang bu dag gis gang ba dang mi mdzes te dge slong mas bkrus nas bcos kyang slar de 'dra bar gyur te/_de ltar gyur pa dge slong ma dag gis dge slong dag la smras nas/_dge slong dag gis bcom ldan 
[\[154a.2\]]'das la gsol pa dang /_bcom ldan 'das kyis bka' stsal pa/_de lta bas na dge slong dag dge slong mas sme gab chongs shig_/bcom ldan 'das kyis dge slong mas sme gab chongs shig ces gsungs pa dang /_dge slong ma dag sme gab 'chang bar gyur nas/_de nas 
[\[154a.3\]]dus phyi zhig na sbom dga' mo bsod snyoms la zhugs pa dang /_srang du sme gab lhung nas/_srang na khye'u dang bu mo dag cig rtse ba dag gis mthong ste/_de dag gis 'phags ma 'di ci zhig lhung zhes dris pa dang /_de skad smras pas khros te bu zan mo'i bu mo dang /_sring mo'i drung 
[\[154a.4\]]du deng la dris shig dang /_de dag gis ston to zhes smras so/_/de ltar gyur pa dge slong ma dag gis thos te/_dge slong dag la smras pa dang /_dge slong dag gis bcom ldan 'das la gsol nas/_bcom ldan 'das kyis bka' stsal pa/_de lta bas na dge slong dag 
[\[154a.5\]]de lta bu kho nar mo mtshan gyi sme gab bcang bar mi bya'o/_/srad bus thogs la rked par chongs shig_/de ltar na nyes pa'i dmigs su mi 'gyur ro/_/gleng gzhi ni mnyan du yod pa na ste/_de nas tshe dang ldan pa 'od srung chen po snga dro sham thabs dang chos gos bgos/_lhung 
[\[154a.6\]]bzed thogs te/_mnyan du yod par bsod snyoms kyi phyir zhugs pa dang /_de sbom dga' mos mthong nas myur zhing rings par de'i drung du song ste/_glen pa rab tu glen pa zhes smras nas mchil mas btab pa dang /_des smras pa/_sring mo khyod kyis ni nyes pa med kyis tshe dang ldan 
[\[154a.7\]]pa kun dga' bos gal te nyes pa sbom po spyod pa'i bud med rnams legs par bshad pa'i chos 'dul ba la rab tu byung ste bsnyen par rdzogs nas dge slong ma'i dngos por gnang bas lan no/_/de ltar gyur pa dge slong dag gis thos te bcom ldan 'das la gsol pa dang /_
[\[154b\]]
[\[154b.1\]]bcom ldan 'das kyis dge slong dag sbom dga' mo ni dge sbyong ma ma yin/_dge slong ma ma yin/_smad 'tshong ma yang ji ltar sbom dga' mos byas pa bzhin dge slong la mi byed do/_/de lta bas na dge slong mas dge slong la thu zhes bya bar ma byed cig ces bka' stsal to/_/dge 
[\[154b.2\]]slong mas dge slong la thu zhes byas na 'das pa dang bcas par 'gyur ro/_/gleng gzhi ni mnyan du yod pa na ste/_de'i tshe na dge slong gzhan zhig la nyes pa byung ste/_des dge slong ma zhig mthong nas 'phags ma cung zhig 'dug ces smras pa dang /_des 'phags pa ci 'tshal/_
[\[154b.3\]]des 'phags ma bdag la nyes pa zhig byung ste 'chags so zhes smras so/_/de 'dug nas des de'i mdun du 'dug ste smras nas/_dgongs shig 'phags ma bdag ming 'di zhes bya ba'i dge slong la 'di lta bu 'di 'dra ba'i nyes pa zhig byung ste/_bdag gis 'phags ma'i 
[\[154b.4\]]mdun du mthol lo/_/'chags so/_/mi 'chab bo/_mthol lo bshags pas bde bar 'gyur gyis ma mthol ma bshags pa ni ma yin no/_/mos 'phags pa ci 'dra ba'i nyes pa yang khyod la byung ngam de ni ma legs pa byas so zhes smras pa dang /_dge slong de 
[\[154b.5\]]skyengs par gyur te/_de ltar gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_de lta bas na dge slong dag dge slong gis dge slong ma'i mdun du nyes pa bshags par mi bya ste yongs su dag pa lta ba mthun pa'i 
[\[154b.6\]]dge slong gi mdun du bshags par bya'o/_/dge slong gis dge slong ma'i mdun du nyes pa bshags na 'das pa dang bcas par 'gyur ro/_/gleng gzhi ni mnyan du yod pa na ste/_de'i dus na dge slong ma gzhan zhig la nyes pa byung nas des dge slong zhig mthong ste/_des 
[\[154b.7\]]bsti stang du bya ba dang bcas te rkang pa la phyag 'tshal nas 'phags pa thugs rjer dgongs te cung zhig bzhugs shig ces smras pa dang /_des 'phags ma ci dgos zhes dris na/_des 'phags pa bdag la nyes pa zhig byung ste/_de 'phags pa'i spyan sngar bshags so zhes 
[\[155a\]]
[\[155a.1\]]smras pa dang /_de 'dug go/_/des kyang de'i rkang pa la phyag 'tshal te mdun du 'dug nas thal mo sbyar te 'phags pa dgongs shig_/bdag ming 'di zhes bya ba'i dge slong ma la 'di lta bu 'di 'dra ba'i nyes pa zhig byung ste/_de bdag gis 'phags pa'i spyan sngar nyes pa 
[\[155a.2\]]byung ba bshags so/_/mthol lo/_/mi 'chab bo/_/mthol zhing bshags na bde bar 'gyur ro ma bshags ma mthol na ni ma yin no/_/des 'di lta bu'i gzugs kyi nyes pa byung ba ni 'phags mas ma legs par byas so zhes smras pa dang /_dge slong ma de skyengs par gyur to/_/de ltar 
[\[155a.3\]]gyur pa dge slong dag gis thos nas bcom ldan 'das la gsol pa dang /_bcom ldan 'das kyis bka' stsal pa/_de lta bas na dge slong dag dge slong mas dge slong pha'i mdun du nyes pa mthol bar mi bya ste/_dge slong ma yongs su dag pa lta ba mthun pa'i mdun du nyes pa 
[\[155a.4\]]mthol bar bya'o/_/dge slong mas dge slong gi mdun du nyes pa mthol na 'das pa dang bcas par 'gyur ro//_//mdor na/_dge slong phas ni las brjod cig_/dge slong mas ni brtag par bya'o/_/khri dang khri'u yang sbyin par bya/_/g.yogs pa dag la mi gzhag go/_/sangs 
[\[155a.5\]]rgyas bcom ldan 'das mnyan du yod pa dze ta'i tshal mgon med zas sbyin gyi kun dga' ra ba na bzhugs te/_bcom ldan 'das kyis dge slong pha'i las kyang so so/_dge slong ma'i yang so so/_spyi las ni ma gtogs so zhes gsungs pa dang /_dge slong ma dag dge slong pha'i 
[\[155a.6\]]mdun na las byas pa dang /_'jigs par gyur te las byed par ma spobs so/_/de ltar gyur pa dge slong gis bcom ldan 'das la gsol pa dang /_bcom ldan 'das kyis bka' stsal pa/_dge slong dag gis las byos shig_/dge slong mas ni brtag par bya'o/_/
[\[155a.7\]]bcom ldan 'das kyis de lta bas na dge slong dag gis ni las byos shig_/dge slong mas ni brtag par bya'o zhes gsungs pa dang /_dge slong ma dag gis ji ltar brtag pa mi shes te de dag gis de ltar gyur pa dge slong dag la smras nas dge slong dag gis bcom ldan 
[\[155b\]]
[\[155b.1\]]'das la gsol pa dang /_bcom ldan 'das kyis bka' stsal pa/_dge slong ma dag gis bag yod par yid la bya ste/_'di ni gsol ba'o/_/'di ni las dang po'o/_/'di ni gnyis pa'o/_/'di ni gsum pa'o zhes shes par bya'o/_/gleng gzhi ni mnyan du yod pa 
[\[155b.2\]]na ste/_bcom ldan 'das kyis chos nyan pa bsgrags par byos shig ces gsungs pa dang /_dge slong dag gis stan ma bting nas bcom ldan 'das kyis stan thing shig ces bka' stsal to/_/de nas dus phyi zhig na chos bshad pa bsgrags par gyur pa na/_dge slong ma dag 
[\[155b.3\]]'ongs nas g.yogs pa'i khri'u la 'dug ste chos nyan par brtsams pa dang /_der dge slong ma gzhan zhig dran pa nye bar ma bzhag ste khrag zags nas g.yogs pa'i khri'u ma rung bar gyur to/_/de nas chos bsgrags pa zin pa dang /_dge skos kyis stan bsdu bar 
[\[155b.4\]]brtsams na ji tsam na g.yogs pa'i khri'u ma rung bar gyur te/_sbrang bus gang ba mthong nas de lta bur gyur pa dge slong dag gis bcom ldan 'das la gsol nas/_bcom ldan 'das kyis bka' stsal pa/_dge slong dag de lta bas na dge slong ma dag chos nyan pa'i 
[\[155b.5\]]phyir 'ongs pa la g.yogs pa'i khri'u mi sbyin no/_/des kyang khri'u g.yogs pa la 'dug par mi bya'o/_/bcom ldan 'das kyis dge slong ma chos nyan du 'ongs pa la khri'u g.yogs pa ma sbyin cig ces bka' stsal pa dang /_dge slong de dag gis de dag chos nyan pa'i phyir 
[\[155b.6\]]lhags pa rnams la khri'u ma g.yogs pa byin pa dang /_ji tsam na skye dgu'i bdag mo chen mo chos nyan pa'i phyir 'ongs pa dang /_de la yang khri'u ma g.yogs pa zhig byin pa dang /_des 'phags pa bdag sngon khyim na gnas pa na yang khri'u ma g.yogs pa la cung 
[\[155b.7\]]zad kyang ma mchis so zhes smras pa dang /_dge slong dag gis smras pa/_gau ta mI bcom ldan 'das kyis ma gnang ste/_dge slong ma chos nyan pa'i phyir lhags pa la khri'u g.yogs pa ma sbyin cig ces bka' stsal to/_/des 'phags pa dge slong ma gang dag dran pa nye 
[\[156a\]]
[\[156a.1\]]bar mi 'jog pa de bzhin du bdag kyang nyes pa'i dmigs pa ci bgyid dam zhes smras pa dang /_de ltar gyur pa dge slong dag gis bcom ldan 'das la gsol nas/_bcom ldan 'das kyis dge slong dag de lta bas na gnang ba ni dran pa nye bar 'jog pa'i dge slong ma 
[\[156a.2\]]de dag chos nyan pa'i phyir 'ongs na de dag la ni khri'u g.yogs pa sbyin par byos shig_/'di la the tshom ma byed cig ces bka' stsal to//_//mdor na/_chang 'tshong ma dang smad 'tshong ma/_/bran mo dang yang reg mi bya/_/gnod pa'i gos dang brang mi brdung /_/dge slong dag gi nang 
[\[156a.3\]]du gzhag_/sangs rgyas bcom ldan 'das mnyan du yod pa dze ta'i tshal mgon zas sbyin gyi kun dga' ra ba na bzhugs te/_de nas dge slong ma sbom dga' mo snga dro'i dus na sham thabs dang chos gos bgos lhung bzed thogs te mnyan du yod par bsod snyoms kyi phyir 
[\[156a.4\]]zhugs so/_/de bsod snyoms la zhugs nas khyim mi mo zhig mthong ste bgo ba bzang zhing smad g.yogs dang rgyan bzang po zhig ste/_des de mthong nas nu mo khyod kyi gos dang /_rgyan dag ga las rnyed ces dris pa dang /_des 'phags ma bdag ni chang 'tshong ste/_de las 
[\[156a.5\]]'di dag thams cad rnyed do zhes smras pa dang /_sbom dga' mos thabs 'di ni legs pa zhig ste de ltar 'grub bam mi 'grub pa blta'o snyam bsams nas/_des de la dmigs shing dran bzhin du song nas ji tsam du mthong ba gnas gzhan zhig na bud med gcig gos 
[\[156a.6\]]dri ma can gyon la zas med cing de rid la gom pa dal gyis 'gro ba zhig mthong nas bu mo khyod su'i zhes dris pa dang /_des smras pa/_su'i yang ma yin te/_gang bdag bza' ba dang /_bgo ba ster ba de'i las bdag gis bya'o/_/des bu mo de ste de bzhin na chang 'tshong ba ci'i 
[\[156a.7\]]phyir mi spyod ces smras pa dang /_des 'phags ma ci 'di bzhin nyid du chang 'tshong pa spyod du rung ngam/_der thog mar nor mang du dgos so/_/zong yod kyang snod dang chang 'thung ba dag bde bar 'dug pa'i khang pa rgya chen po rnams kyang med do ces smras pa dang /_sbom dga' mos 
[\[156b\]]
[\[156b.1\]]bu mo de ste bdag gis de dag thams cad sbyar la khyod kyi bza' ba dang bgo ba yang sbyin gyis rnyed pa thams cad bdag la byin cig ces so/_/des 'phags ma legs kyis de bzhin du bgyi'o/_/sbom dga' mos dbyar mo khang dang nye bar de'i khang pa zhig brtsigs te/_zong dang snod dang yo byad rnams byin 
[\[156b.2\]]pa des der chang 'tshong ba la zhugs te/_chang yang zhim por gyur nas chang 'thung ba dag der mang du 'dus shing tshogs pa dang de dag mthong nas chang 'tshong ba gzhan dag phrag dog skyes par gyur to/_/sbom dga' mos kyang rnyed pa dag 'phel to/_/de nas dus gzhan zhig na rgyal po'i pho brang du chang zhig 
[\[156b.3\]]dgos par gyur nas rgyal po'i skyes bu dag gis chang 'tshong ba thams cad bsdus pa na de dag phrag dog langs te de rnams kyis rgyal po'i skyes bu dag la 'di na sbom dga' mo'i chang 'tshong ma zhig dbyar mo khang dang nye ba na chang 'tshong zhing 'dug gis chang ma de yang khrid cig ces smras pa dang /_de 
[\[156b.4\]]dag gis de bzung ste khrid do/_/de ngu bar gyur te 'phags ma sbom dga' mo rgyal po'i skyes bu 'di dag gis bdag khrid do zhes smras pa dang /_de myur du gom pa mgyogs par song nas bu zan mo'i bu dag bdag gi bu mo 'di gar bkri zhes smras so/_/de dag gis ci 'phags ma chang 'tshong 
[\[156b.5\]]ngam mi mdza' ba rnams kyi gnya' bar rdog pas mnan la chang yang 'tshong ngo /_/ci 'phags ma la yang dgra yod dam zhes smras pa dang /_khyed cag nyid nga'i dgra chen po yin te de'i phyir bdag gi bu mo khrid do zhes sma zhing de dag 'thab pa bram ze dang khyim bdag dag gis mthong ste/_de dag 
[\[156b.6\]]gis kye 'di dag ci zhes dris pa dang de dag gis zhib tu smras pa dang /_de dag 'phya zhing smod ngan du 'dzer ba ni dge sbyong shAkya'i bu'i dge sbyong dag ni tshig pa'o/_/de 'di ltar dge sbyong mgo reg ma yang chang 'tshong ba la zhugs pas na dge sbyong dang tshangs pa yang rab tu tshig pa'o/_/de lta bur gyur 
[\[156b.7\]]pa dge slong dag gis thos te bcom ldan 'das la gsol nas/_bcom ldan 'das kyis bka' stsal pa/_sbom dga' mos dge sbyong ma yin pa cher byas te/_de lta bas na dge slong mas chang 'tshong ba ma byed cig 'tshong na 'das pa dang bcas par 'gyur ro/_/gleng gzhi ni mnyan du yod pa na ste/_de nas dge 
[\[157a\]]
[\[157a.1\]]slong ma sbom dga' mo snga dro'i dus na sham thabs dang chos gos bgos/_lhung bzed thogs te mnyan du yod par bsod snyoms la zhugs so/_/de bsod snyoms la 'jug pa'i tshe smad 'tshong ma gcig gos dang sham thabs rab tu bzang ba zhig gyon/_rgyan 
[\[157a.2\]]rab tu bzang bas brgyan pa zhig mthong nas des mthong ba dang /_phu nu mo 'di lta bu gos dang rgyan dag ga las 'byor ces dris pa dang /_des 'phags ma bdag gis smad 'tshong byas pas na de la 'di lta bu dag rnyed do zhes smras pa dang /_sbom dga' mos thabs de ni legs 
[\[157a.3\]]pa zhig na 'grub bam mi 'grub pa blta'o snyam bsams nas/_de la dmigs shing dran bzhin du song ngo /_/ji tsam na gnas gzhan zhig na bu mo zhig gos dri ma can zas kyis kyang mi 'byor bar gyur/_'gros kyang dal bus 'gro ba zhig la bzhin byad bzang mo 
[\[157a.4\]]zhig mthong nas bu mo khyod su'i zhes dris pa dang /_des 'phags ma gang sus bdag la zas dang gos byin pa de'i las kyang bdag gis bgyi'o zhes smras so/_/des bu mo de ltar na smad 'tshong ma ci'i phyir mi byed ces byas pa dang /_de rna ba bkag nas 'phags ma 
[\[157a.5\]]de skad ma gsung shig_/mi mdzes pa de lta bu dag ni bdag gi rigs la sngon chad sus kyang ma bgyis so zhes smras pa dang /_sbom dga' mos bu mo bud med kyi spyod pa ni de lta bu yin na rgyal po 'di zhes bya ba'i bu mo yang de bzhin du smad 'tshong bas na de lta bur gyur/_
[\[157a.6\]]bram ze 'di zhes bya ba'i bu mo yang de bzhin du'o/_/rigs mchog las kyang de lta bu mang du byung na bud med ni skyes pa la sems pa yin mod kyi/_bdag rab tu ma byung na de lta bu bya ba zhig na rab tu byung bas mi bde'o zhes smras te/_des de bslus nas smras pa/_'phags 
[\[157a.7\]]ma smad 'tshong ma 'di 'dra ba spyod dam/_'phags ma smad 'tshong ma 'di lta bu spyad na de la yang yo byad mang por dgos te/_skyes pa mang po 'du ba'i khang pa rgya chen po dang /_gos dang /_rgyan dang /_byug pa dang /_bza' ba dang /_btung ba dag kyang mang du dgos so/_/sbom 
[\[157b\]]
[\[157b.1\]]dga' mos bu mo de ltar na bdag gis thams cad sbyar na khyod kyis rnyed pa thams cad bdag la byin na ni khyod kyi zas dang gos la sogs pa bdag gis sbyar ro zhes smras pa dang /_des 'phags ma legs kyis de bzhin du rnyed pa sbyin no zhes smras so/_/sbom dga' mos dbyar 
[\[157b.2\]]mo khang dang nye ba zhig tu de'i khang pa zhig brtsigs nas des ci smras pa bzhin du byin te des phyis bkrus te gos dang /_rgyan bzang po dag byin nas zhag du ma zhig gi bar du chas te/_de gzugs gzhon zhing mdzes nas smad 'tshong ma'i gzugs su byas te 'dug go/_/nyon mongs pa'i dbang 
[\[157b.3\]]gis gzir nas thams cad kyang der 'dus so/_/de smad 'tshong ma gzhan zhig gis mthong nas phrag dog langs te ma bzod par gyur to/_/sbom dga' mos rnyed pa dag cher gyur to/_/de nas dus phyi zhig na rgyal po'i pho brang du dus ston chen po zhig byung ste/_der dri mang po 
[\[157b.4\]]zhig dgos nas rgyal po'i skyes bu dag gis dri btab pa'i phyir smad 'tshong ma thams cad bsdus pa dang /_de dag gi phrag dog gis de yang rgyal po'i skyes bu dag la dbyar mo khang gi drung du sbom dga' mo'i smad 'tshong ba zhig gis de yang khrid cig ces smras so/_/de dag 
[\[157b.5\]]gis de bzung ste khrid pa dang /_de yang ngus nas 'phags ma sbom dga' mo bdag ni rgyal po'i skyes bus khrid do zhes smras pa dang /_de myur bar brgyugs nas bu zan mo'i bu 'di dag bdag gi bu mo 'di gar bkri/_de dag gis smras pa/_ci 'phags ma yang smad 'tshong 
[\[157b.6\]]ma spyod dam/_dgra rnams kyi gnya' bar rdog pas mnan la byed do/_/ci 'phags ma la yang dgra yod dam/_nga'i bu mo khrid pas na khyod nyid dgra'i nang na chen po yin no/_/de dag 'thab pa bram ze dang /_khyim bdag dag gis mthong nas/_de dag gis kye 
[\[157b.7\]]ci zhig ces dris pa dang /_des ji ltar gyur pa zhib tu smras pa dang /_de dag 'phya zhing smod ngan du 'dzer te/_shAkya'i bu'i dge sbyong ni rab tu tshig go/_/dge sbyong dang tshangs pa yang tshig go/_/da ni dge sbyong mgo reg mas kyang smad 'tshong ma yang byed do zhes 'phya'o/_/
[\[158a\]]
[\[158a.1\]]de ltar gyur pa dge slong dag gis thos nas bcom ldan 'das la zhus pa dang /_bcom ldan 'das kyis dgongs pa/_sbom dga' mos ni dge sbyong gi tshul ma yin pa zhig byas so/_/de lta bas na dge slong mas smad 'tshong ma byed du mi gzhug par dgongs nas/_
[\[158a.2\]]dge slong dag sbom dga' mos dge sbyong gi tshul ma yin pa cher byas pa la bram ze dang khyim bdag rnams 'phya ba dang /_smod pa dang /_ngan du smra ba ni gnas yin te/_de bas na dge slong mas smad 'tshong ma byed du mi gzhug go/_/dge slong mas smad 'tshong ma byed du bcug na nyes pa 
[\[158a.3\]]sbom por 'gyur ro/_/gleng gzhi ni mnyan du yod pa na ste/_de nas sbom dga' mos snga dro'i dus na sham thabs dang chos gos bgos lhung bzed thogs te mnyan du yod par bsod snyoms la zhugs so/_/bsod snyoms kyi phyir zhugs pa dang /_bran mo zhig mthong nas de 
[\[158a.4\]]gos bzang /_smad g.yogs bzang /_rgyan bzang pos brgyan pa/_des mthong nas nu mo khyod gos dang rgyan bzang po gang nas rnyed ces dris pa dang /_des 'phags ma bdag ni logs shig na smad 'tshong bas na de nas 'di dag rnyed do zhes smras pa dang /_sbom dga' mos 
[\[158a.5\]]thabs de ni legs so/_/de ltar 'gyur ram mi 'gyur ba blta'o snyam bsams nas/_de la dmigs shing dran bzhin du song nas ji tsam zhig na/_bu mo gos dri ma can kha zas med pa 'gros kyang dal nas 'gro la byad bzhin ni bzang ba zhig mthong nas des bu mo khyod su'i zhes 
[\[158a.6\]]dris pa dang /_des smras pa/_bdag ni su yang ma yin gyi/_gang gis gos dang zas sbyin pa de'i las byed do/_/des smras pa/_bu mo de ltar na logs shig na smad 'tshong ba ci phyir mi byed ces byas pa dang de rna ba bkag ste 'phags ma de skad ma gsung shig_/mi rigs 
[\[158a.7\]]pa 'di lta bu bdag cag gi rigs la sngan chad sus kyang de lta bu ma byas so zhes smras pa dang /_sbom dga' mos bu mo bud med kyi chos ni de yin te/_rgyal po'i bu mo yang de bzhin/_'di zhes bya ba'i bram ze'i bu mo yang de bzhin te/_de bzhin du rigs chen po mang po dag 
[\[158b\]]
[\[158b.1\]]las kyang de lta bu byung na/_bud med ni skyes pa la sems te/_bdag gis kyang bya ba zhig na rab tu byung bas mi rung ngo zhes zer zhing de des bslus pa dang /_'phags ma de ltar na logs shig na smad 'tshong ji ltar bya/_de la yo byad mang po dag dgos so/_/dang por ni gos 
[\[158b.2\]]dang rgyan dgos so/_/de'i 'og tu sbra dang /_dra ba chen po dang /_zhal ta byed pa'i skyes pa yang gzhan la/_kyal ka byed pa 'ongs na yang grogs bya dgos/_bdag dang skyes pa mang po dag bsdu zhing mgu bar bya ba'i phyir chang dang /_dri dang /_byug pa dag dgos so zhes smras pa 
[\[158b.3\]]dang /_sbom dga' mos de ltar na bdag gis gos dang zas la sogs te thams cad sbyar gyis/_khyod kyis rnyed pa de thams cad nga la byin cig ces smras pa dang /_legs kyis de bzhin du sbyin no zhes smras pa dang /_sbom dga' mos de phyis nas khrus byas te/_gos dang /_rgyan 
[\[158b.4\]]dang dgon pa la gnas pa'i yo byad la sogs pa byin nas zhag nyung zad cig gi bar du gsos nas sbra yang byin/_zhal ta byed pa'i skyes pa byin nas zhal ta byed pa'i mi dang 'grogs te/_dgon pa la song nas logs shig na smad 'tshong ba la zhugs pa dang /_ji tsam 
[\[158b.5\]]zhig nas bsel pas bzung ste khrid pa dang /_sbom dga' mo la sbran to/_/de nas sbom dga' mos rings par myur bar song nas brgyugs te/_bu zan mo'i bu dag bdag gi bu mo gar bkri zhes smras pa dang /_de dag gis 'phags ma ci khyod kyang logs shig na smad 
[\[158b.6\]]'tshong ba byed dam zhes smras pa dang /_dgra'i gnya' bar rdog pas mnan la byed du gzhug go/_/'phags ma ci khyod la yang dgra yod dam/_bdag gi bu mo khyod kyis khrid pas na bdag gi dgra chen po khyod nyid yin no/_/de dag 'thab mo byed pa bram ze dang /_khyim 
[\[158b.7\]]bdag dag gis mthong nas/_kye 'di ci zhig ces dris pa dang /_de dag gis ji lta bur gyur pa zhib tu smras pa dang /_de dag 'phya zhing smod ngan du 'dzer te/_dge sbyong shAkya'i bu rnams kyi dge sbyong rab tu tshig pa'o/_/dge sbyong dang tshangs pa yang rab tu tshig pa'o/_/
[\[159a\]]
[\[159a.1\]]da ltar dge sbyong mgo reg ma 'di ni logs shig na smad 'tshong ba byed do zhes 'phya'o/_/de ltar gyur pa dge slong rnams kyis thos nas sangs rgyas bcom ldan 'das la gsol to/_/bcom ldan 'das kyis dge slong ma sbom dga' mos dge sbyong 
[\[159a.2\]]gi bya ba ma yin pa cher byas te/_de bas na dge slong mas logs shig na smad 'tshong ba mi bya bar dgongs nas bka' stsal pa/_dge slong dag bram ze dang /_khyim bdag dag 'phya la smod cing ngan du zer ba ni gnas yin te/_sbom dga' mos dge sbyong ma yin pa'i 
[\[159a.3\]]las byas so/_/de bas na dge slong mas logs shig na smad 'tshong ma byed du ma gzhug shig_/dge slong mas logs shig na smad 'tshong ba byed du bcug na ltung ba sbom por 'gyur ro//_//'dul ba phran tshegs kyi gzhi/_bam po bzhi bcu rtsa gnyis pa/_
[\[159a.4\]]gleng gzhi ni rgyal po'i khab na ste/_nam gar mkhan dag gis mi mang po'i dbus su drug sde dag la dpyas pa'i tshe de'i dus na de dag gcig la gcig gros su byed de/_de dag gi nang nas gcig gis kye gar mkhan dag gis mi mang po'i dbus su bdag cag la dpyas pa de 
[\[159a.5\]]thams cad bcu gnyis sdes lan na/_bu zan mo'i bu de la de dag gis lhung bzed dang chos gos dag ma byin dang /_des bdag cag la dpya bar mi 'gyur ba zhig na/_da ni de'i dus la bab ste/_de dag thabs ji ltar bya ba smros shig ces smras pa dang /_nye dga' bos 
[\[159a.6\]]smras pa/_de la gzhan zhig ni ci byar yod/_de bdag cag gis rab tu brdeg par byas 'dong ngo /_gcig gis yang legs kyis de ltar bya'o zhes smras nas/_de dag gros bcad de de'i drung du dong ba dang /_sbom dga' mo mthong ngo /_/de rnams kyis 
[\[159a.7\]]kye de dag gi nang na gtso mo 'di yin gyis 'di la brdeg par bya'o zhes smras nas/_de dag gis de thal mo dang /_dbyug pa dang /_rdog pa dang /_dbyug gu dang /_khu tshur dag gis brdegs so/_/de brdegs zin pa dang /_des lus yungs mar gyis byugs nas 
[\[159b\]]
[\[159b.1\]]khri dra ba can gyi steng du nyal zhing 'dug go/_/dge slong ma dag gis mthong nas 'phags ma 'di ltar ci zhig nyes zhes dris pa dang /_des bdag ni brdegs so/_/des su zhig gis zhes dris pa dang /_'phags pa drug sde dag go/_/khyod kyis ci zhig byas/_phu nu mo chos kyi ming po de 
[\[159b.2\]]dag la ngan du brjod pa'i mi rigs te/_sring mo la bslab cing bstan pa lta ga la yang yod mod ces smras pa dang /_dge slong ma dag 'phya bar gyur te/_dge slong phas dge slong ma dag la rdeg pa lta ga la yod/_de ltar gyur pa dge slong ma dag gis dge slong la smras pa dang /_dge 
[\[159b.3\]]slong dag gis bcom ldan 'das la gsol nas/_bcom ldan 'das kyis dgongs pa/_gang nyes pa'i dmigs su gyur pa ni dge slong dag gis dge slong ma la rdeg pa'o/_/de bas na dge slong phas dge slong ma la rdeg tu mi gnang bar dgongs nas bka' stsal pa/_dge slong 
[\[159b.4\]]dag dge sbyong drug sde dag gis byas pa la dge slong ma dag 'phya ba ni gnas yin te/_de bas na dge slong dag dge slong phas dge slong ma la rdeg tu mi gnang ngo /_/dge slong phas dge slong ma la rdeg na 'das pa dang bcas par 'gyur ro/_/gleng gzhi ni mnyan du yod pa na ste/_
[\[159b.5\]]bcom ldan 'das kyis dge slong ma dag sme ba'i sme gab chongs shig ces bka' stsal pa dang /_des sme ba'i sme gab bcangs pa dang /_de las kyang thal te sham thabs la zags nas thig ler gyur pa las de'i gnas gnas su sbrang ma dag gis gang zhing 'khor ba dang /_de 
[\[159b.6\]]dag ngo tsha bar gyur nas 'jigs bzhin du 'khod do/_/de ltar gyur pa dge slong mas dge slong la smras pa dang /_dge slong phas bcom ldan 'das la gsol nas/_bcom ldan 'das kyis bka' stsal pa/_de lta bas na dge slong dag dge slong mas gnod pa'i gos 
[\[159b.7\]]chongs shig_/bcom ldan 'das kyis dge slong ma dag la gnod pa'i gos chongs shig ces bka' stsal pa dang /_de dag gis gnod pa'i gos ci lta bur bya ba mi shes nas/_bcom ldan 'das kyis nang gi smad g.yogs chongs shig ces bka' stsal pa dang /_de dag 
[\[160a\]]
[\[160a.1\]]gis nang gi smad g.yogs 'chang bar brtsams pa dang /_de la yang khrag gis tig tig por song ngo /_/de yang de ltar gyur pa dge slong mas dge slong pha la smras pa dang /_dge slong phas bcom ldan 'das la gsol nas/_bcom ldan 'das kyis bka' 
[\[160a.2\]]stsal pa/_dus dus su khrus la tshos la chongs shig_/dge slong ma dag rtag tu dran pa nye bar zhog la nyol cig_/dge slong mas dran pa nye bar ma bzhag par nyal na 'das pa dang bcas par 'gyur ro/_/gleng gzhi ni mnyan du yod pa na ste/_de'i tshe na dge slong pha mu la pa la 
[\[160a.3\]]gu na bya ba zhig dus las 'das nas/_de na bcu gnyis sde dag gis de la mchod pa byas te bsregs nas de dag gis brang brdungs pa dang /_dge slong ma dag 'phya ste dge slong ma dag brang rdung ba ga la rigs/_de ltar gyur pa dge slong ma dag gis dge slong la smras so/_/dge 
[\[160a.4\]]slong pha dag gis bcom ldan 'das la gsol nas/_bcom ldan 'das kyis dgongs pa/_dge slong ma bcu gnyis sdes mi rigs pa zhig byas te/_de bas na dge slong mas brang mi brdung bar dgongs te bka' stsal pa/_dge slong pha dag dge slong ma bcu gnyis sdes 
[\[160a.5\]]mi rigs pa dge slong ma dag 'phya ba ni gnas yin te/_de lta bas na dge slong ma dag brang brdung bar mi bya'o/_/de ste dge slong ma dag gis brang brdungs na 'das pa dang bcas par 'gyur ro/_/gleng gzhi ni mnyan du yod pa na ste/_tshe dang ldan pa u pA lis sangs rgyas 
[\[160a.6\]]bcom ldan 'das la btsun pa dge slong ma las mtshan gyur na/_de la ji lta bur bgyi zhes zhus pa dang /_bcom ldan 'das kyis bka' stsal pa/_u pA li de ni lo du lon pa de bzhin du dge slong gi nang du zhog shig_/de yang bsnyen par rdzogs shing dge slong pha'i dngos 
[\[160a.7\]]por 'gyur ro//_//mdor na/_dge slong ma las dge slong nang du gzhag_/rnam pa thams cad du yang gzhag mi bya/_/pho nyas yang ni de bzhin bsnyen rdzogs par/_/drang srong chen po yis ni gnang ba yin/_/sangs rgyas bcom ldan 'das mnyan du yod pa dze ta'i tshal mgon 
[\[160b\]]
[\[160b.1\]]med zas sbyin gyi kun dga' ra ba na bzhugs so/_/de nas u pA lis sangs rgyas bcom ldan 'das la/_btsun pa bcom ldan 'das kyis ni dge slong ma mtshan gyur na dang po nas lo grangs du lon pa de bzhin dge slong pha'i nang du chug shig ces gsungs na/_ci dge slong 
[\[160b.2\]]pha mtshan gyur na yang dang po nas lo grangs du lon pa de bzhin du dge slong ma'i nang du gzhug par bgyi'am zhes zhus pa dang /_u pA li dge slong pha las mtshan gyur na de lo grangs du lon pa de bzhin dge slong ma'i nang du gzhag par bya'o/_/de ste btsun pa dge slong pha'am dge 
[\[160b.3\]]slong ma yang rung /_der bzhag pa las de nas kyang mtshan gyur na de la thabs ji lta bur bgyi/_bcom ldan 'das kyis u pA li de nas yang ci rigs pa bzhin du zhog shig ces bka' stsal to/_/gleng gzhi ni mnyan du yod pa na ste/_de nas tshe dang ldan pa u pA lis 
[\[160b.4\]]sangs rgyas bcom ldan 'das la/_btsun pa bcom ldan 'das kyis ni dge slong pha'am/_dge slong ma lan gnyis su mtshan gyur nas de yang gar rigs par zhog shig ces bka' stsal na/_btsun pa de ste der bzhag pa las mtshan lan gsum du gyur na de la thabs 
[\[160b.5\]]ji lta bur bgyi/_bcom ldan 'das kyis bka' stsal pa/_u pA li rnam pa thams cad du mi gzhag pa yin te/_u pA li mtshan lan gsum du gyur na dge slong pha'i dngos po dang /_dge slong ma'i dngos po de ma thag tu rnam pa thams cad du mi gzhag par byas/_
[\[160b.6\]]de la the tshom du ma byed cig_/sangs rgyas bcom ldan 'das mnyan du yod pa dze ta'i tshal mgon med zas sbyin gyi kun dga' ra ba na bzhugs so/_/mnyan du yod pa'i phyogs gcig na khyim bdag byin pa zhes bya ba zhig gnas pa de rab tu phyug cing nor mang la longs 
[\[160b.7\]]spyod che/_yangs shing rgya che ba ni ngal bso po'i nor dang 'dra ba ngal bso po'i nor la sdo ba zhig 'dug ste/_des rigs dang mnyam pa las chung ma blangs nas de dang lhan cig rtse dga' yongs su spyod do/_/yang phyogs gzhan zhig na [{]ri dgas [,]ri dwags [}]sgra zhes bya ba'i khyim bdag 
[\[161a\]]
[\[161a.1\]]cig gnas pa de yang phyug cing nor mang la longs spyod che la yangs shing rgya che ba ni ngal bso po'i nor dang 'dra ba ngal bso po'i nor la sdo ba zhig 'dug ste/_des kyang rigs dang mnyam pa las chung ma blangs nas de dang lhan cig rtse dga' yongs su spyod do/_/de dag 
[\[161a.2\]]gcig la gcig phyug pas 'gran te/_gcig na re khyod pas ni longs spyod kyi rgyu bdag gi khyad zhugs so/_/gcig na re khyod pas longs spyod kyi rgyu bdag gi khyad zhugs so zhes smra'o/_/de gnyis phan tshun mdza' bar gyur te/_gcig gis kyang dus dus 
[\[161a.3\]]su skyes bskur/_gcig gis kyang de bzhin slar bskur nas de gnyis phan tshun mdza' bar gyur to/_ji tsam dus phyi zhig na mnyan du yod pa na gnas pa'i skye bo mang po dag cung zad bya ba zhig yod de/_de dag thams cad skyed mos tshal du dong ste 'dus nas der grong khyer 
[\[161a.4\]]gyi don rnams bsgrubs nas dong ngo /_/khyim bdag byin pa dang /[ {]ri dgas [,]ri dwags [}]sgra zhes bya ba gnyis de na gcig la gcig mdza' ba'i gtam 'dzer cing 'khod do/_/khyim bdag byin pas mdza' bo grogs po bdag cag gnyis dus las 'das kyang phyi nas bu dang /_tsha bo dang 
[\[161a.5\]]yang tsha dang /_sum tsha dag gi bar du mdza' ba'i rgyun mi gcad par bya na/_de la thabs ji lta bu zhig bya zhes dris pa dang /[ {]ri dgas [,]ri dwags [}]sgras smras pa/_grogs po legs te bdag kyang de lta bur sems na tshur shog_/ma btsas par gnyen sngar bya ste/_bdag la bu pho 
[\[161a.6\]]zhig skyes/_khyod la bu mo zhig byung na khyod kyis bdag gi bu la byin cig de ste khyod la ni bu pho zhig byung /_bdag la ni bu mo zhig byung na bdag gis khyod kyi bu la sbyin no/_/des grogs po legs kyis de lta bur bya'o zhes smras so/_/de dag gcig la gcig ma btsas 
[\[161a.7\]]par gnyen byas te dong ngo /_/de nas dus phyi zhig na khyim bdag byin pa'i chung ma sems can dang ldan par gyur te/_zla ba brgyad dam dgu 'das pa na/_bu mo zhig btsas te/_dbyibs legs shing blta na sdug pa/_bzang mo yan lag dang nying lag tu ldan pa zhig ste 
[\[161b\]]
[\[161b.1\]]de rtag tu ngu'o/_/de nas khyim bdag byin pa'i khyim du dge slong dag 'ongs te chos bshad pa dang /_de'i tshe rna ba byo ste nyan to/_/de nyi ma bdun gsum nyi shu rtsa gcig tu rgya cher btsas pa'i btsas ston chen po byas nas de'i ming 'dogs pa la zhugs te/_bu mo 'di'i ming 
[\[161b.2\]]cir gdags zhes bgros pa dang /_gnyen rnams kyis bu mo 'di rtag tu chos 'dod pa chos la rna ba byo ste nyan la khyim bdag byin pa'i bu mo yin pas na de'i phyir bu mo de'i ming chos sbyin zhes gdags so/_/bu mo chos sbyin ma ma ma brgyad la gtad de/_gnyis ni snun pa'i 
[\[161b.3\]]ma ma'o/_/gnyis ni 'tsho ba'i ma ma'o/_/gnyis ni dri ma 'phyi ba'i ma ma'o/_/gnyis ni rtse ba'i ma ma'o/_/ma ma de brgyad kyis gsos bskyed de 'o ma dang /_zho dang /_mar sar dang /_mar dang /_gzhan yang des shing des pa'i yo byad kyi khyad par gyis myur du bskyed pa ni rdzing 
[\[161b.4\]]na gnas pa'i 'dam las skyes pa bzhin no/_/de nas khyim bdag [{]ri dgas [,]ri dwags [}]sgra zhes bya ba khyim bdag byin pa'i bu mo btsas par des thos pa dang /_des grogs po'i bu mo btsas na de la gos dang rgyan dag bdag gis bskur ro snyam bsams te/_/bdag gi mna' ma yin 
[\[161b.5\]]par yid la yod pas des de la gos dang rgyan dag bskur nas mdza' bo grogs po khyod la bu mo zhig byung bar thos nas bdag rab tu dga' ste/_mdza' bo'i bu mo'i gos dang rgyan bskur ba 'di yin gyis blang ba'i rigs so zhes spring ba dang /_des de blangs nas slar 
[\[161b.6\]]lan spring ba/_mdza' bo de ltar byas pa legs kyis gnyen yang byas khyod las bu pho zhig byung na de la sbyin no/_/khyim bdag [{]ri dgas [,]ri dwags [}]sgras de'i lan thos pa dang /_de bu 'dod par sems bzhin du des chung ma la rtse dga' yongs su spyod do/_/rtse dga' yongs su spyad pa 
[\[161b.7\]]las phyi zhig na de'i chung ma mngal sems can dang ldan par gyur nas/_/de zla ba brgyad dam dgu 'das pa dang bu pho zhig btsas so/_/de btsas nas de la yang zhag bdun gsum nyi shu rtsa gcig gi bar du rgya cher btsas pa'i btsas ston chen po byas te/_khye'u 'di ming ci zhig tu 
[\[162a\]]
[\[162a.1\]]gdags zhes dpyad pa dang /_de'i yang gnyen dag gis khye'u 'di skar ma sa ga'i tshe btsas pas na de bas na khye'u 'di'i ming sa gar gdags so zhes zer nas de'i ming sa gar btags so/_/khye'u sa ga de yang ma ma brgyad la gtad de/_gnyis ni snun pa'i ma ma'o/_/
[\[162a.2\]]gnyis ni 'tsho ba'i ma ma'o/_/gnyis ni dri ma 'phyi ba'i ma ma'o/_/gnyis ni rtse ba'i ma ma'o/_/ma ma de brgyad kyis gsos bskyed de 'o ma dang /_zho dang mar sar dang /_mar dang /_gzhan yang des shing des pa'i yo byad kyi khyad par gyis myur du bskyed pa ni rdzing na gnas pa'i 'dam las 
[\[162a.3\]]skyes pa bzhin no/_/khyim bdag [{]ri dgas [,]ri dwags [}]sgra las bu pho gcig byung bar khyim bdag byin pas thos nas des bsams pa/_mdza' bo las bu pho zhig byung ba de gor ma chag par bdag gi mag par 'gyur gyis/_de la gos dang rgyan dag cig bskur ro snyam nas/_des de la gos 
[\[162a.4\]]dang rgyan dag bskur nas phrin spring ba/_mdza' bo khyod la bu zhig btsas par bdag gis thos nas rab tu dga' ste/_mdza' bo'i bu la bdag gis gos dang rgyan bskur ba 'di yin gyis 'di blang ba'i rigs so/_/des de blangs nas phrin lan mdza' bo khyod kyi bu mo skyed cig dang /_
[\[162a.5\]]skyes nas blang ngo spring ngo /_/des smras pa/_bu mo sbyin gyis legs te/_de ltar bya'o/_/nam bu mo chos sbyin skyes pa dang /_de rab tu 'byung bar 'dod nas des pha'i rkang pa la phyag 'tshal te/_pha bdag legs par bshad pa chos 'dul ba la rab tu dbyung bar gsol lo 
[\[162a.6\]]zhes smras pa dang /_des smras pa/_bu mo khyod [{]ri dgas [,]ri dwags [}]sgra'i bu sa ga la sngon khyod btang zin te/_khyod kyi khyim thab de yin te/_da ni gnang du mi rung ngo zhes zer nas ma gnang ngo /_/khyim der dge slong ma ut+pa la'i kha dog ces bya ba rigs dag ston par byed de dus dus su 'ong ngo /_/
[\[162a.7\]]chos sbyin gyis 'phags ma bdag legs par bshad pa'i chos 'dul ba la rab tu 'byung bsnyen par rdzogs shing dge slong ma'i dngos po thob par 'tshal ba bdag gi phas mi gnang zhing bsrungs te phyir 'byung du yang mi ster na khyod kyis 'di nyid du rab tu mi 'byung ngam zhes smras pa 
[\[162b\]]
[\[162b.1\]]dang /_des bu mo sems de ltar bskyed pa legs so/_/'dod pa ni bde ba chung la sdug bsngal che zhing nyes pa mang ste/_rab tu byung na ni dge ba'o/_/bcom ldan 'das kyis ni mkhas pas nyes pa lnga mthong na des 'dod pa lnga la bsten pa'i mi rigs zhes gsungs te/_lnga 
[\[162b.2\]]gang zhe na/_bde ba chung la sdug bsngal che zhing nyes pa mang bar mkhas pas yang dag par mthong nas/_des 'dod pa la bsten pa'i mi rigs so/_/'dod pa la bsten pas kun du sbyor ba 'phel bar 'gyur bar mkhas pas yang dag par mthong nas des 'dod pa la bsten pa'i mi rigs 
[\[162b.3\]]so/_/'dod pa la bsten na cung zad kyang mi rigs pa'am/_ngoms pa'am/_chog pa med par mkhas pas yang dag par mthong nas des 'dod pa la bsten pa'i mi rigs so/_/'dod pa la bsten na sdig pa cung zad kyang mi bya ba med par mkhas pas yang dag par mthong nas 
[\[162b.4\]]des 'dod pa la bsten pa'i mi rigs so/_/'dod pa ni rnam grangs de lta bu sangs rgyas dang sangs rgyas kyi nyan thos rnams dang /_mkhas pa dang /_yang dag par song ba skyes bu dam pa rnams kyis spangs par mkhas pas mthong nas 'dod pa la bsten pa'i mi rigs so/_/mkhas 
[\[162b.5\]]pas yon tan lnga mthong nas rab tu 'byung ba la dad par bya ba'i rigs so/_/lnga gang zhe na/_bdag gis ma 'dres pa'i don rjes su thob par 'gyur bar mthong nas mkhas pas rab tu 'byung ba la dad par bya ba'i rigs so/_/bdag gang dag gi bran dang /_mngag gzhug 
[\[162b.6\]]pa dang /_bsgo ba dang /_bkol ba dang /_ci dga' mgur byed pa de dag gis slar mchod pa dang /_bstod par 'gyur bar mthong nas mkhas pas rab tu 'byung ba la dad par bya ba'i rigs so/_/bla na med pa rnal 'byor bde ba mya ngan las 'das pa rjes su 'thob par mthong 
[\[162b.7\]]nas mkhas pas bdag nyid rab tu 'byung ba la dad par bya ba'i rigs so/_/bla na med pa rnal 'byor bde ba mya ngan las 'da' ba rjes su 'thob pa ma grub kyang bdag lhar skye bar 'gyur bar mthong nas mkhas pas rab tu 'byung ba la dad par bya ba'i rigs so/_/rab tu byung ba'i yon 
[\[163a\]]
[\[163a.1\]]tan ni sangs rgyas dang /_sangs rgyas kyi nyan thos rnams dang mkhas pa dang /_yang dag par song ba'i skyes bu dam pa rnams kyis bsngags par mthong nas mkhas pas rab tu 'byung ba la dad par bya ba'i rigs te/_khyod kyis sems de ltar bskyed pa legs kyis 
[\[163a.2\]]da song nas bcom ldan 'das la gsol te bya'o zhes smras nas/_dge slong ma ut+pa la'i kha dog ma bcom ldan 'das gang na ba der song ste phyin pa dang /_bcom ldan 'das kyi zhabs la mgo bos phyag 'tshal nas phyogs gcig tu 'dug go/_/phyogs gcig tu 'dug nas 
[\[163a.3\]]dge slong ma ut+pa la'i kha dog mas bcom ldan 'das la btsun pa khyim bdag byin pa zhes bya ba'i bu mo chos sbyin zhes bgyi ba legs par bshad pa'i chos 'dul ba la rab tu 'byung bsnyen par rdzogs shing dge slong ma'i dngos por 'tshal na/_de khyim bdag [{]ri dgas [,]ri dwags [}]sgra'i bu sa 
[\[163a.4\]]ga zhes bgyi ba la stsal nas/_khyim bdag byin pa des ma gnang ba'i steng du rtag tu bsrungs shing slad rol du 'byung du ma ster to zhes gsol pa dang /_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la dge slong ma dag la 'di skad 
[\[163a.5\]]smros shig_/khyim bdag byin pa'i bu mo chos sbyin ma zhes bya ba khyim de nyid du ut+pa la'i kha dog ma phrin par gtang gis skyabs su 'gro ba gsum dang /_bslab pa'i gzhi lnga byin la gnas de nyid du rab tu dbyung bar ngas gnang ngo /_/btsun pa de ltar bgyi'o zhes gsol nas/_
[\[163a.6\]]de nas tshe dang ldan pa kun dga' bos bcom ldan 'das las mnyan te dge slong ma rnams la bsgo'o/_/dge slong ma'i dge 'dun mas dge slong ma ut+pa la'i kha dog ma la bsgo ste phrin par gtang ngo /_/de der song nas bu mo bcom ldan 'das kyis kyang gnang bar bka' stsal to/_/
[\[163a.7\]]dge slong ma'i dge 'dun gyis kyang skyabs su 'gro ba gsum dang /_dge bsnyen ma'i bslab pa'i gzhi lnga yang byin no/_/khyod rab tu byung ste bslab pa bcu'i gzhi yang byin gyis 'di dang 'di dag ni 'di ltar bslab pa'i gnas nas 'byung ba bzhin du zung la bsdam par gyis shig ces 
[\[163b\]]
[\[163b.1\]]smras pa dang /_de rab tu dga' ba skyes so/_/de nas rab tu dga' ba skyes pa dang /_dge slong ma ut+pa la'i kha dog mas 'phags pa'i bden pa bzhi yang dag par rtogs par 'gyur ba de lta bu bshad nas chos sbyin mas thos ma thag tu 'jig tshogs su lta ba'i ri'i rtse mo nyi shu gyen du 
[\[163b.2\]]byung ba rdo rje ye shes kyis bcom nas rgyun du zhugs pa'i 'bras bu mngon du byas so/_/de nas dge slong ma ut+pa la'i kha dog mas bcom ldan 'das la gsol pa dang /_bcom ldan 'das kyis tshe dang ldan pa kun dga' bo song ste/_dge slong ma dag la 'di skad ces bsgo shig_/
[\[163b.3\]]chos sbyin ma gnas de nyid du ut+pa la'i kha dog ma phrin par thong la lo gnyis su chos drug dang rjes su 'brang ba'i chos drug gi bslab pa byin cig ces bka' stsal pa dang /_btsun pa de ltar bgyi'o zhes gsol nas/_tshe dang ldan pa kun dga' bos bcom ldan 'das las mnyan te dge slong 
[\[163b.4\]]ma rnams la bsgo'o/_/dge slong ma'i dge 'dun gyis ut+pa la'i kha dog ma bsgos te phrin par gtang ngo /_/de der song nas bu mo dge slong ma'i dge 'dun rnams kyis lo gnyis su chos drug dang rjes su 'brang ba'i chos drug bslab pa'i sdom pa byin te/_khyod ni dge slong mar gyur gyis 
[\[163b.5\]]'di dang 'di ni khyod kyis byos shig_/ji ltar bslab pa'i gzhi bcas pa bzhin du bsdam par gyis shig_/de nas de lta bu'i chos bshad pa thos pa dang /_chos sbyin mas lan gcig phyir ldog pa'i 'bras bu mngon du byas so/_/de ltar chos sbyin mas lo gnyis su chos drug dang rjes su 'brang 
[\[163b.6\]]ba'i chos drug gi bslab pa dag bslabs pa de na de gzhon nu mar gyur to/_/de gzugs gzhon zhing bzang mo la nang gi skye bo thams cad kyis yid dga' zhing phyi phyir zhing lta'o/_/de nas khyim bdag [{]ri dgas [,]ri dwags [}]sgras bu mo chos sbyin de gzhon nur gyur pa thos pa dang /_des khyim bdag byin 
[\[163b.7\]]pa la mdza' bo khye'u yang gzhon nur gyur bu mo yang gzhon nur na nyi ma nam bzang ba brtags nas khye'u yi chung mar blang ngo zhes spring ba dang /_des mdza' bo legs kyis de ltar bya'o zhes lan spring ngo /_khyim bdag byin pas ltas mkhan dag bsogs te/_kye bu mo 'di nam bag 
[\[164a\]]
[\[164a.1\]]mar btang na rung ba rtogs shig ces byas pa dang /_de dag gis yid mthun par brtsis te bag mar gtang ba'i nyi ma bstan to/_/de bzhin du khyim bdag [{]ri dgas [,]ri dwags [}]sgras kyang bag ma blang ba'i zhag bstan to/_/de nas khyim bdag byin pas mdza' bo dang /_phu nu dang /_
[\[164a.2\]]gnyen dag gi gnas su dus 'di tsam na bu mo chos sbyin ma bag mar gtang bar bya ste/_phu nu dang gnyen 'khor dang chas te grogs byed pa'i phyir shog shig ces yi ge spring ngo /_/de nas khyim bdag [{]ri dgas [,]ri dwags [}]sgras kyang mdza' bo dang phu nu dang /_gnyen rnams la de bzhin du yi ge spring ngo /_/
[\[164a.3\]]khyim bdag de gnyis kyi skye bo dang /_'khor dag rgya cher gnas nas mdza' bo dang /_phu nu dang /_gnyen rnams lhags pas mnyan du yod pa'i nang thams cad gang ngo /_/yul ko sa la'i rgyal po gsal rgyal gyi nang gi btsun mo dang /_gzhon nu dang /_blon po dang /_skye bo mang po 
[\[164a.4\]]dang /_ljongs dag gi mis khyim bdag byin pa'i bu mo [{]ri dgas [,]ri dwags [}]sgra la byin te/_de bag mar len par byed cing de dag gi gnas nas mdza' bo dang /_phu nu dang /_gnyen rnams dang /_skye bo mang po dag lhags so zhes thos so/_/des blon po la kye khyed kyis kyang de gnyis kyi grogs 
[\[164a.5\]]gyis shig par bsgo'o/_/de dag gis kyang gnas gnas kyi dbang po rnams dang /_rgyal po'i rigs su gtogs pa rnams la so sor gang gi yul na yo byad ci yod pa rnams deng bdag gis khyer te 'dus/_'di na kun phyin par 'dus shig ces yi ge spring ngo /_/de dag gis 
[\[164a.6\]]kyang de ltar thos ma thag tu bdag gis 'byor ba rnams sbyar te mnyan du yod par lhags so/_/de nas sems can mang po brgya stong yang 'dus te/_de nas blon po rnams kyis mnyan du yod pa'i skyed mos tshal dang /_nye ba'i tshal dang /_de'i 'khor du bcas pa thams cad phyi bdar 
[\[164a.7\]]byas/_rdo dang /_gyo mo dang bong ba dag phyags nas med par byas so/_/tsan dan gyi chus ni chag chag btab/_bdug spos zhim po'i pog phor da sbyangs te/_g.yas g.yon du bzhag_/'phan dang rgyal mtshan bsgrengs nas/_dar gyi lda ldi dpyangs/_me tog rnam pa sna tshogs 
[\[164b\]]
[\[164b.1\]]kyis bkram/_yid du 'ong ba'i lha rnams kyi dga' ba'i tshal dang /_skyed mos tshal bzhin no/_/de nas chos sbyin mas yo byad sbyar ba rnams mthong nas nang gi skye bo dag la kye dus ma yin pa'i dus ston 'di ci zhig yin zhes smras pa dang /_de dag gis khyod kyis sngon gyi legs pa'i 
[\[164b.2\]]tshogs rnam par bsags pa'i mthus na dus la ma bab pa'i dus ston chen po byas te/_khyod bag mar gtang ba'i phyir dus la ma bab pa'i dus ston chen po byas te/_de dag nye bar 'ongs so zhes smras pa dang /_des thos nas skrag ste pha'i rkang pa la phyag 'tshal te/_yab bdag 
[\[164b.3\]]'dod pa 'tshal ba ni ma lags na rgyal po'i kun dga' ra ba zhes bgyi ba dge slong ma'i dbyar mo khang du mchir ci gnang zhes smras pa dang /_des smras pa/_bu mo khyod ma skyes par khyim bdag [{]ri dgas [,]ri dwags [}]sgra'i bu sa ga la byin pas/_da ni nga la dbang med do/_/khyod kyi khyim thab de yin 
[\[164b.4\]]te/_de lta bur ni yul ko sa la'i rgyal po gsal rgyal dang /_nang gi btsun mo dang gzhon nu dang /_bran pho dang /_bran mo dang /_skye bo mang po dang /_yul so so nas lhags pa'i skye bo mang po dag kyang shes na ngas khyod da ji ltar gnang bar bya/_ci bdag mdza' bo dang /_phu nu 
[\[164b.5\]]dang /_/gnyen rnams btson rar bcug ste 'chi bar 'dod dam/_khyod ni sang bag mar 'gro ba ltar gyis shig_/mdza' bo dang /_bdag gi mi dang /_gnyen dang /_skye bo mang po dag kyang 'dir 'dus na/_de skad ma zer cig_/khyod rab tu gzhon pas ma rtogs te/_
[\[164b.6\]]tshangs par spyod pa spyad pa thong shig ces bsgo ba dang /_de brtson pas lam yid la byed pa sgom pa la zhugs na 'dod pa dang bral bar bya ba'i thabs ma rnyed do/_/de'i bar du yang sangs rgyas bcom ldan 'das la mi mkhyen pa'am/_mi gzigs pa'am/_ma rig pa'am/_
[\[164b.7\]]rnam par mi rig pa cung zad kyang med de/_sangs rgyas bcom ldan 'das rnams ni thugs rje chen po can 'jig rten pa la phan 'dogs par 'dug pa/_srung ba gcig pu dpa' bo gcig pu/_gnyis su med pa gnyis su ma yin par gsung ba zhi gnas dang lhag mthong gis 
[\[165a\]]
[\[165a.1\]]gnas pa/_'dul ba'i dngos po gsum la mkhas pa chu bo bzhi las rgal ba/_rdzu 'phrul gyi rkang pa bzhi'i zhabs kyi mthil la rab tu rtag pa/_mi 'jigs pa bzhis bsnyengs pa med pa/_yan lag lnga rnam par spangs pa/_skye ba lnga las yang dag par 'das 
[\[165a.2\]]pa/_yan lag drug dang ldan pa/_pha rol tu phyin pa drug yongs su rdzogs pa/_spyad pa drug la rtag tu spyod pa/_byang chub kyi yan lag bdun gyi me tog gis brgyan pa/_lam yan lag brgyad 'chang ba/_dgu mthar gyis snyoms par 'jug pa la mkhas pa/_stobs bcu'i 
[\[165a.3\]]stobs dang ldan pa/_phyogs bcur snyan pa rgyas par grags pa/_brgya phrag bcu las dbang sgyur ba khyad zhugs pa/_mtshan lan gsum nyin lan gsum du sangs rgyas kyi spyan gyis 'jig rten la gzigs nas ye shes kyi mthong ba la 'jug ste/_gang 'grib/_gang 'phel/_
[\[165a.4\]]gang sdug bsngal bar gyur/_gang dog par gyur/_gang gnod par gyur/_gang dka' ba dang /_dog pa dang /_gnod par gyur/_gang ngan song la gzhol/_gang ngan song la 'bab/_gang ngan song la rab tu bab/_gang ngas ngan song nas phyung ste/_mtho ris dang thar pa la rab tu 
[\[165a.5\]]gzhag par bya/_gang dge ba'i rtsa ba ma skyes pa rnams dge ba'i rtsa ba bskyed par bya/_gang skyes pa rnams yongs su smin par bya/_gang yongs su smin pa rnams rnam par grol bar bya snyam du gzigs so/_/yang smras pa/_rgya mtsho chu srin gnas de ni/_/dus las gal te 
[\[165a.6\]]yol kyang srid/_/'dul ba yi ni bu rnams la/_/sangs rgyas dus la 'da' mi mdzad/_/de nas bcom ldan 'das kyis 'dzum pa mdzad pa dang /_chos nyid kyis nam gyi tshe sangs rgyas bcom ldan 'das der 'dzum pa mdzad pa de'i tshe/_zhal nas 'od zer kha dog sngon po 
[\[165a.7\]]dang /_ser po dang /_dmar po dang /_dkar po rnams phyung ste/_kha cig ni 'og tu dong /_kha cig ni steng du dong ngo /_/gang 'og tu dong ba de dag gis ni yang sos dang /_thig nag po dang /_'joms pa dang /_'o dod 'bod pa dang /_'o dod cher 'bod pa dang /_tsha ba dang /_rab tu 
[\[165b\]]
[\[165b.1\]]tsha ba dang /_mnar med pa dang /_chu bur can dang /_shin tu chu bur can dang /_a ha ha dang /_ha ha ba dang /_hu hu ba dang /_ut+pa la lta bu dang /_pad mo lta bu dang /_pad mo chen po lta bu dag gi sems can dmyal bar song nas gang tsha ba'i sems can dmyal ba der bab na ni bsil bar 
[\[165b.2\]]gyur/_gang grang ba'i sems can dmyal ba der bab na ni dro bar gyur te/_des sems can de dag gi sdug bsngal gyi khyad par slar bde bar gyur pas de dag 'di snyam du sems so/_/kye ci bdag cag 'di nas shi 'phos sam/_'on te gzhan zhig tu skyes snyam mo/_/de dag dad pa 
[\[165b.3\]]bskyed pa'i phyir bcom ldan 'das kyi sprul pa der btang ngo /_/de dag sprul pa mthong nas de dag 'di snyam du sems so/_/kye bdag cag ni tshe 'di las 'chi 'phos pa'am/_gzhan du skyes pa ni ma yin mod kyi sngon chad ma mthong ba'i sems can 'di'i mthus na bdag cag gi sdug 
[\[165b.4\]]bsngal gyi khyad par bde bar gyur to/_/snyam nas/_de dag sprul pa la mngon par sems dad pa las de dag sems can dmyal ba'i sdug bsngal gyi las zad nas gang du bden pa rnams kyi snod du 'gyur ba der lha dang mi'i phyir gyi mtshams len to/_/gang steng gi phyogs su dong ba des 
[\[165b.5\]]ni rgyal chen bzhi'i ris dang /_sum bcu rtsa gsum dang /_mtshe ma'i dang /_dga' ldan dang /_'phrul dga' dang /_gzhan 'phrul dbang byed dang /_tshangs ris dang /_tshangs lha nye phan dang /_tshangs chen dang /_'od chung dang /_tshad med 'od dang /_'od snang dang /_dge chung gnas dang /_
[\[165b.6\]]tshad med dge dang /_dge rgyas dang /_sprin med dang /_bsod nams 'phel dang /_'bras bu che dang /_mi che dang /_mi gdung dang /_shin tu snang dang /_gya nom mthong dang /_'og min gnam gyi lha dag gi drung du song nas/_mi rtag pa dang /_sdug bsngal dang /_stong pa dang /_bdag 
[\[165b.7\]]med pa'o zhes sgra 'byin cing tshigs su bcad pa gnyis kyang brjod do/_/'byung ba la ni btsal bar byos/_/sangs rgyas bstan la nan tan gyis/_/'chi bdag sde rnams gzhom pa ni/_/bal glang dag gis rtswa khyim bzhin/_/chos kyi 'dul ba 'di la gang /_/bag yod pa ru 
[\[166a\]]
[\[166a.1\]]su spyod pa/_/skye ba 'khor ba stong pa ste/_/sdug bsngal ba yi mthar byed 'gyur/_/de nas 'od zer de dag stong gsum gyi stong chen po'i khams bskor nas bcom ldan 'das kyi snam gyi phyi bzhin 'brang zhing 'ong ngo /_/de ste bcom ldan 'das kyis 'das pa la lung bstan 
[\[166a.2\]]par bzhed na ni bcom ldan 'das kyi snam du mi snang bar 'gyur ro/_/ma 'ongs pa la lung bstan par bzhed na ni mdun du mi snang bar 'gyur ro/_/sems can dmyal bar skye bar lung bstan par bzhed na ni zhabs kyi mthil du mi snang bar 'gyur ro/_/byol song du skye bar lung bstan 
[\[166a.3\]]par bzhed na ni zhabs kyi rting par mi snang bar 'gyur ro/_/[{]yi dgas [,]yi dwags [}]su skye bar lung bstan par bzhed na ni zhabs kyi mthe bor mi snang bar 'gyur ro/_/mir skye bar lung bstan par bzhed na ni pus mo gnyis su mi snang bar 'gyur ro/_/stobs kyi 'khor los sgyur ba'i rgyal 
[\[166a.4\]]por lung bstan par bzhed na ni phyag g.yon pa'i mthil du mi snang bar 'gyur ro/_/'khor los sgyur ba'i rgyal por lung bstan par bzhed na ni phyag g.yas pa'i mthil du mi snang bar 'gyur ro/_/lhar skye bar lung bstan par bzhed na ni lte bar mi snang bar 'gyur ro/_/nyan 
[\[166a.5\]]thos kyi byang chub tu lung bstan par bzhed na ni zhal gyi nang du mi snang bar 'gyur ro/_/rang sangs rgyas kyi byang chub tu lung bstan par bzhed na ni mdzod spur mi snang bar 'gyur ro/_/bla na med pa yang dag par rdzogs pa'i byang chub tu lung bstan par bzhed na ni gtsug tor gyi nang 
[\[166a.6\]]du mi snang bar 'gyur ro/_/de nas 'od de dag bcom ldan 'das la lan gsum du bskor te/_bcom ldan 'das kyi zhal du mi snang bar gyur to/_/de nas tshe dang ldan pa kun dga' bos thal mo sbyar te/_bcom ldan 'das la zhus pa/_rnam pa sna tshogs kha dog stong 
[\[166a.7\]]gis brgyan/_/zhal gyi nang nas mang po 'byung ba dag_/thams cad phyogs su gang gis snang mdzad pa/_/snang byed shar bas ji ltar de bzhin no/_/yang tshigs su bcad de smras pa/_'phyar ba med cing mi dga' dregs spangs pa/_/sangs rgyas skye bo mchog gi rgyur gyur 
[\[166b\]]
[\[166b.1\]]te/_/rgyu ma mchis par dung dkar pad ma'i rtsa/_/mgon po brtan pa rgya mtsho ri bo bzhin/_/rgyu med par ni sangs rgyas bzhad mi mdzad/_/'dzum pa mi ston rgyal ba dgra pham mdzad/_/de tshe nyid kyis rtogs shing bstan pa'i blo/_/nyan pa rgyal dbang las ni thos par 'tshal/_/
[\[166b.2\]]thub pa khyu mchog brtan tshig dam pas ni/_/the tshom skyes pa mchog gis bsal bar mdzod/_/brtan pas gang gis phyir ni 'dzum bstan pa/_/skye bo mang po 'di dag thos par 'tshal/_/bcom ldan 'das kyis bka' stsal pa/_/de bzhin no/_/kun dga' bo rgyu med rkyen 
[\[166b.3\]]med par de bzhin gshegs pa dgra bcom pa yang dag par rdzogs pa'i sangs rgyas dag ni 'dzum pa mi mdzad do/_/kun dga' bo khyod kyis bu mo chos sbyin ma la dge slong ma'i dge 'dun dang nga'i bkas dge slong ma ut+pa la'i kha dog ma phrin par btang ste/_skyabs su 'gro ba 
[\[166b.4\]]gsum nas rim bzhin du rab tu phyung la lo gnyis kyi bar du chos drug dang rjes su 'brang ba'i chos drug gi bslab pa'i sdom pa yang byin no/_/de ni sang bag mar gtong ste/_de'i phyir skye bo mang po 'dus pa rnams mthong ngam/_btsun pa mthong ngo /_/kun dga' bo bu mo 
[\[166b.5\]]de slar khyim du mi mor gnas pa'i skabs ma yin/_gnas ma yin te/_dga' bar bya ba'i phyir 'dod pa'i longs spyod la yongs su spyad pa'i gnas su 'di mi 'gyur gyi 'di ni da phyir mi ldog pa'i 'bras bu thob ste dgra bcom pa mngon du byed par 'gyur ro/_/kun 
[\[166b.6\]]dga' bo song ste dge slong ma rnams 'di ltar chos sbyin mas ni lo gnyis kyi bar du chos drug dang rjes su 'brang ba'i chos drug gi bslab pa bslabs zin gyis de da ut+pa la'i kha dog ma phrin par thong la de tshangs par spyad pa skyed pa'i sdom pa byin cig par bsgo shig_/btsun pa 
[\[166b.7\]]de bzhin du 'tshal lo/_/tshe dang ldan pa kun dga' bos bcom ldan 'das las mnyan te dge slong ma dag la bsgo ba dang /_dge slong ma'i dge 'dun gyis kyang ut+pa la'i kha dog ma phrin par bsgos te btang ngo /_/de song nas bu mo khyod ni dge slong ma'i dge 'dun gyis 
[\[167a\]]
[\[167a.1\]]tshangs par spyad pa skyed pa'i sdom pa gnang gis da ni khyod bsnyen par rdzogs par bya'o/_/ci nas 'di lta bu'i chos bshad pa des thos ma thag tu slar mi ldog pa'i 'bras bu mngon du byas nas rdzu 'phrul bsgrubs so/_/ut+pa la'i kha dog ma song nas bcom ldan 
[\[167a.2\]]'das la gsol to/_/bcom ldan 'das kyis tshe dang ldan pa kun dga' bo la bka' stsal pa/_kun dga' bo song ste/_dge slong ma dag la 'di ltar ngas gnang gis dge 'dun sde gnyis kyis ut+pa la'i kha dog ma phrin par thong ste/_bu mo chos sbyin ma bsnyen par rdzogs par 
[\[167a.3\]]gyis shig ces bsgo shig/_/btsun pa de ltar 'tshal lo/_/tshe dang ldan pa kun dga' bos bcom ldan 'das las mnyan te dge slong ma dag la bsgo'o/_/dge slong ma'i dge 'dun gyis dge 'dun sde gnyis ka bsdus te chos sbyin ma khyim de na 'dug bzhin du ut+pa la'i kha 
[\[167a.4\]]dog ma las phrin gyis bsnyen par rdzogs par byas te ut+pa la'i kha dog ma song ste/_de la khyod ni bcom ldan 'das kyis gnang ste/_dge 'dun sde gnyis kyis bsnyen par rdzogs par byas so zhes bsgo'o/_/'di lta bu'i chos kyang bshad de de thos pas na dge slong ma chos 
[\[167a.5\]]sbyin mas 'khor ba'i 'khor lo dum bu lnga po 'di g.yo ba dang mi g.yo bar shes te/_'dus byas kyi ngo bo thams cad 'jig pa/_ltung ba rnam par 'gyes pa/_rnam par zhigs pa'i chos nyid kyis rab tu bcom ste nyon mongs pa thams cad spangs te/_dgra bcom pa mngon du byas 
[\[167a.6\]]nas dgra bcom par gyur te khams gsum gyi 'dod chags dang bral ba/_gser dang bong ba 'dra ba/_nam mkha' la lag mthil chags pa med pa de bzhin du mnyam pa'i sems ste'u dang tsan dan du 'dra ba rig pas sgo nga'i sbubs bcom pa/_rig pa dang mngon par shes pa dang /_
[\[167a.7\]]so sor rig pa rnams thob pa srid pa'i 'dod pa la chags pa dang /_bkur sti la rgyab kyis phyogs/_dbang po dang nye dbang po dang lhar bcas pa rnams kyis mchod pa dang /_phyag bya ba dang /_tshig gis snyan pa rjod par gyur to/_/dgra bcom pa'i dge slong ma zag pa zad pa 
[\[167b\]]
[\[167b.1\]]khyim par khyim na gnas pa'i skabs ma yin gnas ma yin te/_dga' bar bya ba'i phyir 'dod pa'i longs spyad pa yongs su spyod pa'i gnas ma yin no/_/nam chos sbyin ma dgra bcom pa mngon du byas pa dang de'i tshe pha ma la yab dang yum bdag gis ni dgra bcom pa mngon du bgyis kyis 
[\[167b.2\]]rgyal po'i kun dgar dge slong ma'i dbyar mo khang du mchi na gnang bar mdzod cig ces smras pa dang /_khyim bdag byin pa dang /_chung ma dang gnyis gros byas nas bu mo de ltar na bdag cag la rgyal pos gyod rmas par mi 'gyur ram/_de la rim bzhin du byas te bcom ldan 'das 
[\[167b.3\]]dang lhan cig tu song shig ces smras pa dang /_des smras pa legs kyis de ltar bgyi'o/_/de nas khyim bdag byin pas sangs rgyas bcom ldan 'das la sogs te dge slong gi dge 'dun dag khyim du spyan drangs te/_khyim bdag [{]ri dgas [,]ri dwags [}]sgra la mdza' bo bu mo chos sbyin ma ni 
[\[167b.4\]]khyim du gnas su mi btub ste/_rab tu 'byung du gdon mi zas tshur shog la/_de nan gyis blang bar gyis shig ces spring ngo /_/khyim bdag [{]ri dgas [,]ri dwags [}]sgras kyang yul ko sa la'i rgyal po gsal rgyal la gsol nas/_mdza' bo dang /_phu nu dang /_gnyen dang /_skye bo mang po dag 
[\[167b.5\]]sdud pa la zhugs so/_/khyim bdag byin pas de'i nub mo gtsang zhing bsod pa'i bza' ba dang /_bca' ba dag sbyar nas/_nang par sngar langs te gdan bting chu bum pa bkang ste bzhag_/bcom ldan 'das la spyan 'dren pas btsun pa bshos kyang lags gdugs tshod 
[\[167b.6\]]la yang bab na bcom ldan 'das da dus la bab par dgongs shig ces dus gsol pa dang /_de nas bcom ldan 'das snga dro'i dus na sham thabs gsol lhung bzed dang /_chos gos bsnams te/_dge slong mang po dag gis bskor/_dge slong gi dge 'dun gyis mdun 
[\[167b.7\]]du byas nas khyim bdag byin pa'i khyim gang na ba der gshegs so/_/der phyin pa dang /_dge slong gi dge 'dun gyi mdun du stan bting ba la bzhugs so/_/de nas khyim bdag byin pas mdza' bo dang /_phu nu dang /_gnyen dag gis bskor te/_sangs rgyas dang /_dge 
[\[168a\]]
[\[168a.1\]]slong gi dge 'dun dag bde bar bzhugs par shes nas gtsang zhing bsod pa'i bza' ba dang /_bca' ba bdag nyid kyi lag gis dar te tshim pa dang /_yang dag par bstabs so/_/de'i skabs su khyim bdag [{]ri dgas [,]ri dwags [}]sgras mdza' bo dang /_phu nu dang /_
[\[168a.2\]]gnyen dang /_gzhon nu dang /_blon po dang /_grong khyer pa dang /_ljongs kyi skye bo mang po dang /_lhan cig bu sa ga bsrung ba dang /_bkra shis dang zhi ba dag byas te bag ma len par chas te khyim bdag byin pa'i sgo drung nyid la 'khod do/_/khyim bdag byin pas sangs rgyas dang 
[\[168a.3\]]dge slong gi dge 'dun la bdag nyid kyi lag nas dar te tshim par byas/_yang dag par bstabs nas/_bcom ldan 'das bshos gsol nas/_phyag bcabs lhung bzed blangs par shes nas stan dma' ba zhig bting nas/_bcom ldan 'das kyi spyan sngar chos 
[\[168a.4\]]nyan pa'i phyir mdza' bo dang /_phu nu dang /_gnyen du bcas te 'khod do/_/de nas bcom ldan 'das kyis khyim bdag byin pa mdza' bo dang /_phu nu dang /_gnyen dag la chos kyi gtam gyis yang dag par bstan/_yang dag par bskul/_yang dag par gzengs bstod/_
[\[168a.5\]]yang dag par mgu bar byas so/_/chos kyi gtam rnam grangs du mar yang dag par bstan/_yang dag par gzengs bstod/_mgu bar byas te gdan las bzhengs nas bzhud do/_/dge slong ma chos sbyin ma yang khams gsum gyi gnyen po thob/_mi 'jigs pa thob bo/_/de 
[\[168a.6\]]dag bag mar blang ba'i dus la bab nas khyim bdag [{]ri dgas [,]ri dwags [}]sgra'i bu sa gas kyang mdza' bo dang /_phu nu dang /_gnyen dang /_gzhon nu dang /_blon po dang /_grong khyer pa dang /_ljongs kyi skye bo mang po dang lhan cig tu der sil snyan rnam pa sna tshogs pa gsol to/_/chos sbyin ma 
[\[168a.7\]]bcom ldan 'das kyi phyi bzhin 'byung bar 'dod pa dang /_de nas khyim bdag [{]ri dgas [,]ri dwags [}]sgra'i bu sa gas 'phral la dpung pa brkyang nas chos sbyin gyi lag pa nas gzung bar bshams pa dang /_chos sbyin ma sems can grangs med pa brgya stong gis mthong bzhin du ngang pa'i rgyal po 'dab 
[\[168b\]]
[\[168b.1\]]ma brkyang pa bzhin nam mkha' la 'phur te rnam pa sna tshogs kyi cho 'phrul bstan pa dang /_de nas khyim bdag [{]ri dgas [,]ri dwags [}]sgra'i mdza' bo dang /_phu nu dang /_gnyen dag dang /_gzhon nu dang /_blon po dang grong khyer pa dang /_ljongs kyi skye bo mang po dang /_khyim bdag [{]ri dgas [,]ri dwags [}]sgra'i bu 
[\[168b.2\]]sa ga dang /_gzhan yang ltad mo la lhags pa'i sems can dag ngo mtshar cher gyur nas shing rtsa ba nas bcad pa bzhin du rkang pa la phyag 'tshal nas/_sring mo 'di 'dra ba'i yon tan mang po 'thob na khyod 'dod chags la spyod pa'i skabs ma yin gnas ma yin te/_bzod par 
[\[168b.3\]]gsol lo zhes smras pa dang /_de nas chos sbyin ma nam mkha' las babs te/_skye bo mang po dag gi mdun du 'dug nas 'di lta bu'i chos bshad de sems can mang po brgya stong gis thos nas khyad par cher rtogs te/_kha cig gis ni rgyun du zhugs pa'i 'bras bu mngon du 
[\[168b.4\]]byas so/_/kha cig gis ni lan gcig phyir 'ong ba'i 'bras bu/_kha cig gis ni phyir mi 'ong ba'i 'bras bu/_kha cig gis ni bcom ldan 'das kyi bstan pa la rab tu byung nas nyon mongs pa thams cad spangs te dgra bcom pa mngon du byas so/_/kha cig gis ni nyan thos 
[\[168b.5\]]pa'i byang chub tu sems bskyed do/_/kha cig gis ni rang sangs rgyas kyi byang chub tu kha cig gis ni bla na med pa yang dag par rdzogs pa'i byang chub tu'o/_/'khor de dag las phal cher sangs rgyas la gzhol la/_chos la 'bab dge 'dun la rab tu bab par bkod do/_/
[\[168b.6\]]de nas dge slong ma chos sbyin gyis thob pa dang /_phun sum tshogs pa rnyed sems can gyi don chen po byas te/_bcom ldan 'das ga la ba der song ste phyin pa dang /_bcom ldan 'das kyi zhabs la mgo bos phyag 'tshal nas/_bcom ldan 'das kyi drung nas song ngo /_/de nas 
[\[168b.7\]]bcom ldan 'das kyis dge slong dag la bka' stsal pa/_'di ltar nga'i bka' thob ste bsnyen par rdzogs pa'i nga'i dge slong ma nyan thos ma chos kyi gtam smra ba'i nang na dge slong ma chos sbyin ma 'di ni mchog yin no/_/dge slong pha dag the tshom skyes nas the tshom thams cad 
[\[169a\]]
[\[169a.1\]]gcod pa sangs rgyas bcom ldan 'das la/_btsun pa dge slong ma chos sbyin mas las ci zhig bgyis na de khyim na mchis bzhin du phrin pas rab tu byung zhing bsnyen par rdzogs nas dge slong ma'i dngos po thob nas de nyid du dgra bcom pa mngon du bgyis nas/_
[\[169a.2\]]bcom ldan 'das kyis chos kyi gtam smra ba'i nang na mchog tu gsungs zhes gsol pa dang /_/bcom ldan 'das kyis bka' stsal pa/_dge slong dag dge slong ma chos sbyin mas las byas shing bsags pas tshogs rnyed pa dang /_rkyen sbyin pa ni chu bo bzhin du nye bar gnas 
[\[169a.3\]]te gdon mi za'o/_/chos sbyin gyis las byas shing bsags pa ni gzhan gyis myong bar mi 'gyur te/_dge slong dag las byas shing bsags pa ni phyi rol gyi sa'i khams la rnam par mi smin/_chu'i khams la ma yin/_me'i khams la ma yin/_rlung gi khams la ma 
[\[169a.4\]]yin gyi zin pa'i phung po dang /_khams dang /_skye mched 'di nyid la dge ba dang /_mi dge ba'i las byas pa rnam par smin par 'gyur ro/_/las rnams stor bar mi 'gyur ba/_/bskal pa dag ni brgya lon kyang /_/dus dang 'phrod nas thob pa ni/_/lus can rnams 
[\[169a.5\]]la 'bras bur smin/_/dge slong dag sngon byung ba na bskal pa bzang po 'di'i tshe skye dgu'i tshe lo stong phrag nyi shu thub pa na ston pa 'od srung zhes bya ba 'jig rten du byung ste/_de bzhin gshegs pa dgra bcom pa yang dag par rdzogs pa'i sangs rgyas rig pa dang rkang par ldan pa bde 
[\[169a.6\]]bar gshegs pa/_'jig rten mkhyen pa/_bla na med pa skyes bu 'dul zhing kha lo sgyur ba lha dang mi rnams kyi ston pa/_sangs rgyas bcom ldan 'das yul 'khor mo 'jig gi grong khyer na bzhugs shing drang srong gnas kyi [{]ri dgas [,]ri dwags [}]kyi tshal na bzhugs so/_/de'i dus na 
[\[169a.7\]]yul 'khor mo 'jig na khyim bdag gzhan zhig gnas pa des rigs dang mnyam pa las chung ma blangs te de de dang lhan cig tu rtse dga' yongs su spyod do/_/de la rtse dga' yongs su spyad pa dang /_de dus phyi zhig na chung ma sems can dang ldan par gyur te/_de zla ba brgyad dam 
[\[169b\]]
[\[169b.1\]]dgu 'das pa dang /_de las bu mo zhig byung ste de zhag bdun gsum nyi shu gcig gi bar du btsas pa'i btsas ston chen po rgya cher byas te/_rigs dang mthun pa'i ming btags nas/_de nas lus cher gyur pa de na rab tu 'byung bar 'dod pas de'i pha ma dag gis rab tu 'byung du mi 
[\[169b.2\]]ster ro/_/khyim de ni dge slong ma rgan mo gzhan zhig rigs la ston par byed cing /_de'i khyim du dus dus su 'ong ngo /_/bu mo des dge slong ma rgan mo de la 'phags ma bdag ni legs par bshad pa'i chos 'dul ba la rab tu byung zhing bsnyen par rdzogs nas dge slong ma'i dngos por 
[\[169b.3\]]'tshal na/_bdag gi pha mas mi gnang zhing khyim las phyir 'byung du yang mi ster na/_gnas 'di nyid du rab tu 'byung bar nus sam zhes smras pa dang /_des bu mo bcom ldan 'das la zhus te bya'o zhes smras nas/_bcom ldan 'das yang dag par rdzogs pa'i sangs rgyas 
[\[169b.4\]]'od srung la zhus pa dang /_de nyid phrin par btang ste/_khyim na 'dug bzhin du rab tu phyung nas dge slong ma'i sdom pa gnang nas dge 'dun sde gnyis kyis bsnyen par rdzogs par byas te/_dge slong ma rgan mo des de la chos bshad pa dang /_de khyim na 'dug bzhin du dgra bcom 
[\[169b.5\]]pa mngon du byas so/_/de nas dge slong ma rgan mos bsams pa/_bu mo 'dis khyim na 'dug bzhin du phrin gyis rab tu byung ste slob pa'i sdom pa dang bsnyen par rdzogs pa thob/_khyim na 'dug bzhin du dgra bcom pa mngon du byas pa de thams cad kyang bdag las gyur te/_
[\[169b.6\]]bdag gis bcom ldan 'das yang dag par rdzogs pa'i sangs rgyas 'od srung gi tshe tshangs par spyad pa'i dge ba'i rtsa bas bcom ldan 'das yang dag par rdzogs pa'i sangs rgyas 'od srung gis bram ze'i khye'u bla ma la bram ze'i bu khyod skye dgu lo brgya thub pa'i tshe de bzhin 
[\[169b.7\]]gshegs pa bla na med pa dgra bcom pa yang dag par rdzogs pa'i sangs rgyas shAkya thub pa zhes bya bar 'gyur ro zhes lung bstan pa de'i bstan pa la 'di ltar bdag khyim na 'dug bzhin du phrin gyis rab tu phyung /_bslab pa'i sdom pa dang /_dge slong ma'i dngos po thob 
[\[170a\]]
[\[170a.1\]]cing khyim na 'dug bzhin du dgra bcom pa mngon du byed pa dang /_ji ltar bdag gi mkhan mo bcom ldan 'das yang dag par rdzogs pa'i sangs rgyas 'od srung gis chos kyi gtam smra ba'i nang na mchog tu bsngags pa de bzhin du bdag kyang shAkya thub pa/_
[\[170a.2\]]bcom ldan 'das shAkya'i rgyal pos chos kyi gtam smra ba'i nang na mchog tu bsngags par shog shig ces smras so/_/dge slong dag ji snyam du sems/_dge slong ma rgan mo de ni da ltar gyi dge slong ma chos sbyin ma 'di nyid yin no/_/bcom ldan 'das yang dag par rdzogs 
[\[170a.3\]]pa'i sangs rgyas 'od srung gi drung na 'dis tshe gcig tu tshangs par spyod pa spyad de/_smon lam gyi mthus na khyim na 'dug bzhin du phrin pas rab tu byung /_bslab pa'i sdom pa dang /_bsnyen par rdzogs shing dge slong ma'i dngos po yang 'thob/_khyim na 'dug bzhin du des nyon mongs pa 
[\[170a.4\]]thams cad spangs te dgra bcom pa mngon du byas/_de bzhin gshegs pas kyang chos kyi gtam smra ba'i nang na mchog tu bsngags so/_/de lta bas na dge slong dag las gcig tu gnag pa ni rnam par smin pa yang gcig tu gnag go/_/dkar ba ni gcig tu dkar ro/_/'dres pa ni 
[\[170a.5\]]gcig tu 'dres pa'o/_/de lta bas na dge slong dag gcig tu gnag pa dang /_'dres pa'i las spongs la gcig tu dkar ba'i las nyid la bsgrub par bya ste/_dge slong dag de lta bur bslab par byos shig_/bcom ldan 'das kyis de skad ces bka' stsal pa dang /_dge slong 
[\[170a.6\]]de dag bcom ldan 'das kyis bshad pa la yi rangs te mngon par dga'o//_//'dul ba phran tshegs kyi gzhi/_bam po bzhi bcu rtsa gsum pa/_mdor na/_phyi rol dge slong bzod mi gsol/_/gcig pu 'breg mkhan gyis mi breg_/dbyar mo khang ni glar mi gtang /_/
[\[170a.7\]]pha gus yang ni lus mi phyi/_/sangs rgyas bcom ldan 'das mnyan du yod pa dze ta'i tshal mgon med zas sbyin gyi kun dga' ra ba na bzhugs te/_dge slong ma gcig gis dge slong pha la klog slob pa dang /_de nas dus phyi zhig na nyes pa zhig byas nas des spyos pa dang /_de dbyar 
[\[170b\]]
[\[170b.1\]]mo khang du song nas 'phres te 'dug go/_/de'i mkhan mos mthong nas gzhon nu ma khyod ci zhig nyes na 'phres te 'dug ces smras pa dang /_des mkhan mo slob dpon gyis spyos na ji ltar bya mi shes so zhes smras so/_/bu de la gzhan ci zhig byar yod/_slob dpon dang /_mkhan 
[\[170b.2\]]po ni bstan pa gnas par bya ba'i phyir sbyor bar zad kyi song la bzod pa gsol cig ces smras pa dang /_des legs kyis de ltar byas bzod pa gsol du 'gro'o zhes zer te dze ta'i tshal du song ste mi snang ba dang /_des de btsal nas ji tsam zhig na de gtsug lag khang gi phyi 
[\[170b.3\]]rol gyi 'chag sa na 'chag cing 'dug pa dang /_des de'i rkang pa la phyag 'tshal ba dang /_dge slong de ma gus par song ngo /_byis pa dag gis mthong nas de dag nyon mongs pa'i dbang gis gzir te/_'phags ma khyod kyi don ci'i phyir khyod kyis bzod pa bya ba bdag cag shes te/_
[\[170b.4\]]des ni ma bzod na tshur shog_/bdag cag gis khyod kyis don bsgrub bo zhes smras pa dang /_de ngo tsha nas cang mi smra bar song ngo /_/de lta bur gyur pa dge slong dag gis thos nas bcom ldan 'das la gsol pa dang /_bcom ldan 'das kyis dgongs pa/_gang nyes 
[\[170b.5\]]pa'i dmigs su gyur pa ni dge slong ma la spyos nas bzod pa gsol na yang rim gro mi byed par 'gro ste/_byis pa dag gis kyang phyi phyir mi dge ba gzhan du rtog gis de lta bas na dge slong mas dge slong pha la gtsug lag khang gi phyi rol du bzod pa ma gsol zhing dge slong phas dge slong 
[\[170b.6\]]ma la ma gus pa bzhin du 'gro bar mi bya bar dgongs shing mkhyen nas bka' stsal pa/_dge slong dag byis pa rnams phyi phyir mi dge ba la rtog par 'gyur gyis de lta bas na dge slong mas dge slong khros pa la gtsug lag khang gi phyi rol du bzod pa ma gsol cig_/de lta yang 
[\[170b.7\]]dge slong mas dge slong pha la bzod pa gsol nas ma gus par byas te ma 'gro shig_/dge slong mas dge slong pha la gtsug lag khang gi phyi rol du gsol lam/_dge slong mas dge slong la bzod pa gsol ba la ma gus par song na gnyis ka la yang 'das pa dang bcas par 
[\[171a\]]
[\[171a.1\]]'gyur ro/_/gleng gzhi ni mnyan du yod pa na ste/_dge slong dag 'breg mkhan gyis skra bregs pa dang /_de nas 'breg mkhan gzhon nur gyur pas dran pa nye bar mi 'jog go/_/des de dag mthong ba dang chags par gyur to/_/rnam pa de lta bur gyur pa dge slong 
[\[171a.2\]]dag gis thos nas bcom ldan 'das la gsol pa dang /_bcom ldan 'das kyis bka' stsal pa/_dge slong dag sems ni rgod pa ste/_dran pa nye bar ma gzhag pas na bslus par 'gyur/_bud med ni phal cher 'dod chags rab tu che ste/_de lta bas na dge slong ma dag 
[\[171a.3\]]gcig pu 'breg mkhan gyi drung du skra 'breg par ma byed par de'i drung du dge slong ma gzhan zhig zhog la de ste 'breg mkhan de chags par gyur na de'i drung na dge slong ma 'dug pas 'di skad smros shig_/bzhin [{]bzangs [,]bzang [}]dge slong ma 'di'i lus ni rus pa'i 'khrul 'khor/_'di ni rgyan med la 
[\[171a.4\]]lus dri ma can/_'di ni rab tu byung ba yin gyis de lta bu'i sems zlog shig sems can dmyal bar ltung bar gyur ta re/_de ste dge slong ma chags par gyur na yang 'di skad du smros shig_/phu nu mo khyim pa'i las ni khyod kyis spangs na ci khyod kyis bsnyen par rdzogs pa'i tshe dge 'dun 
[\[171a.5\]]sde gnyis la khyod kyis khas blangs pa de soms shig_/'dod pa ni bde ba chung zhing sdug bsngal mang la nyes pa'i dmigs mang bar ni bcom ldan 'das kyis bka' stsal gyis/_tshul bzhin ma yin pa'i yid la byed pa spangs la rab tu byung ba'i sems nye bar zhog shig_/des de la 
[\[171a.6\]]de skad du smras na ni legs/_de ste ma smras na drung na 'dug pa'i dge slong ma la 'das pa dang bcas par 'gyur ro/_/gleng gzhi ni mnyan du yod pa na ste/_dge slong ma sbom dga' mo khyim bdag gzhan zhig dad par byas te dbyar mo khang rtsig tu bcug nas de na dge slong ma mang zhig 
[\[171a.7\]]gnas par gyur to/_/ji tsam zhig na lho phyogs nas tshong pa lnga brgya tsam zhig zong khyer te mnyan du yod par lhags so/_/tshong pa de dag nor gzhag pa'i khang pa glas btsal ba dang ma rnyed de/_de nas de dag gis mnyan du yod par kun du btsal kyang ma rnyed de/_tshong dus dang srang dang 
[\[171b\]]
[\[171b.1\]]lam gyi bzhi mdor nor rnams bsogs te 'khod na 'brug kyang zer nyi ma yang nub tu nye nas de'i tshe char pa [{]chung zad [,]cung zad [}]cig bab pa dang /_de dag lag pas 'gram pa la brten nas rab tu sems shing 'khod pa dang /_sbom dga' mos mthong ste smras pa/_bzhin [{]bzangs [,]bzang [}]char 
[\[171b.2\]]pa yang bab na srang du 'khod de ci byed nor rnams gnas zhig tu gzud na ci nyes/_de dag gis 'phags ma bdag cag gis mnyan du yod par khyab par btsal te 'jig rten pa mi srun pas khang pa glar yang ma rnyed na ji ltar bgyi zhes smras pa dang /_des bu rnams mtshan mo'i tshe 
[\[171b.3\]]ci 'dra ba shes par byos la gla yang lhag par byin te khyim tshol cig_/'di ni zong du ma rung bar 'gyur ba dang /_char pas gsher na su zhig nyo ba yod ces smras pa dang /_des 'phags ma 'jig rten 'di dag mi srun te/_de dag la bdag cag gis khyim gyi gla nyi rim du 
[\[171b.4\]]byin kyang su yang ma ster to/_/bdag gi las byung ba lta ste/_ji lta bu yang rung ste/_zhag gcig lon nas gzhan du 'dong ngo zhes byas pa dang /_des smras pa/_bu de ltar khang pa'i gla lhag par byin la bdag gi dbyar mo khang gi nang du 'khod cig_/de dag gis 'phags 
[\[171b.5\]]ma legs kyis des mchi'o zhes smras pa dang /_de nas sbom dga' mos dge slong ma dag nub mo dbyar mo khang nas bskrad de dbyar mo khang de tshong pa de dag la glar btang ngo /_/dge slong ma de dag char pa bab nas chos gos gsher bzhin du dbyar mo khang gzhan du song ngo /_/
[\[171b.6\]]de'i dge slong ma dag gis che zhe 'u bu cag nub mo chos gos gsher bzhin du 'dir ci la 'ongs zhes dris pa dang /_de dag gis zhib tu smras so/_/don chung ngu ma'i dge slong ma dag gis 'phya zhing smod la ngan du 'dzer ba ni sbyin bdag gis dge slong ma'i dbyar mo khang du byas pa'i 
[\[171b.7\]]khang pa glar btang ba ga la rigs/_de lta bur gyur pa dge slong dag gis thos nas bcom ldan 'das la gsol to/_/de nas bcom ldan 'das kyis bka' stsal pa/_dge slong dag dge slong ma dag 'phya ba ni gnas te/_de bas na dge slong ma dag dbyar mo khang glar ma btang 
[\[172a\]]
[\[172a.1\]]zhig/_dge slong mas dbyar mo khang glar btang na 'das pa dang bcas par 'gyur ro/_/gleng gzhi ni mnyan du yod pa na ste/_dge slong ma sbom dga' mos byis pa gzhon nu dag lus 'khru ba'i nang du zhugs te/_so phag gis lus drud cing khrus byas pa dang /_
[\[172a.2\]]de dag chags par gyur te kun tu lta zhing gtam du 'dzer ba ni kye ltos shig_/dge sbyong mgo reg ma pha bi gyad chen po go char bgos pa dang 'dra ba zhig lus pha gus phyi zhing phyis nas 'phyi zhing 'dug go/_/de dag de la 'phya bar gyur to/_/de 'phya ba dang de la de dag rab tu dgod de/_de 
[\[172a.3\]]lta bur gyur pa dge slong dag gis thos nas bcom ldan 'das la gsol pa dang /_bcom ldan 'das kyis dgongs pa byis pa gzhon nu de dag ni 'phya ba gnas yin te/_mi rigs pa'i las byas pa mkhyen nas bka' stsal pa/_dge slong dag sbom dga' mos mi mdzes shing las 
[\[172a.4\]]ngan pa byas te byis pa gzhon nu de dag 'phya ba'i gnas yin te/_de lta bas na dge slong ma dag lus pha gus ma phyi shig_/dge slong ma dag gis lus pha gus phyis na 'das pa dang bcas par 'gyur ro//_//mdor na/_lus la pha gus phyi mi bya/_/rdo leb dag kyang de bzhin te/_/
[\[172a.5\]]gos dkris dang ni khu tshur gyis/_/ci dang cis kyang mi phyi'o/_/sangs rgyas bcom ldan 'das mnyan du yod pa dze ta'i tshal mgon med zas sbyin gyi kun dga' ra ba na bzhugs so/_/bcom ldan 'das kyis dge slong ma dag lus pha gus ma phyi shig ces bka' stsal pa dang /_rdo leb 
[\[172a.6\]]kyis phyis te de yang nyes pa'i dmigs su gyur nas/_bcom ldan 'das kyis rdo leb kyis ma phyi shig ces bka' stsal pa dang /_de dag gis gos dkris pas phyis so/_/de yang nyes pa'i dmigs su gyur nas/_bcom ldan 'das kyis gos dkris pas ma phyi shig ces 
[\[172a.7\]]bka' stsal pa dang /_de dag khu tshur gyis phyis nas de yang nyes pa'i dmigs su gyur te/_bcom ldan 'das kyis khu tshur gyis ma phyi shig ces bka' stsal pa dang /_de dag gis ci dang cis kyang phyis pa dang /_de yang nyes pa'i dmigs su gyur nas/_bcom ldan 
[\[172b\]]
[\[172b.1\]]'das kyis bka' stsal pa/_lag pa gcig pu ma gtogs par gzhan ci dang cis kyang rung ste/_ma phyi shig 'phyi na 'das pa dang bcas par 'gyur ro/_/'dul ba phra mo'i dngos po'i sgo bdun pa rdzogs so//_//bsdus pa'i mdo sde/_dge slong ma yi 
[\[172b.2\]]bkur sti bri/_/bsgo ba dang ni lcags kyi snod/_/bud med gnyis kyis blta ba dang /_/de bzhin nag po u di ka//_//mdor na/_bsti stang med dang kun ma yin/_/lus bstan pa ni ma gtogs so/_/bkyigs pa las kyang mi sbyin pa/_/gso sbyong dang ni tshul nas byung /_/sangs 
[\[172b.3\]]rgyas bcom ldan 'das mnyan yod na rgyal byed kyi tshal gyi kun dga' ra ba na bzhugs so/_/gang gi tshe tshe dang ldan pa gre las skyes dus las 'das pa de'i tshe dge slong ma bcu gnyis sdes de'i rus pa rnams bsdus nas bkur sti chen pos sa phyogs yangs par mchod rten brtsigs te/_
[\[172b.4\]]de la gdugs dang /_rgyal mtshan dang /_ba dan dag kyang btags/_dri dang me tog gis brgyan te snyan par smra ba'i dge slong ma gnyis kyang bskos nas der nyin gcig bzhin du sa dang /_chu dang /_bdug pa dang /_me tog dag 'jog par byed do/_/de nas dge slong gang dag 
[\[172b.5\]]yul gzhan nas 'ongs pa de dag la lag pa bkru ba byin te/_me tog dang /_bdug pa dang /_tshigs su bcad pa'i dbyangs kyis mchod rten la phyag 'tshal bar byed do/_/ji tsam dus gzhan zhig na tshe dang ldan pa chu 'thung 'khor lnga brgya dang ljongs rgyu zhing mnyan yod du phyin to/_/
[\[172b.6\]]dgra bcom pa rnams ni ma dgongs par ye shes mthong ba mi 'jug pas des mchod rten de rgyang ring po nas mthong ba dang /_'di ni bcom ldan 'das kyi skra dang /_sen mo'i mchod rten sar pa yin pas song la phyag bya'o snyam du bsams te/_de dag der song ba dang /_dge 
[\[172b.7\]]slong ma de gnyis kyis de dag la lag pa dang /_rkang pa bkrus pa'i sa dang chu dag byin no/_/de nas me tog dang /_bdug pa byin pa dang /_tshigs su bcad pa'i dbyangs kyis mchod rten la phyag byas so/_/de la 'khor lnga brgya dang phyag byas nas song ngo /_/mchod 
[\[173a\]]
[\[173a.1\]]rten de dang ha cang mi ring ba zhig na tshe dang ldan ma ut+pa la'i mdog shing drung zhig na nyin par gnas pa'i phyir 'dug pa des de dag mthong nas smras pa/_tshe dang ldan pa chu 'thung khyed kyis su'i mchod rten la phyag bgyis pa dgongs shig_/des bsams pa 
[\[173a.2\]]ci'i phyir tshe dang ldan ma ut+pa la'i mdog can 'di skad ces tshe dang ldan pa chu 'thung khyod kyis su'i mchod rten la phyag bgyis pa dgongs shig ces smras snyam nas des smras pa/_re zhig bsam par bya'o/_/re zhig sems pa la zhugs pa na dge slong gre las skyes kyi rus 
[\[173a.3\]]pa'i mchod rten yin par mthong nas de rgyud zhe sdang gi kun nas dkris pa'i bag chags kyis bsgos pas slar log ste/_tshe dang ldan ma ut+pa la'i mdog can la smras pa/_bstan pa la chu bur byung na khyod 'di na 'dug bzhin du yal bar bor ro zhes byas pa dang /_de cang mi 
[\[173a.4\]]zer bar 'dug go/_/des slob ma dang nye gnas de dag la smras pa/_tshe dang ldan pa dag ston pa la sdug pa dang phangs par byed pa gang yin pa de dag gis de'i phyir rus pa dang rus gong gi phung po 'di las so phag re re phyung la drel cig_/de 'khor mang ba yin pas de dag gis 
[\[173a.5\]]rus pa dang /_rus gong gi phung po las so phag re re phyung ste bor nas skad cig nyid la bshig go/_/dge slong ma de gnyis ngus nas rings pa rings par dbyar mo khang du song ste dge slong ma rnams la smras pa dang /_dge slong ma bcu gnyis sde dang /_de la yid gzhol 
[\[173a.6\]]zhing mdza' ba 'dod chags dang ma bral ba gzhan dag gis thos nas/_bdag cag gi ming po deng gdod shi ba lta zhes ngu zhing 'khod pa las sbom dga' mos smras pa/_phu nu mo dag de la su zhig gis bstan/_de dag gis smras pa/_de ni glo bur du 'ongs pas snying nas mi shes 
[\[173a.7\]]kyi 'phags ma ut+pa la'i mdog can phyogs de na 'dug pa des de dag la smras yang dag go/_/sbom dga' mos smras pa/_phu nu mo dag de ni 'breg mkhan las rab tu byung ba yin la/_de yang de rang bzhin nyams pa yin pas de'i las yin pa bdag gis ni smras pa tsam kho nas 
[\[173b\]]
[\[173b.1\]]shes so/_/bcom ldan 'das kyis 'khor sun 'byin par byed pa 'khor gyi nang du gzhag par mi bya'o zhes legs par gsungs pa yin pas/_de'i phyir de la bsam du ci yod kyis tshur shog 'dong bar bya'o/_/de dag khro bas kun nas dkris pa de dag de gsad pa'i phyir 
[\[173b.2\]]mtshon cha dang khab dang /_seng ldeng gi phur bu dag blangs nas dong ngo /_/des de dag rgyang ring po nas rings pa rings par 'ong ba mthong nas bsams pa/_de dag shugs de lta bus 'ong ba las na gdon mi za bar de dag bdag la gnod pa byed par 'gyur ro/_/'on kyang de dag 
[\[173b.3\]]bsam pa ji lta bu zhig gis 'ong ba bsam par bya'o snyam nas re zhig bsam pa la zhugs pa na gsad pa'i bsam pa can du mthong nas des snam sbyar byin gyis brlabs te 'gog pa'i snyoms par 'jug pa la snyoms par zhugs so/_/de dag gis de'i snam sbyar la mtshon cha 
[\[173b.4\]]dang /_khab dang /_seng ldeng gi phur bu dag gis bsnun pa dang /_ting nge 'dzin gyi stobs kyis shi ba bzhin du dbugs phyi nang du mi rgyu bar 'dug go/_/de dag gis smras pa/_phu nu mo spyod pa ngan pas 'tsho ba 'di bsad pas sha lon zin gyis tshur shog 'dong ngo zhes smras nas 
[\[173b.5\]]dong ngo /_/de dag dong ba dang /_tshe dang ldan ma ut+pa la'i mdog can ting nge 'dzin de las langs pa dang /_re zhig na de dag gis bdag la gnod pa byas pa mthong ngo /_/de gnas skabs de bzhin du gtsug lag khang du song ba dang /_dge slong rnams kyis mthong nas de dag 
[\[173b.6\]]gis smras pa/_tshe dang ldan ma ut+pa la'i mdog can ci'i phyir 'di ltar gyur/_des smras pa/_tshe dang ldan pa dag dge slong ma rnams kyis bdag de'u bsad pa la gzigs su gsol/_de dag gis smras pa/_ci'i phyir des ji ltar gyur pa rnams rgyas par smras pa dang /_
[\[173b.7\]]don nyung ba'i dge slong rnams khros nas gnas dang gnas dag na btsun pa dag dge slong ma ni shin tu khros par gyur kyang de la phyag mi bya ba tsam du bya'i 'di ltar tshe dang ldan ma ut+pa la'i mdog can gsad par byas pa ni mtshar gyi gzu lums byed do zhes 'phya bar byed do/_/de la gcig 
[\[174a\]]
[\[174a.1\]]gis smras pa/_kye shes ldan dag de ltar der zad nas 'di lta ji ltar bsgrub par dpyad par bya'o/_/gcig gis smras pa/_bsgrub tu ci yod bcom ldan 'das la gsol du zad mod/_gcig gis smras pa/_bcom ldan 'das la gsol ci dgos/_bdag 
[\[174a.2\]]cag 'dus la ci ltar dge slong ma 'ga' yang rgyal byed kyi tshal du 'ong bar mi gzhug par khrims su bya'o/_/de dag 'dus nas dge slong ma rnams gtsug lag khang du 'ong du ma gzhug par de lta bur khrims su byas so/_/dge slong ma rnams gtsug lag khang du 'ong du mi gzhug 
[\[174a.3\]]par brtsams pa dang bkur sti bri bar gyur to/_/skye dgu'i bdag mo chen mo gau ta mI'i kun du spyod pa ni nyin gcig bzhin du bcom ldan 'das kyi zhabs la mngon par phyag 'tshal du 'ong ba yin pa las/_de la dge slong rnams kyis smras pa/_gau ta mI dge slong gi dge 
[\[174a.4\]]'dun gyis dge slong ma rnams gtsug lag khang du mi 'jug par khrims su byas kyis ma 'gro bar sdod cig_/des smras pa/_'phags pa dag de dag gis nongs pa bgyis pa bzhin du bdag gis kyang bgyis sam ci/_dge slong rnams kyis smras pa/_dge 'dun rnams de ltar 
[\[174a.5\]]bzhed pa la kho bo cag gis byar ci yod/_de slar log nas dbyar khang du song ngo /_/sangs rgyas bcom ldan 'das rnams mkhyen bzhin du 'dri bar mdzad pa yin pas sangs rgyas bcom ldan 'das kyis tshe dang ldan pa kun dga' bo skye dgu'i bdag mo chen mo nad kyis 
[\[174a.6\]]thebs sam ci btsun pa ma lags so/_/'o na ci'i phyir mi 'ong /_des bcom ldan 'das la skabs de dag rgyas par gsol to/_/bcom ldan 'das kyis bka' stsal pa/_kun dga' bo dge slong gi dge 'dun gyis khrims su byas pa thog tu bab po/_/'on kyang 
[\[174a.7\]]dge slong ma rnams ni dge slong rnams la rag lus pa mang ba yin zhing /_gal te de dag 'ong du ma bcug na bkur sti med par 'gyur ro/_/de'i phyir dge slong mas dge slong sgo ba la dris te 'ong du bcug la gdams ngag mi sbyin no/_/bcom ldan 'das kyis dge slong mas dge slong 
[\[174b\]]
[\[174b.1\]]sgo ba la dris nas gtsug lag khang du 'ong du bcug la gdams ngag ni bkyig par bya'o zhes bka' stsal pa dang /_dge slong ma rnams kyis ji skad du dris nas nang du 'jug par mi shes pa dang /_bcom ldan 'das kyis bka' stsal pa/_dge slong mas gtsug lag khang 
[\[174b.2\]]du mi 'jug par 'di skad ces 'phags pa dag bdag cag gtsug lag khang du 'jug gis mkhyen par mdzod cig ces smros shig_/dge slong gis kyang sring mo dag 'khon can mtshon cha dang khab dag 'chang ba ma yin nam zhes dris shig_/dge slong mas ma dris par zhugs na/_
[\[174b.3\]]'gal tshabs can du 'gyur ro/_/dge slong gis ma smras na yang 'gal tshabs can du 'gyur ro/_/bcom ldan 'das kyis gdams ngag bkyig par bya'o zhes bka' stsal pa dang /_drug sde rnams kyis ma bkyigs so/_/bcom ldan 'das kyis bka' stsal pa/_dge slong 
[\[174b.4\]]ma nyes pa dang bcas pa la dge slong gi dge 'dun mi bzod bzhin du dge slong gis gdams ngag brjod par mi bya'o/_/dge slong ma nyes pa dang bcas pa la dge slong gi dge 'dun mi bzod bzhin du dge slong gis gdams ngag rjod par byed na 'gal tshabs can du 'gyur ro/_/
[\[174b.5\]]gdams ngag la ji lta ba bzhin du gso sbyong dang dgag dbye la yang de bzhin no//_//sdom la/_dge slong mas ni bzod gsol dang /_/dgag dbye las ni gso sbyong min/_/gcig la gcig kyang bzod pa gsol/_/gnyis ni rgan rims ji bzhin no/_/sangs 
[\[174b.6\]]rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/dge slong ma gzhan zhig dge slong zhig las klog par byed do/_/ji tsam dus gzhan zhig na de la nyes pa zhig byung nas des de spyos pa dang /_de dbyar khang 
[\[174b.7\]]du song nas glos phab ste 'dug go/_/de nas mkhan mos mthong nas smras pa/_gzhon nu ma khyod ci'i phyir glos phab ste 'dug_/des smras pa mkhan mo slob dpon gyis bdag la spyos na ci ltar bgyi ba ma 'tshal to/_/bu mo mkhan mo dang slob dpon ni bstan pa 
[\[175a\]]
[\[175a.1\]]gnas par bya ba'i phyir gshe ba yin pas bzod pa gsol du zad mod/_de la ci zhig shes par byar yod/_legs kyis bzod par gsol du mchi'o/_/de rgyal byed kyi tshal du song nas dge slong de'i rkang pa gnyis la gtugs pa dang /_dge 
[\[175a.2\]]slong des de la 'gongs te song ngo /_/dge slong ma de spobs pa med par gyur nas dge slong ma'i dbyar khang du 'ongs pa dang /_dge slong ma rnams kyis smras pa/_phu nu mo khyod kyis slob dpon la bzod pa gsol na de bzod par gyur tam/_des smras pa/_de lta bu ni 
[\[175a.3\]]nams kyang slob dpon du ma gyur cig_/smras pa/_ci nyes des ji ltar gyur pa rnams bsnyad pa dang /_dge slong ma rnams phu nu mo dag bu mo dag bud med la brnyas pa'i phyir re zhig bzod pa gsol yang ji ltar bzod pa mi byed pa dang /_gnyis su na rkang pa la 
[\[175a.4\]]phyag byas kyang 'gongs te/_'gro bar byed pa la ltos zhes 'phya ba'i skabs de dge slong ma rnams kyis dge slong pha la smras so/_/dge slong phas kyang bcom ldan 'das la gsol to/_/bcom ldan 'das kyis bka' stsal pa/_dge slong dag dge slong ma rnams 'phya ba ni thog 
[\[175a.5\]]tu bab po/_/de'i phyir dge slong gi rkang pa gnyis la phyag 'tshal nas bzod pa gsol ba na 'gongs te 'gro bar mi bya'o/_/dge slong gi rkang pa la dge slong mas phyag 'tshal nas bzod pa gsol ba na 'gongs te 'gro bar byed na 'gal tshabs can du 'gyur ro/_/dge slong 
[\[175a.6\]]mas mod kho na la bzod pa mi gsol to/_/'on kyang bags kyis bya'o/_/bcom ldan 'das kyis bags kyis bya'o zhes bka' stsal pa dang /_ji ltar bags kyis bya ba mi shes nas/_bcom ldan 'das kyis bka' stsal pa/_dang por dge slong ngam/_dge slong ma'am 
[\[175a.7\]]dge bsnyen nam/_dge bsnyen ma gzhan gyis mang du sbyang ba byas la/_de mthun par byed na de'i 'og tu bzod pa gsol bar bya'o/_/gleng gzhi ni mnyan yod na'o/_/bcom ldan 'das kyis dbyar gnas pa'i dge slong gis dge 'dun la mthong ba dang /_thos pa dang /_
[\[175b\]]
[\[175b.1\]]dogs pa'i gnas gsum gyis dgag dbye bya'o zhes bka' stsal pa dang /_dbyar gnas pa'i dge slong gis dge 'dun la gnas gsum gyis dgag dbye byas nas yang gso sbyong byed do/_/de las kha cig gis smras pa/_tshe dang ldan pa dag rnam par dag par bya ba'i phyir gso 
[\[175b.2\]]sbyong bya ba ji lta bar dgag dbye yang de lta bu yin par bdag gis mthong ngo /_/de'i phyir gso sbyong gang yin pa de ni dgag dbye yang yin no/_/gzhan dag gis smras pa/_gso sbyong yang gzhan la dgag dbye yang gzhan yin no zhes bya ba'i skabs de bcom ldan 'das la gsol 
[\[175b.3\]]to/_/bcom ldan 'das kyis bka' stsal pa/_dge slong dag gso sbyong yang gzhan la/_dgag dbye yang gzhan pa bden mod kyi dgag dbye las gso sbyong gzhan du byar med pas de'i phyir dge slong dgag dbye byas nas gso sbyong bya mi dgos so/_/'di ltar rnam par 
[\[175b.4\]]dag pa'i phyir gso sbyong bya ba yin la dgag dbye yang thams cad du rnam par dag pa nyid yin pa'i phyir ro/_/gleng gzhi ni mnyan yod na'o/_/dge slong dag 'khon yod pas sems mnyam par 'jog pa btang ste gcig la gcig glags tshol zhing dgag dbye byed pa'i tshe dge 
[\[175b.5\]]'dun gyi nang du zhugs nas/_de dag dge 'dun gyi nang der gcig la gcig 'gran byed cing tshul khrims nyams pa dang /_lta ba nyams pa dang /_cho ga nyams pa dang /_'tsho ba nyams pa dag gleng bar byed cing de dag gzhan du gtam 'dres pa dang /_phebs par smra ba 
[\[175b.6\]]dang /_smon 'grin dang /_grogs bshes dang /_slob dpon dang /_mkhan po dang /_slob dpon gcig pa dang /_mkhan po gcig pa rnams phyogs phyogs su chad nas 'dug go/_/de'i tshe dge 'dun gyi dbyen chen por gyur nas dge 'dun ca co 'don/_dge 'dun 
[\[175b.7\]]gnyis su gyur/_dge 'dun mi mthun par gyur pa na de dag la gzu bo byed pa rnams kyis tshe dang ldan pa dag rtsod mi dgos kyis rab tu byung ba'i sems so sor thob par gyis shig ces 'chugs par byed do/_/bcom ldan 'das kyis kyang dge slong dag phyogs gang na dge slong 
[\[176a\]]
[\[176a.1\]]rnams 'khod pa na 'thab par byed/_mtshang 'dru bar byed/_'gyed par byed/_rtsod par byed/_'thab krol byed pa'i phyogs der ni mang du nyan par yang nga mi 'dod na 'gro zhing gnas pa lta ci smos te/_der ni nga mi 'gro'o/_/dge slong dag gang na chos 
[\[176a.2\]]gsum po rnam par spangs shing chos gsum po mang du byed pa ste/_chos gsum po rnam par spangs pa gang zhe na/_ma chags pa'i dge ba'i rtsa ba rnam par spangs pa dang /_zhe sdang med pa'i dge ba'i rtsa ba rnam par spangs pa dang /_gti mug med pa'i dge ba'i rtsa ba rnam 
[\[176a.3\]]par spangs te/_chos gsum po rnam par spangs pa dang /_chos gsum po mang du byed pa gang zhe na/_chags pa mi dge ba'i rtsa ba mang du byed pa dang /_zhe sdang mi dge ba'i rtsa ba mang du byed pa dang /_gti mug mi dge ba'i rtsa ba mang du byed pa ste/_chos gsum po 'di dag mang du 
[\[176a.4\]]byed pa dang /_phyogs gang na dge slong rnams gnas shing 'thab par byed/_mtshang 'dru bar byed/_'gyed par byed/_rtsod par byed/_'thab krol byed pa dang /_dge slong dag de na chos gsum po 'di dag rnam par spangs shing chos gsum po 'di dag mang du byed pa dang /_phyogs 
[\[176a.5\]]gang na dge slong rnams gnas shing 'thab par byed/_mtshang 'dru bar byed/_'gyed par byed/_rtsod par byed/_'thab krol byed pa dang /_dge slong dag de na chos gsum po rnam par spangs shing chos gsum po mang du byed pa ste/_chos gsum po rnam par spangs pa gang zhe na/_
[\[176a.6\]]ma chags pa'i dge ba'i rtsa ba rnam par spangs pa dang /_zhe sdang med pa'i dge ba'i rtsa ba rnam par spangs pa dang /_gti mug med pa'i dge ba'i rtsa ba rnam par spangs pa ste/_chos gsum po 'di dag rnam par spangs pa dang /_dge slong dag phyogs gang na dge slong dag rnam 
[\[176a.7\]]par gnas shing 'thab par byed/_mtshang 'dru bar byed 'gyed par byed rtsod par byed/_'thab krol byed cing dge slong dag de na chos gsum po rnam par spangs nas chos gsum po mang du byed pa ste/_gsum gang zhe na/_chags pa mi dge ba'i rtsa ba mang du byed pa dang /_zhe sdang 
[\[176b\]]
[\[176b.1\]]mi dge ba'i rtsa ba mang du byed pa dang /_gti mug mi dge ba'i rtsa ba mang du byed pa ste/_chos gsum po 'di dag mang du byed pa dang /_dge slong dag phyogs gang na dge slong rnams gnas shing 'thab par byed/_mtshang 'dru bar byed/_'gyed par byed/_rtsod par byed/_'thab krol bar 
[\[176b.2\]]byed pa dang /_dge slong dag de na chos gsum po rnam par spangs shing chos gsum mang du byed pa der ni nga thos par yang mi 'dod na 'gro zhing gnas pa lta ci smos te/_nga der mi 'gro zhes gsungs pas tshe dang ldan pa dag rtsod mi dgos kyis rab tu byung ba'i sems so sor thob par gyis 
[\[176b.3\]]shig ces bcug pa na/_de dag kun nas dkris pa phyir 'phel bar gyur nas ldog tu ma btub pa bram ze dang khyim bdag dag gis mthong nas shes ldan dag dge sbyong mgo reg 'di dag ni dgag dbye byas kyang rab tu byung ba'i sems so sor ma thob ste/_rgyun kho nar 'thab 
[\[176b.4\]]mo byed do zhes 'phya bar byed smod par byed/_phyar ka gtong bar byed pa'i skabs de dge slong rnams kyis bcom ldan 'das la gsol to/_/bcom ldan 'das kyis bka' stsal pa/_dge slong dag bram ze dang /_khyim bdag dag 'phya bar byed pa ni thog tu bab po/_/de'i 
[\[176b.5\]]phyir dge slong dag dge slong 'khon can rnams kyis dgag dbye mi bya'o/_/'on kyang bzod pa gsol nas dgag dbye bya'o/_/de dag gis gang gi nyin par dgag dbye byed pa'i nyin par bzod pa gsol kyang /_kun nas dkris pa phyir 'phel zhing de'i tshe rang gi sems so sor 
[\[176b.6\]]thob par mi nus so/_/bcom ldan 'das kyis bka' stsal pa/_de nyid kyi nyin par gzod pa gsol bar mi bya'o/_/'on kyang zhag bdun nam brgyad na dgag dbye byed par 'gyur ba na bzod pa gsol bar bya'o/_/bcom ldan 'das kyis zhag bdun nam brgyad na 
[\[176b.7\]]dgag dbye byed par 'gyur ba'i tshe bzod pa gsol bar bya'o zhes bka' stsal pa dang /_'di ltar de dag thams cad kyis bzod pa gsol lo/_/bcom ldan 'das kyis bka' stsal pa/_thams cad kyis bzod pa gsol bar mi bya'o/_/'on kyang mi mthun pa rnams 
[\[177a\]]
[\[177a.1\]]kyis bzod pa gsol lo/_/gzhan dag gis ni gcig la gcig yang dag par dga' bar byos la dgag dbye gyis shig_/gleng gzhi ni mnyan yod na'o/_/bcom ldan 'das kyis lo lnga pa dang /_gtsug phud kyi dus ston chen po bya'o zhes bka' 
[\[177a.2\]]stsal pa dang /_bram ze dang /_khyim bdag dad pa can rnams phan tshun 'gran cing byed do/_/de'i tshe dge slong dang dge slong ma rnams kyi 'dus pa chen por gyur pa dang /_bcom ldan 'das kyis rgan rims ji lta ba bzhin du 'dug shig ces bka' stsal to/_/dge slong ma rnams 
[\[177a.3\]]rgan rims ji lta ba bzhin du 'dug pa na ca co 'don pa'i skabs de dge slong ma rnams kyis dge slong rnams la smras so/_/dge slong rnams kyis bcom ldan 'das la gsol to/_/bcom ldan 'das kyis bka' stsal pa gnyis gsum tsam zhig rgan rims ji lta ba bzhin du 
[\[177a.4\]]'khod par bya'o/_/lhag ma rnams ni 'khor ji lta ba dang /_smon 'grin ji lta ba bzhin du 'khod cig/_//sdom la/_sgo yi drung na 'khod pa dang /_/gnyis kyis gso sbyong lung nod dang /_/dge slong ma ni mkhas gyur kyang /_/gcig pus gso sbyong mi mnod pa'o/_/sangs 
[\[177a.5\]]rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/bcom ldan 'das kyis thun mong gi las ma gtogs par dge slong dang /_dge slong ma rnams kyi las so sor gyis shig ces bka' stsal pa dang /_dge 
[\[177a.6\]]slong ma thams cad 'dus nas gso sbyong la rgyal bu rgyal byed kyi tshal du 'ongs nas gso sbyong byed de dge slong rnams dang /_de dag rnams lhan cig tu sgo khang na gso sbyong byed pa dang /_bram ze dang /_khyim bdag rnams de la ltad mo lta zhing 'dug pa'i skabs de gsan nas/_bcom ldan 
[\[177a.7\]]'das kyis bka' stsal pa/_dge slong dang /_dge slong ma rnams lhan cig tu sgo khang du gso sbyong mi bya'o/_/bcom ldan 'das kyis dge slong dang dge slong ma rnams lhan cig tu sgo khang du gso sbyong mi bya'o zhes bka' stsal pa dang /_dge slong rnams nang du zhugs te de dag dang lhan 
[\[177b\]]
[\[177b.1\]]cig tu gso sbyong byed pa dang /_de dang de dag lhan cig tu 'du 'dzi'i gtam zer zhing /_yun ring du 'dug par gyur pa'i skabs de dge slong rnams kyis bcom ldan 'das la gsol to/_/bcom ldan 'das kyis bka' stsal pa/_de'i phyir dge slong dang /_dge slong ma rnams 
[\[177b.2\]]lhan cig gtsug lag khang du gso sbyong ma byed cig_/dge slong dang /_dge slong ma rnams lhan cig tu gtsug lag khang du gso sbyong ma byed cig ces bka' stsal pa dang /_dge slong ma rnams gso sbyong la gtsug lag khang du phyis mi 'ong bar gyur to/_/bcom ldan 'das kyis 
[\[177b.3\]]bka' stsal pa/_de'i phyir dge slong yang lam gyi phyed du song la dge slong ma yang lam gyi phyed du song ste/_der de dag lhan cig tu gso sbyong byos shig_/bcom ldan 'das kyis dge slong yang lam gyi phyed du song la/_dge slong ma la yang lam gyi phyed du song ste/_der de dag dang lhan 
[\[177b.4\]]cig tu gso sbyong byos shig ces bka' stsal pa dang /_de dag de bzhin du gtam byed pa la zhugs pa dang /_re zhig na bram ze dang /_khyim bdag rnams lam der song ba dang /_de dag gis dge slong ma rnams dang lhan cig de dag gso sbyong byed pa mthong ngo /_/de nas de dag 
[\[177b.5\]]yang dag pa ma yin pa'i rnam par rtog pas rtog cing gcig la gcig gis smras pa/_shes ldan dag dge slong ma mgo reg 'di dag dang /_dge sbyong mgo reg 'di dag ci dag smra/_gcig gis smras pa/_shes ldan dag de dag gis khyim du gsang ste/_gsang gtam 
[\[177b.6\]]ci byas pa de dag bdag cag gis thos pas 'di dag dgon par song ste/_'ongs nas gsang ba ci yod pa smrar zad mod/_gzhan ci smrar yod/_'di dag gis kyang rgyal po la smras pas bdag cag rgyal pos chad pas cung zad ci bcad pa de thams cad ni dge slong mgo reg 
[\[177b.7\]]'di dag gis ma lan grang zhes pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na dge slong rnams dang dge slong ma rnams kyi lam gyi phyed du gso sbyong mi bya'o/_/de lta mod kyi gso sbyong len 
[\[178a\]]
[\[178a.1\]]pa'i dge slong ma gnyis gtang bar bya'o/_/de dag gis zla ba phyed cing song la yongs su dag pa brjod par bya'o/_/bcom ldan 'das kyis gso sbyong len pa'i dge slong ma gnyis gtang bar bya'o zhes bka' stsal pa dang /_dge slong ma spobs pa med pa dag btang ste/_de 
[\[178a.2\]]dag bag khums nas yongs su dag pa brjod ma nus pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa spobs pa can la gsol ba gdab par bya'o/_/spobs pa can gnyis med nas/_bcom ldan 'das 
[\[178a.3\]]kyis bka' stsal pa/_spobs pa can gcig la gsol ba gdab par bya'o/_/de dag gtsug lag khang du 'ongs par gyur pa dang /_dge slong gi dge 'dun mang po gang la brjod pa de dag gis ma shes nas/_de dag de nyid nas log ste dge slong ma'i dge 'dun gyis gso 
[\[178a.4\]]sbyong ma byas pa'i skabs de dge slong rnams la smras so/_/dge slong rnams kyis bcom ldan 'das la'o/_/bcom ldan 'das kyis bka' stsal pa/_dge slong gcig la gsol ba gdab par bya ste/_gan du 'ongs nas de la brjod par bya'o/_/dge slong dag gis dge 
[\[178a.5\]]slong gcig la gsol ba btab pa de dag gis de ma shes te/_de bzhin du nyes dmigs su gyur pa dang /_bcom ldan 'das kyis bka' stsal pa/_dge slong gang la gsol ba btab par gyur pa des nan tan gyis sgo khang du 'dug par bya'o/_/de dag gis song ste/_de 
[\[178a.6\]]la brjod par bya'o/_/des kyang dge slong gi dge 'dun la brjod par bya'o/_/dge slong gi dge 'dun gyis kyang ston pa'i dge slong gsol ba dang gnyis kyi las kyis bsko bar bya'o/_/des kyang dge slong ma rnams la gdams ngag sbyin par bya'o//_//sdom ni/_mi 
[\[178a.7\]]'bros par ni bsgo ba dang /_ming rus dag ni dri ba dang /_/zhwa dang lhung bzed kha g.yogs dang /_/phreng ba rgyud pa dge slong ma'o/_/sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/bcom 
[\[178b\]]
[\[178b.1\]]ldan 'das kyis gsol ba btab pa'i dge slong gang yin pa'i mdun du dge slong ma de dag yongs su dag pa rjod cig ces bka' stsal nas/_gsol ba btab pa'i dge slong de sgo khang na sdod do/_/ji tsam na dge slong ma dag de'i drung du nye bar 'ong bar brtsams pa dang /_des ma 
[\[178b.2\]]reg ma reg shig ces smras nas 'bros par brtsams so/_/de dag gis de'i rjes su skad cig tsam zhig 'brangs te/_slar log nas dge slong ma'i dbyar mo khang du 'ongs te/_dge slong ma rnams kyis de bzhin du gso sbyong ma byas pa'i skabs de dge slong ma rnams kyis dge 
[\[178b.3\]]slong rnams la smras so/_/dge slong rnams kyis bcom ldan 'das la'o/_/bcom ldan 'das kyis bka' stsal pa/_gsol ba btab pa'i dge slong gis de kho na bzhin du ma 'bros par sring mo ma reg par 'dug shig ces bsgo bar bya'o/_/dge slong gis dge slong ma de 
[\[178b.4\]]dag la ma bsgo bar de kho na bzhin du ring du bros na 'gal tshabs can du 'gyur ro/_/bcom ldan 'das kyis dge slong ma la gdams ngag 'bogs pa'i dge slong la gsol ba gdab par bya'o/_/des kyang nan tan gyis bsdad par bya'o zhes gsungs so/_/ji tsam na gzhan 
[\[178b.5\]]zhig la gsol ba btab pa de myur bar sgo khang du ma song ba dang /_der 'tsho ba pa zhig dgos pa zhig gi phyir 'ongs te sgo khang na 'khor ba'i 'khor lo cha lnga pa la rtog cing 'dug go/_/dge slong ma de dag gis bsams pa/_'di ni bdag cag gi gdams ngag 'bogs 
[\[178b.6\]]pa yin no snyam ste de dag de'i rkang pa la gtugs te 'dug nas smras pa/_'phags pa dgongs su gsol des bsams pa re zhig dge sbyong mgo reg ma 'di dag ci smra ba lta'o snyam ste cang ma smras pa dang /_de dag gis yang smras pa/_'phags pa dgongs su gsol/_rgyal 
[\[178b.7\]]po'i kun dga' ra ba'i dge slong ma'i dge 'dun ma rgyal bu rgyal byed kyi tshal gyi dge slong gi dge 'dun gyi zhabs la mgo bos phyag 'tshal te gnod pa chung ngam/_nyam nga ba chung ngam/_bskyod pa yang ngam/_'tsho'am/_stobs dang /_bde ba dang /_kha na ma tho ba ma mchis par 
[\[179a\]]
[\[179a.1\]]reg par gnas sam zhes zhu zhing gso sbyong gis yongs su dag pa yang brjod par bya'o/_/des ji skad brjod par bya ba ma shes nas cang ma smras so/_/de dag gis smras pa/_kye ma 'phags pa thabs yin no zhes kyang mi gsung ngam/_gyi na mjal to zhes 
[\[179a.2\]]smras nas song ngo /_/dge slong ma de dag kyang dbyar khang du 'ongs so/_/gdams ngag 'bogs pa'i dge slong de yang phyi zhig na sgo khang du 'ongs te yud tsam zhig dus su bsdad nas song ngo /_/ji tsam na dge 'dun gyi gnas brtan gyis gsol ba 'ba' zhig byas te dge slong 
[\[179a.3\]]dge skos byed pas dge slong rnams la smras pa/_dge slong ma rnams kyis yongs su dag pa sus blangs/_dge slong 'gas kyang bdag gis shes ma smras so/_/dge slong rnams kyis bsams pa/_gdon mi za bar dge slong ma dag su yang ma 'ongs la gang gis kyang yongs su 
[\[179a.4\]]dag pa ma blangs so/_/de dag gis dge slong gzhan la yang gsol ba ma btab par dge 'dun gyi gnas brtan gyis so sor thar pa'i mdo gdon pa bton te dge 'dun gyis gso sbyong mdzad do/_/ji tsam na gso sbyong phyi ma'i tshe yongs su dag pa len pa'i dge slong ma dag 'ongs na lung 
[\[179a.5\]]'bogs pa mi snang nas de dag gis ring zhig bsdad de dbyar khang du 'ongs so/_/dge slong ma'i dge 'dun gyis kyang gso sbyong ma byas so/_/ji tsam na phyi de nyin par dge slong ma thams cad 'dus te lhags nas smras pa/_ci'i slad du 'phags pa dge 'dun gyis bdag cag gis 
[\[179a.6\]]lung 'bogs pa'i dge slong gsol ba mi gdab/_dge slong dag gis smras pa/_sring mo dag 'das pa'i gso sbyong de'i tshe ston pa'i dge slong gang la khyed rnams gang gis yongs su dag pa brjod/_yongs su dag pa len pa'i dge slong ma dag gis smras pa/_kha dog ni 'di lta bu 
[\[179a.7\]]bong tshod ni 'di tsam pa'i 'phags pa zhig sgo khang na 'khor ba'i 'khor lo rtog cing 'dug par gyur pa de la bdag cag gis yongs su dag pa brjod do/_/dge slong de dag gis 'tsho ba pa yod pa yin par mtshan ma las shes te smras pa/_de ni dge slong ma yin mod kyi 'tsho ba pa 
[\[179b\]]
[\[179b.1\]]gang 'dug pa de kho na la khyod kyis brjod do zhes pa'i skabs de dge slong rnams kyis bcom ldan 'das la gsol to/_/bcom ldan 'das kyis dgongs pa nyes dmigs gang yin pa de ni dge slong ma'i gdams ngag 'bogs pa'i dge slong de'i ming ma dris pas yin no/_/de lta bas 
[\[179b.2\]]na dge slong ma'i gdams ngag 'bogs pa de'i ming dri bar bya'o snyam du bsams nas/_dge slong dag la dge slong ma de dag gis smras pa la ltung ba med do/_/de lta bas na yongs su dag pa len pa'i dge slong ma dag gis gdams ngag 'bogs pa'i dge slong de'i ming dri bar bya'o/_/
[\[179b.3\]]bdag cag gi lung 'bogs pa'i slob dpon gyi ming ci zhes ma dris par smras na 'gal tshabs can du 'gyur ro/_/bcom ldan 'das kyis yongs su dag pa len pa'i dge slong ma dag gis lung 'bogs pa'i dge slong de'i ming dri bar bya'o zhes gsungs pa dang /_de dag gis yang lung 
[\[179b.4\]]'bogs pa'i dge slong de ming shes bzhin du yang dris pa de'i skabs de dge slong rnams kyis bcom ldan 'das la gsol to/_/bcom ldan 'das kyis bka' stsal pa/_de dag gis de'i ming shes na de dag gis dri bar mi bya'o/_/de dag gis mi shes na dri bar bya'o/_/gleng 
[\[179b.5\]]gzhi ni mnyan yod na'o/_/skye dgu'i bdag mo gau ta mI na zhing 'dug pa de'i drung du dge slong ma rnams 'ongs nas dris pa/_'phags ma ji lta zhing bzhugs/_des smras pa/_bu mo bdag bro 'tshal lo/_/de rnams kyis smras pa/_'phags ma khyod kyis ci zhig 
[\[179b.6\]]bcangs/_des smras pa/_bu mo bdag sngon khyim pa mo'i tshe khyim gyi nang na gnas shing zhwa bcangs so/_/'phags ma da ltar ci'i slad du mi bcang /_bu mo da ltar bdag rab tu byung ste bcom ldan 'das kyis rjes su ma gnang na ji ltar bcang bar bya zhes pa'i skabs de dge slong 
[\[179b.7\]]ma rnams kyis dge slong la bzlas so/_/dge slong dag gis bcom ldan 'das la'o/_/bcom ldan 'das kyis bka' stsal pa/_de lta bas na rjes su gnang ste/_dge slong ma dag gis dbyar khang du zhwa bcang bar bya'o/_/gleng gzhi ni rgyal po'i khab na'o/_/rgyal po'i 
[\[180a\]]
[\[180a.1\]]khab kyi bram ze slong mo pa gzhan zhig 'khyam zhing khyim gzhan zhig tu zhugs nas smras pa/_bde legs su gyur cig_/slong mo byin cig ces smras pa dang /_khyim bdag mos smras pa bram ze cung zad kyang med kyis song shig ces byas pa dang /_de phyir byung 
[\[180a.2\]]ste song ngo /_/skye dgu'i bdag mo chen mo gau ta mI yang khyim der bsod snyoms kyi phyir zhugs so/_/bram ze des bsams pa/_dge sbyong mgo reg ma 'di yang zhugs na re zhig 'di la yang ma ster ram/_bdag gcig pu la yin blta bar bya'o snyam ste/_de de la skabs tshol zhing 
[\[180a.3\]]yud tsam zhig de na sdod do/_/des sangs rgyas kyi yum gshegs so zhes rings pa rings par langs nas stan bting ste rab tu dga' nas song ste gtsang zhing bsod pa'i bza' ba dang bca' bas lhung bzed bkang nas phul lo/_/bram ze de ser sna dang mi bzod pa skyes nas 
[\[180a.4\]]song ste smras pa/_'phags ma des re zhig lhung bzed du phun sum tshogs pa ci mchis blta'o/_/de yang drang bas des nye bar bstan to/_/bram zes lhung bzed der mchil ma blugs so/_/skye dgu'i bdag mo gau ta mIs smras pa/_bu ci'i phyir khyod kyis bsod snyoms 
[\[180a.5\]]ma rung bar bya/_gal te khyod kyis gsol ba btab par gyur na ngas de bzhin du byin par gyur pa zhig_/bram ze de spobs pa med de cang mi smra bar 'dug pa de'i skabs de dge slong ma rnams kyis dge slong dag la bzlas so/_/dge slong dag gis bcom ldan 'das la'o/_/
[\[180a.6\]]bcom ldan 'das kyis dgongs pa/_bud med kyi rang bzhin la ni skyes pa phal pa gzhan yang 'tshe ste/_ji ltar skyes bu bram ze gti mug des kyang 'di bzhin du bsod nams ma yin pa mang du bskyed do/_/de lta bas na dge slong ma dag gis lhung bzed kha g.yogs bcang bar 
[\[180a.7\]]bya bar mkhyen nas gsungs pa/_dge slong dag bud med kyi rang bzhin la ni skyes pa phal pa gzhan yang 'tshe ste/_skyes bu bram ze gti mug des kyang 'di bzhin du bsod nams ma yin pa mang du bskyed do/_/de lta bas na rjes su gnang ste/_dge slong ma dag gis lhung bzed kyi 
[\[180b\]]
[\[180b.1\]]kha g.yogs bcang bar bya'o/_/bcom ldan 'das kyis dge slong ma dag gis lhung bzed kyi kha g.yogs bcang bar bya'o zhes gsungs pa dang /_dge slong ma dag gis lhung bzed kyi kha g.yogs ci 'dra ba de ma shes te/_de'i skabs dge slong dag la bzlas so/_/dge 
[\[180b.2\]]slong dag gis bcom ldan 'das la'o/_/bcom ldan 'das kyis bka' stsal pa/_lhung bzed kyi kha g.yogs ni lhung bzed kyi snod de der lhung bzed bcug nas dge slong ma dag bsod snyoms la 'gro bar bya'o/_/gleng gzhi ni mnyan yod na'o/_/shar phyogs kyi mi mang po rnams 
[\[180b.3\]]skyed mos tshal na dga'o/_/ji tsam dus gzhan zhig na mnyan yod du dus ston la bab ste de rnams gtsang zhing bsod pa'i bza' ba dang bca' ba khyer te skyed mos tshal du song ngo /_/de rnams kyis chung ma dag la me tog gi phreng ba rgyus la skur cig ces spring ba dang /_de rnams kyis 
[\[180b.4\]]ra ba na me tog bzang po sna tshogs pa dag skyes te/_de dag kyang de rnams kyis spring ngo snyam nas rings pa rings par me tog gi ra ba dag nas me tog btus na rgyud ma shes so/_/de dag gis me tog phreng rgyud ma la me tog brgyus tshur shog ces spring na/_de dag de'i nyin par me tog 
[\[180b.5\]]nyo ba yod de de dag ma 'ongs pa dang /_de rnams sems khong du chud cing 'dug ste/_je dag gis bdag cag la me tog phreng ba rgyus la skur cig ces spring na de bdag cag gis ni rgyud mi shes phreng rgyud ma bos na yang 'ong du ma btub ste/_ji ltar bsgrub snyam mo/_/sbom dga' 
[\[180b.6\]]mo yang bsod snyoms kyi phyir rgyu zhing khyim gzhan zhig tu zhugs te/_mtshan [{]bzangs [,]bzang [}]ma bsod snyoms bslang ngo zhes smras pa dang /_des smras pa/_'phags ma je bzhud cig bdag cag ni sems khong du chud cing mchis te bsod snyoms dang tshig ga la zhig ster te su yang ma 
[\[180b.7\]]mchis so/_/des smras pa/_ci 'di skad du smra'am ngas cung zad ci nyes des ji ltar gyur pa rgyas par brjod do/_/sbom dga' mos smras pa/_khyed nyid ci'i phyir mi rgyud/_des smras pa/_'phags ma bdag cag ni ma 'tshal na/_mkhyen pa lta mchis sam/_sbom 
[\[181a\]]
[\[181a.1\]]dga' mos smras pa/_mtshan [{]bzangs [,]bzang [}]ma de shes te/_de'i dus las 'das pas bzo'i gnas dang /_las kyi gnas nges par ngas mi shes pa med do/_/de dag gis 'phags ma de bzhin du brgyus te stsal bar ci gnang des smras pa/_mtshan [{]bzangs [,]bzang [}]ma 
[\[181a.2\]]gal te bza' ba'i rin sbyin nam/_des smras pa/_'phags ma legs par 'bul lo/_/shin tu dbul gyis rgyus shig des lhung bzed bzhag ste/_rkang pa brkyang nas 'dug ste myur bar de bzhin du brgyus pa khyim bdag gi chung ma de dag gis de mthong ste/_ngo mtshar skyes nas 
[\[181a.3\]]de dag yongs su mgu ste sbom dga' mo la bza' ba'i rin mang du byin no sbom dga' mo des 'gran pas khyim gzhan du yang phreng ba brgyus te/_der yang bza' ba'i rin byin pa dang /_sbom dga' mo rnyed pa mang du rnyed de thob nas byung ste dbyar khang du song ngo /_/ji tsam na phreng rgyud ma 
[\[181a.4\]]'ongs te/_smras pa/_me tog de dag 'on cig brgyu'o/_/des smras pa/_khyed cag da gzod ga shed nas 'ongs kyi phreng ba de dag brgyus te skyed mos tshal du bskur zin no/_/de dag gis smras pa/_sus brgyus de dag gis smras pa/_'phags ma sbom dga' mos so/_/de dag 
[\[181a.5\]]dge sbyong shAkya'i sras kyi dge sbyong rnams ni tshig pa/_tshangs par spyod pa ni tshig pa yin te/_gang gi phyir da ltar gzhan dag gi 'tsho ba 'phrog go zhes 'phya bar byed/_smod par byed/_kha zer bar byed do zhes dge slong rnams kyis thos nas/_skabs de bcom ldan 'das la 
[\[181a.6\]]gsol pa dang /_bcom ldan 'das kyis dgongs pa phreng rgyud ma rnams kha zer ba'i nyes dmigs gang ci byung ba ni dge slong mas phreng ba brgyus pa'i gzhi las gyur pa yin gyis/_de lta bas na dge slong ma rnams kyis phreng ba brgyu bar mi bya'o snyam du dgongs nas bka' stsal pa/_
[\[181a.7\]]dge slong dag phreng rgyud ma rnams 'phya ba'i gzhir gyur gyis/_de lta bas na dge slong ma rnams kyis phreng ba brgyu bar mi bya'o/_/dge slong ma dag phreng ba rgyu na 'gal tshabs can du 'gyur ro/_/bcom ldan 'das kyis dge slong ma rnams phreng ba brgyu bar mi bya'o zhes gsungs 
[\[181b\]]
[\[181b.1\]]pa dang /_gtsug phud kyi dus ston dang /_dus ston chen po dang lo lnga'i dus ston dag byung bar gyur te ko sa la'i rgyal po gsal rgyal dang btsun mo phreng ldan ma dang /_rgyal rigs dbyar byed ma dang /_khyim bdag mgon med zas sbyin dang /[ {]ri dgas [,]ri dwags [}]'dzin gyi ma sa ga dang /_zhal 
[\[181b.2\]]ta ba rgan rabs dang /_dge bsnyen ma rdzu 'phrul can gyi ma dang /_khyim bdag gtum po dang /_shAkya ming chen dang /_gzhan yang dad pa can mang po dag gong nas gong du mchog khyad par can gtsug phud la sogs pa dus ston chen po dang dga' ston byed do/_/yul tha dad 
[\[181b.3\]]pa na gnas pa'i skye bo dang /_dge slong dang /_dge slong ma dang /_dge bsnyen dang /_dge bsnyen ma dag 'dus par gyur te me tog mang du brngas pa dang /_phreng rgyud ma rnams kyis phreng ba legs par rgyud ma nus te/_bram ze dang /_khyim bdag dad pa can gzhan dag tu phan 
[\[181b.4\]]tshun du bskor kyang me tog dag legs par rgyud ma nus so/_/de dag gis dge slong ma rnams la smras pa/_kye ma bdag cag ni me tog rgyud ma 'tshal na e ma'o 'phags ma dag ni mkhyen te/_khyed cag ston pa mchod cing phreng ba brgyu ba'i dus la bab bo/_/de dag gis smras pa/_
[\[181b.5\]]shes ldan dag khyed cag mi shes sam 'di ltar bcom ldan 'das kyis dge slong ma rnams phreng ba mi brgyu'o zhes bslab pa'i gzhi bcas nas de ji ltar brgyu zhes pa de'i skabs dge slong rnams kyis bcom ldan 'das la gsol to/_/bcom ldan 'das kyis bka' stsal pa/_
[\[181b.6\]]de lta bas na rjes su gnang ste/_sangs rgyas dang /_chos dang /_dge 'dun gyi ched du dge slong ma rnams kyis phreng ba brgyu bar bya'o/_/bcom ldan 'das kyis sangs rgyas dang chos dang dge 'dun gyi ched du dge slong ma rnams kyis phreng ba brgyu bar bya'o zhes gsungs pa dang /_de 
[\[181b.7\]]rnams sgo khang dang khyams dag tu rkang pa brkyang nas 'dug ste me tog brgyu bar brtsams pa ma dad pa dag gis mthong ste/_kye ma 'phags ma dag khyed cag phreng rgyud ma kho na las rab tu byung ngam zhes dpyas pa dang /_de dag spa gong ste cang mi smra bar 'dug pa de'i skabs de dge 
[\[182a\]]
[\[182a.1\]]slong dag gis bcom ldan 'das la gsol to/_/bcom ldan 'das kyis bka' stsal pa/_dge slong dag ma dad pa rnams 'phya ba'i gzhi ni tshul ma yin pa de dag ste/_de lta bas na dge slong ma rnams kyis sgo khang dang /_khyams su 'dug ste me tog brgyu bar 
[\[182a.2\]]mi bya'o/_/dge slong ma dag sgo khang dang khyams su 'dug ste phreng ba rgyud na 'gal tshabs can du 'gyur ro/_/gzhan yang gang shes pa yod na dben pa'i phyogs su brgyu bar bya'o/_/dge slong ma dag sgo khang dang khyams su 'dug ste/_me tog rgyud na 'gal tshabs can du 'gyur 
[\[182a.3\]]ro//_//sdom ni/_khar ba'i snod dang chang gi las/_/khyim gyi gzhi rnams 'tshong pa dang /_/de bzhin tshong khang gzhi dag dang /_/lha 'dra'i gzugs ni mi bcang ba'o/_/sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin 
[\[182a.4\]]gyi kun dga' ra ba na bzhugs so/_/sbom dga' mo khar ba mkhan gyi drung du song ste smras pa/_bzhin [{]bzangs [,]bzang [}]khar ba'i lhung bzed byed nus sam des smras pa/_'phags ma de bzhin du shes na tshad ji tsam du bgyi chen po zhig bya'o/_/'phags ma la khar ba'i lhung bzed chen 
[\[182a.5\]]po ci dgos/_bkren pa khyod la rin med par ni byed du mi 'jug na rin tshang bar sbyin gyis byos shig_/des bsams pa bdag la 'god pa ni ci yang med na bya'o snyam nas des khar ba'i lhung bzed chen po zhig byas so/_/des smras pa/_'dir gzhug tu rung ba gzhan gcig 
[\[182a.6\]]kyang byos shig des gzhan zhig kyang byas te/_des gzhan bdun gyi bar byas so/_/sbom dga' mos de dag dge slong ma rnams byi dor byed du bcug nas tshon sna lnga'i skud pa'i dra bar des de rim bzhin du bcug ste/_dge slong ma'i mgo la bskur nas gang du mgron du bos pa der 
[\[182a.7\]]song ste phyin nas de dag bkram ste 'dug pa dang /_bram ze dang /_khyim bdag dag gis smras pa 'phags ma khyod khar ba mkhan gyi tshong khang 'grims sam ci/_des smras pa/_bkren pa khyed cag ci shes/_re zhig 'dir ni zan blang ngo /_/'dir ni khur ba'o 'dir ni 'bras chan 
[\[182b\]]
[\[182b.1\]]no/_/'dir ni tshod ma blang ngo /_/'phags ma de bzhin du gzhan dag kyang zhog dang /_gal te na tshod ma mang du rnyed kyang srid do zhes smras pa dang /_de cang mi smra bar 'dug pa de'i skabs de dge slong rnams kyis thos te bcom ldan 'das la gsol to/_/bcom ldan 'das kyis 
[\[182b.2\]]dgongs pa nyes dmigs gang yin pa ni dge slong mas khar ba'i snod bcangs pas yin te/_de lta bas na dge slong ma rnams kyis khar ba'i snod bcang bar mi bya'o snyam du mkhyen nas bka' stsal pa/_dge slong dag de lta bas na dge slong ma rnams kyis khar ba'i snod bcang bar 
[\[182b.3\]]mi bya'o/_/dge slong ma dag khar ba'i snod bcangs na 'gal tshabs can du 'gyur ro/_/yang gzhan kha gzar dang /_tshwa snod dang /_phul ba'i btung phor dag ni bcang bar bya'o//_//'dul ba phran tshegs kyi gzhi/_bam po bzhi bcu rtsa bzhi pa/_gleng gzhi ni mnyan 
[\[182b.4\]]yod na'o/_/mnyan yod na khyim bdag gzhan zhig gnas pa des rigs mnyam pa las chung ma blangs te de de dang lhan cig rtse bar byed/_dga' bar byed dga' mgur spyod par byed do/_/de rtse bar byed dga' bar byed dga' mgur spyod par byed pa las bu mo g.yas zhar ma zhig btsas te 
[\[182b.5\]]g.yas zhar ma de bkra mi shis pas sus kyang ma blangs so/_/mnyan yod na khyim bdag gzhan zhig gis chung ma gcig blangs pa dang /_de rang gi las kyis dus las 'das so/_/de de bzhin du gnyis pa nas gsum pa dang bdun pa'i bar du blangs na de dag kyang rang gi las kyis 
[\[182b.6\]]dus las 'das te/_de'i ming chung ma gsod pa chung ma gsod pa zhes kun du grags so/_/des gzhan zhig gi bu mo zhig bslangs pa dang /_des smras pa/_ci bdag gi bu mo yang yongs su gtang ngam/_yugs sa mo zhig bslangs pa dang /_ci bdag nyid kyis bdag nyid yongs 
[\[182b.7\]]su gtong ngam zhes smras so/_/des rang nyid khyim gyi 'tsho tshis dag bya bar brtsams pa dang /_de'i sten grogs shig khyim du 'ongs te de'i ming nyid nas ga re zhes dris pa dang /_de dag gis smras pa/_de nang du zhugs te khyim gyi 'tsho tshis dag byed do/_/sten grogs kyis smras pa/_
[\[183a\]]
[\[183a.1\]]khyod kyis chung ma dag bza' ba dang /_bsgo ba sbyar zhing las byed du gzhug mi nus sam gang gi phyir rang nyid khyim gyi 'tsho tshis dag byed/_des smras pa/_sten grogs bdag gis nus mod kyi/_'on kyang bdag gis chung ma gcig blangs na de rang gi las kyis 
[\[183a.2\]]dus las 'das so/_/de bzhin du gnyis pa dang /_gsum pa dang bdun gyi bar du chung ma blangs na de dag kyang rang gi las kyis dus las 'das te/_gang dag bdag gi ming chung ma gsod pa chung ma gsod pa zhes kun du grags so/_/des ci gzhan yang mi bslang ngam/_bdag gis 
[\[183a.3\]]bslangs na de dag bdag cag gi bu mo yang yongs su gtang ngam ci zhes zer ro/_/ci yugs sa mo mi bslang ngam/_de yang bdag gis byas mod kyi ci bdag nyid kyis bdag nyid yongs su gtang ngam zhes zer ro/_/sten grogs de lta na g.yas zhar ma ci ste mi bslang /_de dag gi bu mo 
[\[183a.4\]]yang mi ster ro/_/sten grogs song dang /_khyim bdag de kun du skyo bas ster ro/_/des de bskul nas khyim bdag de'i khyim du song ste des bde legs bde legs zhes smras pa dang /_nang mi dag gis smras pa/_ci slong /_bu mo slong ngo /_/bu mo gang yin/_g.yas zhar 
[\[183a.5\]]ma'o/_/de bzhin du sbyin par bya'o/_/blang ba'i dus bya'o/_/de bzhin du dus bya'o/_/gang gi nyin par bzang ba 'di la'o zhes smras nas song ngo /_/de nas khyim bdag gi chung ma de bu mo bag mar btang ngo snyam ste/_chang btsos so/_/tsha ba'i dus la bab ste de dros nas ma rung 
[\[183a.6\]]bar gyur to/_/de nas khyim bdag gi chung ma des chang 'tshong ma la bdag gi bu mo bag mar gtong ste chang 'di tsam zhig dgos kyis sbyor cig ces smras pa dang /_de dag gis legs kyis dbul lo zhes smras so/_/des re zhig chang dag sta gon byas pa dang /_ji tsam na sbom dga' mo 
[\[183a.7\]]bsod snyoms kyi phyir rgyu zhing de'i khyim zhig tu zhugs te/_mtshan [{]bzangs [,]bzang [}]ma bsod snyoms byin cig_/khyim bdag gi chung ma de yang yang dang yang du chang dag lta ste brel nas smras pa/_'phags ma ji bzhud cig_/bdag ni sems khong du chud cing mchis te/_bsod snyoms lta ga 
[\[183b\]]
[\[183b.1\]]la zhig su yang mi 'bul to/_/des smras pa/_ci 'di skad zer ba las ngas cung zad ma nyes sam/_des 'di ltar rgyas par bshad pa dang /_sbom dga' mos smras pa/_mtshan [{]bzangs [,]bzang [}]ma de lta na ci'i phyir slar mi bcos/_des smras pa/_'phags ma bdag ni ma 'tshal na mkhyen 
[\[183b.2\]]pa lta mchis sam/_sbom dga' mos smras pa/_mtshan [{]bzangs [,]bzang [}]ma shes te de'i dus las 'das pas bzo'i gnas dang las kyi gnas gang yin pa nges par ngas mi shes pa med do/_/'phags ma slar bcos te stsal bar ci gnang des smras pa/_mtshan [{]bzangs [,]bzang [}]ma ngas slar bcos 
[\[183b.3\]]na gal te bza' ba'i rin sbyin nam/_des smras pa/_'phags ma legs par dbul lo/_/shin tu dbul gyis slar chos shig_/sbom dga' mos smras pa/_khyer te shog blta'o/_/des chang gi rdza ma dag bstan pa dang /_sbom dga' mos 'di ji ltar ma rung /_chang rdza dag la 
[\[183b.4\]]phan tshun brtags nas dro ba las ma rung bar mthong nas des skar khung dag phye nas chang rdza'i 'og tu bye ma mang du bting ste/_ngos la chus btab nas nya lcibs kyis kun du dkris te des bsil yab dag blangs nas g.yab par brtsams pa dang /_bsil ba'i khyad par gyi sbyor bas chang slar 
[\[183b.5\]]rung bar gyur to/_/bag ma len pa yang nye nas grogs po dang /_mdza' bshes dang /_nye du dang /_skye bo dag 'dus pa dang /_chang 'tshong ma de yang chang dag sta gon byas te/_'dug nas gang gi tshe sbron pa gang dag 'ongs na sbyin no snyam pa dang /_khyim bdag des kyang chang 
[\[183b.6\]]de nyid kyis bag ma gtang ba grub par byas so/_/de nas chang 'tshong ba de 'ongs nas smras pa/_khyim bdag chang longs shig_/des smras pa/_shes ldan chog ste chang de nyid slar bcos nas chang de nyid kyis bag ma gtang ba grub par byas so/_/smras pa/_khyim bdag de ni der 
[\[183b.7\]]zad na de slar sus bcos zhes dris so/_/des de 'phags ma sbom dga' mos slar bcos te/_de nged la phan 'dogs pa'o zhes bshad pa dang /_dge sbyong shAkya'i bu'i dge slong ma rnams ni tshig pa'o/_/tshangs par spyod pa tshig pa ste/_gang gi phyir da ltar gzhan gyi 
[\[184a\]]
[\[184a.1\]]'tsho ba 'phrog pa'o zhes 'phya bar byed/_smod par byed/_kha zer bar byed pa'i skabs de dge slong rnams kyis thos te bcom ldan 'das la gsol to/_/bcom ldan 'das kyis dgongs pa/_dge slong ma sbom dga' mo'i spyod pa ni dge sbyong gi tshul ma 
[\[184a.2\]]yin pa byed do/_/de lta bas na dge slong mas chang gi las mi bya'o snyam du mkhyen nas bka' stsal pa/_dge slong dag dge slong ma sbom dga' mo'i spyod pa ni dge sbyong gi tshul ma yin te/_de lta bas na dge slong ma dag gis chang gi las mi bya'o/_/dge slong mas chang gi las 
[\[184a.3\]]byed na ltung ba sbom por 'gyur ro/_/gleng gzhi ni mnyan yod na'o/_/mnyan yod na khyim bdag sbyin pa la dga' ba zhig gnas pa de dus gzhan zhig na nad kyis thebs par gyur te/_de'i lus kyi tshe yongs su 'chad cing ji ltar bdag ni 'chi'o snyam ste/_des gang cung zad 
[\[184a.4\]]bdag dbang zhing khyim na yod pa de thams cad dge sbyong dang /_bram ze dang /_gzhan yang grogs po dang /_mdza' bshes dang /_nye du dag la byin te/_khyim gcig pu lus pa sbom dga' mos thos nas de rings par song ste brgyugs nas der 'ongs te phyin pa dang /_des khyim 
[\[184a.5\]]bdag la khyim bdag bud med ni rnyed pa nyung ba'o zhes mtshan ma zhig nye bar bstan pa dang /_khyim bdag des kyang rig nas smras pa/_'phags ma khyod 'phyi ste 'ongs pas gang cung zad ci yod pa de thams cad ngas byin te/_khyim gcig pu las ma lus par cung zad sbyin du yang med 
[\[184a.6\]]do/_/des smras pa/_khyim bdag glang po che'i sna ltar 'phang bstod de/_khyod kyi drung du 'ongs na ji ltar re thag chad de 'gro/_des smras pa/_'phags ma khyim gcig pu las ma lus zhes ma smras sam/_gal te de bzhed na khyim de snoms shig_/des smras pa/_khyim bdag 
[\[184a.7\]]de bzhin du blang bar bya'o/_/nad med par gyur cig ces smras nas byung ste song ngo /_/ji tsam dus gzhan zhig na khyim bdag de dus las 'das te de'i nye du dag gis ras sngon po dang /_ser po dang /_dmar po dang /_dkar po dag gis khyogs brgyan nas dur khrod du khyer te song 
[\[184b\]]
[\[184b.1\]]ngo /_/ji ltar khyim bdag de dus las 'das pa sbom dga' mos thos nas de rings pa rings par 'ongs te des de'i khyim du sgo bcad nas rgyas btab ste/_de phyogs gcig tu gnas te 'dug go/_/ji tsam na de dag gis bsregs te 'ongs nas de dag gis smras pa/_khyim 'di 
[\[184b.2\]]sus rgyas btab/_sbom dga' mos smras pa/_gang dbang ba des rgyas btab bo/_/de dag gis smras pa su la byin des smras pa/_sbom dga' mo bdag la'o/_/de dag gis smras pa/_'phags ma gal te de lta na 'on kyang gla dbul gyis 'jug go/_/des smras pa/_sbyin nam 
[\[184b.3\]]sbyin no zhes rgya bcag ste de dag zhugs so/_/zhugs te 'khod pa dang /_der bram ze dang khyim bdag dag 'ongs te de dag tu 'dus nas dge sbyong shAkya'i bu'i dge slong rnams ni tshig pa'o/_/tshangs par spyod pa ni tshig pa'o/_/gang gi phyir da ltar khyim glar gtong zhing len pa'o 
[\[184b.4\]]zhes 'phya bar byed smod par byed/_kha zer bar byed pa'i skabs de dge slong dag gis thos te/_bcom ldan 'das la gsol pa dang /_bcom ldan 'das kyis bka' stsal pa/_dge slong dag bram ze dang khyim bdag rnams 'phya ba gzhir gyur gyis/_de lta bas na dge 
[\[184b.5\]]slong ma rnams kyis khyim glar gtang zhing blang bar mi bya'o/_/dge slong mas khyim glar gtong zhing len na 'gal tshabs can du 'gyur ro/_/mnyan yod na tshong pa sbyin pa la dga' ba gzhan zhig gnas pa de dus gzhan zhig na nad kyis thebs par gyur te/_de'i lus kyi tshe 
[\[184b.6\]]yongs su 'chad cing ji ltar bdag ni 'chi'o snyam ste/_des gang cung zad dbang zhing khyim na yod pa de thams cad dge sbyong dang /_bram ze dang /_gzhan yang grogs po dang /_mdza' bshes dang /_nye du dag la byin te/_tshong khang gcig pu lus pa sbom dga' mos thos 
[\[184b.7\]]nas de rings pa rings par song ste rgyu zhing der 'ongs te son nas tshong pa de la sbyin bdag bud med ni rnyed pa nyung ba'o zhes mtshan ma zhig nye bar bstan pa dang /_khyim bdag des kyang rig nas smras pa/_'phags ma khyod 'phyis te 'ongs pas gang cung zad ci yod pa de thams 
[\[185a\]]
[\[185a.1\]]cad ngas byin te/_tshong khang gcig pu las ma lus pas cung zad kyang sbyin du med do/_/des smras pa/_sbyin bdag glang po che'i sna ltar 'phang bstod de khyod kyi drung du 'ongs na ji ltar re thag chad de 'gro/_des smras pa/_'phags ma tshong khang gcig pu las 
[\[185a.2\]]ma lus so zhes ma smras sam/_gal te de bzhed na khyim de snoms shig_/des smras pa khyim bdag de bzhin du blang bar bya'o/_/nad med par gyur cig ces smras nas byung ste song ngo /_/ji tsam dus gzhan zhig na khyim bdag de dus las 'das te/_de'i nye du rnams kyis 
[\[185a.3\]]ras sngon po dang /_ser po dang /_dmar po dang /_dkar po dag gis kyang khyogs brgyan te dur khrod du khyer ro/_/sbom dga' mos khyim bdag de ji ltar dus las 'das pa thos nas de rings pa rings par song ste/_des de'i tshong khang gi sgo bcad de rgyas btab nas/_de nas 
[\[185a.4\]]phyogs gcig tu song ste 'dug go/_/ji tsam na de dag gis bsregs te slar log nas grogs po dang mdza' bshes dang nye du dag lhan cig mya ngan sangs nas cung zad cig 'dug pa dang /_skyes bu gzhan zhig tshong 'dus su 'gro bar byas te de khyim du phyin nas/_des de dag 
[\[185a.5\]]la tshong khang ni sbom dga' mos rgyas btab po zhes smras pa dang /_de dag gis thos nas rings pa rings par song ste smras pa/_tshong khang 'di sus rgyas btab/_sbom dga' mos smras pa/_gang la byin pa des rgyas btab bo/_/de dag gis smras pa/_su la byin/_des 
[\[185a.6\]]smras pa/_sbom dga' mo bdag la'o/_/de dag gis smras pa/_'phags ma gal te de lta na 'on kyang gla dbul gyis bdag cag gi zong dgram mo/_/des smras pa/_sbyin nam/_sbyin no zhes de dag gis rgya bcag ste/_der de bkram mo/_/de dag tu bram ze dang khyim bdag 
[\[185a.7\]]dag nye bar lhags te 'dug nas dge sbyong shAkya'i bu'i dge slong rnams ni tshig pa'o/_/tshangs par spyod pa tshig pa ste/_gang gi phyir da ltar tshong khang glar gtong zhing len to zhes de dag 'phya bar byed smod par byed/_kha zer bar byed pa'i skabs de dge slong dag gis 
[\[185b\]]
[\[185b.1\]]thos te bcom ldan 'das la gsol pa dang /_bcom ldan 'das kyis bka' stsal pa/_dge slong dag bram ze dang /_khyim bdag rnams 'phya ba'i gzhir gyur gyis/_de lta bas na dge slong ma rnams kyis tshong khang glar gtong zhing blang bar mi bya'o/_/dge slong mas 
[\[185b.2\]]tshong khang glar gtong zhing len na 'gal tshabs can du 'gyur ro/_/gleng gzhi ni mnyan yod na'o/_/sbom dga' mo snga dro sham thabs bgos chos gos dang lhung bzed thogs te mnyan yod du bsod snyoms kyi phyir zhugs pa dang /_ltas ma mo zhig dril bu thogs te 'gro ba des 
[\[185b.3\]]mthong ste/_des bsams pa thabs de ni bzang po zhig ste/_bdag gis kyang bya'o snyam nas/_des dril bu nye bar bsgrubs te/_de nas phyi de nyin par dril bu khyer te/_mnyan yod du zhugs nas/_khye'u dang bu mo khrus bya bar brtsams nas/_bdug spos la bsnams shing dril 
[\[185b.4\]]bu dkrol nas lung bstan to/_/des gang dang gang gi khye'u dang bu mo khrus byas pa de gnas babs su bde legs su gyur cing des lung bstan pa yang de bzhin gyur to/_/sbom dga' mo la mnyan yod na rgyas par dngos grub thob par gyur to zhes gang dang gang du ltas ma mo dgos 
[\[185b.5\]]par gyur pa dang /_sbom dga' mo de'i drung du 'ongs te 'dri zhing ltas ma mo la su yang mi 'dri nas/_de ched du bram ze dang khyim bdag gi drung du nye bar song ste smras pa/_gtor ma dang lung bstan par bya'o zhes gang dang gang gi khyim du nye bar song ba dang /_de dang de dag gis 
[\[185b.6\]]smras pa bdag cag gi gtor ma dang lung bstan pa byas zin no/_/sus lung bstan de dag gis 'phags ma sbom dga' mos so zhes smras pa dang /_dge sbyong shAkya'i bu'i dge sbyong rnams ni tshig pa'o/_/tshangs par spyod pa ni tshig pa ste/_gang gi phyir da ltar gzhan dag gi 
[\[185b.7\]]'tsho ba 'phrog pa'o zhes 'phya bar byed/_smod par byed/_kha zer bar byed pa'i skabs de dge slong de dag gis thos te/_bcom ldan 'das la gsol pa dang /_bcom ldan 'das kyis dgongs pa nyes dmigs gang yin pa ni dge slong mas lha'i gzugs bcangs pa las gyur te/_
[\[186a\]]
[\[186a.1\]]de lta bas na dge slong mas lha'i gzugs 'chang bar mi bya bar mkhyen nas bka' stsal pa/_dge slong dag ltas ma mo de dag 'phya ba'i gzhi ni sbom dga' mo'i tshul bzhin ma yin pa'i spyod pa ste/_nyes dmigs gang yin pa ni dge slong mas lha'i gzugs 'chang 
[\[186a.2\]]ba yin pas de lta bas na dge slong ma rnams kyis lha'i gzugs bcang bar mi bya'o/_/dge slong mas lha'i gzugs bcangs na 'gal tshabs can du 'gyur ro//_//sdom ni/_bud med chu 'gram phye mas min/_/rgyun las btsal bar mi bya dang /_/lhung bzed lhan pa gnyis pa 
[\[186a.3\]]dang /_/mching bu'i snod ni mi bcang ngo /_/sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/mnyan yod na bud med gcig chu bo a dzi ra ba ti'i bud med kyi khrus sa'i 'gram na skra 'chad cing 'dug pa 
[\[186a.4\]]dang ji tsam na sbom dga' mo khrus byed par 'dod de/_khrus kyi phye ma khyer nas chu bo a dzi ra ba tir song ngo /_/des bud med de skra 'chad pa rgyang ma nas mthong ste/_mthong nas kyang phrag dog gi kun nas dkris pas dkris te bsams pa/_'di ltar bu zan mo'i bu mos bdag 
[\[186a.5\]]la 'gran te skra 'chad cing 'dug pa ji ltar sems/_ci sbom dga' mo sngon skra yod ma myong ngam/_de mi dga' bar 'gyur ba dang /_de bzhin du phyis kyang bdag mthong na skras 'gran par mi 'gyur bar bya'o snyam ste/_des de'i phyi bzhin du song ste skyu ru ra'i phye mas skra la gtor 
[\[186a.6\]]to/_/des smras pa/_'phags ma bdag gis khyod la nyes pa ci zhig byas na khrus byas zin pa la skyu ru ra'i phye mas mgo la gtor/_bu zan ma ci mi shes sam/_sbom dga' mo la ci de 'dra ba'i skra yod sngon ma myong ngam/_de lta bas na khyod la gtse'o/_/khyod song la 
[\[186a.7\]]khrus byos/_ci ngas khyod kyi skra la mi gtsang ba sna tshogs kyis ma rungs par byas sam/_de 'phya bar brtsams pa'i skabs de dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag bud med dag 'phya ba'i 
[\[186b\]]
[\[186b.1\]]gzhir gyur gyis/_de bas na dge slong ma rnams kyis bud med khrus byas zin pa la yang khrus kyi phye ma mgo la gtor bar mi bya'o/_/dge slong mas bud med khrus byas pa la yang khrus kyi phye ma mgo la gtor na 'gal tshabs can du 'gyur ro/_/gleng gzhi ni mnyan yod na'o/_/
[\[186b.2\]]sbom dga' mo khrus bya bar 'dod de dge slong ma dag dang lhan cig a dzi ra ba tir song nas de dag der chu'i bzlog phyogs su 'dug ste/_reg pas dga' bar byed do/_/de dag la dge slong ma rnams kyis smras pa/_'phags ma dag ci byed/_de dag gis smras pa/_che zhe reg 
[\[186b.3\]]pas dga' bar byed do/_/de dag gis smras pa/_'phags ma dag chu'i bzlog phyogs su 'dug ste reg pas dga' bar byar rung ngam/_de dag gis smras pa/_legs par rung ngo /_/shin tu rung ngo /_/sus ma gnang gang du ma gnang zhes pa de'i skabs de dge slong 
[\[186b.4\]]ma rnams kyis dge slong dag la smras so/_/dge slong rnams kyis bcom ldan 'das la'o/_/bcom ldan 'das kyis bka' stsal pa/_dge slong dag dge slong ma rnams 'phya ba'i gzhir gyur gyis/_de lta bas na dge slong ma rnams kyis chu'i bzlog phyogs su 'dug 
[\[186b.5\]]ste reg pas dga' bar mi bya'o/_/dge slong mas chu'i bzlog phyogs su 'dug ste reg pas dga' bar byed na ltung ba sbom por 'gyur ro/_/gleng gzhi ni mnyan yod na'o/_/dge slong ma rnams kyis lhung bzed gar bab bab tu bzhag pa dang /_de sril gyis kyang zos bong 
[\[186b.6\]]ba dang /_dbyug pa dag lhung bas kyang phog go zhes pa de'i skabs dge slong ma rnams kyis dge slong rnams la smras so/_dge slong rnams kyis bcom ldan 'das la'o/_/bcom ldan 'das kyis bka' stsal pa/_dge slong dag dge slong ma rnams 'phya ba'i gzhir gyur 
[\[186b.7\]]gyis/_de lta bas na dge slong ma rnams kyis lhung bzed gar bab bab tu gzhag par mi bya'o/_/'on kyang lhung bzed zha nye'i dbyar 'dab kyis glan par bya'o/_/bcom ldan 'das kyis lhung bzed zha nye'i dbyar 'dab kyis glan par bya'o zhes gsungs pa dang /_de dag 
[\[187a\]]
[\[187a.1\]]gis lhung bzed thams cad zha nyes dkris pa bram ze dang /_khyim bdag gis mthong ste/_e ma'o 'phags ma dag 'di ci yin zhes dris pa dang /_de dag gis smras pa/_shes ldan dag bcom ldan 'das kyis rjes su gnang ngo /_/de dag gis 
[\[187a.2\]]smras pa/_'phags ma e ma'o bcom ldan 'das kyis lhung bzed thams cad zha nyes g.yogs shig ces de skad gsung ngam byung rgyal du ma zer/_dge sbyong khyed cag 'dod pa'i yon tan la chags sam ci zhes byas pa dang /_de dag spobs pa med de cang mi smra 
[\[187a.3\]]bar 'dug pa de'i skabs dge slong rnams kyis thos te/_bcom ldan 'das la gsol pa dang /_bcom ldan 'das kyis bka' stsal pa/_dge slong dag bram ze dang /_khyim bdag dag 'phya ba'i gzhir gyur gyis/_de lta bas na de bzhin du lhung bzed thams 
[\[187a.4\]]cad zha nyes dkri bar mi bya'o/_/'on kyang zhabs nyi tshe zha nyes de bzhin du dkri bar bya'o zhes pa dang /_de dag gis ri'i rtse mo 'dra ba dang /_ra ba'i cog 'dra bas dkris pa dang /_bcom ldan 'das kyis bka' stsal pa/_lhung bzed kyi zhabs la lhan 
[\[187a.5\]]pa gnyis te byang chub shing gi lo ma 'dra bar bya ba dang /_lag mthil 'dra ba'i lo mas dkri bar bya'o/_/gleng gzhi ni mnyan yod na'o/_/sbom dga' mo la mching bu'i bum bu zhig yod do/_/ji tsam na bud med gzhan zhig gi mag pa zhig 'ongs pa dang /_de sbom 
[\[187a.6\]]dga' mo'i drung du nye bar song ste smras pa/_'phags ma mching bu'i bum bu re zhig cung zad cig g.yar ro/_/des smras pa/_des ci bya/_des 'phags ma bdag gi mag pa zhig mchis te de'i btung ba'i snod ma mchis so zhes smras nas/_des de la byin 
[\[187a.7\]]pa dang /_bag med pas chag go/_/ji tsam dus gzhan zhig na sbom dga' mos blang bar brtsams pa dang /_des smras pa/_'phags ma de bag dang ma ldan te chag par gyur gyis rin dbul lo/_/sbom dga' mos smras pa/_phu nu mo nga la rin mi dgos 
[\[187b\]]
[\[187b.1\]]kyis de nyid byin cig_/des smras pa/_'phags ma gzhan zhig bgyis la dbul lo/_/des smras pa/_de nyid byin cig ces byas pa dang /_de dag phan tshun rtsod par gyur te/_de'i skabs dge slong dag gis thos nas bcom ldan 'das la gsol pa dang /_bcom 
[\[187b.2\]]ldan 'das kyis dgongs pa nyes dmigs gang yin pa de dge slong mas mching bu'i bum bu bcangs pa yin te/_de lta bas na dge slong ma dag gis mching bu'i bum bu bcang bar mi bya bar mkhyen nas bka' stsal pa/_dge slong dag mching bu'i bum bu'i rgyus sbom 
[\[187b.3\]]dga' mo 'thab mo byed par gyur gyis de lta bas na dge slong ma rnams kyis mching bu'i bum bu bcang bar mi bya'o/_/dge slong mas mching bu'i bum bu bcangs na 'gal tshabs can du 'gyur ro//_//sdom ni/_bud med gar dang brel ba dang /_/gnas brtan 
[\[187b.4\]]gyis kyang chos bshad dang /_/yang na gzhan la gsol ba gdab/_/bzhi po dag ni bskor bar bya'o/_/sangs rgyas bcom ldan 'das mnyan yod na rgyal byed kyi tshal mgon med zas sbyin gyi kun dga' ra ba na bzhugs so/_/mnyan yod na khyim bdag phyug 
[\[187b.5\]]pa/_nor mang ba/_longs spyod che ba zhig gnas pa de'i mna' ma la khye'u zhig btsas par gyur to/_/de btsas pa la lta bar yid dga' nas nye du dang /_gnyen 'dab dang /_skye bo dag 'ongs te mtshan thog thag gar byas so/_/de nas khyim bdag de 'khor gyi skye 
[\[187b.6\]]bo dang ring zhig rtses nas nam nangs pa dang /_gnyid log par gyur to/_/de'i chung ma yang gnyid kyis myos par gyur nas de'i rmi lam na bdag dang khyo lhan nyal bar rmis shing de'i mi gtsang ba yang byung /_de'i gos dang /_de'i smad g.yogs kyang snyil nas sa la lhung 
[\[187b.7\]]zhing 'dug pa dang /_bsod snyoms pa zhig gnam babs su nang par sngar langs te bsod snyoms la rgyu zhing khyim der song ba dang de'i khyim sgo mang po zhig ste/_de'i sgo dang por song ste bltas na stong /_de bzhin du gnyis pa dang /_gsum par song na yang de 
[\[188a\]]
[\[188a.1\]]yang stong ste/_ji tsam bzhi par song ste bltas pa dang /_khyim bdag de'i chung ma de bzhin du tshul mi sdug par 'dug ste/_de skrag nas mod la 'bros par brtsams pa dang /_de'i dran pa nyams par gyur pas de gar 'gro cha med de ji tsam phan 
[\[188a.2\]]tshun song ba dang /_khyim bdag de'i mal khang du song ngo /_/de mal la rdeg 'chos pa dang /_khyim bdag de sad de bsod snyoms pa zhig mthong nas/_des dge slong khyod gang nas 'dir 'ongs zhes dris pa dang /_bsod snyoms pa de 'dar zhing spa gong nas lan sbyin yang 
[\[188a.3\]]ma nus so/_/ji tsam na khyim bdag mal khang nas byung nas chung ma tshul mi sdug pa mthong ste/_des bsams pa/_ma la dge slong mi srun pa 'dis bdag gi chung ma la yongs su spyad do snyam ste/_des lus la bye brag med par ltag dbyug dang /_thal lcag dang /_rdog 
[\[188a.4\]]pa dang khu tshur dag gi sbyor bas rdeg pa la zhugs pa'i sgra ca cos de'i chung ma sad de/_des smras pa/_rje'i sras ci'i slad du dge slong 'di de bzhin du brdegs/_des smras pa/_khyod gnyid kyis log ste myos pa la mgo reg mi srun pa 'dis yongs su spyad do/_/des 
[\[188a.5\]]smras pa/_rje'i sras sdig pa zhi bar gyur cig_/rab tu byung ba 'dis 'di lta bu'i las ma bgyis mod kyi gnyid kyis log ste myos pa'i rmi lam 'di lta bu zhig rmis te/_khyod dang bdag gnyis yongs su spyod cing smad g.yogs kyang kun du snyil nas sa la lhung ste/_rab 
[\[188a.6\]]tu byung ba 'dis ma nongs kyis thong zhig_/des de'i mgo dang /_lhung bzed kyang bcag_/chos gos kyang dral nas/_de de bzhin du tshul mi sdug par mig mchi mas gang zhing rang gi las la dmigs nas rgyal byed kyi tshal du song ba dang /_de dge slong dag gis mthong ste/_tshe 
[\[188a.7\]]dang ldan pa ci 'di 'dra ba'i gnas skabs su sus bzhag ces dris pa dang /_des ji ltar gyur pa rgyas par smras pa dang /_de'i skabs dge slong dag gis bcom ldan 'das la gsol to/_/bcom ldan 'das kyis dgongs pa nyes dmigs gang yin pa ni dge slong dag 
[\[188b\]]
[\[188b.1\]]gis khyim gyi sgo mang por bab bab tu 'gro ba yin te/_de lta bas na dge slong dag gis khyim gyi sgo mang por bab bab tu 'gro bar mi bya bar mkhyen nas bka' stsal pa/_dge slong dag de lta bas na de'i phyir dge slong dag gis khyim gyi sgo mang por bab bab tu 'gro bar mi bya'o/_/
[\[188b.2\]]'on kyang sngar khyim gzhan du song ste/_phyis khyim gyi sgo mang por phye dang tshod ma dag sngar mtshan mar sgo drung du bzhag ste 'jug par bya'o/_/bcom ldan 'das kyis phye dang tshod ma sgo drung du mtshan mar bzhag ste khyim gyi sgo mang por 'gro bar bya'o/_/zhes gsungs pa 
[\[188b.3\]]dang /_dge slong dag gis sgo drung du mtshan ma bzhag ste ma sbran par song ba dang /_skyes pa bud med yid gcugs pa dag smad g.yogs dang /_stod g.yogs dag la shig dang /_ma kun dag thu/_lus ngag 'phyi zhing 'dug pa'i bud med kyis de mthong ste brtags 
[\[188b.4\]]nas/_shin tu sgren mo dang sgren char du gyur te/_de dag 'phya ba'i skabs de dge slong dag gis thos nas/_bcom ldan 'das la gsol pa dang /_bcom ldan 'das kyis bka' stsal pa/_dge slong dag bud med rnams 'phya ba'i gzhir gyur gyis de lta bas na dge 
[\[188b.5\]]slong rnams kyis de bzhin du glo bur du 'gro bar mi bya'o/_/'on kyang sgra byas te nang du 'gro bar bya'o/_/bcom ldan 'das kyis sgra byas te 'gro bar bya'o zhes gsungs pa dang /_de dag gis a la la zhes byas nas song ba dang /_nang mi dag gis smras pa/_
[\[188b.6\]]'phags pa khyed cag ci khye'u byis pa bzhin du a la la zhes zer zhing 'ong ngam/_de dag gis smras pa/_sring mo bcom ldan 'das kyis sgra byos la song shig ces bka' stsal te/_nged tshig smras nas 'ong ngo /_/de dag gis smras pa/_'phags pa khyed sgra'i thabs 
[\[188b.7\]]gzhan med dam ci na khyed cag de bzhin du 'ong /_de dag spobs pa med de cang mi smra bar 'dug pa dang /_de'i skabs de dge slong dag gis thos te/_bcom ldan 'das la gsol pa dang /_bcom ldan 'das kyis bka' stsal pa/_dge slong dag gis a la la zhes 
[\[189a\]]
[\[189a.1\]]zer zhing khyim du 'gro bar mi bya'i 'on kyang sgra gzhan bya'o/_/bcom ldan 'das kyis sgra gzhan bya'o zhes gsungs pa dang /_de dag 'gro ba'i tshe sgo 'phar la brdungs pa dang /_nang mi dag gis smras pa/_'phags pa ji ste sgo 'phar la rdeg_/
[\[189a.2\]]de dag gis smras pa sgra byed do/_/ci khyed cag gis sgo 'phar bcag gam zhes pa dang /_de dag spobs pa med de cang mi smra bar 'dug pa dang /_de'i skabs dge slong dag gis thos te/_bcom ldan 'das la gsol pa dang /_bcom ldan 'das kyis bka' stsal pa/_
[\[189a.3\]]sgo 'phar la brdeg par mi bya'o/_'on kyang dbyug pas sgra dbyung bar bya'o/_/dge slong dag gis sgra dbyung ba'i dbyug pa de ci 'dra ma shes nas/_bcom ldan 'das kyis bka' stsal pa/_'khar gsil bcang bar bya ste/_des sgra byas nas 'jug par bya'o/_/bcom ldan 
[\[189a.4\]]'das kyis 'khar gsil gyis sgra byas te 'jug par bya'o zhes gsungs nas dge slong dag gis 'khar gsil gyis sgra byas nas song ba dang /_de dag la khyi dag gis gnod pa byas pa dang /_kha cig gis ma brtags par 'khar gsil mang du brdegs pa dang /_bcom ldan 'das 
[\[189a.5\]]kyis bka' stsal pa/_de la 'khar gsil gyis brdeg par mi bya mod kyi bsdigs par ni bya'o/_/khyi kha cig la bsdigs pa dang slar shin tu za bar gyur te/_bcom ldan 'das kyis bka' stsal pa/_de la bsod snyoms las kham gcig tsam sbyin par bya'o/_/ma dad pa 
[\[189a.6\]]gzhan zhig gi khyim du de dag song nas dge slong dag gis 'khar gsil dkrol ba dang mi dga' bar gyur to/_/sus kyang ma dris so/_/bcom ldan 'das kyis bka' stsal pa/_yang dang yang du dkrol bar mi bya ste/_'on kyang lan gnyis sam gsum dkrol bar bya'o/_/
[\[189a.7\]]gleng gzhi ni mnyan yod na'o/_/mnyan yod na khyim bdag gzhan zhig 'dug pa de'i khyim du sangs rgyas la sogs pa dge slong gi dge 'dun gdugs tshod la spyan drangs pa dang dge slong gi dge 'dun ni dong ngo /_/bcom ldan 'das ni rdzas kyis bsgrubs pa na bzhugs shing 
[\[189b\]]
[\[189b.1\]]bsod snyoms kyang len to/_/rgyu rnam pa lngas sangs rgyas bcom ldan 'das rnams rdzas kyis bsgrubs pa na bzhugs shing bsod snyoms kyang len to/_/rnam pa lnga gang zhe na/_nang du yang dag 'jog par bzhed pa dang /_lha rnams la chos 'chad par bzhed pa dang /_
[\[189b.2\]]nad pa rnams la gzigs par bzhed pa dang /_mal stan rnams brtag par bzhed pa dang /_nyan thos rnams 'dul ba la bslab pa'i gzhi bca' bar bzhed pa yin te/_'di'i skabs su bcom ldan 'das kyis nyan thos rnams 'dul ba la bslab pa'i gzhi bca' bar 
[\[189b.3\]]bzhed de rdzas kyis bsgrubs pa na bzhugs shing bsod snyoms kyang len to/_/khyim bdag des lo ma'i bkad sa zhig byas te/_de'i 'og tu dge slong gi dge 'dun bzhugs pa dang lhas char dbab par brtsams so/_/dgun gyi dus zhig tu bab ste/_khyim bdag des 
[\[189b.4\]]dge slong gi dge 'dun la thug pa dang /_khur ba dang /_'bras khur dang /_la phug dag brims pa dang /_de la dge slong kha cig ni thug pa 'thung ba na hub hub ces sgra byed do/_/kha cig ni 'bras khur za ba na khrum khrum zhes sgra byed do/_/kha cig la phug za ba na 
[\[189b.5\]]sol sol zhes sgra byed do/_/thigs pa bkad sar zags te sgra thigs thigs zhes zer ro/_/dge slong bum par chu 'thung na sgra blug blug ces zer ba dang /_de la rol mo mkhan las rab tu byung ba zhig dran pa nye bar mi 'jog ste sngon byas pa rjes su dran nas rnam par rtog 
[\[189b.6\]]pa'i dbang rgyas te/_kun tu rtog pa'i shugs kyis langs te sgra grag pa de dang mthun par sbyar nas gar byas te/_btsun pa sol sol/_btsun pa khrum khrum/_btsun pa chom chom/_btsun pa balcag balcag_/btsun pa blug blug ces zer te/_de la dge 
[\[189b.7\]]slong gang dran pa nye bar ma bzhag pa de la yid dga' bar gyur te dgod do/_/dran pa nye bar bzhag pa de dag ni spyod lam las ma 'khrugs te de nyid na 'dug go/_/zhal ta ba kha cig ni gad mo dgod par rtsom mo/_/kha cig ni 'phya bar gyur to/_/khyim bdag kyang 
[\[190a\]]
[\[190a.1\]]ma dad par gyur to/_/de nas bsod snyoms len pa'i dge slong yang ma dad pa skyes par gyur to/_/bsod snyoms blangs nas/_bcom ldan 'das gang na ba der song ste phyin nas bsod snyoms phyogs gcig tu bzhag ste/_bcom ldan 'das 
[\[190a.2\]]kyi zhabs gnyis la mgo bos phyag 'tshal te phyogs gcig tu 'dug go/_/chos nyid kyis sangs rgyas bcom ldan 'das rnams ni bsod snyoms len pa'i dge slong la yid rab tu dga' bas dga' bar bya ba'i gtam mdzad de/_ci dge slong gi dge 'dun dag kha zas 
[\[190a.3\]]bsod pas tshim par byas sam/_zhes rab tu dga' ba'i gtam mdzad de bcom ldan 'das kyis bsod snyoms len pa'i dge slong la dge slong dag kye ma dge slong gi dge 'dun rnams kha zas bsod pas tshim par gyur tam/_des gsol pa/_btsun pa de bzhin te/_
[\[190a.4\]]dge slong gi dge 'dun rnams kha zas bsod pas tshim mod kyi khyim bdag ni ma dad par gyur to/_/ci byas de dag gis ji ltar gyur pa rgyas par gsol pa dang /_de nas bcom ldan 'das kyis zas kyi bya ba mdzad nas gtsug lag khang gi phyi rol du zhabs bkrus te 
[\[190a.5\]]gtsug lag khang du gshegs nas nang du yang dag 'jog la bzhugs so/_/de nas bcom ldan 'das phyi dro nang du yang dag 'jog las bzhengs nas dge slong gi dge 'dun gyi mdun du gdan bshams pa la bzhugs so/_/bzhugs nas kyang dge slong de dag la 'di 
[\[190a.6\]]skad ces bka' stsal to/_/dge slong khyed rnams kyis ci las bsams te 'di lta bu byas/_de dag gis gsol pa/_btsun pa cung zad 'phya ba'i bsam pa dang /_cung zad dgod pa'i bsam par gyur to/_/de nas bcom ldan 'das kyis dge slong rnams la 'di 
[\[190a.7\]]skad ces bka' stsal to/_/dge slong gang 'di dgod pa'i bsam pas de bzhin du byas pa ni de la 'gal tshabs can du 'gyur ro/_/gal te 'phya bar bsams pa ni ltung ba med do/_/'on kyang dge slong dag nyes dmigs gang yin pa ni dge slong dag gis sgra dang 
[\[190b\]]
[\[190b.1\]]bcas te kha zas zos pa yin no/_/de lta bas na dge slong dag gis sgra dang bcas te kha zas bza' bar mi bya'o/_/dge slong gis sgra dang bcas te kha zas zos na 'gal tshabs can du 'gyur ro/_/bcom ldan 'das kyis dge slong rnams sgra dang bcas te kha zas bza' 
[\[190b.2\]]bar mi bya'o zhes gsungs pa dang /_bram ze dang /_khyim bdag dad pa can dag gis dge slong dag la rgyal mo ga gon dang /_'bras khur dang /_mar khur dang /_la phug dang /_bu ram shing dag phul ba dang /_dge slong dag the tshom skyes nas ma blangs so/_/de dag gis smras pa/_
[\[190b.3\]]'phags pa gal te sangs rgyas bcom ldan 'das 'jig rten du ma byung ba'i tshe ni bdag cag gi sbyin gnas mu stegs can lags na/_da ltar bcom ldan 'das 'jig rten du byung ste da ni khyed rnams sbyin gnas lags te/_gal te khyed rnams kyis ma blangs par gyur na bdag cag 
[\[190b.4\]]'jig rten pha rol gyi lam rgyags dang bral bar gyur la/_bcom ldan 'das kyis kyang dus su sbyin pa'i mdo las gang lo tog sar pa dang /_'bras bu sar pa gang yin pa de dag dus su dang por tshul khrims dang ldan pa la byin la/_de nas phyis bdag gir yongs su spyod cig 
[\[190b.5\]]ces gsungs te/_'di ni dus su sbyin pa yin pas de lta bas na rjes su thugs brtse bar dgongs te bzhes shig ces smras pa dang /_bcom ldan 'das kyis bka' stsal pa/_de lta bas na rjes su gnang ste/_byin pa long la 'bras khur ni 'bras can dang /_phye dang lhan cig 
[\[190b.6\]]gyis la bza' bar bya'o/_/la phug dang /_rgyal mo ga gon dang /_mar khur dag ni dum bu byas te bza' bar bya'o/_/gleng gzhi ni mnyan yod na'o/_/mnyan yod na khyim bdag gzhan zhig gis sangs rgyas la sogs pa dge slong gi dge 'dun khyim du gdugs tshod la spyan 
[\[190b.7\]]drangs so/_/der dge slong dag gzhan la ma bsdad par sde sder chad de 'ongs nas de dag gis smras pa/_khyim bdag bdag cag la brims shig bdag cag gis bza' bar bgyi'o/_/de dag gis zos nas song ba dang /_gzhan dang gzhan kyang de bzhin du gyur nas khyim bdag 
[\[191a\]]
[\[191a.1\]]de 'brim pas brel bar gyur te mi dga' ba skyes nas/_kye ma'o khyed cag thams cad lhan cig tshogs te brim par bya'o zhes smras pa de'i skabs dge slong dag gis thos te bcom ldan 'das la gsol pa dang /_bcom ldan 'das kyis bka' stsal 
[\[191a.2\]]pa/_de lta bas na dge slong dag khyim brel bar bza' bar mi bya ste sngar song ba de dag sgo drung du bsdad par bya zhing ji tsam thams cad tshogs te zhugs nas bza' bar bya'o/_/brel ba'i der zos na 'gal tshabs can du 'gyur ro/_/bcom ldan 'das kyis dge slong dag 
[\[191a.3\]]brel ba'i der bza' bar mi bya'o zhes gsungs pa dang /_dge slong gzhan zhig na bar gyur te/_de'i g.yog po zan nod du song ba dang /_ring zhig tu ma 'ongs te de 'gyod par gyur pa de'i skabs dge slong dag gis bcom ldan 'das la gsol pa dang /_bcom ldan 
[\[191a.4\]]'das kyis bka' stsal pa/_de lta bas na 'dug cing bsod snyoms za bar rjes su gnang ba rnam pa lnga ste/_glo bur du 'ongs pa dang /_'gro ba dang /_nad pa dang /_nad g.yog dang /_las byed pa dag ste/_de dag la sbyin no/_/gleng gzhi ni mnyan 
[\[191a.5\]]yod na'o/_/mnyan yod na khyim bdag phyug pa/_nor mang ba/_longs spyod che ba zhig gnas pa de dus gzhan zhig na sangs rgyas la mngon par dang /_chos dang dge 'dun la mngon par dad de/_des sangs rgyas la sogs pa dge slong gi dge 'dun khyim du gdugs 
[\[191a.6\]]tshod la spyan drangs pa dang /_dge slong gi dge 'dun ni dong ngo /_/sangs rgyas bcom ldan 'das ni rdzas kyis bsgrubs pa na bzhugs te bsod snyoms kyang len to/_/rgyu rnam pa lngas sangs rgyas bcom ldan 'das rnams rdzas kyis bsgrubs pa na bzhugs shing bsod snyoms 
[\[191a.7\]]kyang len to zhes bya ba nas/_'di'i skabs su bcom ldan 'das kyis nyan thos rnams 'dul ba la bslab pa'i gzhi bca' bar bzhed de rdzas kyis bsgrubs pa na bzhugs shing bsod snyoms kyang len to zhes bya ba gong ma bzhin no/_/dge slong de dag zas zos nas de bzhin 
[\[191b\]]
[\[191b.1\]]du dong ba dang /_khyim bdag de chos nyan par 'dod de bltas pa dang /_dge slong dag gcig kyang med de de 'phya bar gyur pa de'i skabs dge slong dag gis thos te/_bcom ldan 'das la gsol pa dang /_bcom ldan 'das kyis bka' stsal pa/_dge slong dag 
[\[191b.2\]]khyim bdag de 'phya ba'i gzhir gyur gyis/_de lta bas na dge slong gis zan zos nas de bzhin du 'gro bar mi bya ste/_sbyin bdag chos 'dod pa la bshad par bya'o/_/ma bshad par song na 'gal tshabs can du 'gyur ro/_/bcom ldan 'das kyis sbyin bdag 
[\[191b.3\]]chos 'dod pa la bshad par bya'o zhes gsungs pa dang /_dge slong dag gis gang gis bshad pa ma shes nas/_bcom ldan 'das kyis bka' stsal pa/_dge 'dun gyi gnas brtan gyis bshad par bya'o/_/gal te des mi nus par gyur na gnas brtan gnyis 
[\[191b.4\]]pas so/_/des kyang ma nus na dge slong dag rim bzhin du bskor bar bya'o/_/yang na gzhan nus pa yod na de la gsol ba gdab par bya'o/_/gleng gzhi ni mnyan yod na'o/_/mnyan yod na khyim bdag phyug pa/_nor mang ba/_longs spyod che ba zhig gnas 
[\[191b.5\]]pa de yang dad pa can bsam pa bzang zhing dge ba zhig ste dus dus su rgyal byed kyi tshal du song ste sangs rgyas kyi gsung nyan to/_/des dus gzhan zhig na sangs rgyas la sogs pa dge slong gi dge 'dun khyim du gdugs tshod la spyan drangs pa dang dge slong gi dge 'dun ni dong 
[\[191b.6\]]ngo /_/bcom ldan 'das ni rdzas kyis bsgrubs pa na bzhugs shing bsod snyoms kyang len te rgyu rnam pa lngas zhes bya ba nas 'di'i skabs su sangs rgyas bcom ldan 'das rdzas kyis bsgrubs pa na bzhugs shing bsod snyoms kyang len to zhes bya ba gong ma bzhin no/_/bcom ldan 
[\[191b.7\]]'das kyis gal te sbyin bdag chos nyan par 'dod na de la bskos pa'i dge slong gis chos bshad par bya'o zhes gsungs pa dang /_dge slong dag gis dge slong bskos pa gcig pu bzhag ste/_dong ba dang khyim bdag de'i mdza' bo dang /_nye du dang /_gnyen 'dab 
[\[192a\]]
[\[192a.1\]]dbang che dbang che ba dag kyang zan la bos te de dag kyang chung ma dag dang lhan cig dge slong de bskor te 'dug nas 'phags pa chos bshad du gsol zhes smras pa dang /_des dbang che ba'i 'khor de dag 'dug pa mthong ste/_spa gong bar gyur nas cang mi 
[\[192a.2\]]smra bar 'dug pa dang /_khyim bdag des bsams pa/_bdag dang 'khor dbang che ba dag gis 'phags pa de spa gong bar gyur pa lta zhig ste/_bdag gis chos bshad par bya'o snyam nas/_'phags pa bcom ldan 'das kyis sbyin pas ni longs spyod chen por 'gyur 
[\[192a.3\]]tshul khrims kyis ni mtho ris su skye bar 'gyur ro/_/bsgom pas ni 'bral bar 'gyur ro zhes gsungs te/_chos ni 'di lags kyis bzhud cig ces smras pa dang /_de spobs pa med par gyur te cang mi smra bar song nas de gtsug lag khang du phyin pa dang /_dge 
[\[192a.4\]]slong rnams kyis dris pa/_tshe dang ldan pa khyod kyis sbyin bdag de la chos bshad dam des smras pa/_tshe dang ldan pa dag ji ltar bshad/_khyed rnams kyis bdag gcig pu bzhag ste/_khyim bdag de'i 'khor de dag mthong nas bdag gcig pu spa gong bar gyur 
[\[192a.5\]]te/_don du na de nyid kyis bdag la chos bshad do zhes de'i skabs dge slong dag gis bcom ldan 'das la gsol pa dang /_bcom ldan 'das kyis bka' stsal pa/_dge slong des ni bzang po zhig smras so/_/dge slong bskos par gyur pa de'i grogs dge slong bzhi 
[\[192a.6\]]bsko bar bya'o//_//'dul ba phran tshegs kyi gzhi/_bam po bzhi bcu rtsa lnga pa/_sdom ni/_brtags nas 'gro bar bya ba dang /_/bram ze'i rigs kyi dge slong dang /_/bzhi yis bri bar bya ba dang /_/so shing dag kyang bkru bar bya/_/sangs rgyas 
[\[192a.7\]]bcom ldan 'das rgyal po'i khab bya ka lan da ka gnas pa na bzhugs so/_/bcom ldan 'das kyis chos ston pa'i dge slong gi grogs dge slong bzhi bsko bar bya'o zhes gsungs pa dang /_dge slong dag gang du mgron du bos shing 'gro ba der chos ston pa'i dge slong 
[\[192b\]]
[\[192b.1\]]gsol ba btab ste/_grogs dge slong bzhi bskos pa dang /_de dag gis ma brtags par bshang ba dang /_gci ba dang /_rigs kyi khyim dag tu song ste/_de nyid nyes dmigs su gyur nas de'i skabs dge slong dag gis bcom ldan 'das la gsol to/_/
[\[192b.2\]]bcom ldan 'das kyis bka' stsal pa/_gang chos ston pa'i dge slong gi grogs su bskos pa de dag gis de la ma brtags par gzhan du 'dong bar mi bya'o/_/song na 'gal tshabs can du 'gyur ro/_/gleng gzhi ni mnyan yod na'o/_/mnyan yod na bram ze zhig 
[\[192b.3\]]gis des rigs mnyam pa las chung ma blangs te/_de de dang lhan cig rtse bar byed/_dga' bar byed/_dga' mgur spyod par byed do/_/de rtse bar byed/_dga' bar byed/_dga' mgur spyod par byed pa las chung ma sems can dang ldan par gyur to/_/de 
[\[192b.4\]]zla ba dgu nas bu khye'u zhig btsas so/_/de btsas nas btsas pa'i btsas ston rgya cher byas te rigs dang mthun par ming btags so/_/de dus gzhan zhig na legs par gsungs pa'i chos 'dul ba la rab tu byung ba dang /_de'i khams ma snyoms par na bar 
[\[192b.5\]]gyur te/_de sman pa'i drung du song nas smras pa/_bzhin [{]bzangs [,]bzang [}]bdag gi lus kyi gnas skabs 'di 'dra bar gyur na sman dpyad ston cig_/des smras pa/_'phags pa 'di dang 'di lta bu'i bska ba byos dang sos par 'gyur ro/_/de'i bska ba byas pa dang /_
[\[192b.6\]]ji tsam na lan gcig 'khrus nas des chu grang mos khrus byas pa dang chad do/_/sman pas smras pa/_'phags pa bska bas legs par gyur tam/_des smras pa/_bzhin [{]bzangs [,]bzang [}]ma legs te lan gcig kho na las ma 'khrus so/_/des smras pa/_
[\[192b.7\]]'phags pa khyod kyis chu grang mos khrus ma byas sam/_des smras pa/_bzhin [{]bzangs [,]bzang [}]ji ltar khyod kyis smras pa bzhin no/_/des smras pa/_'phags pa ma legs pa zhig byas te chu grang mos chad na ji ltar 'khru bar 'gyur/_de ni der zad kyis yang 'di ltar 
[\[193a\]]
[\[193a.1\]]bska ba de nyid byos la sngar khrus ma byed par 'khru ba mthar phyin nas khrus byos shig_/des smras pa/_bzhin [{]bzangs [,]bzang [}]bcom ldan 'das kyis ma gnang ngo /_/des smras pa/_'phags pa de lta na bska ba'i cho ga ngas ji ltar bya zhes 
[\[193a.2\]]pa de'i skabs dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_de lta bas na rjes su gnang ste/_phyi ba dag gzhag par bya zhing 'khru ba mthar phyin nas khrus bya'o/_/bcom ldan 'das kyis phyi ba dag 
[\[193a.3\]]gzhag par bya'o zhes gsungs pa dang /_dge slong dag gis ji lta bu dag gis phyi ba ma shes nas/_bcom ldan 'das kyis bka' stsal pa/_bong ba'am/_lo ma'am/_ras ma dag gis phyi bar bya zhing /_'khru ba mthar phyin nas chu dron pos bkru bar bya'o/_/
[\[193a.4\]]gleng gzhi ni mnyan yod na'o/_/de nas yang de'i tshe nags na sbrul gdug pa zhig gnas te/_ji tsam na nags der ba lang rdzis me btang ba dang /_sbrul gdug pa de mes bsregs nas phan tshun du song nas yang me'i 'od kyis bskor bas ma shi tsam du 'dug ste/_
[\[193a.5\]]mes bsregs pa las mchongs te shing zhig gi drung du bskyil nas dkris te 'dug go/_/ji tsam na tshe dang ldan pa shA ri'i bu ljongs rgyu zhing phyogs der nye bar 'ongs te/_des shing drung du song ste bltas na sbrul gdug pa zhig mes tshig ste rab tu tshig nas sdug bsngal 
[\[193a.6\]]gyi tshor bas nyam thag par mthong ste/_mthong nas kyang de'i rgyud la ci dge ba'i rtsa ba cung zad yod dam med pa rtags na yod par mthong ngo /_/gang gi dbang du 'gyur ba brtags pa na yang bdag nyid kyis te/_des de la chus gtor nas chos tshig gsum zhig 
[\[193a.7\]]bshad pa/_bzhin [{]bzangs [,]bzang [}]'dus byas thams cad ni mi rtag pa'o/_/chos thams cad ni bdag med pa'o/_/mya ngan las 'das pa ni zhi ba ste/_nga la sems rab tu dang bar gyis shig dang 'di ltar dud 'gro'i 'dod chags dang bral nas bde 'gror skye bar 'gyur 
[\[193b\]]
[\[193b.1\]]ro zhes smras nas song ba dang /_de ma thag tu bya khra zhig gis khyer ro/_/de tshe dang ldan pa shA ri'i bu la sems mngon par dad nas dus las 'das te/_mnyan yod na bram ze las drug dang ldan pa zhig gi rigs su skyes so/_/tshe dang ldan pa shA ri'i bus 
[\[193b.2\]]bsams pa/_sbrul gdug pa de gor ma chag par dus las 'das na gang du skyes par gyur ces tha gi zad cig brtags na mnyan yod na bram ze las drug dang ldan pa zhig gi rigs su skyes par mthong ngo /_/mthong nas kyang de gdul bar bya ba'i phyir de'i khyim du 'gro 
[\[193b.3\]]bar brtsams te/_der song nas bram ze dang chung mar bcas pa skyabs su 'gro ba dang bslab pa'i gzhi la rab tu bkod do/_/des dus gzhan zhig na gcig pu de'i khyim du song ba dang de la bram zes smras pa/_'phags pa ci phyi bzhin 'brang ba'i dge sbyong 'ga' 
[\[193b.4\]]yang ma mchis sam/_tshe dang ldan pa shA ri'i bus smras pa/_tshe dang ldan pa ci bdag gi phyi bzhin 'brang ba'i dge sbyong rtswa ku sha'am/_ka sha lta bur gzhan nas skye bar mi 'gyur gyi gang khyed lta bu las thob pa de bdag gi phyi bzhin 'brang ba'i dge sbyong du 'gyur 
[\[193b.5\]]ro/_/des smras pa/_'phags pa bdag la 'phags pa'i phyi bzhin 'brang ba'i dge sbyong du 'ong ba'i khye'u su yang ma mchis so/_/bdag gi mchis 'brang sems can dang ldan pa la gal te khye'u zhig btsas par gyur na/_de bdag gis 'phags pa'i phyi bzhin 
[\[193b.6\]]'brang ba'i dge sbyong du dbul lo/_/des smras pa/_nad med par gyur cig blang bar bya'o zhes smras nas song ngo /_/ji tsam na bram ze mo de zla ba dgu 'das nas khye'u zhig btsas so/_/de btsas nas nyi ma bdun gsum nyi shu gcig tu btsas pa'i btsas ston rgya cher 
[\[193b.7\]]byas te rigs dang mthun pa'i ming btags so/_/de 'o ma dang /_zho dang /_mar sar dang /_zhun mar dang /_mar gyi snying khu dang /_gzhan yang yo byad kyi bye brag gtso bo gtso bo de dag gis sring bar byed/_skyed par byed/_rdzing na gnas pa'i pad ma bzhin du myur 
[\[194a\]]
[\[194a.1\]]du skyed par byed do/_/de ma'i nu ma 'thung ba na gal te bag med pas so'am sen mos nu ma la reg na skrang bar 'gyur ro/_/de chen por gyur nas gang gi tshe khye'u dang bu mo dag dang lhan cig rtse ba de'i tshe de rnams gal te khro ba'i kun nas dkris 
[\[194a.2\]]pa la gnas pa na so'am sen mos btab na phyogs de ring po mi thogs par skrang bar 'gyur ro/_/ji tsam na tshe dang ldan pa shA ri'i bus de rab tu dbyung ba'i dus shes nas khyim der song ste/_des bram ze de'i chung ma la chos bshad de/_khye'u 'di ni bdag gi phyi 
[\[194a.3\]]bzhin 'brang ba'i dge sbyong yin no zhes mtshan ma zhig bstan pa dang /_bram ze des smras pa/_bu khyod ni ma skyes pa nas ngas tshe dang ldan pa shA ri'i bu'i phyi bzhin 'brang ba'i dge sbyong du phul gyis song shig_/srid pa tha ma pa'i sems can de tshe dang ldan pa shA ri'i 
[\[194a.4\]]bu'i gdong du ring zhig brtags nas de'i rjes bzhin rjes bzhin du 'brangs pa dang /_de'i tshe tshe dang ldan pa shA ri'i bus rab tu phyung ste bsnyen par rdzogs par byas so/_/des so shing zhig zos te lce bzhar nas ma bkrus par bzhag pa dang /_de la sbrang ma zhig gis zos 
[\[194a.5\]]te de dus las 'das so/_/de nas srog chags khyim sbyong gis cung zad zos pa dang de yang dus las 'das so/_/de nas yang bya sna tshogs kyis zos pa dang de yang dus las 'das so/_/de la byi las zos pa dang de yang dus las 'das so/_/gang sbrang 
[\[194a.6\]]ma zhig dang grog ma mang po dag gis zos nas de dag thams cad kyang dus las 'das so/_/de bzhin du ji ltar srog chags mang po dag dus las 'das pa dngar zhing 'dug pa dang /_ci tsam na phyi de nyin par dge slong dag phyogs der so shing bza' bar brtsams 
[\[194a.7\]]pa dang /_de dag gis srog chags dus las 'das pa dag mthong nas/_de la gcig gis smras pa/_tshe dang ldan pa dag srog chags mang po 'di dag ci'i phyir dus las 'das/_gzhan dag gis smras pa/_mi shes so zhes de dag de bzhin du dpyod pa 
[\[194b\]]
[\[194b.1\]]dang /_dge slong gzhon nu gzhan zhig 'ongs te/_des smras pa/_tshe dang ldan pa dag phyogs 'dir bram ze las rab tu byung ba tshe dang ldan pa shA ri'i bu'i lhan cig gnas pa des so shing zos te lce bzhar nas ma bkrus par bzhag pa de la srog chags mang pos zos 
[\[194b.2\]]te/_'di ltar lce'i dri ma zos pas dus las 'das so zhes de'i skabs dge slong rnams kyis bcom ldan 'das la gsol pa dang /_bcom ldan 'das kyis bka' stsal pa dang /_dge slong dag skyes bu gdug pa 'di lta bu kha cig yod de de lta bas na dge slong dag 
[\[194b.3\]]gis so shing ma bkrus par de bzhin du dor bar mi bya'o/_/bor na 'gal tshabs can du 'gyur ro/_/bcom ldan 'das kyis so shing zos nas bkru bar bya'o zhes gsungs pa dang /_dge slong gzhan dag gis chu nyung bar gyur te de dag gis ji ltar bsgrub 
[\[194b.4\]]par bya ba ma shes nas/_bcom ldan 'das kyis bka' stsal pa/_gang la chu nyung bar gyur pa des re zhig sa la brud nas lce'i dri ma med par bya'o/_/de dus gzhan zhig na btso blag bya bar brtsams te des gos dag tshon du btsos te zlog cing skems pa 
[\[194b.5\]]dang /_ji tsam na phyogs der tshe dang ldan pa nye dga' 'ongs te des de mthong nas/_des smras pa/_tshe dang ldan pa bdag gis grogs bgyi'o/_/des smras pa/_gnas brtan legs kyis mdzod cig nye dga' rang bzhin gyis gnas ngan len kun du 
[\[194b.6\]]spyod pa des gos sar pa rnams ni grib ma la bskams/_gang rnying pa rnams ni nyi ma la bskams/_gang gsher ba rnams ni grib ma la bzhag pa dang /_des gnas brtan de ltar ma mdzad cig_/des yang dang yang du byas te ldog tu ma btub bo/_/de kun 
[\[194b.7\]]nas dkris pas nye dga'i steng du brgyugs pa dang /_des 'bros par brtsams so/_/ji tsam na tshe dang ldan pa shA ri'i bu phyogs der 'ongs te/_der tshe dang ldan pa ci byed ci byed ces smras na yang de kun nas dkris pa khro ba 'phel bar gyur nas sdod du ma btub ste nye 
[\[195a\]]
[\[195a.1\]]dga' phyi bzhin du 'brang ngo /_/nye [{]dga'as [,]dgas [}]n+ya gro d+ha'i shing gis brdeg par brtsams na yang sdod du ma btub ste/_de la yang tshe dang ldan pa shA ri'i bus bzhams te bzung nas nye dga' 'bros su btang ba dang /_des 'on kyang n+ya gro d+ha'i shing la sos 
[\[195a.2\]]btab nas/_des n+ya gro d+ha'i shing gi 'dab ma thams cad lhags so/_/de'i skabs dge slong dag gis thos te bcom ldan 'das la gsol pa dang /_bcom ldan 'das kyis bka' stsal pa/_de lta bu khro bar mi bya'o/_/bcom ldan 'das kyis de bzhin du khro 
[\[195a.3\]]bar mi bya'o zhes gsungs pa dang /_ji tsam na dus gzhan zhig na nye dga' la dge skos bab ste/_de'i drung du song nas/_des smras pa/_tshe dang ldan pa las 'di lta zhig bab kyis byos shig ces bsgo ba dang /_des de mthong ma thag tu de bzhin du kun du dkris pa 
[\[195a.4\]]de'i skabs dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_gang 'di 'dra ba'i khro ba 'khon yod pa la rang gis mngon sum du las bsgo bar mi bya'o/_/'on kyang de'i drung na 'dug pa'i dge slong gis bsgo bar bya ste/_
[\[195a.5\]]des de la khyod kyis las 'di lta bu byos shig ces smra bar bya'o/_/des kyang de la bzhams te las 'di lta bu byos shig ces brjod par bya'o/_/des kyang nan tan dang /_brtson 'grus drag pos 'bad pas de bzhin du 'khor ba'i 'khor lo cha lnga pa g.yo ba dang mi g.yo 
[\[195a.6\]]ba 'di nyid rig ste/_'dus byas su gyur pa thams cad 'jig pa dang /_ltung ba dang /_gyes pa dang /_'jig pa'i chos can du khong du chud cing nyon mongs pa thams cad spangs nas dgra bcom pa mngon sum du gyur te/_khams gsum pa las 'dod 
[\[195a.7\]]chags dang bral ba bong ba dang gser du mnyam pa/_nam mkha' dang lag mthil du mtshungs pa'i sems dang ldan pa/_tsan dan dang ste'ur mi rtog cing rig pas sgo nga'i sbubs dral cing rig pa dang /_mngon par shes pa dang /_so so yang dag par rig pa 
[\[195b\]]
[\[195b.1\]]thob pa/_srid pa dang /_'dod pa'i rnyed pa dang /_bkur sti la rgyab kyis phyogs pa/_dbang po dang /_nye dbang dang bcas pa'i lha rnams kyis mchod par bya ba dang /_rjed par bya ba dang /_mngon du smra bar bya bar gyur to/_/dge slong rnams kyis 
[\[195b.2\]]tshe dang ldan pa shA ri'i bu la smras pa/_tshe dang ldan pa shA ri'i bu khyod dang lhan cig gnas pa lhag par khro ba 'di 'dra bas kyang dgra bcom pa nyid thob pa ni ngo mtshar che'o/_/des de'i sngon byung ba rnams dge slong de dag la rgya cher bshad pa dang /_dge slong dag the 
[\[195b.3\]]tshom skyes te the tshom thams cad gcod pa sangs rgyas bcom ldan 'das la zhus pa/_btsun pa dge slong 'dis las ci zhig bgyis na de sbrul gdug par skyes par gyur/_bcom ldan 'das kyis bka' stsal pa/_dge slong dag dge slong 'dis las tshogs 
[\[195b.4\]]rnyed pa/_rkyen yongs su bsgyur ba 'od pa bzhin du nye bar gnas pa gdon mi za bar 'byung bar 'gyur ba'i las dag byas shing bsags pas dge slong 'di nyid kyis las byas shing bsags pa gzhan su zhig gis so sor myong bar 'gyur te/_dge slong dag las 
[\[195b.5\]]byas shing bsags pa dag ni phyi rol gyi sa'i khams la rnam par smin par mi 'gyur/_chu'i khams la mi 'gyur/_me'i khams la mi 'gyur/_rlung gi khams la mi 'gyur gyi/_'di ltar zin pa'i phung po dang /_khams dang /_skye mched rnams 
[\[195b.6\]]la rnam par smin par 'gyur te/_las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba nyid/_/dge slong dag sngon byung ba bskal pa bzang po 'di nyid la skye dgu rnams 
[\[195b.7\]]kyi tshe lo nyi khri thub pa na ston pa 'od srung zhes bya ba rig pa dang zhabs su ldan pa/_bde bar gshegs pa/_'jig rten mkhyen pa/_bla na med pa skyes bu 'dul ba'i kha lo sgyur ba lha dang mi rnams kyi ston pa sangs rgyas bcom ldan 'das 'jig rten du byung ste/_grong 
[\[196a\]]
[\[196a.1\]]khyer bA rA Na sI'i drang srong smra ba'i [{]ri dgas [,]ri dwags [}]kyi nags na nye bar rten cing bzhugs so/_/des de'i bstan pa las rab tu byung ste/_dge slong byams pa la gnas pa zhes bya bar gyur to/_/de la dge slong rnams kyis byams pa la gnas pa/_
[\[196a.2\]]byams pa la gnas pa zhes rab tu dgod de smras pa dang /_des de dag la dgag na yang 'dug tu ma btub pa dang /_de khro ba drag pos kun tu dkris pas de dag la ngan sems kyis nga ni byams pa la gnas pa yin gyi khyed cag ni skyes bu gdug pa zhes ngag gis las 
[\[196a.3\]]drag po brjod do/_/bcom ldan 'das kyis bka' stsal pa/_dge slong dag 'di ji snyam du sems/_yang dag par rdzogs pa'i sangs rgyas 'od srung gi bstan pa la byams pa la gnas pa zhes bya ba gang yin pa de ni dge slong 'di nyid yin/_de'i tshe de'i dus na 
[\[196a.4\]]'di ltar yang dag par rdzogs pa'i sangs rgyas 'od srung gi nyan thos rnams la skyes bu gdug pa'o zhes smras shing kun du spyad pa de'i las kyi rnam par smin pas tshe rabs lnga brgya'i bar du sbrul gdug par skyes te/_de da ltar yang las de nyid kyi lhag mas sbrul gdug pa 'dir 
[\[196a.5\]]skyes so/_/gang de nyid du lung phog pa dang /_bklags pa dang /_kha ton bton pa dang /_phung po la mkhas pa dang /_khams la mkhas pa dang /_skye mched la mkhas pa dang /_rten cing 'brel bar 'byung ba la mkhas pa dang /_gnas dang gnas ma yin pa la mkhas pa dag byas 
[\[196a.6\]]te/_des na nga'i bstan pa la rab tu byung nas nyon mongs pa thams cad spangs te dgra bcom pa mngon sum du byas so/_/de lta bas na dge slong dag las gcig tu gnag pa rnams kyi rnam par smin pa ni gcig tu gnag pa yin/_gcig tu dkar ba rnams kyi ni rnam par smin pa 
[\[196a.7\]]gcig tu dkar ba yin/_'dren ma rnams kyi ni 'dren ma yin te/_dge slong dag de lta bas na las gcig tu gnag pa rnams dang 'dren ma rnams ni spangs la las gcig tu dkar ba rnams la ni brtsal bar bya ste/_dge slong dag de lta bu la bslab par bya'o/_/bcom ldan 'das kyis 
[\[196b\]]
[\[196b.1\]]de skad ces bka' stsal nas dge slong de dag yi rangs te/_bcom ldan 'das kyis gsungs pa la mngon par bstod do//_//sdom ni/_snam sbyar dag ni ci rigs bgo/_/dgon pa pa dang 'tsho ba can/_/khur ba sgra dang bcas mi bza'/_/bA rA Na sIr spyod yul min/_/sangs 
[\[196b.2\]]rgyas bcom ldan 'das mnyan yod na dze ta'i tshal mgon med zas sbyin gyi kun dga' ra ba na bzhugs so/_/dge slong rnams kyis snam sbyar bgos nas chag chag 'debs shing ba'i lci ba 'jam po dag gis nyug par byed/_bshang sa dag tu bshang ba dang gci bar byed cing /_gzhan 
[\[196b.3\]]yang btso blag gi las dag byed cing der de bzhin du stod g.yogs dang /_smad g.yogs dag kyang gyon no/_/dge slong rnams kyis smras pa/_tshe dang ldan pa dge slong 'di dag chos gos dag la bye brag med par yongs su spyod/_bcom ldan 'das kyis ni snam sbyar chos gos 
[\[196b.4\]]kyi mchog go zhes gsungs na/_de ji ltar snam sbyar chos gos kyi mchog khyad par med par yongs su spyod/_gzhan zhig gis smras pa/_tshe dang ldan pas smras pa bden te/_'di la gor ma chag par rgyu zhig yod de/_brtag par bya'o zhes de'i skabs dge slong rnams kyis 
[\[196b.5\]]bcom ldan 'das la gsol pa dang /_bcom ldan 'das kyis bka' stsal pa/_dge slong dag dge slong rnams 'di skad smra ba'i gzhir gyur gyis dge slong dag snam sbyar ni rgyal po lta bu yin te/_de lta bas na snam sbyar gyon te las thams cad mi bya'o/_/bcom ldan 
[\[196b.6\]]'das kyis snam sbyar gyon te las thams cad mi bya'o zhes gsungs pa dang /_dge slong rnams kyis snam sbyar bgos te ji ltar bya ba dang /_ji ltar mi bya ba ma shes te/_de'i skabs dge slong rnams kyis bcom ldan 'das la gsol pa dang /_bcom ldan 'das kyis 
[\[196b.7\]]bka' stsal pa/_dge slong dag spyod yul du 'gro ba dang /_zas kyi thog ma la 'dug pa dang /_mchod rten dag la phyag byed pa dang /_ston pa'i lung nod cing so sor go bar bya ba dang /_nyin par chos nyan pa dang /_mtshan mo chos nyan pa dang /_gral du 'dug ste za ba dang /_mkhan 
[\[197a\]]
[\[197a.1\]]po dang slob dpon la phyag byed pa dang /_gzhan yang tshangs pa mtshungs par spyod pa dang lhan cig 'dug pa'i tshe snam sbyar bgo bar bya'o/_/stod g.yogs ni phyogs gtsang mar bgo zhing las thams cad bya'o/_/smad g.yogs ni ci bder yongs su 
[\[197a.2\]]spyod cig_/gleng gzhi ni mnyan yod na'o/_/de nas bcom ldan 'das kyis dge slong rnams la bka' stsal pa/_dge slong dag nyi ma ni shar to/_/bya rog ni zer ro/_/zhing dag ni rmed do/_/chom rkun pa dag ni ngu'o/_/dge slong dag nyi ma ni shar to zhes bya ba ni de 
[\[197a.3\]]bzhin gshegs pa dgra bcom pa yang dag par rdzogs pa'i sangs rgyas zhes bya ba'i tshig [{]bla dgas [,]bla dwags [}]so/_/bya rog zer ro zhes bya ba ni chos smra ba rnams kyi gang zag gi tshig [{]bla dgas [,]bla dwags [}]so/_/zhing pa dag ni zhing rmed do zhes bya ba ni sbyin bdag dang sbyin pa po zhes bya ba'i tshig 
[\[197a.4\]{]bla dgas [,]bla dwags [}]so/_/chom rkun pa dag ngu zhes bya ba ni bdud kyi 'khor ces bya ba'i tshig [{]bla dgas [,]bla dwags [}]so/_/dge slong dag ston pa gang yin pa de ni nyan thos rnams la thugs brtse ba can thugs rje'i don du phan par mdzad par dgyes pas khyed rnams la ngas thugs rjes gzigs te khyod 
[\[197a.5\]]rnams kyis bya ba ni dgon pa dang /_shing drung dang /_khang stong dang /_ri dang /_ri khrod dang /_ri'i phug dang /_'dam bu'i stan dang /_bla gab med pa dang /_dur khrod dang /_nags khrod dang /_bas mtha'i gnas mal du bsam gtan gyis la/_dge slong dag bag med pa dang phyis 
[\[197a.6\]]'gyod par ma byed cig_/'di ni nga'i bstan pa yin no/_/bcom ldan 'das kyis dge slong rnams bag yod par gnas mal de lta bur bsam gtan byos shig ces gsungs pa dang /_dge slong rnams kyis ji skad bstan pa'i gnas mal du bsam gtan bya bar brtsams 
[\[197a.7\]]pa dang /_ji tsam na dge slong thos pa nyung ngu zhig de bzhin du dgon par song ste 'dug nas nub mo yang grong du mi 'ong nyin par yang bsod snyoms kyi dus ma gtogs par de phyogs der bcas pa dang /_ba lang rdzi dang /_phyugs rdzi dang /_rtswa thun dang /_shing thun dang /_lam gyis 'tsho 
[\[197b\]]
[\[197b.1\]]ba dang /_lam gol bas 'tsho ba'i mi rnams kyis 'dug par shes so/_/ji tsam na dus gzhan zhig na chom rkun pa dag ri brags kyi grong gzhan zhig tu 'joms su song ste de dag der brdegs shing rnam par brdegs te bcom nas de rnams bros te phyogs gzhan zhig tu phyin 
[\[197b.2\]]nas de rnams shes ldan dag gang du 'deng phyogs gar 'dong smros shig ces bgros pa dang /_de nas gcig gis kho bo ni rab tu snad de 'gro mi nus so zhes smras so/_/la las ni kho bo ni skom mo zhes smras so/_/la las ni kho bo ni bkres so zhes smras so/_/gzhan zhig gis 
[\[197b.3\]]shes ldan dag phyogs 'di na dge sbyong shAkya'i sras zhig gnas gnas te/_dge sbyong shAkya'i sras ni mkhas pa/_snying rje can dgon pa de na 'jigs pa med de gal te shes ldan dag dad na der 'dong ngo /_/der song na der ni bdag cag gis nges par cung zad rnyed do zhes smras 
[\[197b.4\]]so/_/de dag gis shes ldan dag de ltar legs te/_shes ldan dag tshur sheg der 'dong ngo zhes smras nas/_de dag glang po che'i sna bzhin 'phang bstod de re ba dang bcas nas mthar gyis de'i drung du 'ongs nas des de dag la legs par 'ongs sam zhes yang dag par rab tu dga' 
[\[197b.5\]]ba'i gtam kun du smras pa dang /_de dag rab tu dga' ste yid rab tu brtan nas cung zad cig bsdad de smras pa/_'phags pa bdag cag ni grang bas sbrebs nas me cung zad mchis sam/_des smras pa/_kho bo ni dgon pa pa'o/_/gzhan zhig gis smras pa/_bdag cag ni 
[\[197b.6\]]skom par gyur na chu cung zad mchis sam/_des smras pa/_kho bo ni dgon pa pa'o/_/de dag gis smras pa/_'phags pa rma khar glan pa'i phye cung zad mchis sam/_des smras pa/_kho bo ni dgon pa pa'o/_/de dag gis smras pa/_'phags pa rma khar dkrir rung ba'i ras 
[\[197b.7\]]ma cung zad mchis sam/_des smras pa/_kho bo ni dgon pa pa'o/_/de dag gis smras pa/_rma khar glan pa'i mar cung zad mchis sam/_des smras pa/_kho bo ni dgon pa pa'o/_/bdag cag bkres na 'bras chan dang /_zan dron cung zad mchis sam/_des smras pa/_kho bo ni dgon 
[\[198a\]]
[\[198a.1\]]pa pa'o/_/de dag gis smras pa/_de ring tshes grangs ni ci rgyu skar ni gang /_nyi ma ni gang la bab/_des smras pa/_kho bo ni dgon pa pa'o/_/de dag gi nang na gcig cig dge slong gi spyod pa shes te kun nas dkris pas smras pa/_'phags pa de ni der bas 
[\[198a.2\]]na 'di lta bu zhig dri'o/_/re zhig ci khyod dgra bcom pa'am/_phyir mi 'ong ba'am/_lan gcig phyir 'ong ba'am/_rgyun du zhugs pa yin nam/_des smras pa/_kho bo ni dgon pa pa'o/_/de dag gis smras pa/_'phags pa de ni der bas na gzhan 'di lta bu zhig 'dri'o/_/ci 
[\[198a.3\]]khyod 'du shes med 'du shes med min skye mched thob bam/_'on te cung zad med pa'i skye mched dam/_rnam shes mtha' yas skye mched dam/_nam mkha' mtha' yas skye mched dam/_bsam gtan bzhi pa'am/_bsam gtan gsum pa'am/_bsam gtan gnyis pa'am/_
[\[198a.4\]]bsam gtan dang po thob pa yin/_des smras pa/_kho bo ni dgon pa pa'o/_/de dag gis smras pa/_'phags pa de ni der bas na ci khyod sde snod gsum pa'am/_'on te mdo sde 'dzin pa'am/_'dul ba 'dzin pa'am/_ma mo 'dzin pa yin/_des smras pa/_kho bo ni 
[\[198a.5\]]dgon pa pa'o/_/de dag gis smras pa/_de dag ni der bas na gzhan 'di lta bu zhig dri'o/_/khyod kyi ming ci/_des smras pa/_kho bo ni dgon pa pa'o/_/de dag gis smras pa/_'phags pa phyogs 'di gang /_des smras pa/_kho bo ni dgon pa pa'o/_/zhes des de bzhin 
[\[198a.6\]]du rnam pa thams cad du dgon pa pa'o zhes smras pa dang /_de dag shin tu khros par gyur nas smras pa/_shes ldan dag bdag cag ni chom rkun pa yin nam/_'di ni chom rkun pa chen po zhig ste/_gang rang gi ming tsam yang mi shes la/_mtshan ma tsam 'dzin pa 'jig rten 
[\[198a.7\]]rnams la slu bar byed pa'o zhes de dag de la mi bzod pa skyes nas shin tu brdegs te/_mgo dang lhung bzed dang 'khar gsil yang bcom chos gos kyang dral te ma shi tsam du byas nas de dag mtshan mo nyid phyogs de nas dong ngo /_/de yang mtshan mo nam nangs nas de bzhin du tshul mi 
[\[198b\]]
[\[198b.1\]]sdug par rgyal byed kyi tshal du song ba dang /_dge slong dag gis mthong ste/_de dag gis smras pa/_tshe dang ldan pa gang gis 'di 'dra ba'i gnas su bzhag_/des ji ltar gyur pa zhib tu smras pa/_de'i skabs dge slong rnams kyis bcom ldan 'das la gsol to/_/bcom 
[\[198b.2\]]ldan 'das kyis bka' stsal pa/_dgon pa pa rnams kyi dge slong gi kun du spyad pa'i chos bca' bar bya ste/_dgon pa pa'i dge slong gis rtag tu me dag gzhag par bya/_phye nyung zad tsam bcang bar bya/_ras ma dag gzhag par bya/_gang 'bras can dang /_
[\[198b.3\]]zan dag zos pa'i lhag ma yang gzhag par bya/_rgyu skar dang /_tshes grangs dang /_nyi ma dag la mkhas par bya/_phyogs la mkhas par bya/_spyod yul la mkhas par bya/_chu dag gzhag par bya/_mar dang 'bru mar cung zad bcang bar bya/_mdo sde 'dzin 
[\[198b.4\]]pa dang /_'dul ba 'dzin pa dang /_ma mo 'dzin pa dang /_tha na snyan par smra ba tsam la yang mkhas par bya ste/_dgon pa pa'i dge slong ji ltar kun tu spyad pa'i chos bcas pa la yang dag par mi 'dzin cing mi sgrub na 'gal tshabs can du 'gyur ro/_/gleng gzhi ni 
[\[198b.5\]]mnyan yod na'o/_/mnyan yod na 'tsho ba pa zhig gnas pa de dus gzhan zhig na nad kyis thebs par gyur te/_de sman pa'i drung du song nas bzhin [{]bzangs [,]bzang [}]sman gyi lung ston cig_/des smras pa/_'phags pa bsro gang gi khrus kyis khrus gyis shig dang sos par 'gyur 
[\[198b.6\]]ro/_/des smras pa/_bzhin [{]bzangs [,]bzang [}]bdag ni slong mo la rgyu zhing 'tsho bar byed pa yin na/_ji ltar bdag gis bsro gang du khrus 'byor par 'gyur/_des smras pa/_'phags pa dge sbyong shAkya'i bu dag zla ba phyed phyed cing khrus byed kyis der song la khrus byos shig_/
[\[198b.7\]]des khrus bya bar brtsams te/_dge slong dag gi nang du zhugs pa dang /_de'i gos sa dmar du kha bsgyur ba gyon nas dge slong thams cad kyis de yang dge slong zhig go snyam ste/_sus kyang ma bgags so/_/de yang myur ba myur bar khrus byas te/_mi bde zhing 
[\[199a\]]
[\[199a.1\]]'dug pa dang ji tsam na dge slong dag cig phyogs der 'ongs te/_de dag gis de mthong nas/_de dag las gcig cig sems nges pa zhig ste/_des smras pa/_tshe dang ldan pa dag 'di na dge slong rgan zhugs zhig 'dug gis khrus bya'o/_/
[\[199a.2\]]de dag gis smras pa legs kyis de bzhin du bya'o/_/de dag de'i drung du song ste/_rgan zhugs tshur shog khrus bya'o zhes smras so/_/des mgo 'dril ba dang /_de dag gis de'i dpung pa nas bzung ste bslang ngo /_/des smras pa/_dge slong shAkya'i bu mi 
[\[199a.3\]]gtsang ba khrus ma byas pa dag gis khrus byas pa la reg go/_/de dag gis smras pa/_nged ni dge sbyong shAkya'i bu dag yin no/_/rgan zhugs khyod lta bu su zhig_/des smras pa/_bdag ni 'tsho ba pa'o/_/de dag gis smras pa/_kye 'tsho ba pa khyod sus khrus byas 
[\[199a.4\]]zhes de'i skabs dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag de lta bas na de'i phyir dge slong rnams kyis bsro gang du khrus byed pa'i tshe sgo srungs dag gzhag par bya zhing nang du 'ong ba'i dge slong dag gi 
[\[199a.5\]]ming dri bar bya'o/_/de dag gis dge slong ming shes pa yang dri bar brtsams pa dang /_bcom ldan 'das kyis bka' stsal pa/_ngo shes pa'i dge slong dag gi ming ni ma 'dri shig_/sangs rgyas bcom ldan 'das ko sa la nas ljongs rgyu zhing gshegs pa na/_'dod 
[\[199a.6\]]pa mthun par byon nas 'dod pa mthun pa na 'dod pa mthun pa'i nags khrod na bzhugs so/_/de nas yang de'i tshe bram ze pad ma'i snying po zhes bya ba la ko sa la'i rgyal po gsal rgyal gyis dpya rgyu rtswa dang /_shing dang /_chur bcas pa bram ze'i sbyin mthongs su byin nas shas 
[\[199a.7\]]chen po rgyas pa la longs spyod do/_/bram ze pad ma'i snying po'i slob ma bram ze khye'u ma sdug ces bya ba mang du thos pa tshig gsal ba thags thogs med pa zhig yod de/_bram ze pad ma'i snying po'i bram ze'i khye'u lnga brgya tsam la bram ze rnams kyi gsang tshig 'don du 'jug go/_/
[\[199b\]]
[\[199b.1\]]bram ze pad ma'i snying pos dge sbyong gau ta ma shAkya'i sras shAkya'i rigs las skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung ba de bla na med pa yang dag par rdzogs pa'i byang chub mngon par rdzogs par sangs 
[\[199b.2\]]rgyas nas shes ldan gau ta ma de'i dge ba dang /_grags pa dang /_sgra dang /_tshigs su bcad pa rgya chen po 'di lta bu 'di phyogs dang phyogs mtshams su grags te/_'di ltar bcom ldan 'das gau ta ma de ni de bzhin gshegs pa dgra bcom pa yang dag par rdzogs pa'i 
[\[199b.3\]]sangs rgyas rig pa dang /_zhabs su ldan pa/_bde bar gshegs pa/_'jig rten mkhyen pa/_bla na med pa skyes bu 'dul ba'i kha lo sgyur ba/_lha dang mi rnams kyi ston pa sangs rgyas bcom ldan 'das de ni 'jig rten lha dang bcas/_bdud dang bcas/_tshangs pa dang bcas/_
[\[199b.4\]]dge sbyong dang bram ze'i skye dgu dang bcas/_lha dang mi'i skye dgu dang bcas pa 'di la mthong ba'i chos 'di kho na la rang nyid kyis mngon par shes pas mngon sum du byas te bsgrubs nas nga'i zag pa zad do/_/tshangs par spyod pa la bsten to/_/bya ba byas so/_/'di 
[\[199b.5\]]las srid pa gzhan mi shes so/_/de'i chos kyang thog mar dge ba/_bar du dge ba/_tha mar dge ba/_don bzang po/_tshig 'bru bzang po/_ma 'dres pa/_yongs su rdzogs pa/_yongs su dag pa/_yongs su byang ba/_tshangs par spyod pa yang dag 
[\[199b.6\]]par rab tu ston pa'o zhes go bar byed pa de gsang tshig las kyang 'byung ste/_skyes bu chen po'i mtshan sum bcu rtsa gnyis po de dag dang ldan pa'i skyes bu chen po'i 'gro ba ni gnyis las gzhan du mi 'gyur te/_gal te khyim na gnas na ni 'khor los sgyur ba'i rgyal po mtha' 
[\[199b.7\]]bzhir rnam par rgyal ba/_chos dang ldan pa/_chos kyi rgyal po rin po che sna bdun dang ldan par 'gyur te/_de'i rin po che sna bdun ni 'di lta bu yin te/_'di lta ste/_'khor lo rin po che dang /_glang po rin po che dang /_rta rin po che dang /_nor bu rin 
[\[200a\]]
[\[200a.1\]]po che dang /_bud med rin po che dang /_khyim bdag rin po che dang /_bdun pa ni blon po rin po che nyid yin no/_/de la yang bu dpa' ba/_rtul phod pa/_yan lag mchog gi gzugs dang ldan pa/_pha rol gyi sde rab tu 
[\[200a.2\]]'joms pa/_stong yang tshang bar 'gyur zhing de rgya mtsho la thug pa'i sa chen po ma lus par gnod par sdo ba med cing 'tshe ba med pa 'di nyid chad pa med cing mtshon gyis bda' ba med la/_chos dang mthun zhing snyoms pas legs par phab ste gnas par 'gyur ro/_/
[\[200a.3\]]gal te skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung na ni de bzhin gshegs pa dgra bcom pa yang dag par rdzogs pa'i sangs rgyas zhes bya bar 'jig rten du sgra rnam par grags par 'gyur ba de ko sa la 
[\[200a.4\]]nas ljongs rgyu zhing gshegs nas/_'dod pa mthun par byon nas 'dod pa mthun pa na 'dod pa mthun pa'i nags khrod na bzhugs so zhes thos so/_/thos nas kyang bram ze'i khye'u ma sdug la smras pa/_ma sdug gang yin pa shes sam/_kho bos dge sbyong gau ta ma 
[\[200a.5\]]shAkya'i sras shAkya'i rigs las skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung nas zhes bya ba nas/_'jig rten du sgra rnam par grags par 'gyur ro zhes bya ba'i bar du ste/_kho bos de gsang tshig 
[\[200a.6\]]las bton pas skyes bu chen po'i mtshan sum bcu rtsa gnyis po de dag dang ldan pa'i skyes bu chen po'i 'gro ba ni gnyis las gzhan du mi 'gyur te/_gal te khyim na gnas na ni 'khor los sgyur ba'i rgyal po mtha' bzhir rnam par rgyal ba zhes bya ba nas/_'jig 
[\[200a.7\]]rten du sgra rnam par grags par 'gyur ro zhes bya ba'i bar du ste/_de ko sa la nas ljongs rgyu zhing gshegs pa na/_'dod pa mthun par byon nas/_'dod pa mthun pa na 'dod pa mthun pa'i nags khrod na bzhugs so/_/zhes thos kyis bram 
[\[200b\]]
[\[200b.1\]]ze'i khye'u tshur khyod shes ldan gau ta ma gang na ba der song shig dang phyin nas/_ji ga shes ldan gau ta ma de'i dge ba dang /_grags pa dang /_sgra dang /_tshigs su bcad pa rgya chen po phyogs dang phyogs mtshams su ji ltar grags pa de kho na bzhin yin 
[\[200b.2\]]nam ma yin pa dang /_de'i mtshan rnams grags pa yang dag pa yin nam ma yin shes par 'gyur grang /_bram ze'i khye'u ma sdug gis bram ze pad ma'i snying po'i ltar mnyan nas shas che ba'i bram ze rgan rabs mang po dang lhan cig tu shas che 
[\[200b.3\]]ba nas byung nas/_bcom ldan 'das gang na ba der dong ste lhags nas/_phyogs gcig tu 'dug go/_/de nas shas che ba'i bram ze rnams/_bcom ldan 'das dang lhan cig mngon du yang dag par dga' bar 'gyur ba dang /_yang dag 
[\[200b.4\]]par mgu bar 'gyur ba'i gtam rnam pa sna tshogs byas te/_phyogs gcig tu 'dug go/_/phyogs gcig tu 'dug nas/_bcom ldan 'das kyis shas che ba'i bram ze rnams la chos dang ldan pa'i gtam yang dag par ston par mdzad/_yang dag 
[\[200b.5\]]par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_bcom ldan 'das shas che ba'i bram ze rnams la chos dang ldan pa'i gtam gsung ba na/_bram ze'i khye'u ma sdug 
[\[200b.6\]]mchil lham dang bcas pas 'chag cing glo bur du gtam dag gleng bar byed la/_gtam de mthar phyin par mi sdod par ma gus pas snyems shing bzlog par sems so/_/de nas bcom ldan 'das kyis bram ze'i khye'u ma sdug la 'di skad ces bka' 
[\[200b.7\]]stsal to/_/bram ze'i khye'u khyod bram ze gsum rig pa rnams dang lhan cig glo bur du gtam de lta bu smra'am/_kye gau ta ma gtam ji lta bu zhig_/de bzhin gshegs pa shas che ba'i bram ze rnams chos dang ldan pa'i gtam gsung ba na/_
[\[201a\]]
[\[201a.1\]]khyod mchil lham dang bcas pas 'chag cing glo bur du gtam gleng bar byed la/_gtam de mthar phyin par mi sdod par ma gus pas snyems shing slar bzlog par sems pa lta bu'o/_/kye gau ta ma bram ze 'gro ba rnams ni/_'gro ba rnams 
[\[201a.2\]]dang lhan cig_/'greng ba rnams ni/_'greng ba rnams dang /_'dug pa rnams ni/_'dug pa rnams dang /_nyal ba rnams ni/_nyal ba rnams dang /_phan tshun legs par smra'i/_dge sbyong mgo reg nag po'i rtsa lag pho reng gang dag dang ni kho 
[\[201a.3\]]bo lhan cig tu 'di lta bu'i glo bur gyi gtam gleng du rung ste/_dper na da ltar shes ldan gau ta ma dang gleng ba bzhin no/_/bram ze'i khye'u khyod don du gnyer ba la zhugs nas/_'dir 'ongs na/_de lta bu ni bsnyen bkur ma byas pa las/_gzhan la 
[\[201a.4\]]med pas bram ze'i khye'u ma sdug ni bla ma'i tshogs las bsnyen bkur ma byas pa zhig yin pa lta/_de nas bcom ldan 'das kyis/_bram ze'i khye'u ma sdug la bkur sti med pa'i tshig gis spyos pa na khros/_'khrugs/_rngam zhing yid ma rangs nas/_bcom ldan 
[\[201a.5\]]'das la kha bya bar 'dod/_spobs par 'dod/_brtsad par 'dod/_dran par bya bar 'dod de/_'di tsam gyis dge sbyong gau ta ma la kha bya ba dang /_spobs pa dang /_brtsad pa dang /_dran par byas par 'gyur ro/_/snyam du rig nas bcom ldan 'das 
[\[201a.6\]]la 'di skad ces gsol to/_/'di ltar kye gau ta ma shAkya 'di dag ni da byung kho na yin te/_da byung gi rigs yin pas bram ze rnams la bla ma dang /_ri mo dang /_zhe sa dang mchod pa mi byed do/_/ci bram ze'i bu khyod la shAkya rnams kyis gnod pa [{]chung zad [,]cung zad [}]byas sam/_kye gau ta 
[\[201a.7\]]ma dus gcig cig na bdag nyid dang mkhan po bya ba zhig la grong khyer ser skya'i gzhir phyin pa na/_bdag la shAkya rnams dang shAkya'i bu mo rnams khang [{]bzangs kyi [,]bzang gi [}]steng du song nas mdzub ker gyis ston par byed de/_bram ze pad ma'i snying po'i slob ma bram ze'i 
[\[201b\]]
[\[201b.1\]]khye'u ma sdug yin no/_/bram ze pad ma'i snying po'i slob ma bram ze'i khye'u ma sdug yin no/_/zhes de dag bdag la mdzub ker kho nas ston par byed kyi/_bdag la bkur sti dang /_bla ma dang /_zhe sa dang /_mchod pa ni mi byed do/_/
[\[201b.2\]]bram ze'i khye'u re zhig bye'u khug rta yang rang gi tshang na 'dug na ci dgar skad 'byin na/_shAkya rnams lta smos kyang ci dgos te/_bram ze'i khye'u 'di lta ste/_grong khyer ser skya'i gzhi 'di ni shAkya rnams kyi rang gi yin no/_/kye gau ta ma rigs 
[\[201b.3\]]ni 'di bzhi ste/_bram ze dang /_rgyal rigs dang /_rje'u'i rigs dang /_dmangs rigs so/_/'di ltar kye gau ta ma rigs bzhi po 'di dag ni bram ze rnams la bkur sti byed/_bla mar byed/_zhe sa byed/_mchod par byed do/_/'on kyang 
[\[201b.4\]]shAkya 'di dag ni da byung kho na yin te/_da byung gi rigs yin pas/_bram ze rnams la bkur sti mi byed/_bla mar mi byed/_zhe sa mi byed/_mchod pa mi byed do/_/de nas bcom ldan 'das 'di snyam du dgongs te/_kye ma bram ze'i khye'u ma sdug 
[\[201b.5\]]shAkya rnams la e ma'o shAkya rnams ni da byung yin no/_/e ma'o shAkya rnams ni da byung gi rigs yin no zhes ha cang kha zer bas ma la ngas 'di'i sngon gyi rigs brgyud pa btsal lo snyam nas/_bcom ldan 'das kyis bram ze'i khye'u ma sdug gi sngon gyi rigs 
[\[201b.6\]]brgyud pa btsal ba dang /_bram ze'i khye'u ma sdug ni shAkya rnams kyi bran mo'i bur gyur la/_shAkya rnams ni de'i jo bo'i bur gyur par gzigs so/_/de nas bcom ldan 'das kyis/_bram ze'i khye'u ma sdug la 'di skad ces bka' stsal to/_/kye bram ze'i 
[\[201b.7\]]khye'u khyod kyi rigs ci yin/_kye gau ta ma mig mi 'dzums kyi bu'o/_/bram ze'i khye'u 'di nas khyod kyi sngon gyi rigs brgyud pa btsal na khyod ni shAkya rnams kyi bran mo'i bur gyur la shAkya dag ni jo bo'i bur gyur pa yin par mthong ngo //_//
[\[202a\]]
[\[202a.1\]]'dul ba phran tshegs kyi gzhi/_bam po bzhi bcu rtsa drug pa/_de nas shas che ba'i bram ze rnams kyis bcom ldan 'das la 'di skad ces gsol to/_/kye gau ta ma khyod bram ze'i khye'u ma sdug la bran mo'i bu zhes tshig tu ma gsung shig_/de ci'i slad du zhe na/_bram ze'i 
[\[202a.2\]]khye'u ma sdug ni mang du thos pa/_tshig gsal ba/_thags thogs med par smra ba ste/_gzhan yang bram ze'i khye'u ma sdug gis gzhi 'di la shes ldan gau ta ma la chos dang mthun pas lan gdab par rngo thog go/_/bram ze dag gal te khyed 'di snyam du bram ze'i khye'u ma sdug gang la chos dang 
[\[202a.3\]]mthun pas lan ldon nus so snyam du sems na/_khyed cag cang ma smra bar bram ze'i khye'u ma sdug gzhi 'di la chos dang mthun pas de la lan 'debs su chug shig_/bram ze dag khyed cag gal te 'di snyam du bram ze'i khye'u ma sdug gzhi 'di la nga la chos dang mthun pas lan 'debs mi nus so 
[\[202a.4\]]snyam du sems na/_bram ze'i khye'u ma sdug cang ma smra bar shes ldan khyed kyis gzhi 'di la nga la chos dang mthun pas lan thob shig_/kye gau ta ma bram ze'i khye'u ma sdug nyid mang du thos pa/_tshig gsal ba/_thags thogs med par smra ba lags te/_bram ze'i khye'u ma sdug gis gzhi 
[\[202a.5\]]'di la shes ldan gau ta ma la chos dang mthun pas lan gdab par rngo thog gi gzhan gyis ni ma lags so/_/de nas bcom ldan 'das kyis bram ze'i khye'u ma sdug la 'di skad ces bka' stsal to/_/bram ze'i khye'u sngon byung ba rgyal po bu ram shing skyes zhes bya ba zhig byung ste/_rgyal po 
[\[202a.6\]]bu ram shing skyes la bu bzhi yod pa skar mda'i gdong dang /_lag rna dang /_glang po ches 'dul ba dang /_rkang rgyan ldan no/_/rgyal po bu ram shing skyes kyis de dag nyes pa 'ga' zhig gi phyir spyugs nas/_de dag rang rang gi sring mo khrid de yul 'khor gzhan dang yul gzhan du dor 
[\[202a.7\]]nas/_rim gyis gangs can gyi phyogs chu bo skal ldan shing rta'i 'gram/_ser skya'i gnas nas mi ring ba zhig tu song ste/_shing gi yal ga dang /_lo ma dag las spyil bu byas te gnas shing 'khod do/_/de dag gis der rang rang gi sring mo btang ste/_mas dben gyi sring mo rnams 
[\[202b\]]
[\[202b.1\]]dang lhan cig 'tshog nas 'khod do/_/de dag de na 'tsho shing 'khod pa las bu khye'u dang bu mo dag btsas so/_/de nas dus gzhan zhig na rgyal po bu ram shing skyes bu sdug pa rnams dran nas blon po rnams la smras pa/_kye grong pa dag gzhon nu rnams gar dong /_lhas gzhon nu de 
[\[202b.2\]]dag nongs pa 'ga' zhig gi slad du spyugs nas/_de dag rang rang gi sring mo khrid de yul 'khor gzhan dang yul gzhan du dong ste/_rim gyis gangs can gyi phyogs chu bo skal ldan shing rta'i 'gram na khye'u dang bu mo dag btsas shing 'khod do/_/de nas rgyal po bu ram shing skyes kyis blon po 
[\[202b.3\]]rnams la smras pa/_kye grong pa dag gzhon nu dag gis de ltar nus sam/_lha rngo thog lags so de nas rgyal po bu ram shing skyes ro stod bstod nas lag pa g.yas pa brkyang ste/_ched du brjod pas ched du brjod pa/_kye ma'o gzhon nu rnams kyis rab tu nus so zhes sems can dbang che 
[\[202b.4\]]bar grags pas/_kye ma gzhon nu rnams kyis nus so zhes tshig tu smra ste/_shAkya shAkya zhes bya bar grags so/_/bram ze'i bu khyod kyis shAkya rnams de las skyes pas mgo 'dzugs pa de yin pa dang /_de dag gi rigs rgyud de yin par cung zad thos sam/_kye gau ta ma bdag gis shAkya 
[\[202b.5\]]rnams de las skyes pas mgo 'dzugs pa de yin pa dang /_de dag gi rigs rgyud de yin par thos so/_/bram ze'i khye'u rgyal po bu ram shing skyes kyi bran mo sngo phod ma zhes bya ba gzugs bzang ba blta na sdug pa/_mdzes pa zhig yod pa dang /_drang srong gdol pa'i rigs zhig 
[\[202b.6\]]dang lhan cig 'dus nas/_de gnyis lhan cig 'dus pa las khye'u zhig btsas so/_/gzhon nu btsas ma thag tu yum re zhig bdag dril phyi dang /_bkru ba gyis la mi gtsang ba las thar bar gyis shig ces smras so/_/de nas dus gzhan zhig na sha za rnams kyis mig mi 'dzums 
[\[202b.7\]]kyi bu zhes bya ba la gzhon nu btsas ma thag tu tshig tu bdag re zhig dril phyi dang /_mi gtsang ba las thar bar gyis shig dang /_e ma'o mig mi 'dzums kyi bu zhig skyes so zhes mig mi 'dzums kyi bu mig mi 'dzums kyi bu zhes bya bar grags so/_/bram ze'i khye'u khyod kyis 
[\[203a\]]
[\[203a.1\]]mig mi 'dzums kyi bu rnams de las skyes pas mgo 'dzugs pa de yin pa dang /_de dag gi rigs rgyud de yin par cung zad thos sam/_de skad ces bka' stsal pa dang /_bram ze'i khye'u ma sdug cang mi smra'o/_/lan gnyis lan gsum du yang bcom ldan 'das 
[\[203a.2\]]kyis bram ze'i khye'u ma sdug la 'di skad ces bka' stsal to/_/bram ze'i khye'u khyod kyis mig mi 'dzums kyi bu rnams su de las skyes pa skye mgo 'dzugs pa de yin pa dang /_de dag gi rigs rgyud de yin par cung zad thos sam/_lan gnyis lan gsum du yang bram ze'i khye'u ma sdug 
[\[203a.3\]]cang mi smra'o/_/de nas gnod sbyin lag na rdo rjes rdo rje 'bar ba/_rab tu 'bar ba/_kun du rab tu 'bar ba/_me lce gcig tu gyur cing 'bar ba/_bram ze'i khye'u ma sdug gi mgo bo'i steng na 'dzin cing gal te bram ze'i khye'u ma sdug la/_bcom ldan 'das kyis lan gsum gyi bar du rma ba rmas 
[\[203a.4\]]pa las/_rna la gzon cing lan ma gsol bar gyur na/_rdo rje 'bar ba/_rab tu 'bar ba/_kun du rab tu 'bar ba/_me lce gcig tu gyur cing 'bar ba 'dis spyi bo tshal pa bdun du dgas par bya'o snyam pa dang /_gnod sbyin lag na rdo rje de bcom ldan 'das kyis gzigs nas sangs rgyas 
[\[203a.5\]]kyi mthus bram ze'i khye'u ma sdug gis kyang mthong ngo /_/de nas bram ze'i khye'u ma sdug sngangs skrag byed cing spu zing zhes byas nas/_bcom ldan 'das la 'di skad ces gsol to/_/kye gau ta ma mig mi 'dzums kyi bu rnams de las skyes pas mgo 'dzugs pa de lags pa dang /_de 
[\[203a.6\]]dag gi rigs rgyud de lags par bdag gis thos lags so/_/de nas shas che ba'i bram ze rgan rabs rgan rabs rnams dang /_khyim bdag rnams 'di snyam du bsams te/_btsun pa gau ta mas 'di skad ces bram ze'i khye'u ma sdug ni shAkya rnams kyi bran mo'i bu nyid yin la/_shAkya 
[\[203a.7\]]rnams ni de'i jo bo'i bu yin no zhes gsungs pa gang yin pa bden na/_bdag cag shes ldan gau ta mas gsungs pa la yid ma ches par zad do snyam mo/_/de nas bcom ldan 'das kyis shas che ba'i bram ze rnams dang /_khyim bdag rnams la 'di skad ces bka' stsal to/_/khyed cag bram 
[\[203b\]]
[\[203b.1\]]ze'i khye'u ma sdug la bran mo'i khye'u zhes ha cang tshig tu ma smra shig_/de ci'i phyir zhe na/_'di de'i tshe drang srong rdzu 'phrul che ba/_mthu che ba zhig tu gyur pa las rgyal po bu ram shing skyes kyis nyes pa 'ga' kho na'i phyir bram ze'i chad pas bcad do/_/bram ze'i chad pas bcad pa dang /_de phyis 
[\[203b.2\]]rgyal po bu ram shing skyes 'jigs skrag byed spu zing zhes byed nas lag pa g.yon pas bu mo chen mo rgyan thams cad kyis brgyan pa bzung lag pa g.yas pas gser gyi bya ma bum thogs te drang srong de la chung mar byin na drang srong gis de ma blangs so/_/de nas bcom ldan 'das kyis bram 
[\[203b.3\]]ze'i khye'u ma sdug la bran mo'i bu yin no zhes bka' stsal pas zhum zhum por gyur nas phrag pa bcum/_mgo smad de spobs pa med cing gtad khong du chud nas cang mi smra bar 'dug go/_/de nas bcom ldan 'das 'di snyam du dgongs te bram ze'i khye'u ma sdug 'di bran mo'i bu yin no zhes ngas tshig 
[\[203b.4\]]tu smras pas zhum zhum por gyur te/_phrag pa bcum nas mgo smad de spobs pa med cing gtad khong du chud nas mi smra bar gyur gyis ma langs 'di la phyis gtam 'dre bar bya'o snyam du dgongs nas/_bram ze'i khye'u ma sdug la 'di skad ces bka' stsal to/_/bram ze'i khye'u dper na rgyal 
[\[203b.5\]]rigs gzhon nu dang /_bram ze'i bu mor lhan cig 'dus par gyur te/_de gnyis lhan cig 'dus pa las khye'u zhig btsas na de bram ze rnams las stan nam/_chu'am/_gsang tshig gam/_gdon pa 'thob bam/_kye gau ta ma 'thob lags so/_/de la rgyal rigs rnams 
[\[203b.6\]]kyis rgyal rigs kyi dbang bskur bas dbang skur ram/_kye gau ta ma dbang skur lags te/_de ci'i slad du zhe na/_spun gyi bu lags pas rgyal rigs rnams kyis tsha bo dbang skur lags so/_/bram ze'i khye'u dper na bram ze gzhon nu dang rgyal rigs kyi bu mor lhan cig 'dus 
[\[203b.7\]]par gyur la/_de gnyis lhan cig 'dus pa las bu khye'u zhig btsas na/_de bram ze rnams las stan nam/_chu'am/_gsang tshig gam/_gdon pa 'thob bam/_kye gau ta ma 'thob lags so/_/de la rgyal rigs kyis dbang bskur bas dbang skur ram/_kye gau ta ma dbang 
[\[204a\]]
[\[204a.1\]]skur lags te/_de ci'i slad du zhe na/_tsha bo lags pa'i slad du rgyal rigs rnams kyis tsha bo dbang skur lags so/_/bram ze'i khye'u dper na rgyal rigs gzhon nu rgyal rigs dag gis nyes pa 'ga' kho na'i phyir spyugs par gyur na/_de bram ze rnams las stan 
[\[204a.2\]]nam/_chu'am/_gsang tshig gam/_gdon pa 'thob bam/_kye gau ta ma 'thob lags so/_/de la rgyal rigs dbang bskur bas dbang skur ram/_kye gau ta ma dbang skur lags te/_de ci'i slad du zhe na/_phu nu bo lags pa'i slad du rgyal rigs rnams kyis phu nu bo dbang skur 
[\[204a.3\]]lags so/_/bram ze'i khye'u dper na bram ze gzhon nu bram ze rnams kyis nyes pa 'ga' kho na'i phyir spyugs par gyur na/_des bram ze rnams las stan nam/_chu'am/_gsang tshig gam/_gdon pa 'thob bam/_kye gau ta ma mi 'thob lags so/_/de rgyal rigs rnams 
[\[204a.4\]]kyis rgyal rigs kyi dbang bskur bas dbang skur ram/_kye gau ta ma dbang mi skur te/_de ci'i slad du zhe na/_bram ze gdol pa lags pa'i slad du rgyal rigs rnams bram ze dbang mi skur lags so/_/bram ze'i khye'u de ltar na rus dang rigs dang mnad kyis rgyal rigs rigs 
[\[204a.5\]]kyi mchog yin gyi bram ze ni ma yin no/_/bram ze'i khye'u mi mjed kyi bdag po tshangs pas tshigs su bcad de smras pa/_rus dang 'brel pa gang yin pa'i/_/rgyal rigs rkang gnyis nang na btsun/_/lha dang mi rnams nang na yang /_/rigs dang zhabs su ldan pa btsun/_/
[\[204a.6\]]bram ze'i khye'u mi mjed kyi bdag po tshangs pa tshigs su bcad de smras pa ni legs par smras pa ste nyes par smras pa ma yin/_legs par brjod pa yin gyi nyes par brjod pa ma yin te 'di ltar/_rus dang 'brel pa gang yin pa'i/_/rgyal rigs rkang gnyis nang na btsun/_/lha 
[\[204a.7\]]dang mi rnams nang na yang /_/rigs dang zhabs su ldan pa btsun/_/de ci'i phyir zhe na/_bram ze'i khye'u nga yang 'di skad ces smras te/_rus dang 'brel pa gang yin pa'i/_/rgyal rigs rkang gnyis nang na btsun/_/lha dang mi rnams nang na yang /_/rigs dang zhabs su ldan 
[\[204b\]]
[\[204b.1\]]pa btsun/_/bram ze'i khye'u ji snyam du sems/_gang na bag ma len pa dang /_bag ma gtong ba yod pa de nas bram ze rnams kyis stan nam/_chu'am/_gsang tshig gam/_gdon pa 'thob bam/_kye gau ta ma gang na bag ma len pa dang /_bag ma gtong ba mchis pa de nas bram ze rnams 
[\[204b.2\]]kyis stan nam/_chab bam/_gsang tshig gam/_gdon pa 'thob lags so/_/bram ze'i khye'u gang na bag ma len pa dang /_bag ma gtong ba yod pa de na rigs kyis snyems pa yang yod/_rus kyis snyems pa yang yod/_bram ze'i bu'i snyems pa yang yod do/_/bram ze'i khye'u sems can 
[\[204b.3\]]rigs kyis snyems pas rnam par bcings pa dang /_rus kyis snyems pas rnam par bcings pa dang /_bram ze'i bu'i snyems pas rnam par bcings pa ji snyed pa de dag rig pa dang zhabs su ldan pa bla na med pa 'di nyid mngon sum du ma byas pa mngon sum du bya ba'i skal ba med kyi bram ze'i bu rigs 
[\[204b.4\]]kyis snyems pa spangs pa/_rus kyis snyems pa spangs pa/_bram ze'i bu'i snyems pa spangs pa de ltar na rig pa dang zhabs su ldan pa bla na med pa 'di mngon sum du ma byas pa mngon sum du byed par 'gyur ro/_/shes ldan gau ta ma la bdag gang sngon yang ma byung /_phyis kyang mi 'byung /_da lta 
[\[204b.5\]]na yang ma mchis pa de lta bu mngon par dad lags kyis shes ldan gau ta mas bdag la ji ltar rig pa dang zhabs su 'tshal bar 'gyur ba de ltar chos bshad du gsol/_bram ze'i khye'u de'i phyir legs par rab tu nyon la yid la zung shig dang bshad do/_/bram ze'i khye'u ston pa de bzhin 
[\[204b.6\]]gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba/_lha dang mi rnams kyi ston pa sangs rgyas bcom ldan 'das 'jig rten 'dir byung ste/_des chos bshad 
[\[204b.7\]]pa ni thog mar dge ba/_bar du dge ba/_tha mar dge ba/_don bzang po/_/tshig 'bru bzang po/_/ma 'dres pa/_yongs su rdzogs pa/_yongs su dag pa/_rnam par byang ba/_tshangs par spyod pa rab tu ston te/_chos de khyim bdag gam khyim bdag gi bus mnyan nas/_des chos de 
[\[205a\]]
[\[205a.1\]]thos nas dad pa rab tu thob po/_/de dag dad pa rab tu thob pa dang ldan pas 'di la so so yang dag par slob par byed de/_khyim gyi gnas ni nyam nga ba rdul dag gi gnas yin no/_/rab tu byung ba ni bla na med pa yin na/_khyim pa khyim na gnas pa rnams kyi ji srid 'tsho'i bar du 
[\[205a.2\]]tshangs par spyod pa gcig tu sal gyis dag pa yongs su rdzogs pa/_yongs su dag pa/_rnam par byang ba ni spyod pa dka' bas ma la bdag gis skra dang kha spu bregs la/_gos ngur smrig bgos te dad pa yang dag pa kho nas khyim nas khyim med par rab tu 'byung ngo snyam nas des de ltar so sor 
[\[205a.3\]]brtags te longs spyod kyi tshogs mang nyung dang /_nye du'i 'khor mang po rnams spangs te/_skra dang kha spu bregs nas gos ngur smrig bgos te dad pa yang dag pa kho nas khyim nas khyim med par rab tu byung nas tshul khrims la gnas pa yin/_so sor thar pa'i sdom pas bsdams pa yin/_cho ga dang 
[\[205a.4\]]spyod yul phun sum tshogs pa yin kha na ma tho ba phra mo tsam la yang 'jigs par lta ba yin/_bslab pa'i gzhi yang dag par mnos te slob pa yin/_des srog gcod pa spangs nas srog gcod pa las slar log pa yin te/_chad pa spangs pa yin/_mtshon cha spangs pa yin/_ngo tsha dang ldan pa 
[\[205a.5\]]yin te/_sems can srog chags su gyur pa thams cad la chung ngu na srog chags grog spur yan chad la srog gcod pa las slar log pa yin no/_/des ma byin par len pa spangs nas ma byin par len pa las slar log pa yin te/_byin pa len pa yin/_byin pa len pa la dga' ba yin/_sbyin 
[\[205a.6\]]pa la lhug par gtong ba la dga' ba yin te/_rkun ma ma yin/_'dod chen can ma yin/_gtsang ba yin/_btang ba yin/_kha na ma tho ba med pa yin/_bdag nyid bsrungs pas ma byin par len pa las slar log pa yin no/_/de mi tshangs par spyod pa spangs nas mi tshangs par spyod pa las slar 
[\[205a.7\]]log pa yin te/_tshangs par spyod pa yin/_spyod pa ngan pa spangs pas dag pa yin/_gtsang ba yin/_dri nga ba med pa yin/_'khrig pa dang bral ba yin/_smad rim gyi chos dang bral ba yin/_mi tshangs par spyod pa las slar log pa yin no/_/de [{]brdzun [,]rdzun [}]du smra ba spangs nas [{]brdzun [,]rdzun [}]du smra 
[\[205b\]]
[\[205b.1\]]ba las slar log pa yin te/_bden par smra ba yin/_bden pa la dga' ba yin/_dad pa yin/_yid ches pa yin/_brtan pa yin 'jig rten la mi slu ba yin te/[ {]brdzun [,]rdzun [}]du smra ba las slar log pa yin no/_/de phra ma spangs nas phra ma las slar log pa yin te/_de tshu rol po dag las mnyan 
[\[205b.2\]]te de dag dbye ba'i phyir pha rol po dag la smra ba ma yin/_pha rol po dag las mnyan te de dag dbye ba'i phyir tshu rol po dag la smra ba ma yin/_bye ba rnams sdums byed pa yin/_mthun pa rnams gzengs bstod pa yin/_mthun pa la dga' ba yin/_mthun pa la mgu ba yin/_mthun par 
[\[205b.3\]]byed pa'i tshig smra ba yin te/_phra ma las phyir log pa yin no/_/de tshig rtsub po spangs nas tshig rtsub po las slar log pa yin te/_de gang la yang tshig gdug pa dang /_rtsub pa dang /_pha rol la mi snyan pa dang /_pha rol spa gong bar byed pa dang /_skye bo mang po'i yid la mi 'thad pa dang /_
[\[205b.4\]]skye bo mang po'i snying du mi sdug pa dang /_skye bo mang po mi dga' ba dang /_skye bo mang po'i yid du mi 'ong ba dang /_mnyam par gzhag pa ma yin pa dang /_mnyam par 'jog par 'gyur ba ma yin pa de lta bu'i tshig spangs pa yin mi tshugs pa dang /_rnar snyan pa dang /_snying tshim par byed pa dang /_
[\[205b.5\]]dga' bar byed pa dang /_pho brang 'khor gyi skad dang /_snyan cing 'jebs pa dang /_rnam par gsal ba rnam par rig par byed pa dang /_mnyan par 'os pa dang /_mi rten pa dang 'gal ba ma yin pa dang /_thug pa med pa dang /_skye bo mang po la sdug pa dang /_skye bo mang po mgu ba dang /_skye bo 
[\[205b.6\]]mang po dga' ba dang /_skye bo mang po'i yid du 'ong ba dang /_mnyam par bzhag pa dang /_mnyam par 'jog par 'gyur ba de lta bu'i tshig smra bas de tshig rtsub po las slar log pa yin no/_/de tshig kyal ba smra ba spangs nas tshig kyal pa las slar log pa yin te/_de dus su smra ba yin/_
[\[205b.7\]]yang dag par smra ba yin/_de kho na nyid smra ba yin/_don smra ba yin/_chos smra ba yin/_nges par smra ba yin/_rtogs par smra ba yin/_khong du chud par byed pa'i tshig smra ba yin te/_dus dang ma 'dres pa dang /_gleng gzhi dang bcas pa dang /_dan rtags dang bcas pa dang /_chos dang ldan 
[\[206a\]]
[\[206a.1\]]pa yin te/_de tshig kyal pa spangs nas tshig kyal pa las slar log pa yin no/_/de nyo tshong spangs nas nyo tshong las slar log pa yin te/_de gzhal blugs la g.yo byed pa dang /_srang la g.yo byed pa dang /_tshad la g.yo byed pa spangs nas de gzhal blugs la g.yo byed pa 
[\[206a.2\]]dang /_srang la g.yo byed pa dang /_tshad la g.yo byed pa las slar log pa yin no/_/de gsug len pa dang /_'drid pa dang /_bsdigs nas rang gir byed pa spangs nas gsug len pa dang /_'drid pa dang /_bsdigs nas rang gir byed pa las slar log pa yin no/_/de gsod pa 
[\[206a.3\]]dang /_'ching ba dang /_gcad pa dang /_dbug pa dang /_brdeg pa'i bsam pa spangs nas gsod pa dang /_'ching ba dang /_gcad pa dang /_'bigs pa dang /_brdeg pa'i bsam pa las slar log pa yin no/_/de 'od dang /_bud med can dang lhan cig tu nyal ba spangs nas 'od dang /_bud med 
[\[206a.4\]]can dang lhan cig nyal ba las slar log pa yin no/_/de zhing gi gzhi dang /_khyim gyi gzhi dang /_tshong khong gi gzhi len pa spangs nas/_zhing gi gzhi dang /_khyim gyi gzhi dang /_tshong khang gi gzhi len pa las slar log pa yin no/_/de glang po che dang /_rta dang /_ba lang dang /_lug 
[\[206a.5\]]dang /_bya gag dang /_phag len pa spangs nas glang po che dang /_rta dang /_ba lang dang /_lug dang /_bya gag dang /_phag len pa las slar log pa yin no/_/de bran pho dang /_bran mo dang /_las byed pa dang /_zho shas 'tsho ba len pa dag spangs nas bran pho dang /_bran mo dang /_las 
[\[206a.6\]]byed pa dang /_zho shas 'tsho ba len pa dag las slar log pa yin no/_/de bud med dang /_skyes pa dang /_khye'u dang /_bu mo len pa spangs nas bud med dang /_skyes pa dang /_khye'u dang /_bu mo len pa las slar log pa yin no/_/de gser dang /_dngul len pa spangs nas/_gser 
[\[206a.7\]]dang /_dngul len pa las slar log pa yin no/_/de 'bru ma nyams pa len pa dag spangs nas 'bru ma nyams pa len pa las slar log pa yin no/_/de zan gcig pa yin te/_nub mo spangs shing dus ma yin pa'i kha zas spangs pa yin/_dus su rgyu zhing dus su spyod pa las sbyor ba la brtson pa 
[\[206b\]]
[\[206b.1\]]yin/_de lus kyi bgo ba ran pas/_chog shes shing tshod zin pa yin/_bsod snyoms lto 'grangs kyis chog shes shing tshod zin pa yin/_de lus kyi bgo ba ran pas chog shes shing tshod zin pa yin/_bsod snyoms lto 'grangs kyis chog shes shing tshod zin pa yin pas gang dang gang du 
[\[206b.2\]]'gro ba na lhung bzed dang bcas chos gos dang bcas par 'gro'o/_/dper na 'dab chags bya gang dang gang du lding ba der 'dab ma dang chas gshog pa dang chas te lding ba de bzhin du de lus kyi bgo ba ran pa chos gos kyis chog shes shing tshod zin pa yin/_bsod snyoms lto 'grangs kyis 
[\[206b.3\]]chog shes shing tshod zin pa yin te/_gang dang gang du 'gro ba der lhung bzed dang bcas/_chos gos dang bcas shing 'gro ba yin no/_/ma sdug 'di ltar yang dge sbyong dang bram ze kha cig dad pas byin pa dag spyad nas sa bon gyi tshogs dang /_'byung po'i tshogs sna tshogs rtsom pa la sbyor bar 
[\[206b.4\]]brtson pas gnas pa 'di lta ste/_rtsa ba'i sa bon dang /_sdong bu'i sa bon dang /_thor to'i sa bon dang /_'gas pa'i sa bon dang /_lnga pa ni sa bon gyi sa bon nyid de/_dge sbyong dang bram ze rnams kyi sa bon gyi tshogs dang /_'byung po'i tshogs sna tshogs rtsom pa la sbyor bar brtson pa de lta 
[\[206b.5\]]bu las slar log pa yin no/_/ma sdug 'di ltar yang dge sbyong dang /_bram ze kha cig dad pas sbyin pa dag spyad nas sogs 'jog sna tshogs rtsom pa la sbyor bar brtson pas gnas pa 'di lta ste/_zas kyi sogs 'jog dang /_skom gyi sogs 'jog dang /_gos kyi sogs 'jog dang /_
[\[206b.6\]]dri'i sogs 'jog dang /_ro'i sogs 'jog dang /_lo ma'i sogs 'jog dang /_me tog gi sogs 'jog dang /_'bras bu'i sogs 'jog ste/_dge sbyong dang /_bram ze rnams kyi sogs 'jog rnam pa sna tshogs rtsom pa la sbyor bar brtson pa de lta bu las slar log pa yin 
[\[206b.7\]]no/_/ma sdug 'di ltar yang dge sbyong dang /_bram ze kha cig dad pas byin pa dag spyad nas gnas mal mthon po dang /_gnas mal chen po rtsom pa la sbyor bar brtson pas gnas par byed pa 'di lta ste/_stan dang /_khri dang /_khri snam bu can dang /_ras kyi snam bu can dang /_stan 
[\[207a\]]
[\[207a.1\]]nang tshangs can dang /_ras yug chen dang /_ras khra bo dang /_pa le la'i ras kyis g.yogs pa dang /_glang po che'i 'thab stan dang /_rta'i 'thab stan dang /_ngos gcig bal las byas pa dang /_ngos gnyis bal las byas pa dang /_stod bal las byas pa dang /_rgyab bal 
[\[207a.2\]]las byas pa dang /_ka ling gi gos kyi stod g.yogs dang /_steng g.yogs dang bcas pa'i gos dang /_phyogs gnyis su sngas dmar po las byas pa ste/_dge sbyong dang /_bram ze rnams kyi mal mthon po dang /_gnas mal chen po rtsom pa la sbyor ba de lta bu las slar log pa yin no/_/
[\[207a.3\]]ma sdug 'di ltar dge sbyong dang /_bram ze kha cig dad pas byin pa dag spyad nas cha ba dang /_gzhag pa rnam pa sna tshogs rtsom pa la sbyor bas brtson par gnas pa 'di lta ste/_mnye ba dang /_bkru ba dang /_dril phyi dang /_phreng ba dang /_dri dang /_byug pa dang /_kha dog 'chang ba dang /_sen mo'i 
[\[207a.4\]]kha dog dang /_so'i kha dog dang /_kha'i phye ma dang /_gdong gi byi dor dang /_me long la lta ba dang /_lag ngar brgyan pa dang /_gtsug tor 'ching ba dang /_gdugs kyi rtsa ba sbu bu can dang /_ral gri dang /_rnga yab nor bu'i yu ba can dang /_mchil lham khra bo dang /_gos sar pa dang /_ras 
[\[207a.5\]]sar pa kha tshar ring po can 'chang ba'i rang bzhin can dag ste/_dge sbyong dang /_bram ze rnams kyi gzhag pa dang /_cha ba rnam pa sna tshogs rtsom pa la sbyor bar brtson pa de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas 
[\[207a.6\]]ltad mo sna tshogs rtsom pa la sbyor bar brtson pa la gnas pa 'di lta ste/_glang po ches 'gyed pa dang /_rtas 'gyed pa dang /_shing rtas 'gyed pa dang /_dpung bu chung gis 'gyed pa dang /_dbyug pas 'gyed pa dang /_khu tshur gyis 'gyed pa dang /_khyu mchog gis 'gyed pa dang /_ma hes 'gyed 
[\[207a.7\]]pa dang /_ras 'gyed pa dang /_bya gag 'thab pa dang /_mchil pa 'thab pa dang /_'ur pa 'thab pa dang /_bud med 'thab pa dang /_skyes pa 'thab pa dang /_gzhon nu 'thab pa dang /_gzhon nu ma 'thab pa dang /_shing la 'dzeg pa dang /_bro gar gyi tshogs dang /_phrag pa nas 
[\[207b\]]
[\[207b.1\]]mchong ba dang /_rgyal mtshan gyi rtse mo dang /_stobs kyi mchog dang /_dmag gi tshogs mang po la lta ba dang /_mang po 'dus pa la lta bar 'dod pa ste/_dge sbyong gi ltad mo rnam pa sna tshogs rtsom pa la sbyor bar brtson pa de lta bu las slar log pa yin no/_/ma sdug 'di ltar yang dge 
[\[207b.2\]]sbyong dang /_bram ze kha cig dad pas byin pa dag yongs su spyad nas de sgra rnam pa sna tshogs nyan par rtsom pa la sbyor bar brtson pa gnas pa 'di lta ste/_glang po che'i sgra dang /_rta'i sgra dang /_shing rta'i sgra dang /_dpung bu chung gi sgra dang /_dung gi sgra dang /_rnga pa Ta ha'i sgra dang /_rnga bo che'i 
[\[207b.3\]]sgra dang /_rol mo sna tshogs pa'i sgra dang /_gar mkhan gyi glu sgra dang /_rol mo'i sgra dang /_khar gsil gyi sgra dang /_se gol gyi sgra dang /_thal mo'i sgra dang /_bum pa'i sgra dang /_rang bzo'i sgra dang /_snyan ngag dang /_yi ge sna tshogs dang /_tshig sna tshogs dang /_'jig rten rgyang 'phen pa 
[\[207b.4\]]dang ldan pa'i grags pa'i gtam nyan 'dod pa dag ste/_dge sbyong rnams kyi sgra rnam pa sna tshogs nyan par rtsom pa la sbyor ba brtson pa de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas/_ug shud dang /_
[\[207b.5\]]khras dang /_cho lo rtsom pa la sbyor bar brtson pas gnas pa 'di lta ste/_mig brgyad pa dang mig bcu pa dang /_na ya'i mig dang /_phyogs phyogs nas 'gyed pa dang /_bum pa dang /_stobs dang /_skyod pa dang /_pheg dang /_cho lo dang /_ug shud dang /_gul tshab dang /_thur ma dang /_
[\[207b.6\]]lag brgyan nam/_ji ltar skugs btsugs nas 'gyed pa ste/_dge sbyong rnams kyis ug shud dang /_khras dang /_cho lo rtsom pa la sbyor bar brtson pa de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas gtam 
[\[207b.7\]]rnam pa sna tshogs rtsom pa la sbyor bar brtson par gnas pa 'di lta ste/_rgyal po'i gtam dang /_chom rkun pa'i gtam dang /_dmag gi gtam dang /_zas kyi gtam dang /_skom gyi gtam dang /_gos kyi gtam dang /_tshong 'dus kyi gtam dang /_smad 'tshong ma'i gtam dang /_lam 
[\[208a\]]
[\[208a.1\]]ngan par brjod pa'i gtam dang /_rgya mtsho brjod pa'i gtam dang /_ljongs dang /_sna chen po la gtogs pa brjod pa'i gtam ste/_dge sbyong rnams kyi gtam rnam pa sna tshogs rtsom pa la sbyor bar brtson pa de lta bu las slar log pa yin no/_/ma sdug 'di ltar yang dge 
[\[208a.2\]]sbyong dang /_bram ze kha cig dad pas byin pa dag yongs su spyad nas rtsod pa rnam pa sna tshogs rtsom pa la sbyor bar brtson pa la gnas pa 'di lta ste/_kho bos ni chos 'dul ba 'di rab tu shes so/_/khyod kyis ni chos 'dul ba 'di mi shes so/_/ji ltar kho bos chos 'dul ba 'di kun shes 
[\[208a.3\]]pa ltar khyod kyis kyang chos 'dul ba 'di kun mi shes so/_/kho bos ni rigs pa dang ldan par yin gyi/_khyod kyis ni rigs pa dang ldan par ma yin no/_/kho bos ni 'brel par yin gyi khyod kyis ni 'brel par ma yin te/_sngar smra bar bya ba ni phyis smras/_phyis smra bar bya ba ni sngar smras la/_
[\[208a.4\]]khyod kyis ha cang myur bar smras pas mi gsol lo/_/brtsad pas mjug brtul gyis khyod kyis brtsad pa'i don du smras pa'i tshig de thong shig_/tshar bcad par shes sam/_gal te lan thebs pa lta na dris dang smros shig ces bya ba dge sbyong rnams kyi rtsod pa rnam pa sna tshogs rtsom pa 
[\[208a.5\]]la sbyor bar brtson pa de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas pho nyar 'gro ba dang gtong ba log pa'i 'tsho bas 'tsho bar byed pa 'di lta ste/_de dag rgyal po'i'am/_blon po chen po rnams kyi'am/_bram 
[\[208a.6\]]ze rnams kyi'am/_khyim bdag rnams kyi'am/_grong mi rnams kyi'am/_yul mi rnams kyi'am/_tshong dpon rnams kyi'am/_ded dpon rnams kyi pho nya tshu bi nas khrid de pha bir sna 'dren par byed pa dang /_pha bi nas pho nya khrid de tshu bir sna 'dren par byed pa ste/_dge sbyong rnams kyi pho nyar 
[\[208a.7\]]'gro ba dang gtong ba log pa'i 'tsho ba de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas tshul 'chos pa dang /_kha gsag dang /_gzhogs slong dang /_'thob kyis 'jal ba dang rnyed pa las rnyed pa sgrub 
[\[208b\]]
[\[208b.1\]]par byed de/_dge sbyong rnams kyi tshul 'chos pa dang /_kha gsag dang /_gzhogs slong dang /_'thob kyis 'jal ba dang /_rnyed pa las rnyed pa sgrub par byed pa de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs 
[\[208b.2\]]su spyad nas yon po'i dpyad kyi log pa'i 'tsho bas 'tsho bar byed pa 'di lta ste/_gnam grum pa dang /_rma mtshan dang /_rmi lam gyi mtshan ma dang /_mes tshig pa dang /_chus reg pa dang /_byi bas zos pa dang /_'bebs pa dang /_tshig snyan pa dang /_'byung po thams cad kyi skad dang /_
[\[208b.3\]]lus kyi dpyad dang /_khyim sa'i dpyad dang /_ne tso'i dpyad dang /_bya'i dpyad dang /_sor mo'i dpyad dang /_sbyor ba dag byed de/_dge sbyong rnams kyi yon po'i dpyad kyis log pa'i 'tsho ba de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas 
[\[208b.4\]]byin pa dag yongs su spyad nas yon po'i dpyad kyi log pa'i 'tsho bas 'tsho bar byed pa 'di lta ste/_yud tsam rnams kyi sbyor ba dang /_rgyu skar rnams shar ba dang /_ro yongs su brtag pa dang /_zhi ba'i las dang /_rgyas pa'i las dang /_drag po'i las dang /_bsang gtor gyi las 
[\[208b.5\]]dang /_yig 'bru dang /_rtsis dang /_grangs dang /_lag rtsis dang /_me long gi dpyad la sbyor bar byed de/_dge sbyong rnams kyi yon po'i dpyad kyi log pa'i 'tsho ba de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs 
[\[208b.6\]]su spyad nas yon po'i dpyad kyi log pa'i 'tsho bas 'tsho bar byed pa 'di lta ste/_gso ba'i dpyad dang /_rtsa ba'i sman dang /_mig sman sbyin pa dang /_ro sbyin pa dang /_sman sbyin pa dang /_bud med kyi dpyad dang /_skyes pa'i dpyad dang /_khye'u'i dpyad dang /_gzhon nu ma'i dpyad dang /_
[\[208b.7\]]sman la sbyor ba byed pa ste/_dge sbyong rnams kyi yon po'i dpyad kyi log pa'i 'tsho ba de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas yon po'i dpyad kyi log pa'i 'tsho bas 'tsho bar byed pa 'di lta ste/_nor bu'i 
[\[209a\]]
[\[209a.1\]]mtshan nyid dang /_dbyug pa'i mtshan nyid dang /_ral gri'i mtshan nyid dang /_mda'i mtshan nyid dang /_mtshon cha'i mtshan nyid dang /_glang po che'i mtshan nyid dang /_rta'i mtshan nyid dang /_khyu mchog gi mtshan nyid dang /_ma he'i mtshan nyid dang /_ra'i mtshan nyid dang /_lug gi 
[\[209a.2\]]mtshan nyid dang /_bya gag gi mtshan nyid dang /_'ur pa'i mtshan nyid dang /_mchil pa'i mtshan nyid dang /_bud med kyi mtshan nyid dang /_skyes pa'i mtshan nyid dang /_gzhon nu'i mtshan nyid dang /_gzhon nu ma'i mtshan nyid dang /_tshe thung ba'i rtags dang /_tshe ring ba'i rtags dang /_skal ba chung 
[\[209a.3\]]ba'i rtags dang /_skal ba che ba'i rtags dang /_bsod nams chung ba'i rtags dang /_bsod nams che ba'i rtags dang /_dbang chung ba'i rtags dang /_dbang che ba'i rtags dang /_jo bo'i mtshan nyid dang /_bran gyi mtshan nyid de dge sbyong rnams kyi yon po'i dpyad kyi log pa'i 'tsho ba de lta 
[\[209a.4\]]bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas yon po'i dpyad kyi log pa'i 'tsho bas 'tsho bar byed pa 'di lta ste/_sman zas gcig car gtong ba dang /_sbrengs te gtong ba dang /_'khrur 'jug pa dang /_
[\[209a.5\]]yar skyug pa dang /_mar 'khru ba dang /_snar blugs pa dang /_du ba rngub pa dang /_dugs kyi las dang /_bad kan gyi dpyad dang /_pho ba'i dpyad dang /_sme ba dang /_phol mig gi dpyad dang /[ {]ri dgas [,]ri dwags [}]'khyil pa dang /_bya rog 'khyil pa dang /_mkhur ba 'gul ba dang /_lce sos tshod pa 
[\[209a.6\]]dang /_ro langs dang /_ro langs phyed la sbyor bar byed de/_dge sbyong rnams kyi yon po'i dpyad kyi log pa'i 'tsho ba de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas yon po'i dpyad kyi log pa'i 'tsho bas 
[\[209a.7\]]'tsho bar byed pa 'di lta ste/_dgug pa dang /_kun du dgug pa dang /_rnam par dgug pa dang /_rmongs pa dang /_kun du rmongs pa dang /_rnam par rmongs pa dang /_rnam par 'thor ba dang /_rnam par 'joms pa'i chos can dang /_bde bar byed pa dang /_sdug bsngal bar byed pa dang /_
[\[209b\]]
[\[209b.1\]]mngal du 'chags par byed pa dang /_til gyi sbyin sreg dang /_'bras kyi sbyin sreg dang /_gzegs ma'i sbyin sreg dang /_rdzas kyi sbyin sreg dang /_sbyin sreg gi sbyin sreg dang /_nyi ma la bkur sti bya ba dang /_skar ma la bkur sti bya ba dang /_lha la bkur sti bya ba dang /_bkur sti'i 
[\[209b.2\]]gnas chen po la bkur sti byed pa ste/_dge sbyong rnams kyi yon po'i dpyad kyi log pa'i 'tsho ba de lta bu las slar log pa yin no/_/ma sdug 'di ltar yang dge sbyong dang /_bram ze kha cig dad pas byin pa dag yongs su spyad nas yon po'i dpyad kyi log pa'i 'tsho bas 'tsho bar 
[\[209b.3\]]byed pa 'di lta ste/_'jigs par 'gyur ba dang /_bde bar 'gyur ba dang /_lo nyes par 'gyur ba dang /_lo legs par 'gyur ba dang /_char 'bab mi mkhas par 'gyur ba dang /_char 'bab mkhas par 'gyur ba dang /_yams kyi nad 'byung bar 'gyur ba dang /_yams kyi nad 'byung bar mi 
[\[209b.4\]]'gyur ba ste/_dge sbyong rnams kyi yon po'i dpyad kyi log pa'i 'tsho ba de lta bu las slar log pa yin no//_//'dul ba phran tshegs kyi gzhi/_bam po bzhi bcu rtsa bdun pa/_'di ltar yang ma sdug dge sbyong ngam/_bram ze kha cig dad pas byin pa yongs su spyad nas yon po'i rig pas log 
[\[209b.5\]]par 'tsho bas 'tsho bar byed pa 'di lta ste/_nang gi rgyal po ni rgyal bar 'gyur ba dang /_phyi'i rgyal po ni pham par 'gyur ba dang /_phyi'i rgyal po ni rgyal bar 'gyur ba dang /_nang gi rgyal po ni pham par 'gyur ba dang /_nang gi rgyal po ni 'bros par 'gyur ba dang /_phyi'i rgyal po snyegs par 'gyur 
[\[209b.6\]]ba dang /_phyi'i rgyal po 'bros pa dang /_nang gi rgyal po snyegs par 'gyur ba ste/_dge sbyong ni yon po'i rig pas log par 'tsho bas 'tsho bar byed pa de lta bu las slar log pa yin no/_/'di ltar yang ma sdug dge sbyong ngam/_bram ze kha cig dad pas byin pa yongs su spyad de/_yon po'i 
[\[209b.7\]]rig pas 'tsho bas 'tsho bar byed pa 'di lta ste/_las su ni nyi ma dang /_zla ba lam las gol bar 'gro ba dang /_nyi ma gza'i lam dang /_zla ba gza'i lam dang /_skar mda' ltung ba dang /_phyogs su shar ba dang /_phyogs su tshig pa dang /_bar snang la lha rnams rnga rdung ba dang /_nyi ma'i 
[\[210a\]]
[\[210a.1\]]lam gza' ma yin pa dang /_zla ba'i lam gza' ma yin pa dang /_skar mda' ltung ba dang /_phyogs su shar ba dang /_phyogs su tshig pa dang /_bar snang la lha rnams rnga rdung ba dang /_nyi ma dang zla ba gnyis de lta bur 'phrul che ba mthu che ba de ltar lam du shar/_lam ma yin par 
[\[210a.2\]]shar/_'di ltar lam du nub/_'di ltar lam ma yin par nub/_lam 'di lta bur gyur na nyon mongs pa dang /_rnam par byang bar sbyor ro/_/dge sbyong ni yon po'i rig pas log par 'tsho bas 'tsho ba de lta bu las slar log pa yin no/_/'di ltar yang ma sdug dge sbyong ngam/_bram ze kha cig dad pas byin 
[\[210a.3\]]pa yongs su spyad de/_yon po'i rig pas log par 'tsho bas 'tsho bar byed pa 'di lta ste/_nyi ma dang zla ba gnyis lam gol ba 'di lta bur song na rnam par smin pa 'di lta bur 'gyur ro/_/rnam pa 'di lta bu'i rnam par smin pa ni nyi ma'i gza' dang /_zla ba'i gza' las 'di lta bur zhugs shing skar 
[\[210a.4\]]mda' ltung ba dang /_phyogs su shar ba dang /_phyogs su tshig pa dang /_bar snang la lha rnams rnga rdung ba na rnam pa 'di lta bur smin/_nyi ma dang zla ba 'di lta bur 'phrul che ba mthu che ba/_lam 'di lta bur ni shar/_lam 'di lta bur ni nub/_lam 'di lta bur gyur na nyon mongs pa dang /_rnam par byang ba bde 
[\[210a.5\]]ba rnam par smin pa 'di lta bur 'gyur ro zhes ston gyi/_dge sbyong ni yon po'i rig pas log par 'tsho ba de lta bu las slar log pa yin te/_de ni 'phags pa'i tshul khrims kyi phung po de lta bu dang ldan pas na nang gi kha na ma tho ba med pas bde ba so sor myong ngo /_/des dbang po yul las bzlog ste/_
[\[210a.6\]]gnas pas na dran pa kun bsrungs pa'o/_/dran pa gsal ba/_dran pa bsrungs pa'i yid kyis snyoms pa'i gnas su spyod do/_/de mig gis gzugs mthong yang mtshan mar mi 'dzin pa dang /_'brur mi 'dzin par 'gyur ba ni gang gi phyir mig gi dbang po'i sdom pas ma bsdams pas gnas 
[\[210a.7\]]pa na chags pa dang /_yid blong ba dang /_'jig rten gyi sdig pa mi dge ba'i chos kyi sems rjes su 'jug pa de dag la sdom pa'i phyir nan tan byed de/_mig gi dbang po bsrungs pas mig gi dbang po sdom par byed do/_/de bzhin du rna bas ni sgra la/_snas ni dri la/_lces ni ro la/_lus kyis 
[\[210b\]]
[\[210b.1\]]ni reg bya la/_yid kyis ni chos la shes kyang mtshan mar 'dzin par mi byed/_'brur 'dzin par mi byed de gang gi phyir yid kyi dbang po'i sdom pas ma bsdams par spyod de chags pa dang /_yid blong ba dang /_'jig rten gyi sdig pa mi dge ba'i chos kyi rjes su 'jug pa de dag gis sdig pa 
[\[210b.2\]]'thob bo/_/yid kyis bsdams pas yid kyi dbang po sdom par byed do/_/de la 'phags pa'i tshul khrims 'di dang ldan pas na dbang po yul las bzlog pa 'dis na nang gi kha na ma tho ba med de bde ba so sor myong ngo /_/de 'ong ba dang /_'gro ba rab tu shes te gnas par gyur pas na snang ba dang /_
[\[210b.3\]]kun du snang ba dang /_bskum pa dang /_brkyang ba dang /_sbyar ma dang /_chos gos dag dang /_lhung bzed dag bzung ba dang /_'gro ba dang /_'greng ba dang /_'dug pa dang /_nyal ba dang /_mi nyal ba dang /_smra ba dang /_cang mi zer ba dang /_gnyid kyis rmya ba dang /_mya ngan bsal bar byed pa dag shes shing 
[\[210b.4\]]gnas par 'gyur ro/_/des 'phags pa'i tshul khrims kyi phung po dang ldan pa dang /_dbang po dben pa dang /_des rab tu dran pa dang /_yang dag par rab tu shes pa dang ldan pas nang gi kha na ma tho ba med pa bde ba yang dag par tshor te/_de nas dben par gnas te/_dgon pa dang /_shing drung 
[\[210b.5\]]dang /_khyim stong pa dang /_dben par gyur pa'am/_shing drung du gyur pa'am/_khyim stong par gyur pa dag tu 'dug ste/_skyil mo krung bcas nas/_lus drang por bsrang ste/_dran pa mngon du bzhag nas des 'jig rten gyi chags pa spangs te/_chags pa dang bral ba'i sems mang por spyod cing 
[\[210b.6\]]chags sems yongs su sbyong ngo /_/gnod sems dang /_rmugs pa dang /_gnyid dang /_dregs pa dang /_'gyod pa dang /_the tshom 'jig rten du spangs pas re ba dang bral/_the tshom las bral ba yin no/_/de dge ba'i chos 'di lta bu'am/_ji lta bu zhes bya ba'i the tshom gyi sems yongs su 
[\[210b.7\]]sbyong ngo /_/'di lta ste ma sdug skyes bu zhig gis skyin po blangs te/_des de las su bya ba la sbyar na des las de yang 'byor nas des de skyin po de bsabs la bud med dag gso ba tsam gyi rang gi nor kyang yod nas de 'di snyam du sems par gyur to/_/bdag gis skyin po blangs te las la sbyar 
[\[211a\]]
[\[211a.1\]]bas na bdag gis las de 'byor te des na bdag gis skyin po de yang bsabs la bud med dag gso ba tsam gyi nor kyang yod do snyam du gyur nas de de'i rgyus bde ba dang /_yid dga' bar gyur to/_/'di lta ste/_ma sdug skyes bu zhig nad bu can te/_sdug bsngal zhing nad tshabs che ba de kha 
[\[211a.2\]]zas zos pa dang lus la gnod/_skom 'thungs na ni lto mi bde bar 'gyur ro/_/de dus phyi zhig na bde ba dang /_nad med pa dang /_stobs dang ldan par gyur pas kha zas zos na ni lus la phan la skom 'thungs na ni lto la mi gnod nas de 'di snyam du sems par gyur to/_/bdag sngon ni nad 
[\[211a.3\]]bu can sdug bsngal zhing na tshabs che bar gyur te/_bdag de bas na kha zas zos na ni lus la gnod/_skom 'thungs na ni lto mi bde'o/_/bdag da ltar ni bde zhing nad med de stobs dang ldan pas kha zas zos na ni lus la phan la skom 'thungs na ni lto la mi gnod do snyam nas de de'i rgyus bde bar gyur/_yid 
[\[211a.4\]]dga' bar gyur to/_/'di lta ste/_ma sdug skyes bu zhig bran dang /_mngag gzhug pa dang /_bsgo ba dang /_spyad pa dang /_'di ltar rang nyam du 'gror med par gyur pa de dus gzhan zhig na bran ma yin/_mngag gzhug pa ma yin/_bsgo ba ma yin/_bkol ba ma yin/_'di ltar rang nyam du 'gror yod 
[\[211a.5\]]de de 'di snyam du gyur to/_/bdag sngon bran dang /_mngag gzhug pa dang /_bsgo ba dang /_bkol ba dang /_'di ltar rang nyam du 'gror med par gyur to/_/bdag da ltar ni bran ma yin/_mngag gzhug pa ma yin/_bkol ba ma yin/_'di ltar rang nyam du 'gror yod de/_de de'i rgyus bde bar 
[\[211a.6\]]gyur/_yid dga' bar gyur to/_/'di lta ste/_ma sdug skyes bu zhig lag pa phying ka log tu dam du bcings pas bcings par gyur nas/_de de las thar nas bkra shis pa bde ba mi 'god pa ste de 'di snyam du gyur to/_/bdag sngon ni lag pa phying ka log tu bcings pas bcings par 
[\[211a.7\]]gyur/_bdag da ltar ni de las thar bas bkra shis pa dang /_bde ba dang /_ma god pa ste/_de de'i rgyus yid dga' bar gyur to/_/'di lta ste/_ma sdug skyes bu zhig 'jigs pa las ni bde bar gyur/_lo nyes pa las ni lo legs par gyur nas de 'di snyam du gyur to/_/bdag ni 'jigs 
[\[211b\]]
[\[211b.1\]]pa las bde bar gyur/_lo nyes pa las ni lo legs par gyur te/_de de'i rgyus bde bar gyur/_yid dga' bar gyur to/_/de de bzhin du ji ltar bgyis pa dang /_ji ltar nad dang /_ji ltar bran dang /_ji ltar bcings pa dang /_ji ltar 'jigs pa de bzhin du des nges par sgrib pa 'di lnga las 
[\[211b.2\]]bdag nyid bral bar mthong ngo /_/des sems can la nye bar nyon mongs par byed pa/_shes rab nyam chung bar byed pa/_gnod pa'i phyogs mya ngan las 'da' ba dang /_mi mthun pa'i sgrib pa lnga spangs te/_'dod pa las dben pa/_sdig pa mi dge ba'i chos las dben pa/_rtog pa dang 
[\[211b.3\]]bcas pa/_dpyod pa dang bcas pa/_dben pa las skyes pa'i dga' ba dang /_bde ba'i bsam gtan dang po mngon du bsgrubs nas gnas so/_/des lus 'di nyid las dben pa las skyes pa dang /_dga' ba dang bde bas mngon par rlan to/_/rab tu rlan no/_/kun du tshim mo/_/kun 
[\[211b.4\]]du khyab ste/_'di lta ste/_dben pa las skyes pa'i dga' ba dang /_bde bas lus thams cad du khyab par ma gyur pa'am/_ma khyab par gyur pa cung zad kyang med do/_/'di lta ste/_byi bdar ba'am/_byi bdar ba'i slob ma mkhas pa yang rung ste/_des khar phor ram/_gzhong 
[\[211b.5\]]bu'am/_nya phyis kyi nang du yang rung /_bkru ba'i phye ma zhib mo blugs te/_chus btab cing btab nas gsher bar byas te/_bkru ba'i gong bu de yang snum pa dang /_snum par gyur pa dang /_snum pas khyab pa dang /_gsal bar nang dang phyi'i snum pas so sor mi 'gyes mi zag go/_/de ltar de 
[\[211b.6\]]bzhin du lus 'di la dben pa las skyes pa'i dga' ba dang /_bde bas mngon du rlan/_rab tu rlan/_kun du tshim/_kun du khyab ste/_de'i lus thams cad du dben pa las skyes pa'i dga' ba dang /_bde bas cung zad kyang ma khyab par gyur pa med do/_/de rnam par rtog pa dang /_rnam par 
[\[211b.7\]]dpyod pa zhi bar bya ba'i phyir nang gi sems la rab tu dga' ba gcig tu dmigs pas rnam par mi rtog rnam par mi dpyod pa'i ting nge 'dzin las skyes pa'i dga' ba dang /_bde ba'i bsam gtan gnyis pa mngon du bsgrubs te gnas so/_/de'i lus 'di nyid la ting nge 'dzin las skyes pa'i 
[\[212a\]]
[\[212a.1\]]dga' ba dang bde bas mngon par rlan/_rab tu rlan/_kun du tshim/_kun du khyab bo/_/'di lta ste/_de'i lus thams cad ting nge 'dzin las skyes pa'i dga' ba dang /_bde bas ma khyab pa'am/_khyab par ma gyur pa cung zad kyang med do/_/de 'di lta ste/_ma sdug ri'i spyi bor 
[\[212a.2\]]bkod pa'i mtsho mtshe'u de la shar phyogs nas chu mi bab/_lho phyogs nas ma yin/_nub phyogs nas ma yin te/_byang phyogs nas chu 'bab par kyang mi 'gyur/_der dus dus su yang dag par char pa yang mi 'bab ste/_bkod ma'i chu de las gzhan ni ma gtogs te chu'i rdzing gi chu'i bu gu 
[\[212a.3\]]chen po nas chu'i phung po chen po 'byung bas chu'i rdzing bu de thams cad chu grang mos mngon par rlan/_rab tu rlan/_kun du tshim/_kun du khyab ste 'di lta ste/_chu grang mos chu'i rdzing bu thams cad du ma khyab par gyur pa ni cung zad kyang med de/_de de ltar 'di bzhin du de lus 'di nyid la ting nge 'dzin 
[\[212a.4\]]las skyes pa'i dga' ba dang bde bas mngon par rlan/_rab tu rlan/_kun du tshim/_kun du khyab ste/_'di lta ste/_ting nge 'dzin las skyes pa'i dga' ba dang bde bas lus thams cad du ma khyab pa dang /_khyab par ma gyur pa cung zad kyang med do/_/des dga' ba spangs nas btang snyoms 
[\[212a.5\]]dang /_dran pa dang /_rab tu shes pa dang /_bde bas lus la so sor myong bar gnas te/_gang 'phags pa dag gis gsungs pa'i dran pa dang ldan pa'i btang snyoms par byas te bde bar gnas so zhes bya ba'i bsam gtan gsum pa mngon du bsgrubs te gnas so/_/de'i lus 'di la dga' ba 
[\[212a.6\]]med pa'i bde bas mngon par rlan/_rab tu rlan/_kun du tshim/_kun du khyab bo/_/'di lta ste/_dga' ba med pa'i bde bas lus thams cad du khyab par ma gyur pa cung zad kyang med do/_/de 'di lta ste/_me tog ut+pa la'am/_pad mo'am/_ku mu da'am/_pun da ri ka dag chu las skyes 
[\[212a.7\]]te/_chur 'phel zhing rtsa ba chur nub nas gnas so/_/de dag ji tsam rtsa ba nas rtse mo'i bar du 'di lta ste/_bsil ba'i chus ma khyab pa'am/_khyab par ma gyur pa cung zad kyang med do/_/de ltar de bzhin du lus 'di nyid la dga' ba med pa'i bde bas mngon par rlan/_rab tu rlan/_
[\[212b\]]
[\[212b.1\]]kun du tshim/_kun du khyab po/_/'di lta ste/_dga' ba med pa'i bde bas lus thams cad du ma khyab pa dang /_khyab par ma gyur pa cung zad kyang med do/_/des bde ba yang spangs/_sdug bsngal yang spangs te/_yid bde ba dang yid mi bde ba sngar spangs pas na sdug bsngal kyang ma yin bde ba yang ma 
[\[212b.2\]]yin pa btang snyoms dang dran pa yongs su dag pa bsam gtan bzhi pa mngon par bsgrubs nas gnas so/_/de'i lus 'di nyid la kun du dag pa yongs su dkar ba la zhugs nas mos par byas nas khyab par mngon du bsgrubs te gnas so/_/'di lta ste/_khyim bdag gam khyim bdag gi bu yang rung 
[\[212b.3\]]brgyad kyis btags sam/_dgur btags pa'i gos kyis de'i mgo nas lag pa dang /_rkang pa yan chad du dkris te de mgo bo nas rkang pa'i bar du'o/_/'di lta ste/_kun du dag pa'i ras yongs su dkar bas lus thams cad du ma khyab cing ma khyab par gyur pa ni cung zad kyang med de/_de ltar 
[\[212b.4\]]de bzhin lus 'di nyid la kun du dag pa'i sems yongs su byang ba la mos khyab par mngon du bsgrubs nas gnas so/_/'di lta ste/_kun du dga' ba'i sems yongs su byang bas lus thams cad du ma khyab pa dang ma khyab par gyur pa ni cung zad kyang med do/_/ma sdug nam 'phags pa nyan thos 
[\[212b.5\]]pa dag gis bde ba yang spangs sdug bsngal yang spangs te/_yid bde ba dang /_yid mi bde ba gnyis sngar nub pas bde ba yang ma yin sdug bsngal kyang ma yin pa/_btang snyoms dang dran pa kun du dag ste/_bsam gtan bzhi pa mngon du bsgrubs te gnas so/_/de'i sems de ni de'i tshe na 
[\[212b.6\]]mi mtho mi dma' bar gyur to/_/mi mtho mi dma' bar gnas pas mi g.yo ba thob bo/_/'di lta ste/_khang pa brtsegs pa'am/_khang chen brtsegs par yungs mar gyi me mar bus te/_me lce de la rlung dang /_bya dang /_mi dang /_mi ma yin pa rnams kyis ma bsgul ma bskyod pa de'i dus na 
[\[212b.7\]]mi mtho mi dma' bar gyur te/_mi mtho mi dma' bar gnas pas mi g.yo bar 'bar ro/_/de ltar de bzhin du/_ma sdug gang gi tshe 'phags pa nyan thos dag gis bde ba yang spangs/_sdug bsngal yang spangs te/_yid bde ba dang yid mi bde ba gnyi ga ni sngar nub pas sdug bsngal kyang 
[\[213a\]]
[\[213a.1\]]ma yin bde ba yang ma yin pa btang snyoms dang /_dran pa kun du dag ste/_bsam gtan bzhi pa mngon du bsgrubs te gnas so/_/de'i sems de ni de'i dus na mi mtho mi dma' bar gyur te/_mi mtho mi dma' bar gnas pas mi g.yo ba thob ste de 'di snyam du gyur to/_/bdag 
[\[213a.2\]]gis lus 'di ni gzugs can che ba/_'byung ba chen po bzhi ste/_'di la rnam par shes pa gnas so/_/'di la rten to/_/'di nang du zhugs so/_/ci nas bdag gis lus las yid bskyod de lus gzhan gzugs can yid las byung ba ma god pa dbang po rnams ma nyams pa zhig bsgrub 
[\[213a.3\]]bo snyam bsams nas/_des lus de las yid bskyod de/_lus gzhan gzugs can yid las byung ba ma god pa dbang po rnams ma nyams pa mngon du sgrub par byed do/_/de 'di lta ste/_ma sdug bai DUr+ya'i nor bu zur brgyad pa rang bzhin bzang ba gsal zhing rnam par dang ba ste/_dri ma med pa la tshon sna 
[\[213a.4\]]bzhi pa'i skud pas btags te/_sngon po dang /_ser po dang /_dmar po dang /_rma'o/_/de la mig dang ldan pa'i skyes bus mthong na 'di ni skud pa'o/_/'di ni nor bu ste nor bu skud pa la brgyus par shes so/_/de ltar de bzhin du des lus de las yid bskyod de/_de lus gzhan gzugs can yid las byung 
[\[213a.5\]]ba ma god pa dbang po rnams ma nyams pa mngon du sgrub par byed do/_/de 'di lta ste/_ma sdug skyes bu zhig gres ma'i bam po las nyag ma gcig drangs pa de mig dang ldan pa'i skyes bus mthong na 'di ni gres ma'o/_/'di ni nyag mar drangs pa yin par shes so/_/de ltar de bzhin du des lus 
[\[213a.6\]]de las yid bskyod de/_lus gzhan gzugs can yid las byung ba ma god pa dbang po rnams ma nyams pa mngon du sgrub par byed do/_/de 'di lta ste/_ma sdug skyes bu zhig gzeb kyi nang nas sbrul gcig phyir phyung ba de mig dang ldan pa'i skyes bu des mthong na 'di ni gzeb bo/_/'di ni sbrul 
[\[213a.7\]]te gzeb nas sbrul phyung bar shes so/_/de ltar de bzhin du des lus de las yid bskyod de/_de lus gzhan gzugs can yid las byung ba ma god pa dbang po rnams ma nyams par mngon du sgrub par byed do/_/de 'di lta ste/_ma sdug skyes bu zhig ral gri shubs nas ral gri 'byin pa de la 
[\[213b\]]
[\[213b.1\]]mig dang ldan pa'i skyes bus mthong na 'di ni ral gri'i shubs so/_/'di ni ral gri'o/_/'di ni ral gri shubs nas phyung bar shes so/_/de ltar de bzhin du lus de las des yid bskyod de/_lus gzhan gzugs can yid las byung ba ma god pa dbang po rnams ma nyams pa mngon du sgrub 
[\[213b.2\]]par byed do/_/des 'di bzhin ma g.yengs pa'i sems kun du dag pa/_yongs su byang ba/_nyes pa med pa'i nye ba'i nyon mongs pa las bral ba drang por gyur te las su rung bar gnas pas mi g.yo ba 'thob ste/_rdzu 'phrul gyi yul la ye shes mngon par byang ba dang /_mngon par shes pa la sems 
[\[213b.3\]]mngon par 'jug go/_/des rnam pa du ma'i rdzu 'phrul gyi yul so sor myong ba ni 'di lta ste gcig las mang por 'gyur ro/_/mang po las gcig tu 'gyur ro/_/mngon par snang ba las mi snang ba'o/_/ye shes kyi snang ba so sor myong bar 'gyur te/_rtsig pa las thal ba dang /_ri las 
[\[213b.4\]]thal ba dang /_ra ba las thal zhing mi chags par lus kyis 'gro ba ni 'di lta ste/_nam mkha' dang 'dra ba'o/_/sa la nub cing 'byung ba ni 'di lta ste/_chu bzhin no/_/chu rgyun gyi steng nas 'gro ba ni 'di lta ste/_sa bzhin no/_/nam mkha' las skyil mo krung bcas te 'gro ba ni 'di lta ste/_bya 
[\[213b.5\]]gshog pa can bzhin no/_/nyi ma dang zla ba 'di gnyis 'di lta bur mthu che ba rdzu 'phrul che ba yang lag pas reg kun du reg par byed pa tshangs pa'i 'jig rten gyi bar du lus kyi dbang byed do/_/de 'di lta ste/_gser mgar mkhas pa'am/_gser mgar gyi slob ma mkhas pa yang rung /_
[\[213b.6\]]gser shin tu sbyangs par shes nas ci dang ci 'dod pa de dang de'i rkyen gyis khyad par du byed pa ni de ste/_glegs bam mam/_de ste rna cha'am/_de ste mgrin rgyan tam/_de ste lag gdub bam/_de ste rkang gdub bam/_sor gdub bam/_dngul dang gser gyi phreng bar yang rung myur zhing [{]rings [,]ring [}]
[\[213b.7\]]par byed do/_/de lta de bzhin du 'dis kyang mnyam par gzhag pa'i sems kun du dag pas yongs su byang ba nyes pa med pa nye ba'i nyon mongs pa las bral ba drang por gyur pa las su rung bar gnas par mi g.yo ba thob ste/_rdzu 'phrul gyi yul la ye shes mngon par bya ba'i phyir 
[\[214a\]]
[\[214a.1\]]mngon par shes pa dag la sems mngon par zhugs so/_/de 'di lta ste/_gcig las mang por gyur pas na/_snga ma bzhin tshangs pa'i 'jig rten gyi bar du lus kyis dbang du byed do/_/'di lta ste/_rdza mkhan nam rdza mkhan gyi slob ma mkhas pa yang rung /_'jim 
[\[214a.2\]]pa'i gong bu shin tu sbyangs par shes nas ci dang ji lta bur 'dod pa'i snod kyi khyad par de dang der byed pa ni myur ba myur bar byed de/_de ltar de bzhin du des 'di bzhin mnyam par gzhag pa'i sems kun du dag pa/_yongs su byang ba/_nyes pa med pa nye ba'i nyon mongs pa las bral ba nas snga 
[\[214a.3\]]ma bzhin te tshangs pa'i 'jig rten gyi bar du lus kyis dbang byed do/_/de 'di lta ste so mkhan mkhas pa'am/_so mkhan gyi slob ma mkhas pa yang rung /_so shin tu sbyangs par shes nas ci dang ji lta bur 'dod pa'i gzugs kyi khyad par de dang der byed de myur zhing rings par mngon par byed do/_/
[\[214a.4\]]de ltar de bzhin du des 'di bzhin du mnyam par gzhag pa'i sems kun du dag pa yongs su byang ba nas/_snga ma bzhin te tshangs pa'i 'jig rten gyi bar du lus kyis dbang du byed do/_/des 'di bzhin mnyam par gzhag pa'i sems kun du dag pa/_yongs su byang ba/_nyes pa med pa nye ba'i nyon 
[\[214a.5\]]mongs pa las bral ba drang por gyur cing /_las su rung bar gnas pas mi g.yo ba thob ste/_'phrul gyi rna ba la ye shes mngon par bya ba'i phyir mngon par shes pa dag la sems mngon par 'jug go/_/des 'phrul gyi rna ba rnam par dag pa mi las 'das pas sgra gnyis thos pa ni mi dang mi ma 
[\[214a.6\]]yin pa'i dang ring ba'i dang nye ba'o/_/de 'di lta ste/_dung 'bud pa'i skyes bus ri mthon po'i rtse mor 'dzegs te/_mtshan mo nam phyed kyi dus su dung bus pa de'i sgras so so'i phyogs su khyab par grags so/_/de ltar de bzhin du des 'di bzhin du mnyam par gzhag pa'i sems kun du dag pa/_
[\[214a.7\]]yongs su byang ba/_nyes pa med pa nye ba'i nyon mongs pa las bral ba drang por gyur cing las su rung bar gnas pas mi g.yo ba thob ste/_'phrul gyi rna ba la ye shes mngon par bya ba'i phyir mngon par shes pa de dag la sems mngon par 'jug go/_/des 'phrul gyi rna ba rnam par dag pa mi las 
[\[214b\]]
[\[214b.1\]]'das pas sgra gnyis thos te/_mi dang mi ma yin pa'i dang /_ring ba'i dang nye ba'o/_/des 'di bzhin mnyam par gzhag pa'i sems kun du dag pa/_yongs su byang ba/_nyes pa med pa nye ba'i nyon mongs pa las bral ba drang por gyur cing las su rung bar gnas pas mi g.yo ba thob ste/_
[\[214b.2\]]sems kyi rnam grangs la ye shes mngon par bya ba'i phyir mngon par shes pa dag la sems mngon par 'jug go/_/sems can pha rol dang /_gang zag pha rol dag ni rnam par brtags pa dang /_rnam par dpyad pa'i yid ji ltar gyur pa yang dag pa ji lta ba bzhin du rab tu shes te/_'dod 
[\[214b.3\]]chags dang bcas pa'i sems la 'dod chags dang bcas pa'i sems zhes ji lta bu nyid rab tu shes so/_/'dod chags dang bral ba'i sems la 'dod chags dang bral ba'i sems zhes ji lta bu nyid rab tu shes so/_/zhe sdang dang bcas pa dang /_zhe sdang dang bral ba dang /_gti mug 
[\[214b.4\]]dang bcas pa dang /_gti mug dang bral ba dang /_g.yeng ba dang /_mi g.yeng ba dang /_zhum pa dang /_rab tu 'dzin pa dang /_'phyar ba dang /_ma 'phyar ba dang /_nye bar zhi ba dang /_nye bar ma zhi ba dang /_mnyam par gzhag pa dang /_mnyam par ma gzhag pa dang /_ma bsgoms pa dang /_bsgoms 
[\[214b.5\]]pa dang /_ma grol ba'i sems la ma grol ba'i sems so zhes ji lta bu nyid rab tu shes so/_/shin tu rnam par grol ba'i sems la shin tu rnam par grol ba'i sems zhes ji lta bu nyid rab tu shes so/_/de 'di lta ste/_mig dang ldan pa'i skyes bus yongs su dag pa'i me long gi dkyil 'khor bzung 
[\[214b.6\]]ste/_bdag gi bzhin gyi mtshan ma rtog go/_/de ltar 'di bzhin des mnyam par gzhag pa'i sems kun du dag pa/_yongs su byang ba nyes pa med pa nye ba'i nyon mongs pa las bral ba drang por gyur cing las su rung bar gnas pas mi g.yo ba thob ste sems kyi rnam grangs ye shes mngon par shes par 
[\[214b.7\]]bya ba'i phyir mngon par shes pa dag la sems mngon par 'jug pa nas snga ma bzhin te/_shin tu rnam par grol ba'i sems la shin tu rnam par grol ba'i sems zhes ji lta bu nyid rab tu shes pa'i bar du ste/_'di ni rkang pa zhes bya'o/_/rig pa gang zhe na/_des 'di bzhin mnyam par gzhag 
[\[215a\]]
[\[215a.1\]]pa'i sems kun du dag pa/_yongs su byang ba/_nyes pa med pa/_nye ba'i nyon mongs pa las kyang bral ba drang por gyur cing las su rung bar gnas pas mi g.yo ba thob ste/_sngon gyi gnas la rjes su dran pa'i ye shes mngon par bya ba'i phyir mngon par shes pa dag la sems mngon par 
[\[215a.2\]]'jug ste/_des rnam pa du ma'i sngon gyi gnas la rjes su dran pa ni 'di lta ste/_skye ba gcig dang /_gnyis dang /_gsum dang /_bzhi dang /_lnga dang /_drug dang /_bdun dang /_brgyad dang /_dgu dang /_bcu dang /_nyi shu dang /_sum bcu dang /_bzhi bcu dang /_lnga bcu dang /_skye ba brgyad 
[\[215a.3\]]dang /_skye ba stong dang /_skye ba brgya stong du ma dang /_'jig pa'i bskal pa dang /_'byung ba'i bskal pa dang /_'jig pa dang 'byung ba'i bskal pa dang /_'jig pa'i bskal pa du ma dang /_'byung ba'i bskal pa du ma dang /_'jig pa dang 'byung ba'i bskal pa du ma yang rjes su dran no/_/skye ba'i 
[\[215a.4\]]sems can de dag ni 'di zhes bya ste/_bdag kyang de na ming 'di zhes bya/_rigs ni 'di'o/_/rus ni 'di'o/_/kha zas ni 'di lta bu'o/_/bde ba dang /_sdug bsngal 'di lta bu yang so sor myong ste/_tshe 'di lta bur ring /_'di lta bur ring du gnas te/_tshe'i mtha' ni 'di tsam du gyur nas de 
[\[215a.5\]]nas bdag shi 'phos te che ge mo zhig tu skyes so/_/de nas kyang shi 'phos te che ge mo zhig tu skyes te/_de nas kyang shi 'phos te 'dir skyes so zhes dbyibs dang /_gnas kyi gtan tshigs su bcas pa rnam pa du ma'i sngon gyi gnas rjes su dran no/_/de 'di lta ste/_skyes bu zhig grong nas grong 
[\[215a.6\]]du 'gro'o/_/grong de nas yang gzhan du song ba dang /_de 'di snyam du gyur to/_/bdag ni che ge mo zhig gi grong nas che ge mo zhig gi grong du 'gro ste/_de nas yang che ge mo zhig tu 'gro'o/_/de nas grong 'dir phyin to/_/de ltar 'di bzhin du des 'di bzhin mnyam par gzhag pa'i sems kun du dag 
[\[215a.7\]]pa/_yongs su byang ba/_nyes pa med pa/_nye ba'i nyon mongs pa dang bral ba drang por gyur cing las su rung bar gnas pas mi g.yo ba thob ste/_sngon gyi gnas la rjes su dran pa'i ye shes mngon par bya ba'i phyir mngon par shes pa dag la sems mngon par 'jug go/_/des rnam pa du ma'i sngon gyi 
[\[215b\]]
[\[215b.1\]]gnas la rjes su dran te/_'di lta ste/_gcig ces bya ba nas snga ma bzhin te/_dbyibs dang gnas kyi gtan tshigs su bcas te rnam pa du ma'i sngon gyi gnas rjes su dran pa'i bar du'o/_/des de bzhin du mnyam par gzhag pa'i sems kun du dag pa/_yongs su byang ba/_nyes pa med pa 
[\[215b.2\]]nye ba'i nyon mongs pa las bral ba drang por gyur te/_las su rung bar gnas pas mi g.yo ba thob ste/_'chi 'pho dang skye ba shes pa mngon par bya ba'i phyir mngon par shes pa dag la sems mngon par 'jug go/_/des 'phrul gyi mig rnam par dag pa mi las 'das pas sems can rnams 'chi 
[\[215b.3\]]ba dang /_skye ba dang /_kha dog sdug pa dang /_kha dog mi sdug pa dang /_ngan pa dang /_bzang po dang /_bde bar 'gro bar song ba dang /_ngan par 'gro ba rnams mthong ngo /_/sems can rnams ji ltar las kyis nye bar 'gro ba de lta bu nyid rab tu shes te/_kye sems can 'di dag gis ni lus kyis 
[\[215b.4\]]nyes par spyad pa dang ldan pa/_ngag dang yid kyis nyes par spyad pa dang ldan zhing 'phags pa dag la skur te ngan par lta zhing ngan par lta ba'i las dang /_chos la yid dam bcas pa de'i rgyu de'i rkyen gyis na lus dang bral te shi ba'i 'og tu ngan song ngan 'gror ltung ste sems can dmyal bar skye'o/_/
[\[215b.5\]]kye gzhan yang sems can 'di dag gis ni lus kyis dge bar spyad pa dang ldan/_ngag dang yid kyis dge bar spyad pa dang ldan pas 'phags pa dag la ma skur te yang dag par lta zhing yang dag par lta ba'i las dang chos la yid dam bcas pa de'i rgyu de'i rkyen gyis nam lus dang bral ba'i 
[\[215b.6\]]'og tu bde bar 'gro ba mtho ris kyi lhar skye'o/_/de 'di lta ste/_mig dang ldan pa'i skyes bu zhig gis lam gyi bzhi mdo chen por 'dug ste/_skye bo mang po 'ong ba dang /_'gro ba dang /_'greng ba dang /_'dug pa dang /_nyal ba dag rnam pa sna tshogs su gnas pa de dag kyang mthong ngo /_/de 
[\[215b.7\]]ltar 'di bzhin du de'i 'phrul gyi mig rnam par dag pa mi las 'das zhes bya ba nas/_snga ma bzhin lhar skye'o zhes bya ba'i bar du ste/_des 'di bzhin mnyam par gzhag pa'i sems kun du dag pa/_yongs su byang ba/_nyes pa med pa/_nye ba'i nyon mongs pa las bral ba/_drang por gyur cing las 
[\[216a\]]
[\[216a.1\]]su rung bar gnas pas mi g.yo ba thob ste/_zag pa zad pa las ye shes mthong bar bya ba'i phyir mngon par shes pa dag la sems mngon par 'jug ste/_des sdug bsngal 'di ni 'phags pa'i bden pa'o zhes ji lta bu nyid rab tu shes so/_/'di ni sdug bsngal kun 'byung ba'o/_/
[\[216a.2\]]'di ni sdug bsngal 'gog pa'o/_/'di ni sdug bsngal 'gog par 'jug pa'i lam 'phags pa'i bden pa'o zhes ji lta bu nyid rab tu shes pa'o/_/des 'di bzhin shes/_'di bzhin mthong bas na 'dod pa'i zag pa las sems rnam par grol/_srid pa'i zag pa dang /_ma rig pa'i zag 
[\[216a.3\]]pa las sems rnam par grol lo/_/rnam par grol nas rnam par grol lo zhes bya ba'i ye shes mthong bar 'gyur te/_bdag gi skye ba zad do/_/tshangs par spyod pa spyad do/_/bya ba byas te srid pa 'di las gzhan med par shes so/_/dper na 'di lta ste/_grong ngam grong 'dab cig nas shin tu mi 
[\[216a.4\]]ring ba zhig nas chu'i rdzing gting zab pa/_ma rnyogs pa/_gsal ba/_rnam par dang ba de la mig dang ldan pa'i skyes bu zhig 'gram du 'dug pas gseg ma'am/_gyo mo'am/_nya'am/_rus sbal lam/_chu srin yang rung mthong ngo /_/de ltar des 'di bzhin mnyam par gzhag pa'i sems 
[\[216a.5\]]kun du dag pa/_yongs su byang ba/_nyes pa med pa/_nye ba'i nyon mongs pa dang bral ba drang por gyur cing las su rung bar gnas pas mi g.yo ba thob pa nas/_snga ma bzhin te/_srid pa 'di las gzhan med par shes pa'i bar du'o/_/'di ni rig pa zhes bya ste/_snga ma'i rig pa dang /_de gnyis 
[\[216a.6\]]gcig tu bsdus na rig pa dang rkang pa zhes bya'o/_/khye'u bla na med pa'i rig pa dang rkang par ldan pa 'di mngon par ma byas pa mngon par bya ba'i phyir thabs bzhir rig par bya ste/_bzhi gang zhe na/_'di na bram ze'i khye'u dge sbyong ngam/_bram ze kha cig gis bla na med pa'i rig pa dang rkang par ldan pa 
[\[216a.7\]]'di nyid mngon par ma chud pas grong nas dgon par song ste/_yal ga dang lo ma'i spyil bu byas nas gnas par byed do/_/bdag cag 'dir rtsa ba dang /_'bras bus 'tsho'o zhes 'dzer te/_de dag rtsa ba dang /_'bras bus 'tsho bar byed do/_/bram ze'i khye'u de ni bla na med pa'i rig pa rkang par 
[\[216b\]]
[\[216b.1\]]ldan pa mngon par ma byas pa mngon par bya ba'i phyir 'di ni thabs dang por rig par bya'o/_/bram ze'i khye'u ji snyam du sems/_gang ngas bla na med pa'i rig pa dang rkang par ldan pa de'i thabs dang por bstan pa der khyod slob dpon dang bcas nas 'dug myong ngam/_kye gau ta ma ma myong ngo /_/gzhan 
[\[216b.2\]]yang bram ze'i khye'u dge sbyong ngam/_bram ze kha cig bla na med pa'i rig pa dang rkang par ldan pa 'di nyid mngon par ma chud pas rtsa ba dang 'bras bu'i kha zas de btang ste/_phyogs gcig tu song nas lo ma dang yal ga'i spyil bu byas te gnas par byed do/_/bdag cag 'di na lo ma'i kha zas kyis 
[\[216b.3\]]'tsho'o zhes smras te/_de dag der lo ma 'ba' zhig gi kha zas kyis 'tsho bar byed do/_/bram ze'i khye'u bla na med pa'i rig pa dang rkang par ldan pa 'di mngon par ma byas pa mngon par bya ba'i phyir 'di ni thabs gnyis pa ste rig par bya'o/_/gzhan yang bram ze'i khye'u dge sbyong ngam/_bram ze kha 
[\[216b.4\]]cig bla na med pa'i rig pa dang rkang par ldan pa 'di nyid mngon par ma chud par rtsa ba dang /_'bras bu'i kha zas de yang bor te phyogs gcig tu song nas yal ga dang lo ma'i spyil bu byas te/_'tsho bar byed cing 'dir ni bdag cag gis sngags rnams ni bcang smrang rnams ni sbyar ro zhes smras te/_
[\[216b.5\]]de dag sngar sngags dag 'chang zhing smrang sbyor ba bram ze'i khye'u bla na med pa'i rig pa dang rkang par ldan pa 'di mngon par ma byas pa mngon par bya ba'i phyir/_thabs gsum pa ste shes par bya'o/_/gzhan yang bram ze'i khye'u dge sbyong ngam/_bram ze kha cig bla na med pa'i rig pa dang rkang par ldan pa 'di nyid 
[\[216b.6\]]mngon par ma chud par rtsa ba dang /_'bras bu'i kha zas de dang /_lo ma'i kha zas de dang /_sngags 'chang ba dang smrang sbyor ba de dag bor te/_mngon par ma chud par byed nas grong du lhags te/_khang pa sgo bzhi pa brtsigs nas gnas par byed cing 'dir bdag cag gis sbyin pa byin zhing bsod nams byas te 
[\[216b.7\]]'ong zhing 'gro ba'i dge sbyong dang /_bram ze dag la ji ltar nus pa dang /_ji lta ba'i stobs kyis bsod snyoms sbyin no zhes 'dzer nas de dag gis der sbyin pa byin zhing bsod nams byed de/_'gro ba dang 'ong ba'i dge sbyong dang bram ze dag la ji ltar nus pa dang /_ji lta bur 'byor pa de bsod snyoms byin no/_/
[\[217a\]]
[\[217a.1\]]bram ze'i khye'u bla na med pa'i rig pa dang rkang par ldan pa de mngon par ma byas pa mngon par bya ba'i phyir 'di ni thabs bzhi pa yin te shes par bya'o/_/bram ze'i khye'u ji snyam du sems/_gang ngas bla na med pa'i rig pa dang rkang par ldan pa 'di mngon par bya ba'i phyir thabs rnam pa bzhir bstan pa 
[\[217a.2\]]der khyod slob dpon dang bcas pas gnas myong ngam/_kye gau ta ma ma myong ngo /_/bram ze'i khye'u de lta bas na thabs de dag kun khyod kyis ma rdzogs bzhin du ci'i phyir khyod kyis shAkya dag la e ma'o shAkya dag ni da gdod kyi'o/_/e ma'o shAkya dag ni gdod byung ba'o zhes tshig gis smra bar byed/_
[\[217a.3\]]bram ze'i khye'u ji snyam du sems/_sngon gyi bram ze byung ba rnams ni bram ze'i drang srong de dag la 'di lta ste/_a sta ka dang /_bam de bo dang /_b+hi shwa mi tra dang /_dza ma dag ni dang /_ang gi rA dang /_ba ra dwa dza dang /_ba sa shwa dang /_ka she pa dang /_b+h-i gu de dag gis sngags rnams byas/_smrang 
[\[217a.4\]]rnams phyung ba de dag da ltar gyi bram ze rnams dang sngon gyi rnams sngags kyi tshig dang /_bstod pa dang /_dbyangs su byas pa dang /_sbyar ba de dag la dbyangs su sbyar/_de dag la rjes su rjod par byed do/_/ji ltar khyod slob dpon dang bcas pa da ltar 'obs kyis skor ba/_rtsang btsugs pa lcags kyi 
[\[217a.5\]]gze ma bres shing /_'gag par byed pa'i grong khyer na gnas pa lta ci de dag kyang de bzhin nam/_kye gau ta ma de ltar ma lags so/_/ji ltar khyod slob dpon dang bcas bzhin du phrag par gzar cing rgyal mtshan gyi mchog dang /_stobs kyi mchog dang /_g.yul bshams pa du ma la rab tu 
[\[217a.6\]]lta ba myong bar 'gyur ba bzhin du ci de dag kyang de ltar ram/_kye gau ta ma ma lags so/_/ji ltar khyod slob dpon dang bcas pa rgod ma skya mo thams cad dang sbyar ba'i shing rta la zhon te/_gser gyi khar ba dang /_ril ba bzung ste/_bram ze'i khye'u mang pos bskor/_bram ze'i khye'u mang po 
[\[217a.7\]]mdun du byas te ljongs su 'gro zhing song ba ltar ji de dag kyang de bzhin nam/_kye gau ta ma ma lags so/_/ji ltar khyod slob dpon dang bcas pas 'di bzhin du skra spyi bor bcings pa'i kun du rgyu ba lag pa gdu bu can nu ma pho long bzhin pa'i bud med kyis bsku ba dang /_bkru ba dang /_mnye ba la 
[\[217b\]]
[\[217b.1\]]sogs pa nyams su len pa ltar ci de dag kyang de bzhin nam/_kye gau ta ma ma lags so/_/ji ltar khyod slob dpon dang bcas pas gser gyi dpung rgyan 'chang ba/_gser gyi do shal thogs pas brgyan pa'i bud med dang lhan cig tu rkang pa brkyang ste nyi ma shar ba'i bar du nyal bar byed 
[\[217b.2\]]pa de bzhin ci de dag kyang de ltar ram/_kye gau ta ma ma lags so/_/bram ze'i khye'u khyod kyi mkhan po'i nyes pa rnams la nyon cig_/bram ze'i khye'u bram ze'i bu pad+ma'i snying po zer ni man yul ko sa la'i rgyal po la ltar song ba ni rtsig pas bsgribs pa'am/_yol bas bsgribs pa 
[\[217b.3\]]las gzhan du ma yin te/_ci'i phyir na de 'dra bar shes pa'i skyes bu de gang gis btsos pa'i kha zas za ba de nyid la bzhin mngon sum du mi bstan pa rigs sam/_bram ze'i khye'u khyod nyid kyi nyes pa la'ang nyon cig_/sngon byung ba ni bram ze'i khye'u yul ko sa la'i rgyal po gsal rgyal 
[\[217b.4\]]rgyal po rang gi stan la 'dug ste/_skyes bu gzhan zhig la kye skyes bu don ni 'di lta bu ste/_'di dang 'di lta bur byos shig_/'di dang 'di lta bur spyod cig ces bsgo'o/_/de skad bsgo nas rgyal po stan las langs te song ngo /_/de nas skyes bu des lkog tu rgyal po'i stan la 'dug ste/_
[\[217b.5\]]skyes bu gzhan zhig la'ang kye skyes bu don 'di dang 'di lta bur byos shig_/'di dang 'di lta bur spyod cig ces bsgo na/_bram ze'i khye'u ji snyam du sems/_de ltar skyes bu lkog tu rgyal po'i stan la 'dug nas rgyal pos smras pa ni smra/_rgyal pos gsungs pa ni zer na ci de rgyal po yin nam/_
[\[217b.6\]]ci rgyal por 'gyur ram/_kye gau ta ma ma lags so/_/de ltar 'di bzhin du bram ze'i khye'u khyod kyang drang srong gis bshad pa ni 'chad/_smras pa ni smra na drang srong yin nam/_drang srong du 'gyur ram/_kye gau ta ma ma lags so/_/bram ze'i khye'u 'on kyang khyod don gang gi phyir 'ongs pa'i don de 
[\[217b.7\]]shin tu legs par yid la zung shig dang /_khyod la yun ring por phan pa dang /_don dang /_bde bar 'gyur ro/_/de nas bram ze'i khye'u ma sdug_/bcom ldan 'das kyi sku la skyes bu chen po'i mtshan sum bcu rtsa gnyis brtags pa dang /_sum bcu ni mthong gi gnyis la yid gnyis 
[\[218a\]]
[\[218a.1\]]dang /_the tshom zos te pho mtshan gsang ba smad kar nub pa dang /_lce srab la che ba'o/_/des tshigs su bcad de smras pa/_sum bcu rtsa gnyis mtshan zhes thos/_/thub chen khyod la skyes bu'i mtshan/_/sum bcu rtsa gnyis yod ces thos/_/gau tam khyod kyi sku la ni/_/rnam pa de 
[\[218a.2\]]gnyis mi gda' na/_/mi mchog khyod kyi pho mtshan gsang /_/de ni smad kar nub bam ci/_/bud med lta bu'i sgra yi tshig_/lce ni thung ba ma lags grang /_/srab mo myur du phyung ba mdzod/_/bdag gi the tshom bsal bar gsol/_/snyan par bsgrags pa'i sangs rgyas rnams/_/mthong bar 
[\[218a.3\]]rnyed pa shin tu dka'o/_/de nas bcom ldan 'das kyis bram ze'i khye'u ma sdug 'di ni nga'i lus la skyes bu chen po'i mtshan sum bcu rtsa gnyis brtags na sum bcu ni mthong gi pho mtshan gsang ba nub pa dang /_srab la che ba'i lce gnyis la yid gnyis dang the tshom zos kyis/_gang bdag gis ji ltar 
[\[218a.4\]]bram ze'i khye'u ma sdug nga'i pho mtshan gsang ba nub pa dang /_che la srab pa'i lce mthong bar 'gyur ba de lta bu'i mtshan ma bstan to snyam du dgongs nas/_bcom ldan 'das kyis ji ltar bram ze'i khye'u ma sdug bcom ldan 'das kyi pho mtshan gsang ba sbubs su nub pa mthong bar mtshan ma bstan to/_/
[\[218a.5\]]zhal gyi skra mtshams kyi bar du zhal nas lce phyung ste/_g.yogs pa mthong nas de yang 'di snyam du gyur to/_/kye dge sbyong gau ta ma ni skyes bu chen po'i mtshan sum bcu rtsa gnyis dang ldan no/_/gang skyes bu chen po'i mtshan dang ldan pa la lam gnyis su 'gyur te/_gzhan du ma yin no/_/de ste 
[\[218a.6\]]khyim par khyim na gnas na ni 'khor los sgyur ba'i rgyal por 'gyur ba nas snga ma bzhin te/_'jig rten du sgras khyab par grags pa'i bar du'o/_/de nas bram ze'i khye'u ma sdug_/bcom ldan 'das kyis gsungs pa la mngon par dga' zhing rjes su yi rangs te/_bcom ldan 'das 
[\[218a.7\]]kyi drung nas song ngo //_//'dul ba phran tshegs kyi gzhi/_bam po bzhi bcu rtsa brgyad pa/_de nas de'i tshe bram ze pad ma'i snying po khyim mchog gi sa mthon po zhig na shas che ba'i bram ze rgan rabs rgan rabs rnams dang lhan cig 'dus shing 'khod par gyur to/_/bram ze'i khye'u ma sdug 
[\[218b\]]
[\[218b.1\]]kyang sdod cing 'dug pa las/_bram ze'i khye'u ma sdug gis bram ze pad ma'i snying po rgyang ring po nas mthong ngo /_/mthong nas kyang bram ze pad ma'i snying po gang na ba der song ste phyin nas kyang bram ze pad ma'i snying po'i rkang pa gnyis la mgo bos phyag byas te/_shas che ba'i bram ze gzhan rnams 
[\[218b.2\]]la yang phyag byas nas phyogs gcig tu 'dug go/_/phyogs gcig tu 'dug pa dang /_bram ze'i khye'u ma sdug la bram ze pad ma'i snying pos 'di skad ces smras so/_/bram ze'i khye'u ji ga shes ldan gau ta ma de'i dge ba dang /_grags pa dang /_sgra dang /_tshigs su bcad pa phyogs dang phyogs 
[\[218b.3\]]mtshams su rgya cher grags pa ji lta ba de kho na bzhin du yin nam/_de'i mtshan rnams grags pa yang dag pa yin nam/_mkhan po mad lags te/_shes ldan gau ta ma de'i dge ba dang /_grags pa dang /_sgra dang /_tshigs su bcad pa phyogs dang phyogs mtshams su rgya cher grags pa yang ji lta ba 
[\[218b.4\]]de kho na bzhin lags la/_de'i mtshan rnams grags pa yang yang dag pa lags so/_/bram ze'i khye'u shes ldan gau ta ma de dang bar skabs kyi gtam dag byas sam/_mkhan po bgyis lags so/_/bram ze'i khye'u shes ldan gau ta ma de dang lhan cig bar skabs kyi gtam ci smras pa de thams cad 
[\[218b.5\]]nged cag la rgyas par smros shig_/de nas bram ze'i khye'u ma sdug gis bcom ldan 'das dang lhan cig bar skabs kyi gtam ci smras pa de thams cad de bzhin du bram ze pad ma'i snying po la rgyas par smras so/_/de skad ces smras pa dang /_bram ze pad ma'i snying po khros 'khrugs rngam ste yid la 
[\[218b.6\]]ma bab par gyur nas/_mchil lham dang bcas pa'i rdog pas bram ze'i khye'u ma sdug gi mgor brgyab nas 'di skad ces kyang smras so/_/e ma'o pho nya byed pa/_e ma'o 'phrin par byed pa/_tshul 'di 'dra ba dang /_pho nya byed pa 'di 'dra ba dang /_phrin par byed pa ni bdag ngan song du yang ltung bar 
[\[218b.7\]]gyur te/_bram ze'i khye'u khyod kyis shes ldan gau ta ma la ji lta ji ltar khyad du bsad cing zlogs par sems pa de lta de ltar shes ldan gau ta ma des kho bo yang de dang de'i khongs su brtsi bar dgongs so/_/shes ldan dag deng kho na kho bo shes ldan gau ta ma de la blta ba dang /_bsnyen bkur bya zhing 'gror 
[\[219a\]]
[\[219a.1\]]dgongs thag pas ma nus par zad de/_'on kyang sang shes ldan gau ta ma la blta ba dang /_bsnyen bkur bya ba'i phyir 'gro'o/_/de nas bram ze pad ma'i snying pos de nyid kyi nub mo nas gtsang zhing bsod pa'i bza' ba dang /_bca' ba dag bsdogs nas nang par sngar langs te/_gtsang 
[\[219a.2\]]zhing bsod pa'i bza' ba dang bca' ba dag gis shing rta bkang ste khyer nas/_bcom ldan 'das ga la ba der song ste phyin pa dang /_bcom ldan 'das dang lhan cig tu mngon du yang dag par dga' bar 'gyur ba dang /_yang dag par mgu bar 'gyur ba'i gtam rnam pa sna tshogs byas te phyogs 
[\[219a.3\]]gcig tu 'dug go/_/phyogs gcig tu 'dug nas bram ze pad ma'i snying pos bcom ldan 'das la 'di skad ces gsol to/_/shes ldan gau ta ma bdag gis gtsang zhing bsod pa'i bza' ba dang bca' bas shing rta bkang ste 'tshal te/_mchis pa 'di shes ldan gau ta mas thugs brtse ba nye bar 
[\[219a.4\]]bzung ste bzhes su gsol/_de nas de'i tshe tshe dang ldan pa kun dga' bo bcom ldan 'das kyi snam logs na bsil yab thogs te/_bcom ldan 'das la bsil yab kyis g.yob cing 'dug go/_/de nas bcom ldan 'das kyis tshe dang ldan pa kun dga' bo la bka' stsal pa/_kun 
[\[219a.5\]]dga' bo song la 'dod pa mthun pa na dge slong ji snyed pa nye bar rten cing gnas pa de thams cad rim gro'i gnas su sdus shig_/btsun pa bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas 'dod pa mthun pa na dge slong ji snyed nye bar rten 
[\[219a.6\]]cing gnas pa de thams cad rim gro'i gnas su bsdus nas bcom ldan 'das gang na ba der song ste phyin pa dang /_bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/_/phyogs gcig tu 'dug nas tshe dang ldan pa kun dga' bos bcom ldan 'das la 'di skad ces 
[\[219a.7\]]gsol to/_/btsun pa 'dod pa mthun pa na dge slong ji snyed nye bar rten cing gnas pa de thams cad rim gro'i gnas su 'dus shing mchis lags te/_bcom ldan 'das da de'i dus la bab par dgongs su gsol/_/de nas bcom ldan 'das rim gro'i gnas gang na ba der gshegs te byon nas dge slong 
[\[219b\]]
[\[219b.1\]]gi dge 'dun gyi gung la gdan bshams pa nyid la bzhugs so/_/de nas bram ze pad ma'i snying pos sangs rgyas la sogs pa dge slong gi dge 'dun bde bar bzhugs par rig nas/_gtsang zhing bsod pa'i bza' ba dang bca' ba dag rang gi lag nas stobs shing tshim par byed de/_rnam pa du mar 
[\[219b.2\]]gtsang zhing bsod pa'i bza' ba dang bca' ba dag rang gi lag nas bstabs shing tshim par byas so/_/bcom ldan 'das kyis gsol zin nas phyag bcabs te lhung bzed gyu bar rig nas stan ches dma' ba zhig blangs te/_bcom ldan 'das kyi spyan sngar chos nyan pa'i phyir 'dug go/_/de nas 
[\[219b.3\]]bcom ldan 'das kyis bram ze pad ma'i snying po'i sbyin pa de la rjes su yi rangs pa 'dis rjes su yi rang bar mdzad de/_sbyin sreg mchod sbyin rnams kyi mchog_/bsdeb sbyor mchog ni nyi ma'i lha/_/mi yi mchog ni rgyal po ste/_/rgya mtsho chu bo rnams kyi mchog_/zla ba rgyu skar rnams kyi gtso/_/nyi ma 
[\[219b.4\]]snang byed rnams kyi gtso/_/steng dang 'og dang thad kar yang /_/'gro ba'i 'gro ba ji snyed pa/_/lha dang bcas pa'i 'jig rten na/_/smra ba'i mchog ni rdzogs sangs rgyas/_/de'i tshe bram ze pad ma'i snying po yon bsngo ba mdzad pa na rgan zhugs zhig til gyi mar khur za ba mthong ste/_mthong 
[\[219b.5\]]nas bcom ldan 'das la 'di skad ces gsol to/_/ci lags nyan thos thams cad shes ldan gau ta ma'i thugs mnyes par bgyid pa lags sam/_bram ze 'di lta nges pa med de/_kha cig ni mnyes par byed/_kha cig ni mnyes par mi byed do/_/kye gau ta ma kha cig ni chos tshol/_kha cig ni til 
[\[219b.6\]]gyi mar khur 'tshal ba dag gda' lags so/_/kye gau ta ma bdag gi slob ma bram ze'i khye'u ma sdug mchis lags sam/_bram ze 'ongs so/_/shes ldan gau ta ma de dang lhan cig bar skabs kyi bka' mchid dag bgyis lags sam/_bram ze byas so/_/kye gau ta ma de'i slad du de dang lhan cig 
[\[219b.7\]]bar skabs kyi bka' mchid ji snyed glengs pa de dag thams cad bdag la rgyas par bka' stsal du gsol/_de nas bcom ldan 'das kyis bram ze'i khye'u ma sdug dang lhan cig bar skabs kyi gtam ji snyed pa glengs pa de dag thams cad bram ze pad ma'i snying po la bka' stsal to/_/de nas bram ze pad ma'i 
[\[220a\]]
[\[220a.1\]]snying pos bcom ldan 'das la 'di skad ces gsol to/_/kye gau ta ma bram ze'i khye'u ma sdug ni bus pa rang bzhin ma 'tshal ba lags so/_/kye gau ta ma bram ze'i khye'u ma sdug la khyod kyis bzod pa mdzod cig_/bram ze bzod do/_/shes ldan gau ta ma gang gi tshe bdag 
[\[220a.2\]]shing rta'i nang du zhugs pa dang /_srab skyogs 'dzin pa'am/_lcag sgreng ba'am/_skad chen por 'chi ba gzigs pa de'i tshe bram ze pad ma'i snying po nga'i zhabs gnyis la mgo bos phyag 'tshal te/_gnod pa chung ngam/_nyam nga ba nyung ngam/_'tsho 'am/_bskyod pa yang ngam/_stobs dang /_
[\[220a.3\]]bde ba la reg par spyod dam zhes snyun gsol bar de ltar thugs su chud par mdzad du gsol/_kye shes ldan gau ta ma gang gi tshe srang gi dbus nas mchis pa'am/_mchil lham phud pa'am/_shul bzur ba'am/_sug pa brkyang ba gzigs pa de'i tshe bdag shes ldan gau ta ma la phyag 
[\[220a.4\]]'tshal bar gzung du gsol zhes bya ba nas/_reg par spyod dam zhes bya ba'i bar gong ma bzhin du'o/_/kye shes ldan gau ta ma gang gi tshe bdag 'khor gyi nang na mchis pa'am/_rad pa'am/_stan nam/_gtsug tor la nom pa gzigs pa de'i tshe shes ldan gau ta ma la bdag phyag 'tshal bar 
[\[220a.5\]]gzung du gsol zhes bya ba nas/_reg par spyod dam zhes bya ba'i bar gong ma bzhin du'o/_/de ci'i slad du zhe na/_kye shes ldan gau ta ma bram ze rnams ni grags pas longs spyod thob lags te/_de dag ni grags pa kho na las longs spyod 'tshal lags so/_/de nas bcom ldan 'das 'di snyam du 
[\[220a.6\]]dgongs te/_kye ma'o bram ze pad ma'i snying po 'di ni nga rgyal shin tu che ba zhig pas ma la ngas 'di nga rgyal spang ba'i phyir chos bshad do snyam du dgongs nas/_de nas bcom ldan 'das kyis bram ze pad ma'i snying po la chos dang ldan pa'i gtam gyis yang dag par ston par mdzad/_yang dag par gzengs 
[\[220a.7\]]stod par mdzad/_yang dag par 'dzin du 'jug par mdzad/_yang dag par rab tu dga' bar mdzad do/_/sangs rgyas bcom ldan 'das rnams kyi chos dang ldan pa'i gtam dus dang por bya ba gang yin pa ni 'di lta ste/_sbyin pa'i gtam dang /_tshul khrims kyi gtam dang /_mtho ris kyi 
[\[220b\]]
[\[220b.1\]]gtam dang /_'dod pa rnams kyi mnog dang /_nyes dmigs dang /_kun nas nyon mongs pa dang /_rnam par byang ba dang /_nges par 'byung ba dang /_rab tu dben pa'i phan yon dang /_rnam par byang ba'i phyogs kyi chos rnams rgya cher yang dag par rab tu ston par mdzad do/_/bcom ldan 'das 
[\[220b.2\]]kyis gang gi tshe de snying dga' ba dang /_dge ba'i sems dang /_mgu ba'i sems dang /_sgrib pa dang rnam par bral ba'i sems dang /_skal ba dang ldan pa dang /_mthu dang ldan pa dang /_yang dag phul gyi chos bstan pa shes par nus par gzigs pa de'i tshe sangs rgyas bcom ldan 'das kyis 
[\[220b.3\]]yang dag phul gyi chos bshad pa 'di lta ste/_sdug bsngal ba dang /_kun 'byung ba dang /_'gog pa dang /_lam ste/_'phags pa'i bden pa bzhi po rgya cher yang dag par rab tu bstan te/_dper na gos gtsang ma nag nog med cing kha bsgyur bar 'os pa tshon rtsi'i nang na bcug na/_tshon 'jen du 
[\[220b.4\]]btub pa de bzhin du bram ze pad ma'i snying pos stan de nyid la 'dug bzhin du 'phags pa'i bden pa bzhi po/_'di lta ste/_sdug bsngal ba dang /_kun 'byung ba dang /_'gog pa dang /_lam mngon par rtogs so/_/de nas bram ze pad ma'i snying pos chos mthong ba dang /_chos thob pa dang /_
[\[220b.5\]]chos rtogs pa dang /_chos kyi rnam grangs shes pa dang /_chos kyi gting slebs pa dang /_the tshom las rgal ba dang /_som nyi las rgal ba dang /_gzhan gyi dring mi 'jog pa dang /_gzhan gyis mi bkri ba dang /_ston pa'i bstan pa la chos rnams la mi 'jigs pa thob nas stan las langs 
[\[220b.6\]]te/_bla gos phrag pa gcig tu gzar nas/_bcom ldan 'das gang na ba de logs su thal mo sbyar ba btud de bcom ldan 'das la 'di skad ces gsol to/_/btsun pa bdag ni 'phags so/_/mngon par 'phags so/_/bcom ldan 'das la skyabs su mchi'o/_/chos dang 
[\[220b.7\]]dge 'dun la skyabs su mchi lags kyis/_bdag dge bsnyen du gzung du gsol/_deng slan chad ji srid 'tsho'i bar du srog dang yang bsdos te skyabs su mchi bar mngon par dad lags so/_/de nas bram ze pad ma'i snying po bcom ldan 'das kyis gsungs pa la mngon par dga' nas 
[\[221a\]]
[\[221a.1\]]rjes su yi rangs te/_bcom ldan 'das kyi zhabs gnyis la mgo bos phyag 'tshal nas stan las langs te song ngo /_/bcom ldan 'das kyis dgongs pa/_bram ze pad ma'i snying po 'phya ba'i nyes dmigs gang yin pa ni dge slong dag yon bsngo ba byed pa na kha zas bza' 
[\[221a.2\]]ba las gyur te/_de lta bas na dge slong rnams yon bsngo ba byed pa na kha zas bza' bar mi bya bar mkhyen nas dge slong rnams la bka' stsal pa/_dge slong dag bram ze pad ma'i snying po 'phya ba'i gzhir gyur gyis/_de lta bas na dge slong rnams kyis ni yon bsngo ba byed pa na kha zas bza' bar mi 
[\[221a.3\]]bya'o/_/dge slong rnams kyis yon bsngo ba byed pa na kha zas za na 'gal tshabs can du 'gyur ro/_/bcom ldan 'das kyis dge slong dag yon bsngo ba byed pa'i tshe/_kha zas bza' bar mi bya'o zhes bka' stsal pa dang /_gsar bu zhig dus tshod las 'das par gyur te/_de'i skabs dge slong rnams 
[\[221a.4\]]kyis bcom ldan 'das la gsol pa dang /_bcom ldan 'das kyis bka' stsal pa/_dge slong dag re zhig dge slong sngon zan za ba'i tshe des don kyang ma go sgra yang ma thos na des bza' bar bya ste/_de la nyes pa med do/_/gang gis sgra ni thos la don ma go na des kyang bza' bar bya ste/_de la yang 
[\[221a.5\]]nyes pa med do/_/gang gis sgra yang thos la don kyang go ba des bza' bar mi bya'o/_/za na 'gal tshabs can du 'gyur ro/_/bcom ldan 'das kyis gang gi sgra yang thos/_don kyang go ba de dag thos bzhin du za na 'gal tshabs can du 'gyur ro zhes gsungs pa dang /_gtsug lag khang 
[\[221a.6\]]gzhan zhig tu dge slong mang po 'dus par gyur te/_der dge slong rnams gral tshar gnyis su bcas te/_'dug pa gsar bu rnams dang /_rgan po dag tu nye nas der dge slong gsar bu de dag za ba dang /_de dag gis sgra yang thos don kyang go bar gyur te/_de dag 'gyod pa skyes te ma 
[\[221a.7\]]zos pa dang /_de dag smyung bar 'dug pa de'i skabs dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_tshigs su bcad pa gnyis gsum brjod kyi bar du bsdad nas bza' bar bya ste/_de la 'gyod par mi bya'o/_/sangs rgyas 
[\[221b\]]
[\[221b.1\]]bcom ldan 'das yul bA rA Na sI drang srong gi gnas [{]ri dgas [,]ri dwags [}]kyi nags na bzhugs so/_/de nas bcom ldan 'das snga dro'i dus kyi tshe sham thabs dang chos gos bsnams lhung bzed thogs te bA rA Na sIr bsod snyoms la gshegs pa dang /_de nas dge slong gzhan zhig kyang snga 
[\[221b.2\]]dro'i dus kyi tshe sham thabs dang chos gos bgos lhung bzed thogs te bA rA Na sIr bsod snyoms kyi phyir zhugs so/_/de nas dge slong de shing thags kyi drung du 'dug ste/_mi dge ba'i rnam par rtog pas rnam par rtog cing sdig pa la chags shing gnas pa dang /_bcom ldan 
[\[221b.3\]]'das kyis dge slong de shing thags kyi drung na mi dge ba'i rnam par rtog pas rnam par rtog cing sdig pa la chags shing gnas pa de gzigs so/_/gzigs nas kyang bcom ldan 'das kyis dge slong de la 'di skad ces bka' stsal to/_/dge slong dge slong bdag nyid sa bon tsha ba lta bur 
[\[221b.4\]]ma byed cig_/dri nga ba dang /_zag par ma byed cig_/dge slong khyod kyis 'dir bdag nyid sa bon tsha ba lta bu dang /_dri nga ba dang /_zag par byas na sbrang bu dag gis mi myangs shing mi ldags pa'i gnas de lta bur 'gyur bar mkhyen to/_/de nas dge slong de 'di snyam du sems te/_
[\[221b.5\]]bcom ldan 'das kyis bdag gi sems kyi rtog pa mkhyen to snyam nas 'jigs skrag sngangs bred de/_ba spu lang zhes byed nas shing thags kyi drung de nas song ngo /_/bcom ldan 'das kyis dgongs pa/_nyes dmigs gang yin pa ni dge slong spyod yul ma yin pa na 'dug pa las 
[\[221b.6\]]gyur to/_/de lta bas na dge slong spyod yul ma yin pa na 'dug par mi bya bar mkhyen nas bA rA Na sIr bsod snyoms brgyus te zas kyi bya ba mdzad nas/_bsod snyoms kyi zas phyi ma spangs te/_lhung bzed dang chos gos gzhag nas zhabs gnyis bkrus te gtsug lag khang du nang du yang 
[\[221b.7\]]dag 'jog la zhugs so/_/de nas bcom ldan 'das/_dgongs ka nang du yang dag 'jog las bzhengs te/_dge slong gi dge 'dun gyi mdun du gdan bshams pa nyid la bzhugs so/_/bzhugs nas bcom ldan 'das kyis dge slong rnams la 'di skad ces bka' stsal to/_/dge 
[\[222a\]]
[\[222a.1\]]slong dag deng 'dir nga snga dro'i dus kyi tshe chos gos bgos lhung bzed thogs te bA rA Na sIr bsod snyoms kyi phyir gshegs pa dang /_dge slong gzhan zhig kyang snga dro'i dus kyi tshe sham thabs dang chos gos bgos te/_lhung bzed thogs nas bA rA Na sIr bsod snyoms kyi phyir 
[\[222a.2\]]zhugs so/_/de nas dge slong de shing thags gzhan zhig gi drung du 'dug ste mi dge ba'i rnam par rtog pas rnam par rtog cing sdig pa la chags shing gnas so/_/dge slong de shing thags gzhan zhig gi drung du 'dug ste/_mi dge ba'i rnam par rtog pas rnam par rtog cing sdig pa la chags shing 
[\[222a.3\]]gnas pa de ngas mthong ngo /_/mthong nas kyang dge slong de la ngas 'di skad ces bka' stsal to/_/dge slong dge slong bdag nyid sa bon tsha ba lta bur ma byed cig_/dri nga ba dang /_zag par ma byed cig_/dge slong khyod kyis 'dir sa bon tsha ba lta bu dang /_dri nga ba dang /_zag par byas na sbrang bu 
[\[222a.4\]]dag gis mi myangs shing mi ldags pa'i gnas de lta bur 'gyur bar mkhyen to/_/de nas dge slong de 'di snyam du sems te/_bcom ldan 'das kyis bdag gi sems kyi rtog pa mkhyen to snyam nas 'jigs skrag sngangs bred de/_ba spu lang zhes byed nas/_rings pa rings par shing thags 
[\[222a.5\]]de nyid kyi drung nas song ngo /_/dge slong dag de bas na de'i phyir nyes dmigs gang yin pa ni dge slong spyod yul ma yin pa na 'dug pa yin te/_de lta bas na dge slong dag gi spyod yul ma yin pa na 'dug par mi bya'o/_/spyod yul ma yin pa na 'dug na 'gal tshabs can du 'gyur 
[\[222a.6\]]ro/_/de nas dge slong gzhan zhig stan las langs te bla gos phrag pa gcig tu gzar nas bcom ldan 'das ga la de logs su thal mo sbyar ba btud nas/_bcom ldan 'das la 'di skad ces gsol to/_/btsun pa 'phags pa'i chos 'dul ba la sa bon tsha ba zhes bgyi ba 
[\[222a.7\]]ci lags/_dri nga ba zhes bgyi ba gang lags/_zag pa zhes bgyi ba ci lags/_zag pa de'i sbrang bu zhes bgyi ba ci lags/_dge slong sa bon tsha ba zhes bya ba ni sdig pa mi dge ba la rnam par rtog pa'i tshig [{]bla dgas [,]bla dwags [}]yin te/_'di lta ste/_'dod pa la rnam par rtog pa dang /_
[\[222b\]]
[\[222b.1\]]gnod sems la rnam par rtog pa dang /_'tshe ba la rnam par rtog pa'o/_/dri nga ba zhes bya ba ni 'dod pa'i yon tan lnga po dag gi tshig [{]bla dgas [,]bla dwags [}]yin te/_gzugs dang /_sgra dang /_dri dang /_ro dang /_reg bya zhes bya mod kyi/_dge slong 'di ni 'dod pa'i yon tan ma yin gyi gang 'dun pa dang 
[\[222b.2\]]chags pa de ni 'dod pa zhes bya'o/_/zag pa zhes bya ba ni kha cig ji ltar skye mched drug la reg cing zag par gnas pa ste/_mig gi 'dus te reg pa'i skye mched dang /_rna ba dang /_sna dang /_lce dang /_lus kyi 'dus te reg pa'i skye mched rnams so/_/zag pa'i sbrang bu zhes bya ba ni 
[\[222b.3\]]kha cig ji ltar skye mched drug la sdom pas mi sdom par gnas pa ste/_chags pa dang yid mi bde bas 'jig rten gyi sdig pa mi dge ba'i chos la sems rjes su zag pa yin no/_/bcom ldan 'das kyis de skad ces gsungs nas/_ston pa bde bar gshegs pas gzhan yang 'di skad ces 
[\[222b.4\]]bka' stsal to/_/gang gis 'dod pa 'dod chags bskyod/_/mig dang rna ba ma bsrungs shing /_/rnam par rtog pas myangs pas na/_/dge slong sa bon tsha bar byed/_/dri nga ba dang zag pa dang /_/sdig la chags shing gnas pa yin/_/grong ngam gal te dgon pa'am/_/mtshan mo'am 
[\[222b.5\]]'on te nyin mo'ang rung /_/bde ba dag las ring du gnas/_/nyam thag pa nyid nye bar 'gyur/_/gang gis nang gi zhi gnas dang /_/rang gis mngon rig brtson byas na/_/sbrang bu de dag med byas shing /_/de ni 'jig rten 'dir bder gnas/_/dge ba'i skyes bur bsten pa ni/_/'phags 
[\[222b.6\]]pas tshig bzang bshad pa ste/_/de tshig yang dag shes gyur na/_/yang srid par ni mi 'gro'o/_/bcom ldan 'das kyis dge slong dag spyod yul ma yin par gnas par mi bya'o zhes gsungs pa dang /_dge slong dag gis spyod yul ma yin pa rnam pa du yod ma shes nas/_de'i skabs dge slong 
[\[222b.7\]]rnams kyis bcom ldan 'das la gsol to/_/bcom ldan 'das kyis bka' stsal pa/_spyod yul ma yin pa rnam pa lnga ste/_rol mo'i gnas dang /_smad 'tshong ma'i gnas dang /_chang 'tshong ma'i gnas dang /_rgyal po'i pho brang 'khor gyi sgo dang /_rigs ngan gyi gnas so//_//sdom ni/_
[\[223a\]]
[\[223a.1\]]mal na sbrul nag nyal ba dang /_/chos gos gcig pas phyag mi bya/_/rgan pa bzhi la phyag byas te/_/de bzhin tshogs la'ang phyag bya'o/_/sangs rgyas bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs 
[\[223a.2\]]so/_/mnyan yod na dge slong zhig 'dug pa des dge slong grogs po zhig la mal stan gtams te ljongs rgyu zhing song ngo /_/dge slong des mal stan de ji ltar bting ba bzhin du bzhag nas der su yang nyal zhing lta bar mi byed de/_mal stan de stong par 'dug pa dang /_gnam babs su 
[\[223a.3\]]sbrul gdug pa zhig phan tshun du 'phyan cing rang dgar rgyu zhing gnas pa las mal stan 'dug pa der phyin te/_de de'i 'og tu 'khyil te 'dug go/_/ji tsam na dge slong zhig glo bur du dge slong de'i drung du 'ongs pa dang /_dge slong des de ngal bsos te/_de nas lam gyi ngal sos 
[\[223a.4\]]pa dang /_des mchod rten dang /_tshangs pa mtshungs par spyod pa la phyag 'tshal du bcug nas/_des mchod rten dag la phyag byas nas nyi ma nub ste/_dge slong des de la 'di skad ces tshe dang ldan pa chu dang sa dang yungs mar 'di re mal stan yang 'di yin te/_ji ltar bting zhing 
[\[223a.5\]]'dug pa la khyod lam gyis dub pas rkang pa khrus la nyol cig ces smras pa dang /_de sngon gyi las kyi dbang gis bskul bas mal stan la ma brtags par nyal te/_gnyid kyis log go/_/de gnyid kyis log pas sbrul gdug pa de gnon pa dang /_de phan tshun 'gro ba'i skabs 
[\[223a.6\]]med de/_btsir ba'i sdug bsngal gyi tshor bas gzir nas dge slong de'i lus la bzung ngo /_/de mche bas zin pa'i sdug bsngal skyes par gyur pas phan tshun bsgyur ba dang /_de yang shi bar gyur te/_de gnyis ka yang dus las 'das so/_/ji tsam na mtshan mo'i nam nangs te/_
[\[223a.7\]]dge slong de de'i drung du song nas dal nas dal nas sgo 'phar la brdungs pa dang /_de dus las 'das pas ga la zhig lan 'debs te/_de re zhig 'di ngal bas nyal te rang ldang grang snyam du bsams pa dang /_ji tsam na dro bab par gyur te/_dge slong de yang de'i drung du song nas sgo 'phar la drag 
[\[223b\]]
[\[223b.1\]]tu brdungs te/_tshe dang ldan pa dro bab kyis long shig ces smras pa dang /_gnas khang stong par 'dug pas ga la zhig lan yod de/_de la dge slong dag gis ci'i phyir sgo 'phar rdung zhes smras pa dang /_des ji ltar gyur pa rgyas par brjod do/_/dge slong dag gis lde mig kyog po blangs te 
[\[223b.2\]]sgo phye ba dang /_ji tsam na dus las 'das par mthong ngo /_/de dag gis phan tshun du brtags na sbrul gdug pa zhig mal gyi 'og tu non nas dus las 'das par mthong ste/_de nas kha cig gis tshe dang ldan pa 'di ni sbrul gdug pa 'dis zos pas dus las 'das so/_/de na kha cig ni 
[\[223b.3\]]'di yang tshe dang ldan pa 'dis lus bsgyur bas dus las 'das so zhes de'i skabs dge slong rnams kyis bcom ldan 'das la gsol pa dang /_bcom ldan 'das kyis dgongs pa nyes dmigs gang yin pa ni dge slong mal stan gtams pas mal stan gyi zhal ta pa la ma gtad cing dus dus 
[\[223b.4\]]su ma brtags las gyur te/_de lta bas na mal stan gtams par gyur pa des mal stan gyi zhal ta pa la gtad par bya zhing ltab ste chos gos kyi gdang bu la dgal bar bya bar mkhyen nas bka' stsal pa/_dge slong dag dge slong des ni bag med pa byas pas nyes dmigs su gyur te/_de 
[\[223b.5\]]lta bas na dge slong gang la mal stan gtams par gyur pa des ci nus kyis skoms la ltob ste mal stan gyi zhal ta pa la gtod cig_/yang na ltob la chos gos kyi gdang bu la bkal te gzhag par bya'o/_/gang zhig nyal bar byed na yang mal stan la brtags te nyal bar bya'o/_/bcom ldan 
[\[223b.6\]]'das kyis mal stan la nyal bar 'dod pa des mal stan la rtogs la nyal bar bya'o zhes gsungs pa dang /_de dag gis me mar la mal stan rtog pa dang /_bcom ldan 'das kyis bka' stsal pa/_mal stan me mar la brtag par mi bya'o/_/'on kyang nyin par mal stan la brtag 
[\[223b.7\]]par bya'o/_/dge slong dag gis mal stan thams cad glongs pa dang /_bcom ldan 'das kyis bka' stsal pa/_gang yun ring du gzhag pa de dag ni gzhi las glongs la brtag par bya'o/_/bting ba gzhan ni sprugs pa la nyal bar bya'o/_/gleng gzhi ni mnyan yod na'o/_/dge 
[\[224a\]]
[\[224a.1\]]slong gnyis shig gnas khang gcig na gnas te/_de gnyis las gcig gis gzhon nu gzhan zhig rab tu phyung ba dang /_de rab tu gnyid che ba zhig ste ring zhig na ldang ba dang /_de la mkhan po rtag tu gshe'o/_/ji tsam dus gzhan zhig na ring zhig gnyid 
[\[224a.2\]]kyis log pa dang /_sngangs te langs nas rngul gzan sham thabs su gyon te/_de bzhin du mkhan po'i drung du song ba dang /_de yang mal nas langs nas sham thabs gyon zhing 'dug pa de'i rkang pa la mgo bos phyag 'tshal ba dang /_de yang skra dang kha spu bregs nas ring po ma lon pas de 
[\[224a.3\]]langs pa'i mgo la mkhan po'i sham thabs thogs nas lhung ste sgren mor gyur/_de'i rngul gzan yang lhung bar gyur te/_gnyi ga sgren mor gyur cing ji ltar tshul mi sdug par 'dug pa gnas khang gcig na gnas pa mthong ste/_des tshe dang ldan pa dag bzang ngo /_/ji ltar skyes bu 
[\[224a.4\]]khyod skyes pa'i mtshan dang ldan par ngas da gdod shes so zhes smras pa dang /_gnyis ka skyengs te spobs pa med par song nas/_des dge slong de la spyos pa dang /_de la dge slong dag gis smras pa/_tshe dang ldan pa khyod la de bzhin du rtag tu gshe bar gyur na khyod kyis ci zhig byas/_
[\[224a.5\]]des smras pa/_tshe dang ldan pa dag 'di dang sngon ni lhan cig 'dum par rung na da ni 'dum par mi 'gyur bas gshed gcig tu 'gro bar bya'o/_/de dag gis ci las gyur ces smras pa dang /_des ji ltar gyur pa de dag la rgyas par smras so/_/de dag gis tshe dang ldan pa khyod kyis nyes pas 
[\[224a.6\]]gshe ba ni gnas yin no zhes smras pa dang /_de cang mi smra bar gyur pa de'i skabs dge slong rnams kyis bcom ldan 'das la gsol pa dang /_bcom ldan 'das kyis dgongs pa/_dge slong des de spyos pa ni gnas yin te/_dge slong dag de lta bas na nyes dmigs gang yin pa ni chos gos 
[\[224a.7\]]gcig gon pas phyag byed cing chos gos gcig gyon pas phyag byed pa bdag gir byed pa ste/_de lta bas na dge slong dag chos gos gcig gyon pas phyag mi bya zhing /_chos gos gcig gyon pas kyang phyag byed pa bdag gir bya ba ma yin par mkhyen nas bka' stsal pa/_dge slong des 
[\[224b\]]
[\[224b.1\]]de la spyos pa ni gnas yin te/_dge slong dag de lta bas na chos gos gcig gyon pa des kyang phyag mi bya chos gos gcig gyon pa la yang phyag mi bya/_chos gos gcig gyon pas phyag byed pa yang bdag gir mi bya'o/_/dge slong dag chos gos gcig gyon pas phyag byed dam chos gos 
[\[224b.2\]]gcig gyon pa la phyag byed dam/_chos gos gcig gyon pas phyag byed pa bdag gir byed na 'gal tshabs can du 'gyur ro/_/gleng gzhi ni rgyal po'i khab na'o/_/bcom ldan 'das kyis dge slong rnams dge slong gis tshul khrims ma rig par ngal bso bar mi bya'o zhes gsungs 
[\[224b.3\]]pa dang /_yul so so na gnas pa'i dge slong dag grong dang /_grong khyer dang /_yul 'khor dang /_rgyal po'i pho brang 'khor de dang de dag nas mchod rten la phyag byed du lhags pa de dag la gang gis kyang ngal ma bsos te bskrad nas/_khyams dang /_sgo khang dang /_them skas dang /_sgo 
[\[224b.4\]]khang gi khyams dang /_shing drung dag tu gnas pa dang /_bram ze dang /_khyim bdag ma dad pa kha cig gis mthong nas 'phags pa khyed cag gtsug lag khang nas bskrad dam/_ci na 'di bzhin du 'dug_/de dag gis smras pa/_bzhin [{]bzangs [,]bzang [}]nged ni gtsug lag khang nas 
[\[224b.5\]]bskrad pa ma yin te/_'on kyang glo bur du 'ongs pa yin no/_/de dag gis smras pa/_'phags pa khyed kyi tshangs pa mtshungs par spyod pa dag gis gnas khang dag ma byin nam/_de dag gis bzhin [{]bzangs [,]bzang [}]nged kyi tshul khrims mi shes pas su zhig nged la gnas khang gi skabs 'byed 
[\[224b.6\]]par byed/_gang ji ltar yang rung 'dir gnas te mchod rten la phyag byas nas rang gi gnas su 'gro'o zhes smras pa dang /_shAkya'i bu'i dge slong rnams kyi tshul khrims ni snyoms pa'o zhes thos na/_de ji ltar snyoms pa'i tshul khrims de tshangs pa mtshungs par spyod pa glo bur du 
[\[224b.7\]]'ongs pa la yang gnas khang sbyin par mi byed do zhes de dag smod par byed/_'phya bar byed/_phyar ka gtong bar byed pa de'i skabs dge slong rnams kyis bcom ldan 'das la gsol pa dang /_bcom ldan 'das kyis bka' stsal pa/_dge slong glo bur du 'ongs pa'i kun du spyad 
[\[225a\]]
[\[225a.1\]]pa'i chos ngas bca' bar bya ste/_dge slong glo bur du 'ongs pas rgan pa bzhi la phyag byos la de'i mdun du 'dug par bya'o/_/de dag gis kyang de la gus par gyis la ngal sor gzhug par bya zhing gnas khang dang mal stan gyi zhal ta bas kyang mal stan sbyin 
[\[225a.2\]]par bya'o/_/bcom ldan 'das kyis glo bur du 'ongs pa'i dge slong gis rgan pa bzhi la phyag byas te mdun du 'dug par bya'o zhes gsungs pa dang /_ji tsam na dge slong gzhan zhig ljongs rgyu zhing 'gro ba las rgyal po'i khab tu phyin te/_des dge slong dag la tshe dang ldan pa gnas brtan kun shes 
[\[225a.3\]]kauN+Di n+yas gang na zhes dris pa dang /_de dag gis smras pa/_'od ma'i tshal na'o/_/de 'od ma'i tshal du song ste/_de'i gnas khang gi sgo dal nas dal nas brdungs pa dang /_tshe dang ldan pa kun shes kauN+Di n+yas sgo rdung ba 'di su yin zhes smras so/_/des smras pa/_gnas brtan bdag ni glo 
[\[225a.4\]]bur du mchis pa ming 'di zhes bgyi ba lags so/_/des tshe dang ldan pa nang du zhugs la ngal sos shig ces smras pa dang /_des smras pa/_gnas brtan 'od srung chen po la phyag 'tshal na/_de gang na bzhugs pa gsungs shig_/des smras pa/_tshe dang ldan pa shing pib pa la'i phug na 'dug 
[\[225a.5\]]gis song shig ces smras pa dang /_shing pib pa la'i phug tu song ste bags kyis dal nas dal nas sgo brdungs pa dang /_tshe dang ldan pa 'od srung chen pos sgo rdung ba 'di su yin zhes smras so/_/des smras pa/_'phags pa bdag ni glo bur du mchis pa ming 'di zhes bgyi ba lags so/_/tshe dang 
[\[225a.6\]]ldan pa nang du zhugs la ngal sos shig ces smras pa dang /_des smras pa/_gnas brtan chen po skul byed la yang phyag 'tshal na/_de gang na bzhugs gsungs shig des smras pa/_tshe dang ldan pa bya rgod phung po'i ri la 'dug gis der song shig_/de bya rgod phung po'i ri la song ste de'i gnas 
[\[225a.7\]]khang la bags kyis dal nas dal nas sgo brdungs pa dang /_tshe dang ldan pa skul byed chen pos sgo rdung ba de su yin zhes smras pa dang /_des smras pa/_gnas brtan bdag ni glo bur du mchis pa ming 'di zhes bgyi ba lags so/_/des kyang tshe dang ldan pa nang du zhugs la ngal sos shig ces smras pa dang /_
[\[225b\]]
[\[225b.1\]]des smras pa/_gnas brtan stobs bcu 'od srung la phyag 'tshal na/_de gang na bzhugs gsungs shig_/des smras pa/_tshe dang ldan pa sde can gyi phug na 'dug gis song shig_/de sde can gyi phug tu song ste bags kyis dal nas dal nas sgo brdungs pa dang /_tshe dang ldan pa stobs bcu 
[\[225b.2\]]'od srung gis sgo rdung ba su yin zhes smras so/_/des smras pa/_bdag ni glo bur du mchis pa ming 'di zhes bgyi ba lags so/_/des kyang tshe dang ldan pa nang du zhugs la ngal sos shig ces smras pa dang /_des smras pa/_gnas brtan da ni nam yang nangs te bsod snyoms la 'jug dgos na ji 
[\[225b.3\]]ltar ngal so mchi'o/_/bcom ldan 'das kyis ni bdag cag glo bur du lhags pa lam gyis dub pa rnams la chad pas dgum pa'i las kyi don du rgan pa bzhi la glo bur du 'ongs pas phyag byos shig ces gsung ngo zhes de'i skabs dge slong rnams kyis bcom ldan 'das la gsol pa dang /_bcom 
[\[225b.4\]]ldan 'das kyis bka' stsal pa/_dge slong dag ngas sa la 'dug go cog gi gnas brtan la ma gsungs mod kyi/_'on kyang gtsug lag khang na gnas pa de nyid kyi gnas brtan la phyag bya'o//_//sdom ni/_ston la ngag ldan gyis zhus nas/_/mkhan po'i rjes su spyad pa dang /_/ri 
[\[225b.5\]]dgas la ni lnga brgya dang /_/tha mar gyur pa bdun brgya'o/_/sangs rgyas bcom ldan 'das rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/de nas tshe dang ldan pa ngag ldan dgongs ka nang du yang dag 'jog las langs nas bcom ldan 'das ga la der song ste 
[\[225b.6\]]phyin nas/_bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/_/phyogs gcig tu 'dug nas bcom ldan 'das la tshe dang ldan pa ngag ldan gyis 'di skad ces gsol to/_/btsun pa dge slong lhan cig gnas pa dang /_nye gnas rnams 
[\[225b.7\]]kyis mkhan po dang /_slob dpon la ji ltar bsgrub par bgyi/_ngag ldan dge slong lhan cig gnas pa dang /_nye gnas rnams kyis kun du spyad pa'i chos ngas yang dag par bca' bar bya'o/_/dge slong lhan cig gnas pa dang /_nye gnas rnams kyis nang par sngar langs te/_mkhan po 
[\[226a\]]
[\[226a.1\]]dang slob dpon la khams mnyam mam zhes dri bar bya'o/_/gal te mkhan po khams mi mnyam mo zhes zer na de'i nad dris te sman pa la bzhin [{]bzangs [,]bzang [}]bdag gi mkhan po 'di 'dra ba na bar gyur na sman ston cig ces dris la ji ltar bsgo ba de ltar bya'o/_/de ltar 'byor na legs/_
[\[226a.2\]]gal te ma 'byor na de'i nye du dag la bslang bar bya'o/_/gal te nye du mang por gyur na des mkhan po'i nye du gang las sman bslang bar bgyi zhes dri zhing gang la bstan pa de'i drung nas bslang bar bya'o/_/nye du dag med na bram ze dang khyim bdag gang la bstan pa de las bslang bar bya'o/_/gal te de 
[\[226a.3\]]lta bu yang med na sman khang nas bslang bar bya'o/_/gal te de nas kyang ma rnyed na rang gi las la blta zhing bza' ba dang /_btung ba dang /_myang ba tsam la gnas par bya'o/_/ji ste min par gyur pa zhig na so shing bza' bar bya zhing phyogs gang du mkhan pos so shing bor ba'i phyogs su phyag dar 
[\[226a.4\]]dang /_dkyil 'khor byas nas stan gding zhing /_chu snod dang /_chol zangs dang /_'dag chal dang /_so shing bor nas chol zangs blang bar bya'o/_/gal te mig nad can zhig na sman pas bsgo ba'i mig sman sbyar bar bya ste/_mig sman sbyar nas sbyin par bya zhing de slar yang blang bar bya'o/_/
[\[226a.5\]]chos gos dag kyang sbyin par bya zhing nam chos gos bgos nas mchod rten dag la phyag byed na/_de nas gnas khang chag chag gis gdab cing phyag dar bya'o/_/gal te rdul yod par gyur na ba lang gi lci ba'am/_lo ma sngon pos ji tsam pa de byug par bya'o/_/de nas mchod rten la phyag 
[\[226a.6\]]bya zhing tshangs pa mtshungs par spyod pa la yang ci nus kyis phyag bya'o/_/de nas bsam gtan dang bklag pa'i sbyor bas gnas par bya'o/_/dus tshod shes nas lhung bzed gnyis bkrus te/_gal te bsod snyoms pa zhig yin na lhung bzed lci ba de bdag gis bkur bar bya zhing /_gang 
[\[226a.7\]]yang ba de mkhan po la sbyin par bya'o/_/gal te grang ba'i dus su gyur na snam sbyar gang lci ba de mkhan po la sbyin par bya zhing /_gang yang ba de bdag gis bgo bar bya'o/_/ji ste dro ba zhig tu gyur na gang yang ba de mkhan po la sbyin par bya zhing /_gang lci ba de bdag gis bkur 
[\[226b\]]
[\[226b.1\]]bar bya'o/_/gal te lam mi bde bar gyur na sngon du 'gro bar bya zhing /_ji ste bde ba zhig na phyi bzhin 'gro bar bya'o/_/gal te chu rgal bar gyur na mkhan po'i lag pa nas gzung bar bya'o/_/spyod yul du 'gro na mkhan po la mkhan po bsod snyoms la lhan cig gshegs sam/_'on 
[\[226b.2\]]te so sor zhes dris shig_/gal te lhan cig go zhes zer na de bzhin lhan cig tu 'gro bar bya zhing song ba las gal te phye zhig rnyed na bdag gi lhung bzed du blang bar bya'o/_/ji ste 'bras can zhig na ni mkhan po'i lhung bzed du lugs shig ces smra bar bya'o/_/mon sran gre'u las byas 
[\[226b.3\]]pa'am/_'bras phye las byas pa'i bza' ba rnyed na bdag gi lhung bzed du blang bar bya'o/_/ji ste bza' ba khan da zhig na mkhan po'i lhung bzed du lugs shig ces smra bar bya'o/_/gal te dar ba bskol ba'am/_rtsab mo'i khu ba zhig rnyed na bdag gi lhung bzed du blang bar bya'o/_/ji ste 'o 
[\[226b.4\]]ma'am/_zho'am/_khur ba sbyar ba zhig na mkhan po'i lhung bzed du lugs shig ces smra bar bya'o/_/de nas gnas khang du phyin nas dkyil 'khor gnyis bya zhing lo ma lhags pa dag blangs nas stan gnyis gzhag par bya'o/_/de nas 'dug nas zas kyi bya ba bya'o/_/ji ste bsod snyoms 
[\[226b.5\]]la so sor song na bsod snyoms blangs pa dag mkhan po la mkhan po bsod snyoms 'di ni bdag gis rnyed do/_/de las gang bzhed pa de blang du gsol zhes smra bar bya'o/_/des kyang de la tshod rig par byos shig_/ji ste dge 'dun las 'thob par 'gyur ba zhig na snod dag bkrus la tshang mang 
[\[226b.6\]]du song ste/_gtsang sbyor la dri bar bya ste/_tshe dang ldan pa dag deng dge 'dun gyi skyu rum ci zhig byas/_des kyang gus par gyis la de la smra bar bya'o/_/de nas des mkhan po la mkhan po dge 'dun gyis skyu rum 'di dang 'di lta bu zhig bgyis na/_de las gang bzhed pa de blang du gsol zhes 
[\[226b.7\]]smros shig_/des kyang tshod rig par byos shig_/de nas phyogs gang du mkhan pos lag pa bkrus pa'i sa phyogs der dkyil 'khor byas la stan dang /_ril ba spyi blugs dang /_'dag chal dang /_so shing dag nye bar gzhag par bya zhing mkhan po'i rkang pa yang bkru bar bya'o/_/rkang 
[\[227a\]]
[\[227a.1\]]pa bkrus nas lham byi dor byas te sbyin par bya'o/_/khrus mi byed na chu dang /_sa dang /_'bru mar gyi snod dag sbyin par bya'o/_/de nas zas kyis snyom pa grub nas mkhan po la ci 'di nyid du dge ba'i phyogs mdzad dam/_'on te nyin par gnas par gshegs zhes dri bar bya'o/_/
[\[227a.2\]]gal te nyin par gnas par 'gro zhes zer na/_de stan blangs nas 'gro zhing nyin par gnas par phyag dar dang chag chag byos la stan gding bar bya zhing dus dus su ba lang gzhon nu'i lci bas bsku bar bya'o/_/gal te bklag pa rgyas par byed na de la bstan par bya'o/_/ji ste bsam gtan rgyas par 
[\[227a.3\]]byed na yid la bya ba bstan par bya'o/_/nyin par gnas pa nas 'ongs na mal stan brtags nas lag pa dang rkang pa bkrus te mchod rten la phyag bya'o/_/tshangs pa mtshungs par spyod pa la yang phyag byos la mkhan po'i khri'u dang /_chu dang /_lham dang /_'bru mar gyi snod dag nye bar gzhag 
[\[227a.4\]]par bya'o/_/gal te rkang pa 'khru na bkrus la bsku bar bya'o/_/de lta ma yin na chu dang sa sbyin par bya'o/_/gal te grang ba'i dus su gyur na du ba byin gyis rlobs la me bud par bya'o/_/dro bar gyur na glor bsil yab gzhag par bya'o/_/des kyang dus shes par byas te bzlas pa 
[\[227a.5\]]dang kha ton byed du gzhug go/_/lhung bzed la sogs pa las gang cung zad ci bya ba de thams cad sngar mkhan po dang /_slob dpon gyi byas la phyis bdag gi bya'o/_/ngag ldan lhan cig spyod pa dang /_nye gnas dag gis mkhan po dang /_slob dpon la de ltar bsgrub par bya ste/_rnam pa 
[\[227a.6\]]de lta bus mkhan po dang /_slob dpon la lhan cig spyod pa dang /_nye gnas rnams kyis bsgrubs na chu'i nang na me tog uta pa la bzhin du de dge ba'i chos mngon par 'phel bar 'gyur ro//_//'dul ba phran tshegs kyi gzhi/_bam po bzhi bcu dgu pa/_gleng gzhi ni rgyal po'i khab 
[\[227a.7\]]na'o/_/de nas yang de'i tshe ri nag po la dge slong 'gro mgyogs dang /_nab so dang /_dge slong dmar skya dag khyim sun 'byin pa sdig pa'i chos kun du spyod pa dag gnas so/_/de dag bud med dag dang lhan cig 'dug_/lhan cig kha dpya zer/_lhan cig rtse bar byed/_lhan cig ca co 'don/_
[\[227b\]]
[\[227b.1\]]phyar g.yeng dang /_lus kyis snyogs par byed/_stan gcig la 'dug par byed/_snod gcig tu longs spyod par byed/_phor bu gcig tu chang rnam pa mang po 'thung bar byed/_me tog 'thog par byed/_'thog tu 'jug_/phreng ba rgyud par byed/_rgyud du 'jug_/me tog rgyan dag 'ching zhing 'ching du 
[\[227b.2\]]'jug par byed/_byed du 'jug_/glu len par byed/_rol mo'i cha spyad 'bud par byed/_'bud du 'jug_/gar mkhas pa dang /_glu snyan pa dang /_rol mo cha spyad 'bud mkhas pa la gla sbyin par byed/_gos rnams brdzes nas rgyug par byed/_mchong bar byed/_rgal bar byed/_rkang pa 
[\[227b.3\]]gcig bskums te skor bar byed/_lag 'gros kyis kyang skor bar byed/_nya tshar gyis kyang skor bar byed/_chu bgags shing gtong bar byed/_chu la sbal ba'i skad kyang 'byin/_chu la rnga'i sgra yang 'byin/_glang po che'i sgra skad kyang 'byin/_khrung khrung gi skad kyang 'byin/_rta'i skad 
[\[227b.4\]]kyang 'byin/_khyu mchog 'gying ba'i skad kyang 'byin/_khas rdza rnga'i sgra yang 'byin/_khas dung dang /_khas rnga dang /_rma bya'i skad kyang 'byin/_khu byug gi skad kyang 'byin/_glang po che'i 'thab mo yang byed/_rta'i 'thab mo dang /_khyu mchog gi 'thab mo dang /_ma he'i 'thab mo dang /_
[\[227b.5\]]ra'i 'thab mo dang /_lug thug gi 'thab mo dang /_bud med kyi 'thab mo dang /_skyes pa'i 'thab mo dang /_gzhon nu ma'i 'thab mo dang /_bya gag gi 'thab mo dang /_sreg pa'i 'thab mo dang /_'ur pa'i 'thab mo dang /_bya gag dang /_sreg pa dang /_'ur pa dag gi 'thab mo yang 
[\[227b.6\]]byed du 'jug cing /_gzhan yang dge sbyong gi las ma yin pa byed de/_de dag gi tshul dang /_spyod pa dang /_log par sgrub pa des ri nag po la dge slong ma 'ongs pa rnams ni mi 'ong zhing /_'ongs pa rnams kyang mi sdod pas ri nag po'i gnas 'dor bar byed do/_/ri nag po na gnas 
[\[227b.7\]]pa'i bram ze dang khyim bdag rnams 'di ltar dge slong 'di dag ni dge sbyong gi las ma yin pa byed do zhes kha zer bar byed/_'phya bar byed/_phyar ka gtor bar byed do zhes skabs de dge slong rnams kyis thos nas/_bcom ldan 'das la gsol pa dang /_bcom ldan 'das kyis bka' stsal 
[\[228a\]]
[\[228a.1\]]pa/_dge slong dag bram ze dang /_khyim bdag dag kha zer zhing 'phya ba dang /_phyar ka gtong ba ni gnas yin te/_de lta bas na dge slong gis dge sbyong gi tshul ma yin pa'i las de lta bu mi bya zhing byed du mi gzhug go/_/dge slong dag gis de lta bu'i dge sbyong gi tshul 
[\[228a.2\]]ma yin pa'i las byas sam byed du bcug na 'gal tshabs can du 'gyur ro/_/sangs rgyas bcom ldan 'das rgyal po'i khab bya rgod phung po'i ri la bzhugs so/_/de nas yang de'i tshe lus 'phags ma'i bu yul ma ga d+hA'i rgyal po ma skyes dgra dang /_yul spong byed pa rnams phan tshun mi mthun 
[\[228a.3\]]par gyur nas/_des 'khor de rnams la tshig 'di skad ces smras so/_/ngas yul spong byed pa rnams 'byor pa dang /_rgyas pa dang /_bde ba dang /_lo legs pa dang /_skye bo dang /_mi mang pos gang ba 'di gzhom par bya/_thal mar bya/_tshul ma yin pas rmeg med par bya'o zhes smras so/_/
[\[228a.4\]]de nas lus 'phags ma'i bu yul ma ga d+hA'i rgyal po ma skyes dgras yul ma ga d+hA'i sna chen po la gtogs pa'i bram ze dbyar byed la 'di skad ces smras so/_/dbyar byed tshur shog_/bcom ldan 'das ga la ba der song la song nas nga'i tshig gis bcom ldan 'das la mgo bos phyag byos la/_gnod 
[\[228a.5\]]pa chung ngam/_nyam nga ba mi mnga' 'am/_bskyod pa yang ngam/_'tsho'am/_stobs dang bde ba la reg par gnas sam/_kha na ma tho ba mi mnga' 'am zhes snyun gsol la 'di skad ces btsun pa lus 'phags ma'i bu yul ma ga d+hA'i rgyal po ma skyes dgra dang /_yul spong byed pa rnams phan 
[\[228a.6\]]tshun du mi mthun par gyur te/_des 'khor rnams la 'di skad ces mchi'o/_/des spong byed pa rnams 'byor pa dang /_rgyas pa dang /_bde ba dang /_lo legs pa dang /_skye bo dang /_mi mang pos gang ba 'di gzhom par bya/_thal mar bya/_tshul ma yin pas rmeg med par bya'o zhes mchi 
[\[228a.7\]]na/_de la bcom ldan 'das kyis bka' ci stsal zhes zhus la/_bcom ldan 'das kyis ji ltar lung bstan pa de bzhin du zung zhig_/dbyar byed/_de ci'i phyir zhe na/_de bzhin gshegs pa dgra bcom pa yang dag par rdzogs pa'i sangs rgyas rnams ni log par gsung ba ma 
[\[228b\]]
[\[228b.1\]]yin no zhes smras nas/_yul ma ga d+hA'i sna chen po la gtogs pa bram ze dbyar byed kyis lha bka' bzhin 'tshal zhes lus 'phags ma'i bu yul ma ga d+hA'i rgyal po ma skyes dgra'i ltar mnyan nas rta rgod ma dang ldan pa'i shing rta thams cad nas dkar ba'i nang du zhugs te/_gser gyi khar 
[\[228b.2\]]ba dang /_ril ba spyi blugs thogs bzhin du rgyal po'i khab nas byung nas bcom ldan 'das la blta ba dang /_bsnyen bkur bya ba'i phyir bcom ldan 'das kyi spyan sngar song ste/_de ji tsam bzhon pa'i sa de'i bar du bzhon pas song nas/_bzhon pa las babs te rkang pas bya rgod phung po'i 
[\[228b.3\]]ri la 'dzegs nas/_bcom ldan 'das gang na ba der song ste phyin nas bcom ldan 'das dang lhan cig mngon du yang dag par dga' ba dang /_yang dag par mgu bar 'gyur ba'i gtam rnam pa sna tshogs byas te phyogs gcig tu 'dug go/_/phyogs gcig tu 'dug nas bcom ldan 
[\[228b.4\]]'das la yul ma ga d+hA'i sna chen po la gtogs pa bram ze dbyar byed kyis 'di skad ces gsol to/_/kye gau ta ma bcom ldan 'das gau ta ma khyod kyi zhabs la lus 'phags ma'i bu yul ma ga d+hA'i rgyal po ma skyes dgra mgo bos phyag 'tshal nas gnod pa chung ngam/_nyam nga ba mi mnga' 
[\[228b.5\]]'am/_bskyod pa yang ngam/_stobs dang bde ba la reg par gnas sam/_kha na ma tho ba mi mnga' 'am zhes snyun gsol lags so/_/lus 'phags ma'i bu yul ma ga d+hA'i rgyal po ma skyes dgra dang /_dbyar byed khyod kyang bde legs su gyur cig_/kye gau ta ma lus 'phags ma'i 
[\[228b.6\]]bu yul ma ga d+hA'i rgyal po ma skyes dgra dang /_yul spong byed pa rnams lhan cig mi mthun par gyur nas/_des 'khor rnams la 'di skad ces mchi'o/_/des yul spong byed pa rnams 'byor pa dang /_rgyas pa dang /_bde ba dang /_lo legs pa dang /_skye bo dang /_mi mang pos gang ba 
[\[228b.7\]]'di gzhom par bya thal mar bya/_tshul ma yin pas rmeg med par bya'o zhes mchi na/_kye bcom ldan 'das gau ta ma bka' ci stsal/_dbyar byed 'di ni gcig tu nges pa ma yin te/_dbyar byed nga dus gcig cig na yul spong byed tsa pa la'i mchod rten gyi drung na bzhugs pa na 
[\[229a\]]
[\[229a.1\]]ngas yul spong byed kyi gnas der yongs su nyams par mi 'gyur ba'i chos bdun bshad do/_/dbyar byed ji srid du yul spong byed pa dag yongs su nyams par mi 'gyur ba'i chos bdun yang dag par blangs nas spyod cing /_yul spong byed pa rnams la yongs su nyams 
[\[229a.2\]]par mi 'gyur ba'i chos bdun kun du snang na/_yul spong byed pa rnams 'dod pa'i dge ba'i chos 'phel bar 'gyur gyi nyams par mi 'gyur ro/_/gau ta mas 'di ltar mdor bka' stsal gyi/_de rnam par ma phye bas bdag gis don rgyas par ma 'tshal na/_gau ta mas mdor gsungs pa'i don 
[\[229a.3\]]de rnam par phye ste rgyas par bshad na 'di ltar bcom ldan 'das gau ta mas rnam par phye ste rgyas par gsungs pa'i don de bdag gis legs par 'tshal bar gyur lags so/_/de nas yang de'i tshe bcom ldan 'das kyi snam logs na tshe dang ldan pa kun dga' bo bsil yab thogs te bcom ldan 
[\[229a.4\]]'das la g.yob cing 'dug go/_/de nas bcom ldan 'das kyis tshe dang ldan pa kun dga' bo la bka' stsal pa/_ci kun dga' bo yul spong byed pa rnams yang dang yang du 'du zhing /_yang dang yang du 'du ba las ring du gnas par thos sam/_btsun pa bdag gis thos lags 
[\[229a.5\]]te/_yul spong byed pa rnams yang dang yang du 'du zhing /_yang dang yang du 'du ba las ring du gnas lags so/_/dbyar byed ji srid du yul spong byed pa rnams yang dang yang du 'du zhing ring du gnas pa las yul spong byed pa rnams kyi dge ba'i chos rnams nyams par mi 'gyur zhing rgyas 
[\[229a.6\]]par 'gyur bar shes par bya'o/_/ci kun dga' bo yul spong byed pa rnams mthun par 'dug cing mthun par 'gro'am/_yul spong byed pa rnams kyi dgos pa dang bya ba mthun par byed par thos sam/_btsun pa bdag gis thos lags te/_yul spong byed pa rnams mthun 
[\[229a.7\]]lags so zhes bya ba'i bar gong ma bzhin du'o/_/dbyar byed ji srid du yul spong byed pa rnams mthun par 'dug cing mthun par 'gro ba dang /_yul spong byed pa rnams kyi dgos pa dang bya ba mthun par byas pa las yul spong byed pa rnams kyi dge ba'i chos rnams nyams par mi 
[\[229b\]]
[\[229b.1\]]'gyur zhing rgyas par 'gyur bar shes par bya'o/_/ci kun dga' bo yul spong byed pa rnams smon pa ma yin pa la ni smon par mi byed/_smon pa ni kun du 'dor bar mi byed cing /_ji ltar yul spong byed pa rnams kyis khrims bcas pa bzhin yang dag par blangs nas spyod do zhes 
[\[229b.2\]]thos sam/_btsun pa bdag gis thos lags te/_yul spong byed pa rnams smon pa ma yin pa la ni smon par mi byed/_smon pa ni kun du 'dor bar mi bgyid cing ji ltar yul spong byed pa rnams kyis khrims bcas pa bzhin yang dag par blangs nas spyod lags so/_/dbyar byed ji srid 
[\[229b.3\]]du yul spong byed pa rnams smon pa ma yin pa la ni smon par mi byed/_smon pa ni kun du 'dor bar mi byed cing /_ji ltar yul spong byed pa rnams kyis khrims su bcas pa bzhin du yang dag par blangs nas kun du spyod pa las yul spong byed pa rnams kyi dge ba'i chos rnams nyams par mi 'gyur zhing 
[\[229b.4\]]rgyas par 'gyur bar shes par bya'o/_/ci kun dga' bo khyod kyis yul spong byed pa rnams kyis spong byed kyi bud med rnams dang /_spong byed kyi gzhon nu ma gang dag 'di lta ste/_phas bsrungs pa mas bsrungs pa/_ming pos bsrungs pa/_phu nu mas bsrungs pa/_sgyug mos bsrungs pa/_
[\[229b.5\]]gyos pos bsrungs pa/_nye dus bsrungs pa/_rus kyis bsrungs pa/_chad pa dang bcas pa/_sgrib pa dang bcas pa/_gzhan gyi chung ma gzhan gyis yongs su bzung ba dag dang /_chung ngu na me tog gi phreng ba bor ba de lta bu dag la yang /_yul spong byed pa rnams 'phral la khyad du 
[\[229b.6\]]bsad nas mthus 'dod pa kun du mi spyod par thos sam/_btsun pa bdag gis thos lags so/_/yul spong byed pa rnams spong byed kyi bud med rnams dang /_spong byed kyi gzhon nu ma gang dag 'di lta ste/_phas bsrungs pa dang /_mas bsrungs pa zhes bya ba nas/_chung ngu na me 
[\[229b.7\]]tog gi phreng ba bor ba de lta bu dag la yang yul spong byed pa rnams 'phral la khyad du bsad nas mthus 'dod pa kun du mi spyod pa lags so zhes bya ba gong ma bzhin no/_/dbyar byed ji srid du yul spong byed pa rnams kyis spong byed kyi bud med rnams dang /_spong byed kyi gzhon nu ma gang 
[\[230a\]]
[\[230a.1\]]dag ces bya ba nas/_chung ngu na me tog gi phreng ba bor ba de lta bu dag la yang yul spong byed rnams 'phral la khyad du bsad nas mthus 'dod pa kun du mi spyod pa las yul spong byed pa rnams kyi dge ba'i chos rnams nyams par mi 'gyur zhing rgyas par 'gyur bar shes par 
[\[230a.2\]]bya'o/_/ci kun dga' bo khyod kyis yul spong byed pa rnams spong byed kyi rgan rims rnams dang /_ya rabs rnams dang /_pha ma'i rgyud gang dag la yul spong byed pa rnams kyis bkur sti byed/_bla mar byed/_ri mor byed/_mchod par byed cing /_de dag gis tshig la dad 
[\[230a.3\]]pas nyan par byed/_sems par byed pa thos sam/_btsun pa bdag gis thos lags te/_yul spong byed pa rnams yul spong byed kyi rgan rabs rnams dang /_ya rabs rnams dang /_pha ma'i rgyud gang dag la yul spong byed pa de dag bkur sti bgyid/_bla mar bgyid/_ri mor bgyid/_
[\[230a.4\]]mchod par bgyid cing de dag gi tshig la dad pas nyan par bgyid/_sems par bgyid lags so/_/dbyar byed ji srid du yul spong byed pa rnams yul spong byed kyi rgan rabs rnams dang /_ya rabs rnams dang /_pha ma'i rgyud gang dag la yul spong byed pa de dag bkur sti byed/_bla mar 
[\[230a.5\]]byed/_ri mor byed/_mchod par byed cing de dag gi tshig la dad pas nyan par byed/_sems par byed pa las yul spong byed pa rnams kyi dge ba'i chos rnams nyams par mi 'gyur zhing rgyas par 'gyur bar shes par bya'o/_/ci kun dga' bo khyod kyis yul spong byed kyi phyogs 
[\[230a.6\]]bzhi po gang dag na yul spong byed kyi mchod rten de dag la yul spong byed pa rnams bkur sti byed/_bla mar byed/_ri mor byed/_mchod par byed cing /_de dag gis sngon gyi mtshan mar bzung ba mi 'dor bar thos sam/_btsun pa bdag gis thos lags te/_yul spong byed kyi phyogs 
[\[230a.7\]]bzhi po gang dag na yul spong byed kyi mchod rten de dag la yul spong byed pa rnams bkur sti byed/_bla mar byed/_ri mor byed/_mchod par byed cing de dag gis sngon gyi mtshan mar bzung ba mi 'dor lags so/_/dbyar byed ji srid du yul spong byed kyi phyogs bzhi po gang dag na yul spong 
[\[230b\]]
[\[230b.1\]]byed kyi mchod rten de dag la yul spong byed pa rnams bkur sti byed/_bla mar byed/_ri mor byed/_mchod par byed cing de dag gis sngon gyi mtshan mar bzung bar mi 'dor ba las yul spong byed pa rnams kyi dge ba'i chos rnams nyams par mi 'gyur zhing rgyas par 'gyur bar shes par bya'o/_/
[\[230b.2\]]ci kun dga' bo khyod kyis spong byed pa rnams dgra bcom pa rnams la dad pa'i sems drag pos kun du bsrungs pa dran pa nye bar gnas te/_dgra bcom pa ma byon pa dag ni spyan 'dren par byed/_byon pa dag la ni mngon par dga' bar byed cing /_de dag la chos gos dang /_bsod snyoms 
[\[230b.3\]]dang /_mal stan dang /_nad gsos kyi rkyen sman dang /_yo byad rnams kyis mi brel bar byed pa thos sam/_btsun pa bdag gis thos lags te/_yul spong byed pa rnams dgra bcom pa rnams la dad pa'i sems drag pos kun du bsrungs pa dran pa nye bar gnas te/_dgra bcom pa ma 
[\[230b.4\]]byon pa dag ni spyan 'dren par bgyid/_byon pa dag la ni mngon par dga' bar bgyid de/_de dag la chos gos dang /_bsod snyoms dang /_mal stan dang /_nad gsos kyi rkyen sman dang /_yo byad rnams kyis mi brel bar bgyid lags so/_/dbyar byed ji srid du yul spong 
[\[230b.5\]]byed pa rnams dgra bcom pa rnams la dad pa'i sems drag pos kun du bsrungs pa dran par nye bar gnas par gyur cing /_gang dgra bcom pa ma 'ongs pa dag ni spyan 'dren par byed/_'ongs pa dag ni mngon par dga' bar byed cing de dag la chos gos dang /_bsod snyoms dang /_mal 
[\[230b.6\]]stan dang /_nad gsos kyi rkyen sman dang /_yo byad rnams kyis mi brel ba las yul spong byed pa rnams kyi dge ba'i chos rnams nyams par mi 'gyur zhing rgyas par 'gyur bar shes par bya'o/_/dbyar byed ji srid du yul spong byed pa rnams nyams par mi 'gyur ba'i chos 'di bdun 
[\[230b.7\]]yang dag par blangs nas kun du spyod cing /_yul spong byed pa rnams la nyams par mi 'gyur ba'i chos 'di bdun kun du snang ba las yul spong byed pa rnams kyi dge ba'i chos rnams nyams par mi 'gyur zhing rgyas par 'gyur bar shes par bya'o/_/kye gau ta ma re zhig yul spong 
[\[231a\]]
[\[231a.1\]]byed pa rnams yan lag 'di gcig dang ldan na yang lus 'phags ma'i bu yul ma ga d+hA'i rgyal po ma skyes dgras thub par mi 'gyur na/_thams cad dang ldan pa lta smos kyang ci 'tshal bas kye gau ta ma bdag la bgyi ba mang ba dang /_bgyi bar 'gyur ba mang bas da 
[\[231a.2\]]mchi bar 'tshal lo/_/dbyar byed de'i dus la bab par shes na song shig_/de nas yul ma ga d+hA'i sna chen po la gtogs pa bram ze dbyar byed bcom ldan 'das kyis gsungs pa la rjes su yi rangs nas mngon par dga' ste/_bcom ldan 'das kyi spyan snga nas langs te song ngo /_/de 
[\[231a.3\]]nas bcom ldan 'das kyis yul ma ga d+hA'i sna chen po la gtogs pa bram ze dbyar byed song nas ring po ma lon par mkhyen te/_tshe dang ldan pa kun dga' bo la 'di skad ces bka' stsal to/_/dga' bo song la bya rgod phung po'i ri la dge slong ji snyed nye bar rten cing gnas pa de dag thams 
[\[231a.4\]]cad rim gro'i gnas 'dir sdus shig_/btsun pa bka' bzhin 'tshal lo zhes tshe dang ldan pa kun dga' bos bcom ldan 'das kyi ltar mnyan nas bya rgod phung po'i ri la dge slong ji snyed nye bar rten cing gnas pa de dag thams cad rim gro'i gnas su bsdus nas/_bcom ldan 
[\[231a.5\]]'das gang na ba der song ste phyin pa dang /_bcom ldan 'das kyi zhabs gnyis la mgo bos phyag 'tshal nas phyogs gcig tu 'dug ste/_bcom ldan 'das la tshe dang ldan pa kun dga' bos 'di skad ces gsol to/_/btsun pa bya rgod phung po'i ri la dge slong ji snyed nye bar 
[\[231a.6\]]rten cing gnas pa de dag thams cad rim gro'i gnas su 'dus shing mthun par gyur lags na/_bcom ldan 'das kyis da de'i dus la bab par dgongs su gsol/_/de nas bcom ldan 'das rim gro'i gnas ga la ba der gshegs te byon nas dge slong gi dge 'dun gyi gung 
[\[231a.7\]]la gdan bshams pa de nyid la bzhugs so/_/bzhugs nas bcom ldan 'das kyis dge slong rnams la bka' stsal pa/_dge slong dag khyed la ngas nyams par mi 'gyur ba'i chos bdun bshad kyis legs par rab tu nyon la yid la zung shig dang bshad par bya'o/_/
[\[231b\]]
[\[231b.1\]]nyams par mi 'gyur ba'i chos bdun gang zhe na/_dge slong dag ji srid du yang dang yang du 'du zhing yang dang yang du 'du ba las ring du gnas na/_dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong ji srid du 
[\[231b.2\]]mthun par 'du shing mthun par 'gro ba dang /_dge 'dun gyi don dang dge 'dun gyi bya ba mthun par byed na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag ji srid du smon pa ma yin pa la ni smon par mi byed/_
[\[231b.3\]]smon pa na kun du 'dor bar mi byed cing ji ltar bslab pa bcas pa gzhan yang dag par blangs te spyod na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag ji srid du yang 'byung ba'i sred pa dga' ba'i 'dod chags kyis mod 
[\[231b.4\]]las skyes shing 'byung bar 'gyur ba de dang de dag la mngon par dga' ba'i dbang du ma gyur na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag gnas brtan rgyal po lta bu rab tu byung nas yun ring du lon pa/_tshangs par 
[\[231b.5\]]spyod pa goms par byas pa ston pas bsngags pa kun du bsgoms pas rnam par rig pa'i tshangs pa mtshungs par spyod pa de lta bu de dag la bkur sti byed/_bla mar byed/_ri mor byed/_mchod par byed cing /_de dag gi tshig la dad pas nyan par byed/_sems par byed na dge slong dag 
[\[231b.6\]]dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag ji srid du dgon pa dang /_nags khrod dang /_bas mthar gnas mal 'cha' bar byed na dge slong dag dge ba'i chos rnams nyams par mi 'gyur zhing rgyas par 'gyur bar shes 
[\[231b.7\]]par bya'o/_/dge slong dag ji srid du tshangs pa mtshungs par spyod pa rnams la dad pa'i sems drag pos kun du bsrungs pa dran pa nye bar gnas par gyur cing gang tshangs pa mtshungs par spyod pa ma 'ongs pa de dag ni 'bod par byed cing /_'ongs pa dag la ni mngon par dga' 
[\[232a\]]
[\[232a.1\]]bar byed de/_de dag 'di ltar chos gos dang /_bsod snyoms dang /_mal stan dang /_nad gsos kyi rkyen sman dang /_yo byad de dag gis mi brel bar byed na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/
[\[232a.2\]]dge slong dag ji srid du nyams par mi 'gyur ba'i chos 'di bdun yang dag par blangs nas spyod cing /_dge slong dag nyams par mi 'gyur ba'i chos 'di bdun kun du snang na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge 
[\[232a.3\]]slong dag gzhan yang ngas khyed cag la yongs su nyams par mi 'gyur ba'i chos bdun bstan par byas/_de rab tu nyon la yid la zung shig dang bshad par bya'o/_/yongs su nyams par mi 'gyur ba'i chos bdun gang zhe na/_dge slong dag ji srid du ston pa la bkur sti byed/_
[\[232a.4\]]bla mar byed/_ri mor byed/_mchod par byed cing /_ston pa la bkur sti byas/_bla mar byas/_ri mor byas/_mchod par byas nas nye bar rten cing gnas pa las/_dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/
[\[232a.5\]]bslab pa'i chos kyis rjes su bag yod par ston cing rab tu rnam par 'byed pa las ting nge 'dzin du byed/_bkur sti byed/_bla mar byed/_ri mor byed/_mchod par byed cing /_ting nge 'dzin du byas/_bkur sti byas/_bla mar byas/_ri mor byas/_mchod par byas nas 
[\[232a.6\]]nye bar rten cing gnas pa las dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag ji srid du yongs su nyams par mi 'gyur ba'i chos 'di bdun yang dag par blangs nas kun du spyod la/_dge slong dag yongs su 
[\[232a.7\]]nyams par mi 'gyur ba'i chos 'di bdun kun du snang na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag gzhan yang ngas khyed cag la yongs su nyams par mi 'gyur ba'i chos bdun bstan par byas/_de rab tu 
[\[232b\]]
[\[232b.1\]]nyon la yid la zung shig dang bshad par bya'o/_/yongs su nyams par mi 'gyur ba'i chos bdun gang zhe na/_dge slong dag ji srid du las la mi dga' ba dang /_smra ba la mi dga' ba dang /_gnyid la mi dga' ba dang /_bre mo'i gtam la mi dga' ba dang /_'du ba la mi dga' 
[\[232b.2\]]ba dang /_'du 'dzi la mi dga' bar gyur te/_gnas pa dang /_rnyed pa dang /_bkur sti dang /_tshigs su bcad pa dang /_'du shes gzhan rab tu spangs nas sbyor ba rjes su brtson par gnas shing cung zad tsam dang /_ngan ngon tsam gyis chog par 'dzin cing /_des gong 
[\[232b.3\]]nas gong du bya ba sgrub pa las dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag ji srid du yongs su nyams par mi 'gyur ba'i chos 'di bdun yang dag par blangs nas kun du spyod la/_dge slong dag yongs su 
[\[232b.4\]]nyams par mi 'gyur ba'i chos 'di bdun kun du snang na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag gzhan yang ngas khyed la yongs su nyams par mi 'gyur ba'i chos bdun bstan par byas/_de rab tu 
[\[232b.5\]]nyon la yid la zung shig dang bshad par bya'o/_/yongs su nyams par mi 'gyur ba'i chos bdun gang zhe na/_dge slong dag ji srid du dad pa dang /_ngo tsha shes pa dang /_khrel yod pa dang /_brtson 'grus brtsams pa dang /_dran pa nye bar gzhog pa dang /_mnyam 
[\[232b.6\]]par gzhog pa dang /_shes rab dang ldan par gyur pa las dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag ji srid du yongs su nyams par mi 'gyur ba'i chos 'di bdun yang dag par blangs nas kun du 
[\[232b.7\]]spyod la/_dge slong dag yongs su nyams par mi 'gyur ba'i chos 'di bdun kun du snang na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag gzhan yang ngas khyed cag la yongs su nyams par mi 'gyur 
[\[233a\]]
[\[233a.1\]]ba'i chos bdun bstan par byas/_de legs par rab tu nyon la yid la zung shig dang bshad par bya'o/_/yongs su nyams par mi 'gyur ba'i chos bdun gang zhe na/_dge slong dag ji srid du chos shes pa dang /_don shes pa dang /_dus shes 
[\[233a.2\]]pa dang /_tshod shes pa dang /_bdag nyid shes pa dang /_'khor shes pa dang /_gang zag mchog dang mchog ma yin pa shes par gyur pa las dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/dge slong dag ji srid 
[\[233a.3\]]du yongs su nyams par mi 'gyur ba'i chos 'di bdun yang dag par blangs nas kun du spyod la/_dge slong dag yongs su nyams par mi 'gyur ba'i chos 'di bdun kun du snang na dge slong dag dge ba'i chos rnams nyams par mi 'gyur zhing rgyas par 'gyur bar shes par bya'o/_/
[\[233a.4\]]dge slong dag gzhan yang ngas khyed cag la yongs su nyams par mi 'gyur ba'i chos bdun bshad par byas/_de rab tu nyon la yid la zung shig dang bshad par bya'o/_/yongs su nyams par mi 'gyur ba'i chos bdun gang zhe na/_dge slong dag ji srid du dran pa yang 
[\[233a.5\]]dag byang chub kyi yan lag dben pa la gnas pa/_'dod chags dang bral ba la gnas pa 'gog pa la gnas pa/_rnam par spong bas rnam par sgyur ba sgom zhing /_chos rnam par 'byed pa dang /_brtson 'grus dang /_dga' ba dang /_shin tu sbyangs pa dang /_ting nge 
[\[233a.6\]]'dzin dang /_btang snyoms yang dag byang chub kyi yan lag dben pa la gnas pa/_'dod chags dang bral ba la gnas pa 'gog pa la gnas pa/_rnam par spong bas rnam par sgyur ba sgom na dge slong dag dge ba'i chos rnams nyams par mi 'gyur zhing rgyas par 'gyur bar 
[\[233a.7\]]shes par bya'o/_/dge slong dag ji srid du yongs su nyams par mi 'gyur ba'i chos 'di bdun yang dag par blangs te spyod la/_yongs su nyams par mi 'gyur ba'i chos 'di bdun kun du snang na dge slong dag dge ba'i chos rnams nyams par mi 'gyur zhing rgyas par 'gyur bar 
[\[233b\]]
[\[233b.1\]]shes par bya'o/_/dge slong dag ngas khyed cag la kun du dga' bar 'gyur ba'i chos drug bstan par byas/_de rab tu nyon la yid la zung shig dang bshad par bya'o/_/kun du dga' bar 'gyur ba'i chos drug gang zhe na/_rang gi byams pa'i lus kyi las nye bar gnas 
[\[233b.2\]]par gyur cing sgom la/_ston pa dang /_tshangs pa mtshungs par spyod pa mkhas pa rnams la dga' bar byed/_bla mar byed/_yid dga' bar byed cing dga' bar byas/_bla mar byas zhe sa byas/_bsgoms te kun du bsdu ba dang /_yang dag par bsdus nas 'thab rtsod 
[\[233b.3\]]med cing gcig tu byed la kun du spyod pa 'di ni kun du dga' bar byed pa'i chos yin no/_/byams pa'i ngag gi las dang /_byams pa'i yid kyi las kyang yin no/_/gang chos dang ldan pa'i chos kyis thob pa chung ngu na lhung bzed kyi nang du 'ongs pa dang /_lhung bzed kyi nang du 
[\[233b.4\]]thob pa de lta bu'i rnyed pa de rang dben par za bar mi byed cing tshangs pa mtshungs par spyod pa rnams dang lhan cig dga' bas thun mong du za bar byed la/_dga' bar byed/_bla mar byed/_yid dga' bar byed de/_dga' bar byas/_bla mar byas/_zhe sa byas/_bsgoms te 
[\[233b.5\]]kun du bsdu ba dang /_yang dag par bsdus nas 'thab rtsod med cing gcig tu byed la kun du spyod pa 'di ni kun du dga' bar byed pa'i chos yin no/_/gang tshul khrims ma nyams pa skyon med pa/_'dren mar ma gyur pa/_thun tshags ma yin pa/_rang dbang can/_nag 
[\[233b.6\]]nog ma yin pa/_rab tu brtsams pa/_shin tu mthar phyin pa/_mkhas pa rnams kyis bstod pa/_tshangs pa mtshungs par spyod pa mkhas pa rnams kyis ma smad pa'i tshul khrims de lta bu la tshangs pa mtshungs par spyod pa mkhas pa rnams dang lhan cig thun mong du byas 
[\[233b.7\]]te/_tshul khrims spyod par gyur cing gcig tu byed la kun du spyod pa zhes bya ba'i bar snga ma bzhin te/_'di ni kun du dga' bar byed pa'i chos yin no/_/gang 'phags pa'i lta ba 'di ni nges par 'byin pa dang /_nges par 'byed pa dang /_yang dag par 'byin pa 
[\[234a\]]
[\[234a.1\]]ste/_rgyu des sdug bsngal yang dag par zad par byed cing /_sdug bsngal mthar 'byin par byed pa'i lta ba de lta bu de la tshangs pa mtshungs par spyod pa mkhas pa rnams dang lhan cig thun mong du byas te lta zhing gcig tu byed la kun du spyod pa zhes bya 
[\[234a.2\]]ba'i bar snga ma bzhin te/_'di ni kun du dga' bar byed pa'i chos yin no/_/dge slong dag ji srid du kun du dga' bar byed pa'i chos 'di drug yang dag par blangs nas kun du spyod/_dge slong dag kun du dga' bar byed pa'i chos 'di kun du snang na dge slong dag dge ba'i 
[\[234a.3\]]chos rnams nyams par mi 'gyur zhing /_rgyas par 'gyur bar shes par bya'o//_//bar sdom ni/_ston pa dang ni 'dul ba dang /_/las dang dad dang chos nyid dang /_/byang chub yan lag kun du dga'/_/dbyar byed pa dang yang dag bshad/_/de nas 
[\[234a.4\]]bcom ldan 'das kyis tshe dang ldan pa kun dga' bo la bka' stsal pa/_kun dga' bo dmar bu can gyi grong gang na bar 'dong ngo /_/btsun pa bka' bzhin 'tshal zhes tshe dang ldan pa kun dga' bos bcom ldan 'das kyi ltar nyan no/_/de nas bcom ldan 'das 
[\[234a.5\]]dge slong gi dge 'dun dang thabs cig tu yul ma ga d+hA nas ljongs rgyu zhing gshegs pa na dmar bu can gyi grong dang rgyal po'i khab kyi bar gyi dbus na rgyal po'i gnas 'od ma'i dbyug pa can na mtshan mo nye bar rten cing bzhugs so/_/de nas bcom ldan 'das kyis dge 
[\[234a.6\]]slong rnams pa bka' stsal pa/_dge slong dag nga dang khyed cag kho nas 'phags pa'i bden pa bzhi po dag mi shes shing ma mthong la khong du ma chud cing so sor ma rtogs pas lam ring po 'dir rgyug cing kun du 'khor bar gyur to/_/bden pa bzhi po de dag gang 
[\[234a.7\]]zhe na/_nga dang khyed cag kho nas sdug bsngal dang /_kun 'byung ba dang /_sdug bsngal 'gog pa dang /_sdug bsngal 'gog par 'gro ba'i lam mi shes shing ma mthong la khong du ma chud cing so sor ma rtogs pas lam ring po 'dir rgyug cing kun du 'khor 
[\[234b\]]
[\[234b.1\]]bar gyur to/_/sdug bsngal 'phags pa'i bden pa de rjes su rtogs shing so sor rtogs pas srid pa'i sred pa bcad pas 'khor ba'i skye ba zad de da ni srid pa gzhan med do/_/sdug bsngal kun 'byung ba dang /_sdug bsngal 'gog pa dang /_sdug bsngal 
[\[234b.2\]]'gog par 'gro ba'i lam 'phags pa'i bden pa de rjes su rtogs shing so sor rtogs pas srid pa'i sred pa bcad pas 'khor ba'i skye ba zad de da ni srid pa gzhan med do/_/bcom ldan 'das kyis de skad ces bka' stsal nas/_bde bar gshegs pas de skad 
[\[234b.3\]]gsungs te/_ston pas gzhan yang 'di skad ces bka' stsal to/_/nga dang khyed cag kho na yis/_/'phags pa'i bden pa bzhi po dag_/ji lta ba bzhin ma mthong bas/_/lam ring du ni 'khor bar gyur/_/bden pa de dag mthong nas ni/_/srid pa'i 
[\[234b.4\]]sred pa bcad nas su/_/'khor ba'i skye ba zad pa yis/_/da ni srid pa gzhan med do/_/de nas bcom ldan 'das kyis tshe dang ldan pa kun dga' bo la bka' stsal pa/_da kun dga' bo dmar bu can gyi grong gang na bar 'dong ngo /_/btsun pa bka' bzhin 'tshal 
[\[234b.5\]]zhes tshe dang ldan pa kun dga' bos bcom ldan 'das kyi ltar mnyan to/_/de nas bcom ldan 'das yul ma ga d+hA nas ljongs rgyu zhing gshegs pa na dmar bu can gyi grong du byon te/_dmar bu can gyi grong gi dmar bu can gyi mchod rten na bzhugs so/_/dmar bu can 
[\[234b.6\]]gyi grong gi bram ze dang khyim bdag rnams kyis bcom ldan 'das yul ma ga d+hA nas ljongs rgyu zhing gshegs te dmar bu can gyi grong du byon nas dmar bu can gyi mchod rten gyi drung du bzhugs so zhes thos so/_/thos nas kyang tshogs nas tshogs dang /_khyu nas khyur phrad 
[\[234b.7\]]cing 'dus nas dmar bu can gyi grong nas byung ste/_bcom ldan 'das gang na ba der dong ste lhags nas/_bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/_/phyogs gcig tu 'dug nas dmar bu can gyi grong gi bram ze dang 
[\[235a\]]
[\[235a.1\]]khyim bdag rnams la bcom ldan 'das kyis 'di skad ces bka' stsal to/_/bram ze dang khyim bdag dag lnga po 'di dag ni bag med pa'i nyes dmigs dag yin te/_lnga gang zhe na/_bram ze dang /_khyim bdag dag 'di la bag med pa dang ldan zhing 
[\[235a.2\]]bag med pa la gnas pa'i rgyus longs spyod chen po las nyams par 'gyur te/_bram ze dang /_khyim bdag rnams bag med pa dang ldan zhing /_bag med pa la gnas pa'i rgyus longs spyod chen po las nyams par gyur pa gang yin pa 'di ni bag med pa'i nyes 
[\[235a.3\]]dmigs dang po yin no/_/gzhan yang bram ze dang /_khyim bdag dag bag med pa dang ldan zhing /_bag med pa la gnas pa'i rgyus rgyal rigs kyi 'khor du yang rung /_bram ze'i 'khor du yang rung /_khyim bdag gi 'khor du yang rung /_dge sbyong gi 'khor 
[\[235a.4\]]du yang rung /_'khor gang dang gang du 'gro ba de dang de dag tu zhum zhum por gyur nas dga' ba med pa dang /_bag tsha bas 'gro bar 'gyur te/_bram ze dang /_khyim bdag dag bag med pa dang ldan zhing bag med pa la gnas pa'i rgyus gang dang gang du zhes 
[\[235a.5\]]bya ba nas/_bag tsha ba zhes bya ba'i bar gong ma bzhin du'o/_/'di ni bag med pa'i nyes dmigs gnyis pa yin no/_/gzhan yang bram ze dang /_khyim bdag dag bag med pa dang ldan zhing bag med pa la gnas pa'i rgyus phyogs dang phyogs mtshams su sdig pa 
[\[235a.6\]]dang /_bsngags pa ma yin pa dang /_grags pa ma yin pa'i sgra dang /_tshigs su bcad pa grags par 'gyur te/_bram ze dang /_khyim bdag rnams bag med pa dang ldan zhing bag med pa la gnas pa'i rgyus phyogs dang phyogs mtshams rnams su sdig pa dang /_bsngags 
[\[235a.7\]]pa ma yin pa dang /_grags pa ma yin pa'i sgra dang /_tshigs su bcad pa grags par 'gyur ba 'di ni bag med pa'i nyes dmigs gsum pa yin no/_/gzhan yang bram ze dang /_khyim bdag rnams bag med pa dang ldan zhing bag med pa la gnas pa'i rgyus yid 
[\[235b\]]
[\[235b.1\]]la gcags bzhin du dus byed par 'gyur te/_bram ze dang /_khyim bdag rnams bag med pa dang ldan zhing bag med pa la gnas pa'i rgyus yid la gcags bzhin du dus byed par 'gyur ba gang yin pa 'di ni bag med pa'i nyes dmigs bzhi pa yin no/_/
[\[235b.2\]]gzhan yang bram ze dang /_khyim bdag rnams bag med pa dang ldan zhing bag med pa la gnas pa'i rgyus lus zhig nas shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur te/_bram ze dang /_khyim bdag rnams bag med pa 
[\[235b.3\]]dang ldan zhing bag med pa la gnas pa'i rgyus lus zhig nas shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur ba gang yin pa 'di ni bag med pa'i nyes dmigs lnga pa yin no/_/bram ze dang /_khyim bdag dag lnga po 'di dag ni 
[\[235b.4\]]bag yod pa'i phan yon yin te/_lnga gang zhe na/_bram ze dang /_khyim bdag dag bag yod pa dang ldan zhing bag yod pa la gnas pa'i rgyus longs spyod chen po las nyams par mi 'gyur te/_bram ze dang /_khyim bdag dag bag yod pa dang ldan zhing bag 
[\[235b.5\]]yod pa la gnas pa'i rgyus longs spyod chen po las nyams par mi 'gyur ba gang yin pa 'di ni bag yod pa'i phan yon dang po yin no/_/gzhan yang bram ze dang /_khyim bdag dag bag yod pa dang ldan zhing bag yod pa la gnas pa'i rgyus rgyal rigs kyi 'khor du 
[\[235b.6\]]yang rung /_bram ze'i 'khor du yang rung /_khyim bdag gi 'khor du yang rung /_dge sbyong gi 'khor du yang rung /_'khor gang dang gang du 'gro ba'i 'khor de dang der zhum zhum por ma yin pa dang /_dga' ba dang /_bag tsha ba med pas 'gro bar 'gyur 
[\[235b.7\]]te/_bram ze dang /_khyim bdag dag bag yod pa dang ldan zhing bag yod pa la gnas pa'i rgyus zhes bya ba nas bag tsha ba med pa zhes bya'i bar gong ma bzhin du gang yin pa 'di ni bag yod pa'i phan yon gnyis pa yin no/_/gzhan yang bram ze dang /_khyim bdag 
[\[236a\]]
[\[236a.1\]]dag bag yod pa dang ldan zhing bag yod pa la gnas pa'i rgyus phyogs dang phyogs mtshams rnams su dge ba dang /_grags pa dang /_sgra dang /_tshigs su bcad pa rgya chen po grags par 'gyur te/_bram ze dang /_khyim bdag dag bag yod 
[\[236a.2\]]pa dang ldan zhing bag yod pa la gnas pa'i rgyus phyogs dang phyogs mtshams rnams su dge ba dang /_grags pa dang /_sgra dang /_tshigs su bcad pa rgya chen po grags par 'gyur ba gang yin pa 'di ni bag yod pa'i phan yon gsum pa yin no/_/gzhan yang 
[\[236a.3\]]bram ze dang /_khyim bdag rnams bag yod pa dang ldan zhing bag yod pa la gnas pa'i rgyus yid la gcags pa med par dus byed par 'gyur te/_bram ze dang /_khyim bdag rnams bag yod pa dang ldan zhing bag yod pa la gnas pa'i rgyus yid la gcags pa 
[\[236a.4\]]med par dus byed par 'gyur ba gang yin pa 'di ni bag yod pa'i phan yon bzhi pa yin no/_/gzhan yang bram ze dang /_khyim bdag rnams bag yod pa dang ldan zhing bag yod pa la gnas pa'i rgyus lus zhig nas bde 'gro mtho ris kyi 'jig rten gyi lha rnams 
[\[236a.5\]]su skye bar 'gyur te/_bram ze dang /_khyim bdag rnams bag yod pa dang ldan zhing bag yod pa la gnas pa'i rgyus lus zhig nas bde 'gro mtho ris kyi 'jig rten gyi lha rnams su skye bar 'gyur ba gang yin pa 'di ni bag yod pa'i phan yon lnga pa yin no/_/de nas 
[\[236a.6\]]bcom ldan 'das kyis dmar bu can gyi bram ze dang /_khyim bdag rnams la chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad 
[\[236a.7\]]de/_rnam grangs du mar chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad de cang mi gsung ngo /_/de nas dmar bu can gyi bram ze dang /_khyim bdag rnams 
[\[236b\]]
[\[236b.1\]]stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das bdag cag gi gnas 
[\[236b.2\]]'dir do mod bzhugs su gsol/_bcom ldan 'das kyis dmar bu can gyi grong gi bram ze dang /_khyim bdag rnams la cang mi gsung bas gnang bar mdzad do/_/de nas dmar bu can gyi bram ze dang /_khyim bdag rnams bcom ldan 'das cang mi gsung 
[\[236b.3\]]bas gnang bar rig ste/_bcom ldan 'das kyis gsungs pa la rjes su yi rangs te mngon par bstod nas/_bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas dong ngo /_/de nas bcom ldan 'das kyis dmar bu 
[\[236b.4\]]can gyi bram ze dang /_khyim bdag rnams dong nas ring po ma lon par mkhyen te gnas gang na ba der gshegs te byon pa dang /_'dug gnas kyi phyi rol tu zhabs gnyis bkrus te nang du yang dag 'jog gi phyir 'dug gnas kyi nang du gshegs so/_/de nas 
[\[236b.5\]]yang de'i tshe yul ma ga d+hA'i sna chen po la gtogs pa bram ze dbyar byed yul spong byed pa rnams gzhom pa'i phyir dmar bu can gyi grong gi grong khyer rtsig par brtson par gyur pa dang /_de'i tshe dmar bu can gyi grong na mthu che ba mthu che ba'i lha rnams 'di lta ste/_gnas 
[\[236b.6\]]kyis 'dre bar gyur to/_/bcom ldan 'das 'dug gnas na nyin mo'i spyod pas bzhugs pa na lha'i spyan rnam par dag pa mi'i las 'das pas dmar bu can gyi grong na mthu che ba mthu che ba'i lha rnams gnas kyis 'dre bar gzigs so/_/gzigs nas kyang dgongs 
[\[236b.7\]]ka nang du yang dag 'jog las bzhengs te 'dug gnas nas byung nas 'dug gnas kyi grib ma la dge slong gi dge 'dun gyi gung la gdan bshams pa nyid la bzhugs so/_/bzhugs nas bcom ldan 'das kyis tshe dang ldan pa kun dga' bo la bka' stsal pa/_
[\[237a\]]
[\[237a.1\]]kun dga' bo dmar bu can gyi grong khyer rtsig par brtson pa de su yin ci thos/_btsun pa bdag gis yul ma ga d+hA'i sna chen po la gtogs pa bram ze dbyar byed yul spong byed pa rnams gzhom pa'i phyir dmar bu can gyi grong gi grong khyer rtsig 
[\[237a.2\]]par brtson par thos lags so/_/kun dga' bo legs so legs so/_/kun dga' bo yul ma ga d+hA'i sna chen po la gtogs pa bram ze dbyar byed mkhas pa yin te/_'di ltar sum bcu rtsa gsum pa'i lha rnams dang lhan cig bgros pa lta zhig_/kun 
[\[237a.3\]]dga' bo nga 'di na nyin mo'i spyod pas bzhugs pa na lha'i spyan rnam par dag pa mi las 'das pas dmar bu can gyi grong na mthu che ba mthu che ba'i lha rnams gnas kyis 'dre bar gzigs so/_/kun dga' bo phyogs gang du mthu che ba mthu che ba'i lha rnams kyis gnas 
[\[237a.4\]]kyis dres pa'i phyogs der 'di lta ste/_gnas kyi phyir mthu che ba mthu che ba'i mi rnams kyi sems gzhol bar 'gyur ro/_/phyogs gang du lha bar ma dang /_phal pas gnas kyis dres pa'i phyogs der ni 'di lta ste/_gnas kyi phyir mi bar ma dang /_phal pa 
[\[237a.5\]]rnams kyi sems gzhol bar 'gyur ro/_/kun dga' bo dmar bu can gyi grong 'dir mthu che ba mthu che ba'i lha rnams kyis gnas kyis dres pa'i phyogs 'dir 'di lta ste/_gnas kyi phyir mthu che ba'i mi rnams kyi sems gzhol bar 'gyur ro/_/kun dga' bo ya 
[\[237a.6\]]rabs kyi gnas dang /_ya rabs kyi tha snyad ji snyed pa dang /_tshong pa ya rabs rnams kyi lam dang /_zong dgram par yang 'gyur te/_'di lta ste/_dmar bu can gyi grong khyer 'di mchog tu 'gyur ro/_/'di la bar chad gsum 'byung bar rig par bya ste/_me dang /_
[\[237a.7\]]chu dang /_nang 'khrug gis so/_/de nas yul ma ga d+hA'i sna chen po la gtogs pa bram ze dbyar byed kyis dge sbyong gau ta ma yul ma ga d+hA nas ljongs rgyu zhing gshegs nas dmar bu can gyi grong du byon te/_dmar bu can gyi grong gi dmar bu can gyi mchod rten gyi drung na bzhugs 
[\[237b\]]
[\[237b.1\]]te/_de la dmar bu can gyi bram ze dang /_khyim bdag rnams kyis bsnyen bkur byas so zhes thos so/_/thos nas kyang dmar bu can gyi grong nas byung ste/_bcom ldan 'das gang na ba der song ste phyin nas/_bcom ldan 'das dang lhan cig mngon du yang dag par 
[\[237b.2\]]dga' ba dang /_yang dag par mgu ba'i gtam rnam pa sna tshogs byas nas phyogs gcig tu 'dug go/_/phyogs gcig tu 'dug pa dang /_bcom ldan 'das kyis yul ma ga d+hA'i sna chen po la gtogs pa bram ze dbyar byed la chos dang ldan pa'i gtam gyis yang dag 
[\[237b.3\]]par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_rnam grangs du mar chos dang ldan pa'i gtam gyis yang dag par bstan/_yang dag par 'dzin du bcug_/
[\[237b.4\]]yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas yul ma ga d+hA'i sna chen po la gtogs pa bram ze dbyar byed stan las langs te bla gos phrag pa gcig tu gzar nas thal mo sbyar ba btud de/_bcom ldan 'das 
[\[237b.5\]]la 'di skad ces gsol to/_/shes ldan gau ta ma dge slong gi dge 'dun rnams dang thabs cig tu sang bdag gi sdum par gdugs tshod sbyar zhing mchis na gnang bar mdzad du gsol/_bcom ldan 'das kyis yul ma ga d+hA'i sna chen po la gtogs pa bram ze 
[\[237b.6\]]dbyar byed la cang mi gsung bas gnang ngo //_//'dul ba phran tshegs kyi gzhi/_bam po lnga bcu pa/_de nas yul ma ga d+hA'i sna chen po la gtogs pa bram ze dbyar byed kyis bcom ldan 'das cang mi gsung bas gnang bar rig ste/_bcom ldan 
[\[237b.7\]]'das kyis gsungs pa la rjes su yi rangs nas mngon par bstod de stan las langs te song ngo /_/de nas yul ma ga d+hA'i sna chen po la gtogs pa bram ze dbyar byed kyis de nyid kyi mtshan mo gtsang zhing bsod pa'i bza' ba dang bca' ba sta gon byas nas nang par sngar langs 
[\[238a\]]
[\[238a.1\]]te gdan bshams nas chu snod nor bu can gzhag ste/_bcom ldan 'das la spyan 'dren gyis dus tshod gsol pa/_gau ta ma gdugs tshod lags te da de'i dus la bab na shes ldan gau ta mas de'i dus la bab par dgongs su gsol/_de nas bcom ldan 
[\[238a.2\]]'das snga dro'i dus kyi tshe na bza' sham thabs mnabs chos gos dang lhung bzed thogs nas dge slong gi dge 'dun gyi tshogs kyis mdun du byas te/_yul ma ga d+hA'i sna chen po la gtogs pa bram ze dbyar byed kyi bkad sa ga la ba der gshegs te byon nas dge 
[\[238a.3\]]slong gi dge 'dun gyi gung la gdan bshams pa nyid la bzhugs so/_/de nas yul ma ga d+hA'i sna chen po la gtogs pa bram ze dbyar byed kyis bcom ldan 'das la sogs pa dge slong gi dge 'dun bde bar bzhugs par rig nas gtsang zhing bsod pa'i bza' ba dang 
[\[238a.4\]]bca' bas rang gi lag nas stobs shing tshim par byed de/_rnam grangs du mar gtsang zhing bsod pa'i bza' ba dang bca' bas rang gi lag nas bstabs shing tshim par byas so/_/bcom ldan 'das kyis gdugs tshod gsol nas phyag gnyis bcabs te lhung bzed gyu bar 
[\[238a.5\]]rig nas gser gyi bya ma bum thogs te/_bcom ldan 'das kyi spyan sngar 'dug nas 'di skad ces kyang gsol to/_/kye gau ta ma sbyin pa 'di las bsod nams kyi rgyu mthun pa dang /_dge ba'i rgyu mthun pa dang /_bde ba'i gzhi gang lags pa de dmar bu can 
[\[238a.6\]]gyi grong na gnas pa'i lha rnams kyi yun ring po'i don dang phan pa dang bde bar gyur cig ces de nyid la yon bsngo ba mdzad du gsol/_de nas bcom ldan 'das kyis yul ma ga d+hA'i sna chen po la gtogs pa bram ze dbyar byed kyi sbyin pa de la rjes su yi rang ba 'dis 
[\[238a.7\]]rjes su yi rang ngo /_/skyes bu gang zag dad pa can/_/gang zhig lha rnams mchod byed pa/_/sangs rgyas bka' bzhin byed gyur pas/_/de ni sangs rgyas rnams kyis bsngags/_/mkhas shing yid ni gzhungs pa yis/_/gang gi phyogs su gnas 
[\[238b\]]
[\[238b.1\]]'cha' ba/_/tshul khrims ldan la bshos gsol nas/_/de yi 'og tu yon bsngo bya/_/de rnams rjed pas rjed 'gyur zhing /_/mchod pas yang ni mchod par 'gyur/_/de nas lto nas byung ba yi/_/bu la ma bzhin 'di la brtse/_/lha rnams brtse 
[\[238b.2\]]ba'i skyes bu de/_/bde ba bzang po mthong bar 'gyur/_/de nas bcom ldan 'das kyis yul ma ga d+hA'i sna chen po la gtogs pa bram ze dbyar byed la chos dang ldan pa'i gtam gyis yang dag par bstan/_yang dag par 'dzin du bcug_/yang dag par 
[\[238b.3\]]gzengs bstod/_yang dag par rab tu dga' bar mdzad nas stan las bzhengs te gshegs so/_/de nas yul ma ga d+hA'i sna chen po la gtogs pa bram ze dbyar byed kyis der rgyu lhag pa gang yin pa de thams cad sbyin par btang nas bcom ldan 'das kyi rjes 
[\[238b.4\]]bzhin du 'brang zhing 'di snyam du sems la mngon par 'du byed do/_/dge sbyong gau ta ma dmar bu can gyi grong gi sgo nas phyir gshegs pa de ni bdag gis gau ta ma'i sgo zhes gdags so/_/chu bo gang gA'i 'jug ngogs gang nas rgal ba de yang gau ta ma'i 'jug ngogs 
[\[238b.5\]]zhes gdags so snyam mo/_/de nas bcom ldan 'das kyi thugs kyis yul ma ga d+hA'i sna chen po la gtogs pa bram ze dbyar byed kyi bsam pa mkhyen nas dmar bu can gyi grong gi dbus thog thag tu gshegs nas nub phyogs kyi sgor byung ste byang phyogs su rgyus 
[\[238b.6\]]nas chu bo gang gA gang na bar gshegs so/_/de nas yang de'i tshe yul ma ga d+hA'i mi rnams kyis chu bo gang gA la phan tshun rgal bar byed de/_kha cig ni shing shal ma la'i spang leb/_kha cig ni ku ba'i gru zam/_kha cig ni sngas nang tshangs can/_kha cig ni ra rkyal gyis so/_/
[\[238b.7\]]de nas bcom ldan 'das 'di snyam du dgongs te/_ci chu bo gang gA'i rgyun las bzlog ste 'gro'am/_'on te tshu rol gyi 'gram nas mi snang zhing pha rol gyi 'gram du bzhugs par bya snyam mo/_/de nas bcom ldan 'das dge slong gi dge 'dun dang thabs cig 
[\[239a\]]
[\[239a.1\]]tu tshu rol gyi 'gram nas mi snang zhing pha rol gyi 'gram na bzhugs par bya ba de lta bu'i ting nge 'dzin la snyoms par zhugs te/_ji ltar sems mnyam par gzhag pa dang /_de nas dge slong gzhan zhig gis de'i tshe tshigs su bcad de smras pa/_kha 
[\[239a.2\]]cig zam pa btsugs nas chu bran bor te rgya mtsho rgal/_/skye bo rnams ni gzings 'cha' mkhas pa'i skye bo rnams su rgal/_/sangs rgyas bcom ldan bram ze rgal bar gyur nas skom la bzhugs/_/dge slong dag 'dir khrus byed nyan thos rnams ni gzings 
[\[239a.3\]]'cha'o/_/gal te kun na chu yod na/_/khron pa'i chus ni ci zhig bya/_/sred pa'i rtsa ba bcad nas ni/_/su zhig spyod pa tshol bar byed/_/de nas yul ma ga d+hA'i sna chen po la gtogs pa bram ze dbyar byed kyis bcom ldan 'das dmar bu can gyi grong gi sgo khang nas 
[\[239a.4\]]byung ba de la gau ta ma'i sgo zhes btags so/_/chu bo gang gA'i 'jug ngogs gang nas rgal ba de yang gau ta ma'i 'jug ngogs zhes btags so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo grong khyer spyil po 
[\[239a.5\]]can du 'dong ngo /_/btsun pa bka' bzhin 'tshal zhes tshe dang ldan pa kun dga' bos bcom ldan 'das kyi ltar nyan te/_bcom ldan 'das yul spong byed nas ljongs rgyu zhing gshegs nas grong khyer spyil po can du byon te/_grong khyer spyil po can du grong gi byang 
[\[239a.6\]]phyogs shing sha pa'i tshal na bzhugs so/_/de nas bcom ldan 'das kyis dge slong rnams la bka' stsal pa/_dge slong dag tshul khrims ni 'di lta bu'o/_/ting nge 'dzin ni 'di lta bu'o/_/shes rab ni 'di lta bu ste/_tshul khrims goms par bya 
[\[239a.7\]]ba las ting nge 'dzin la ring du gnas par 'gyur ro/_/ting nge 'dzin la goms par byas pas shes rab la ring du gnas par 'gyur ro/_/shes rab goms par byas pas 'di lta ste/_'dod chags dang /_zhe sdang dang /_gti mug las yang dag pa 
[\[239b\]]
[\[239b.1\]]ji lta ba bzhin sems rnam par grol bar 'gyur ro/_/dge slong dag 'phags pa'i nyan thos rnams 'di ltar sems yang dag par rnam par grol te/_bdag ni skye ba zad do/_/tshangs par spyod pa la bsten to/_/bya ba byas so/_/'di las srid pa gzhan mi 
[\[239b.2\]]shes so zhes yang dag pa ji lta ba bzhin rab tu shes so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo grong khyer sgra can ga la bar 'dong ngo /_/btsun pa bka' bzhin 'tshal zhes tshe dang ldan pa kun dga' bos 
[\[239b.3\]]bcom ldan 'das kyi ltar mnyan te/_bcom ldan 'das dang yul spong byed nas ljongs rgyu zhing gshegs pa na sgra can du byon te/_sgra can gyi kun dzi ka'i gnas na bzhugs so/_/de nas de'i tshe sgra can gyi skye bo phal po che la mi ngas byung bar gyur te/_'di ltar dge 
[\[239b.4\]]bsnyen ud ka ta yang dus las 'das par gyur/_dge bsnyen nye ba dang /_rab brtson dang /_ka t+ya'i khyu mchog dang /_mdzes pa dang /_nye mdzes dang /_'chi ltas dang /_nye ba'i 'chi ltas dang /_bzang po dang /_shin tu bzang po dang /_grags pa dang /_
[\[239b.5\]]grags byin dang /_grags mchog kyang dus las 'das par gyur to/_/de nas dge slong rab tu mang po dag snga dro'i dus kyi tshe sham thabs bgos chos gos dang lhung bzed blangs nas sgra can du bsod snyoms kyi phyir zhugs so/_/dge slong rab tu mang po sgra can du 
[\[239b.6\]]bsod snyoms la rgyu ba dang /_sgra can 'dir skye bo phal po che shi bar gyur te/_'di ltar dge bsnyen ud ka ta yang dus las 'das/_dge bsnyen nye ba dang /_rab brtson dang /_ka t+ya'i khyu mchog dang /_mdzes pa dang /_nye mdzes dang /_'chi ltas dang /_nye 
[\[239b.7\]]ba'i 'chi ltas dang /_bzang po dang /_shin tu bzang po dang /_grags pa dang /_grags byin dang /_grags mchog dag kyang dus las 'das so zhes thos so/_/thos nas kyang sgra can du bsod snyoms brgyus te zas kyi bya ba byas nas zas phyi ma'i bsod 
[\[240a\]]
[\[240a.1\]]snyoms spangs te lhung bzed dang /_chos gos mkhos su phab nas rkang pa gnyis bkrus te/_bcom ldan 'das ga la ba der song ste lhags nas bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/_/phyogs 
[\[240a.2\]]gcig tu 'dug nas dge slong rab tu mang pos bcom ldan 'das la 'di skad ces gsol to/_/btsun pa bdag cag dge slong rab tu mang po snga dro'i dus kyi tshe sham thabs bgos lhung bzed dang chos gos blangs te sgra can 'dir bsod snyoms kyi phyir zhugs te/_btsun pa 
[\[240a.3\]]bdag cag dge slong rab tu mang po sgra can du bsod snyoms la rgyu ba na sgra can 'dir skye bo phal po che gum par gyur te/_'di ltar dge bsnyen ud ka ta dus las 'das/_dge bsnyen nye ba dang /_rab brtson dang /_ka t+ya'i khyu mchog dang /_mdzes pa dang /_nyi mdzes dang /_'chi 
[\[240a.4\]]ltas dang /_nye ba'i 'chi ltas dang /_bzang po dang /_shin tu bzang po dang /_grags pa dang /_grags sbyin dang /_grags mchog dag kyang du las 'das par thos lags na/_btsun pa de dag gar mchis lags/_'jig rten pha rol gyi gnas gang du skyes lags/_dge 
[\[240a.5\]]slong dag dge bsnyen ud ka ta ni gong ma'i cha dang mthun pa ma yin pa'i kun du sbyor ba lnga spangs te/_de nyid du rdzus te skyes nas yongs su mya ngan las 'das te 'jig rten 'dir slar mi 'ong zhing mi 'byung ba'i chos nyid du 'gyur ro/_/dge bsnyen nye ba dang /_rab brtson dang /_ka t+ya'i khyu 
[\[240a.6\]]mchog dang /_mdzes pa dang /_nye mdzes dang /_'chi ltas dang /_nye ba'i 'chi ltas dang /_bzang po dang /_shin tu bzang po dang /_grags pa dang /_grags sbyin dang /_grags mchog rnams kyis kyang gong ma'i cha dang mthun pa ma yin pa'i kun du sbyor ba lnga spangs te/_de nyid 
[\[240a.7\]]du rdzus te skyes nas yongs su mya ngan las 'das te 'jig rten 'dir slar mi 'ong zhing mi 'byung ba'i chos nyid du 'gyur ro/_/dge slong dag sgra can 'dir dge bsnyen nyis brgya lnga bcu lha gcig dus las 'das pa gang yin pa dag kyang gong ma'i cha dang mthun pa ma yin pa'i kun du 
[\[240b\]]
[\[240b.1\]]sbyor ba lnga spangs te/_de nyid du rdzus te skyes nas yongs su mya ngan las 'das nas 'jig rten 'dir slar mi 'ong zhing mi 'byung ba'i chos nyid du 'gyur ro/_/dge slong dag sgra can 'dir dge bsnyen sum brgya lhag cig gis ni kun du sbyor ba gsum po gang yin pa spangs te/_'dod 
[\[240b.2\]]chags dang /_zhe sdang dang /_gti mug bsrabs nas lan gcig phyir 'ong ste 'jig rten 'dir lan gcig phyir 'ongs nas sdug bsngal gyi mthar byed par 'gyur ro/_/dge slong dag sgra can 'dir dge bsnyen lnga brgya lhag cig dus las 'das pas kyang kun du sbyor ba gsum 
[\[240b.3\]]po gang yin pa spangs te rgyun du zhugs pa las phyir mi ltung ba'i chos nyid du gyur cing nges par yang dag pa'i byang chub tu 'gyur te/_re ltar thogs na srid pa lan bdun las mi 'da' ste lha'am mi rnams kyi nang du srid pa lan bdun du nying mtshams sbyar nas sdug bsngal gyi mthar byed 
[\[240b.4\]]par 'gyur ro/_/dge slong dag khyed de bzhin gshegs pa la dus las 'das/_dus las 'das zhes zhu ba de bzhin gshegs pa la mtho btsam pa yin te/_des de bzhin gshegs pa la bde bar mi 'gyur mod kyi/_skye ba yod na nges par 'chi ba'i dus byed par 'gyur 
[\[240b.5\]]ba ni de la ngo mtshar mi che ste/_'on kyang de bzhin gshegs pa rnams byung yang rung ma byung yang rung chos kyi tshul ni gnas pa/_chos kyi dbyings 'di dag ni chos nyid kyi gnas pa ste/_de bzhin gshegs pa nyid kyis mkhyen cing yang dag par thugs su chud de 'chad cing rab 
[\[240b.6\]]tu 'dogs par mdzad/_rab tu 'jog par mdzad/_rnam par 'byed par mdzad/_rnam par gsal bar mdzad/_ston par mdzad/_rab tu ston par mdzad pa ni 'di lta ste/_'di yod pas 'di 'byung la/_'di skyes pas 'di skye ste/_'di ltar ma rig pa'i rkyen gyis 'du byed 
[\[240b.7\]]rnams/_'du byed rnams kyi rkyen gyis rnam par shes pa/_rnam par shes pa'i rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len 
[\[241a\]]
[\[241a.1\]]pa/_len pa'i rkyen gyis srid pa/_srid pa'i rkyen gyis skye ba/_skye ba'i rkyen gyis rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'byung ste/_sdug bsngal gyi phung po chen po 'ba' zhig po 'di 
[\[241a.2\]]'byung bar 'gyur ro/_/'di lta ste/_'di med pas 'di mi 'byung la/_'di 'gags pas 'di 'gag par 'gyur te/_'di ltar ma rig pa 'gags pas 'du byed rnams 'gag_/'du byed rnams 'gags pas rnam par shes pa 'gag_/rnam par shes pa 'gags pas 
[\[241a.3\]]ming dang gzugs 'gag_/ming dang gzugs 'gags pas skye mched drug 'gag_/skye mched drug 'gags pas reg pa 'gag_/reg pa 'gags pas tshor ba 'gag_/tshor ba 'gags pas sred pa 'gag_/sred pa 'gags pas len pa 'gag_/len 
[\[241a.4\]]pa 'gags pas srid pa 'gag_/srid pa 'gags pas skye ba 'gag_/skye ba 'gags pas rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams 'gag par 'gyur te/_sdug bsngal gyi phung po chen po 
[\[241a.5\]]'ba' zhig po 'di 'gag par 'gyur ro/_/dge slong dag de lta mod kyi/_chos kyi me long gi chos kyi rnam grangs ngas bshad par byas/_de rab tu nyon la yid la zung shig dang bshad do/_/chos kyi me long gi chos kyi rnam grangs gang zhe na/_sangs rgyas la shes nas dad pa ni 
[\[241a.6\]]chos kyi me long gi chos kyi rnam grangs so/_/chos dang /_dge 'dun dang /_'phags pa dgyes pa'i tshul khrims la shes nas dad pa ni chos kyi me long gi chos kyi rnam grangs yin no/_/dge slong dag ngas khyed la chos kyi me long gi chos kyi rnam grangs bshad do zhes gsungs pa de ni 
[\[241a.7\]]bshad pa de yin no/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo yangs pa can du 'dong ngo /_/btsun pa bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas/_de nas bcom ldan 
[\[241b\]]
[\[241b.1\]]'das yul spong byed nas ljongs rgyu zhing gshegs nas yangs pa can du byon te/_yangs pa can gyi a mra skyong ma'i tshal na bzhugs so/_/a mra skyong mas bcom ldan 'das yul spong byed nas ljongs rgyu zhing gshegs te/_yangs pa can du byon nas yangs pa can gyi bdag nyid 
[\[241b.2\]]kyi tshal na bzhugs par thos so/_/thos nas kyang rgyan thams cad kyis brgyan te/_bud med kyi tshogs kyis bskor nas bzhon pa bzang po la zhon te yangs pa can nas byung nas bcom ldan 'das la blta ba dang /_bsnyen bkur bya ba'i phyir bcom ldan 'das kyi spyan sngar 
[\[241b.3\]]song ste/_des ji ltar bzhon pa'i sa'i bar du zhon te song nas bzhon pa las babs te rkang pa kho nas kun dga' ra bar song ngo /_/de nas de'i tshe bcom ldan 'das dge slong brgya phrag du ma'i 'khor gyi gung la chos ston cing bzhugs te/_bcom ldan 'das kyis a mra skyong ma rgyang ring po 
[\[241b.4\]]nas 'ongs pa gzigs so/_/gzigs nas kyang dge slong rnams la bka' stsal pa/_dge slong dag a mra skyong ma 'dir 'ong gis brtson pa dang /_shes bzhin dang /_dran pas gnas par gyis shig_/dge slong dag ngas de skad du rjes su bstan pa brtson pa la gnas pa gang 
[\[241b.5\]]zhe na/_dge slong dag 'di la sdig pa mi dge ba'i chos skyes pa rnams spang ba'i phyir 'dun pa skyed do/_/'bad do/_/brtson 'grus rtsom mo/_/sems rab tu 'dzin to/_/rab tu 'jog go/_/sdig pa mi dge ba'i chos ma skyes pa rnams mi bskyed pa'i phyir 'dun pa skyed do/_/'bad 
[\[241b.6\]]do/_/brtson 'grus rtsom mo/_/sems rab tu 'dzin to/_/rab tu 'jog go/_/dge ba'i chos ma skyes pa rnams bskyed pa'i phyir 'dun pa skyed do/_/'bad do/_/brtson 'grus rtsom mo/_/sems rab tu 'dzin to/_/rab tu 'jog go/_/dge ba'i chos skyes 
[\[241b.7\]]pa rnams gnas pa dang /_phyir zhing 'byung ba dang /_nyams par mi 'gyur ba dang /_yongs su rdzogs pa dang /_'phel zhing rgyas par bya ba'i phyir 'dun pa skyed do/_/'bad do/_/brtson 'grus rtsom mo/_/sems rab tu 'dzin to/_/rab tu 'jog go/_/dge slong 
[\[242a\]]
[\[242a.1\]]dag 'di ni brtson pa la gnas pa yin no/_/dge slong dag shes bzhin du gyur cing 'gro ba dang 'ong ba'i tshe shes bzhin du gnas pa gang zhe na/_lta ba dang /_rnam par lta ba dang /_bskum pa dang /_brkyang ba dang /_chos gos snam sbyar gyon pa dang /_lhung bzed 
[\[242a.2\]]thogs pa dang /_'gro ba dang /_'greng ba dang /_'dug pa dang /_nyal ba dang /_langs pa dang /_smra ba dang /_mi smra ba dang /_gnyid dang /_ngal ba dang /_ngal bso ba'i tshe shes bzhin du gyur pa ste/_dge slong dag 'di ni shes bzhin du gnas par gyur pa yin no/_/dge slong 
[\[242a.3\]]dag ji ltar dran par gyur pa yin zhe na/_dge slong dag 'di la nang gi lus la lus kyi rjes su lta zhing brtson 'grus dang /_shes bzhin dang /_dran pa dang ldan pas 'jig rten la gnod sems dang /_yid mi bde ba spangs nas gnas so/_/phyi'i lus dang /_nang gi dang /_phyi dang 
[\[242a.4\]]nang gi lus dang /_phyi'i tshor ba dang /_nang gi dang /_phyi dang nang gi tshor ba dang phyi'i sems dang /_nang gi sems dang /_phyi dang nang gi sems dang /_phyi'i chos dang /_nang gi chos dang /_phyi dang nang gi chos la chos kyi rjes su lta/_brtson 'grus dang /_shes bzhin dang /_
[\[242a.5\]]dran pa dang ldan pas 'jig rten la gnod sems dang /_yid mi bde ba spangs nas gnas so/_/dge slong dag 'di ni dran pa la gnas pa yin no/_/dge slong dag a mra skyong ma 'dir 'ong gis brtson pa dang /_shes bzhin dang /_dran pas gnas par gyis shig ces 
[\[242a.6\]]ngas gang gsungs pa ni de yin no/_/de nas a mra skyong ma bcom ldan 'das gang na ba der song ste phyin nas bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug pa dang bcom ldan 'das kyis a mra skyong ma 
[\[242a.7\]]la chos dang ldan pa'i gtam gyis yang dag par ston par mdzad/_yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad de/_rnam grangs du mar chos dang ldan pa'i gtam gyis yang dag par 
[\[242b\]]
[\[242b.1\]]bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad nas cang mi gsung ngo /_/de nas a mra skyong ma stan las langs te bcom ldan 'das gang na ba de logs su thal mo sbyar ba btud nas bcom ldan 'das la 
[\[242b.2\]]'di skad ces gsol to/_/bcom ldan 'das dge slong gi dge 'dun dang thabs cig tu sang bdag gi sdum par gdugs tshod sbyar zhing mchis na gnang bar mdzad du gsol/_bcom ldan 'das cang mi gsung bas a mra skyong ma la gnang bar mdzad do/_/de nas a mra skyong ma 
[\[242b.3\]]bcom ldan 'das cang mi gsung bas gnang bar rig ste/_bcom ldan 'das kyis gsungs pa la rjes su yi rangs te mngon par bstod nas/_bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/yangs pa can gyi lits+tsha bI 
[\[242b.4\]]rnams kyis bcom ldan 'das spong byed nas ljongs rgyu zhing gshegs te yangs pa can du byon nas yangs pa can gyi a mra skyong ma'i tshal na bzhugs so zhes thos so/_/thos nas kyang rang rang gi shing rta la zhon te/_kha cig ni rta sngon po/_/shing rta sngon po/_srab skyogs dang /_
[\[242b.5\]]lcag sngon po/_/thor tshugs dang /_gdugs dang /_ral gri shubs sngon po dang /_rnga yab nor bu'i yu ba can dang /_gos dang /_rgyan dang /_byug pa sngon po dang /_'khor sngon po dang /_kha cig ni rta ser po/_shing rta ser po/_srab skyogs dang /_lcag ser po/_
[\[242b.6\]]thor tshugs dang /_gdugs ser po/_ral gri shubs dang /_rnga yab nor bu'i yu ba can dang /_gos dang /_rgyan dang /_byug pa ser po/_'khor ser po dang /_kha cig ni rta dmar po/_shing rta dmar po/_srab skyogs dang lcag dmar po/_thor tshugs dang gdugs 
[\[242b.7\]]dmar po/_ral gri shubs dang /_rnga yab nor bu'i yu ba can dang /_gos dang /_rgyan dang /_byug pa dmar po dang /_'khor dmar po'o/_/kha cig ni rta dkar po dang /_shing rta dkar po dang /_srab skyogs dang lcag dkar po dang /_thor tshugs dang /_gdugs dkar 
[\[243a\]]
[\[243a.1\]]po dang /_ral gri shubs dang /_rnga yab nor bu'i yu ba can dang /_gos dang /_rgyan dang /_byug pa dkar po/_'khor dkar por chas te/_skad mthon po dang skad chen por slar khyer slar khyer ces zer zhing yangs pa can nas byung ste/_bcom ldan 'das 
[\[243a.2\]]la blta ba dang /_bsnyen bkur bya ba'i phyir/_bcom ldan 'das kyi spyan sngar dong ngo /_/bcom ldan 'das kyis yangs pa can gyi lits+tsha bI rnams rgyang ring po kho na nas 'ong ba gzigs so/_/gzigs nas kyang dge slong rnams la bka' stsal pa/_dge slong dag khyed cag 
[\[243a.3\]]las gang gis sum bcu rtsa gsum pa'i lha rnams skyed mos tshal du 'gro ba ma mthong ba de yangs pa can gyi lits+tsha bI rnams la ltos shig_/de ci'i phyir zhe na/_dge slong dag sum bcu rtsa gsum pa'i lha rnams kyang ji ltar da ltar yangs pa can gyi lits+tsha bI dag bzhin du rdzu 'phrul 
[\[243a.4\]]'di dang /_'byor pa 'di dang /_cha lugs 'dis skyed mos tshal gyi gnas su 'gro'o/_/ji tsam bzhon pa'i sa'i bar du bzhon pas song nas bzhon pa las babs te/_rkang pa kho nas kun dga' ra bar zhugs nas bcom ldan 'das gang na ba der song ste lhags nas bcom ldan 
[\[243a.5\]]'das kyi zhabs gnyis la mgo bos phyag 'tshal nas phyogs gcig tu 'dug go/_/phyogs gcig tu 'dug nas bcom ldan 'das kyis yangs pa can gyi lits+tsha bI rnams la chos dang ldan pa'i gtam gyis yang dag par ston par mdzad/_yang dag par 'dzin du 'jug par 
[\[243a.6\]]mdzad/_yang dag par gzengs stod par mdzad/_yang dag par rab tu dga' bar mdzad de/_rnam grangs du mar chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu 
[\[243a.7\]]dga' bar mdzad do/_/de nas yang de'i tshe bram ze'i khye'u ser skya 'khor 'dus pa de nyid du 'dug par gyur to/_/de nas bram ze'i khye'u ser skya stan las langs te/_bla gos phrag pa gcig tu gzar nas bcom ldan 'das gang na ba de logs su thal mo sbyar ba btud nas 'di skad 
[\[243b\]]
[\[243b.1\]]ces gsol to/_/bcom ldan 'das bdag ni spobs lags so/_/bde bar gshegs pa bdag ni spobs lags so/_/bcom ldan 'das kyis ser skya'i bu spobs par gyis shig ces bka' stsal pa dang /_de nas bram ze'i khye'u ser skyas tshigs su bcad de gsol pa/_
[\[243b.2\]]ang+ga'i rgyal po nor bu go 'chang ba/_/ma ga'i dbang pos rnyed pa legs rnyed de/_/de yi yul du byung ba'i sangs rgyas ni/_/grags pa'i sgra dag gangs kyi ri bo bzhin/_/ji ltar pad ma bzang po legs 'khrungs pa/_/dgongs ka kha 'bye dri zhim ldan pa bzhin/_/bar snang la ni nyi 
[\[243b.3\]]ma lhag gi bar/_/snang ba lta bu'i nyi ma'i rgyud la ltos/_/de bzhin gshegs pa rnams kyi shes rab stobs/_/ji ltar mtshan mo me 'bar lta bu ltos/_/de ni mig byed snang bar byed pa ste/_/lhags pa rnams kyi the tshom rnam par 'dul/_/lits+tsha bI lnga brgyas bram ze'i khye'u 
[\[243b.4\]]ser skyas legs par smras so/_/bram ze'i khye'u ser skyas legs par smras so/_/zhes bla gos lnga brgya legs par smras pa'i phyir byin no/_/de nas bcom ldan 'das kyis yangs pa can gyi lits+tsha bI rnams la chos dang ldan pa'i gtam gyis yang dag par ston par mdzad/_
[\[243b.5\]]yang dag par 'dzin du 'jug par mdzad/_yang dag par gzengs stod par mdzad/_yang dag par rab tu dga' bar mdzad nas cang mi gsung ngo /_/de nas yangs pa can gyi lits+tsha bI rnams stan las langs te/_bla gos phrag pa gcig tu gzar nas bcom ldan 'das 
[\[243b.6\]]gang na ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das dge slong gi dge 'dun dang thabs cig tu sang bdag cag gi sdum par gdugs tshod sbyar zhing mchis na gnang bar mdzad du gsol/_gnas 'jog dag nga 
[\[243b.7\]]sngar a mra skyong mas spyan drangs so/_/btsun pa a mra skyong ma dman pa shes rab dman pa des bdag cag bslus lags te thog mar bcom ldan 'das la lta ba dang /_bsnyen bkur bgyi bar mchis pa'i rngo ma thog mod kyi da dung bdag cag bcom ldan 'das dang dge 
[\[244a\]]
[\[244a.1\]]slong gi dge 'dun la bsnyen bkur 'tshal lo/_/bcom ldan 'das kyis de dag la gnas 'jog dag legs par smras so zhes bka' stsal to/_/de nas yangs pa can gyi lits+tsha bI rnams kyis bcom ldan 'das kyis gsungs pa la mngon par bstod de rjes su yi 
[\[244a.2\]]rangs nas bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/bram ze'i khye'u ser skya ni de nyid du 'dug go/_/de nas bram ze'i khye'u ser skyas yangs pa can gyi lits+tsha bI rnams dong nas ring por ma lon par shes nas stan 
[\[244a.3\]]las langs te/_bla gos phrag pa gcig tu gzar te/_bcom ldan 'das gang na ba de logs su thal mo sbyar ba btud nas bcom ldan 'das la 'di skad ces gsol to/_/btsun pa 'dir bdag la lits+tsha bI lnga brgyas bla gos lnga brgya legs par smras pa'i phyir stsal ba 'di dag bcom ldan 'das 
[\[244a.4\]]kyis thugs brtse ba nye bar bzung ste bzhes su gsol/_bcom ldan 'das kyis bram ze'i khye'u ser skya la thugs brtse ba nye bar bzung ste bla gos lnga brgya bzhes so/_/de nas bcom ldan 'das kyis bram ze'i khye'u ser skya la bka' stsal pa/_ser skya'i bu de bzhin gshegs 
[\[244a.5\]]pa dgra bcom pa yang dag par rdzogs pa'i sangs rgyas 'jig rten du byung na ngo mtshar rmad du byung ba'i chos rnam pa lnga 'jig rten du 'byung bar 'gyur te/_lnga gang zhe na/_ser skya'i bu 'di la ston pa de bzhin gshegs pa dgra bcom pa yang dag par rdzogs pa'i sangs rgyas rig pa dang 
[\[244a.6\]]zhabs su ldan pa/_bde bar gshegs pa 'jig rten mkhyen pa/_bla na med pa/_skyes bu 'dul ba'i kha lo sgyur ba/_lha dang mi rnams kyi ston pa/_sangs rgyas bcom ldan 'das 'jig rten du byung bar gyur te/_de'i chos bstan pa thog mar dge ba/_bar du dge ba/_tha mar 
[\[244a.7\]]dge ba/_don bzang po/_tshig 'bru bzang po/_ma 'dres pa/_yongs su rdzogs pa/_yongs su dag pa/_yongs su byang ba/_tshangs par spyod pa rab tu ston te/_ser skya'i bu de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na 
[\[244b\]]
[\[244b.1\]]ngo mtshar rmad du byung ba'i chos 'jig rten du byung ba dang po yin no/_/ser skya'i bu gzhan yang gang chos de gus pa dang bcas pas nyan cing bla mar byed/_dam par byed/_yid la byed cing sems rtse gcig tu byas te rna ba blags nas sems thams cad bsdus te nyan par 
[\[244b.2\]]byed pa 'di ni ser skya'i bu de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na ngo mtshar rmad du byung ba'i chos 'jig rten du byung ba gnyis pa yin no/_/ser skya'i bu gzhan yang chos de gang dag gis thos nas dga' ba dang /_mgu ba dang /_nges 
[\[244b.3\]]par 'byung ba dang ldan pa'i dge ba rgya chen po thos pa 'di ni ser skya'i bu de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na ngo mtshar rmad du byung ba'i chos 'jig rten du byung ba gsum pa yin no/_/ser skya'i bu gzhan yang gang dag gis 
[\[244b.4\]]chos de thos nas de lta de ltar sgrub par byed pa ni ser skya'i bu de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na ngo mtshar rmad du byung ba'i chos 'jig rten du byung ba bzhi pa yin no/_/ser skya'i bu gzhan yang gang dag gis chos de thos 
[\[244b.5\]]nas don zab mo'i gzhi so sor rtogs par byed pa ni ser skya'i bu de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na ngo mtshar rmad du byung ba'i chos 'jig rten du byung ba lnga pa yin no/_/ser skya'i bu skyes bu dam pa dag ni byas pa gzo 
[\[244b.6\]]ba dang byas pa tshor ba can yin te/_gang gis cung zad tsam byas pa yang chud gzon par mi byed na mang po lta smos kyang ci dgos/_ser skya'i bu de lta bas na 'di ltar byas pa gzo ba dang byas pa tshor ba can du bslab par bya ste/_cung zad tsam byas pa yang chud gzon par mi bya 
[\[244b.7\]]na mang po lta smos kyang ci dgos te/_ser skya'i bu khyod kyis de ltar bslab par bya'o/_/de nas bram ze'i khye'u ser skya'i bu bcom ldan 'das kyis gsungs pa la mngon par bstod de rjes su yi rangs nas bcom ldan 'das kyi zhabs gnyis la mgo bos phyag 'tshal te/_bcom 
[\[245a\]]
[\[245a.1\]]ldan 'das kyi spyan snga nas song ngo /_/de nas a mra skyong mas de nyid kyi mtshan mo nas gtsang zhing bsod pa'i bza' ba dang bca' ba dag sta gon byas te/_nang par sngar langs nas gdan bshams te nor bu'i chu snod dag bzhag nas bcom ldan 'das la 
[\[245a.2\]]spyan 'dren gyi gdugs tshod gsol pa/_btsun pa gdugs tshod bshams lags na da de'i dus la bab par dgongs su gsol/_de nas bcom ldan 'das snga dro sham thabs mnabs/_na bza' chos gos dang /_lhung bzed bsnams te/_dge slong gi tshogs kyis 
[\[245a.3\]]bskor cing dge slong gi dge 'dun gyi mdun gyis bltas te/_a mra skyong ma'i bkad sa gang na ba der gshegs te byon nas dge slong gi dge 'dun gyi gung la gdan bshams pa nyid la bzhugs so/_/de nas a mra skyong mas sangs rgyas la sogs pa dge slong gi dge 'dun 
[\[245a.4\]]bde bar bzhugs par rig nas gtsang zhing bsod pa'i bza' ba dang bca' ba dag rang gi lag nas stobs shing tshim par byed de/_rnam grangs du mar gtsang zhing bsod pa'i bza' ba dang bca' bas rang gi lag nas bstabs shing tshim par byas so/_/bcom ldan 'das kyis gsol 
[\[245a.5\]]zin nas phyag bcabs te/_lhung bzed gyu bar rig nas stan dma' ba zhig blangs te/_bcom ldan 'das kyi spyan sngar chos mnyan pa'i phyir 'dug go/_/de nas bcom ldan 'das kyis a mra skyong ma'i sbyin pa de la rjes su yi rang bas rjes su yi rang bar mdzad de/_sbyin la dga' 'gyur 
[\[245a.6\]]de la skye bo sten/_/snyan pa thob cing de yi grags pa 'phel/_/ser sna med cing tshogs par 'gro ba na/_/zhum par mi 'gyur 'jigs pa med par 'gyur/_/de lta bas na mkhas pa bde 'dod pas/_/ser sna'i dri ma spangs te sbyin pa gtong /_/de dag yun ring sum 
[\[245a.7\]]bcu rtsa gsum gnas/_/lha dag dang yang skal ba mnyam par dga'/_/sbyin gtong dge byed de ni shi 'phos nas/_/rang gi 'od kyis dga' ba'i tshal na rgyu/_/de na de dag rtsen cing dga' byed pa/_/'dod pa'i yon tan mang po dag dang ldan/_/ma bcings skyob pa 
[\[245b\]]
[\[245b.1\]]de yi gsung thos nas/_/bde bar gshegs pa'i nyan thos mtho ris dga'/_/de nas bcom ldan 'das kyis a mra skyong ma la chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu 
[\[245b.2\]]dga' bar mdzad nas gdan las bzhengs te gshegs so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo 'od ma can gyi grong gang na bar 'dong ngo /_/btsun pa bka' bzhin 'tshal zhes tshe dang ldan pa kun dga' bos 
[\[245b.3\]]bcom ldan 'das kyi ltar mnyan to/_/de nas bcom ldan 'das yul spong byed nas ljongs rgyu zhing gshegs te 'od ma can gyi grong du byon nas 'od ma can gyi grong gi byang phyogs kyi grong shing sha pa'i tshal na bzhugs so/_/de nas de'i tshe mu ge'i dgon pa nyam nga ba slong mo pa 
[\[245b.4\]]rnams kyis zas rnyed dka' ba byung bar gyur to/_/de nas bcom ldan 'das kyis dge slong rnams la bka' stsal pa/_dge slong dag da ltar 'dir mu ge'i dgon pa nyam nga ba slong mo pa rnams kyis zas rnyed dka' ba byung gis/_dge slong dag tshur khyed las smos 'drin ji lta 
[\[245b.5\]]bu yod pa dang /_gtam 'dres pa ji lta bu yod pa dang /_'grogs bshes ji lta bu yod pa de dag ni yangs pa can gyi nye 'khor spong byed du dbyar gnas par dam chos shig_/nga yang bsnyen bkur ba dge slong kun dga' bo dang 'od ma can gyi grong 'di nyid du dbyar bzhugs 
[\[245b.6\]]par dam bcas na thams cad bsod snyoms kyis phongs par mi 'gyur grang /_btsun pa bka' bzhin 'tshal lo zhes dge slong de dag gis bcom ldan 'das kyi ltar mnyan nas smos 'drin ji lta bu yod pa dang /_'grogs bshes ji lta bu yod pa dang /_gtam 'dres pa 
[\[245b.7\]]ji lta bu yod pa dag ni yangs pa can gyi nyen kor spong byed du dbyar gnas par dam bcas so/_/bcom ldan 'das kyang bsnyen bkur ba tshe dang ldan pa kun dga' bo dang 'od ma can gyi grong de nyid du dbyar bzhugs par dam bcas so/_/dbyar gnas der bcom ldan 
[\[246a\]]
[\[246a.1\]]'das snyun tshabs chen po mi bzad pa drag po grongs la thug pa zhig gis thebs so/_/de nas bcom ldan 'das 'di snyam du dgongs te/_bdag nad tshabs chen po mi bzad pa drag pa shi la thug pas thebs la/_dge slong gi dge 'dun yang 'thor 
[\[246a.2\]]bar gyur na dge slong gi dge 'dun 'thor ba dang /_bdag yongs su mya ngan las 'da' ba ni bdag gi cha ma yin gyi/_ma la bdag gis tshor ba gcig po de brtson 'grus kyis bcil la mtshan ma thams cad yid la mi bya bar sems kyi ting nge 'dzin mtshan ma med pa lus 
[\[246a.3\]]kyi mngon sum du bsgrubs te gnas par bya'o snyam du dgongs so/_/de nas bcom ldan 'das kyis tshor ba gcig po de brtson 'grus kyis slar bcil nas mtshan ma thams cad yid la mi mdzad pas sems kyi ting nge 'dzin mtshan ma med pa skus mngon sum du mdzad de bsgrubs nas 
[\[246a.4\]]bzhugs te/_des na bcom ldan 'das lhag par spyod pa dang /_/lhag par 'tsho bar gyur to/_/de nas tshe dang ldan pa kun dga' bo dgongs ka nang du yang dag 'jog las langs te/_bcom ldan 'das gang na ba der song ste phyin nas/_bcom ldan 'das kyi zhabs la mgo bos 
[\[246a.5\]]phyag 'tshal nas phyogs gcig tu 'dug go/_/phyogs gcig tu 'dug nas bcom ldan 'das la tshe dang ldan pa kun dga' bos 'di skad ces gsol to/_/btsun pa bcom ldan 'das snyun tshabs chen po mi bzad pa drag po grongs la thug pas thebs pa glo bar chud nas bdag ni 
[\[246a.6\]]dug 'tshal ba bzhin lus kyang g.yo ba ma mchis/_phyogs kyang bslad/_chos thos pa rnams kyang bskyud par gyur lags te/_de la bdag glo ba re ba ni re zhig bcom ldan 'das kyis dge slong gi dge 'dun gyi slad du zhal chems cung zad bka' ma stsal gyi bar du bcom ldan 'das yongs 
[\[246a.7\]]su mya ngan las mi 'da'o snyam bgyid do/_/kun dga' bo gang zhig 'di snyam du dge slong gi dge 'dun ni bdag gi yin te/_bdag gis dge slong gi dge 'dun la bstan par bya'o/_/bdag gis dge slong gi dge 'dun drang ngo snyam du sems pa de ni dge 'dun gyi phyir kha chems 
[\[246b\]]
[\[246b.1\]]cung zad smra bar 'gyur ba nyid na/_kun dga' bo nga la ni 'di snyam du dge slong gi dge 'dun nga'i yin te/_ngas dge slong gi dge 'dun la bstan par bya'o/_/ngas dge slong gi dge 'dun drang ngo snyam du dgongs pa mi mnga' na/_ngas dge slong gi dge 'dun gyi phyir zhal chems kho 
[\[246b.2\]]na cung zad bstan du ci yod/_gzhan yang kun dga' bo nga la dge slong gi dge 'dun gyi rag lus pa ci zhig yod/_kun dga' bo ngas rtag tu goms par bya ba'i chos 'di lta ste/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa bzhi 
[\[246b.3\]]dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad ni bshad zin to/_/kun dga' bo de bzhin gshegs pa la ni gang zhig gzhan dag gis shes na mi rung bas de bzhin gshegs pas bcab bo snyam du dgongs 
[\[246b.4\]]pa'i slob dpon gyi dpe mkhyud mi mnga'o/_/kun dga' bo 'on kyang gang gi tshe de bzhin gshegs pa snyun tshabs chen po mi bzad pa drag po grongs la thug pas thebs pa de la nga 'di snyam du dgongs te/_bdag nad tshabs chen po mi bzad pa drag po shi la thug pas thebs la/_dge 
[\[246b.5\]]slong gi dge 'dun kyang 'thor bar gyur te/_dge slong gi dge 'dun kyang 'thor ba na bdag yongs su mya ngan las 'da' ba ni bdag gi cha ma yin gyis/_ma la bdag gis tshor ba gcig po de brtson 'grus kyis bcil la mtshan ma thams cad yid la mi bya bar sems kyi ting nge 
[\[246b.6\]]'dzin mtshan ma med pa lus kyis mngon sum du bsgrubs te gnas par bya'o snyam du ngas tshor ba gcig po de brtson 'grus kyis slar bcil nas mtshan ma thams cad yid la mi bya bar sems kyi ting nge 'dzin mtshan ma med pa lus kyis mngon sum du bsgrubs nas bzhag ste/_des na de bzhin 
[\[246b.7\]]gshegs pa lhag par spyod pa dang /_lhag par 'tsho bar gyur to/_/gzhan yang kun dga' bo de bzhin gshegs pa na tshod lo brgyad bcu lon pas sku bgres 'khogs gtugs par gyur te rnam pa gnyis la brten nas 'tsho'o/_/dper na shing rta rnying pa rnam pa gnyis la 
[\[247a\]]
[\[247a.1\]]brten nas 'tsho ba de bzhin du de bzhin gshegs pa yang na tshod lo brgyad bcu lon pas sku bgres 'khogs gtugs par gyur te rnam pa gnyis la brten nas 'tsho'o/_/de lta bas na kun dga' bo khyed mya ngan ma byed cig_/nyon mongs par ma byed cig_/smre 
[\[247a.2\]]sngags ma 'don cig_/gang skye ba dang /_byung ba dang /_byas pa dang /_'dus byas dang /_bsags pa gang yin pa rten cing 'brel par byung ba rnam par 'gyes pa'i chos can de la mi 'jig pa de lta bu ga la yod de de ni gnas med do/_/kun dga' bo gang yang ngas khyod la sdug pa 
[\[247a.3\]]dang /_phangs pa dang /_dga' ba dang /_yid du 'ong ba thams cad ni 'bral ba dang /_'jig pa dang /_'gyes pa dang /_mi ldan par 'gyur bar snga nas bshad zin to/_/kun dga' bo de lta bas na da lta'am 'das kyang rung gang su dag bdag nyid gling dang /_bdag nyid skyabs 
[\[247a.4\]]dang /_chos kyi gling dang /_chos kyi skyabs kyis gnas par bya'i gling gzhan dang /_skyabs gzhan gyis ni ma yin no/_/de ci'i phyir zhe na/_kun dga' bo da lta'am 'das kyang rung gang su dag bdag nyid gling dang /_bdag nyid skyabs dang /_chos kyi gling dang /_chos kyi 
[\[247a.5\]]skyabs kyis gnas par byed kyi/_gling gzhan dang /_skyabs gzhan gyis ni ma yin pa de dag ni 'di lta ste/_nga'i nyan thos bslab pa 'dod pa rnams kyi mchog yin no/_/kun dga' bo ji ltar na dge slong gis bdag nyid gling dang /_bdag nyid skyabs dang /_chos kyi gling 
[\[247a.6\]]dang /_chos kyi skyabs kyis gnas par bya'i/_gling gzhan dang /_skyabs gzhan gyis ni ma yin zhe na/_kun dga' bo 'di la dge slong nang gi lus la lus kyi rjes su lta zhing brtson 'grus dang /_shes bzhin dang /_dran pa dang ldan pas 'jig rten la gnod sems dang /_
[\[247a.7\]]yid mi bde ba spangs nas gnas so/_/phyi'i lus dang /_nang gi lus dang /_nang dang phyi'i lus dang /_nang gi tshor ba rnams dang /_phyi'i tshor ba rnams dang /_phyi dang nang gi tshor ba rnams dang /_nang gi sems dang /_phyi'i sems dang /_nang dang phyi'i sems dang /_
[\[247b\]]
[\[247b.1\]]nang gi chos rnams dang /_phyi'i chos rnams dang /_nang dang phyi'i chos rnams la chos kyi rjes su lta zhing brtson 'grus dang /_shes bzhin dang /_dran pa dang ldan pas 'jig rten la gnod sems dang /_yid mi bde ba spangs nas gnas pa ste/_kun dga' bo dge slong 'di lta 
[\[247b.2\]]bu ni bdag nyid gling dang /_bdag nyid skyabs dang /_chos kyi gling dang /_chos kyi skyabs kyis gnas par bya'i/_gling gzhan dang /_skyabs gzhan gyis ni ma yin no//_//'dul ba phran tshegs kyi gzhi/_bam po lnga bcu gcig pa/_sdom bar ma ni/_
[\[247b.3\]]dbyar byed grong khyer pa ta li/_/byas pa bsgo dang gang gA la/_/ku ti ka dang na ti ka/_/yangs pa can dang 'od ma'i tshal/_/de nas bcom ldan 'das kyis tshe dang ldan pa kun dga' bo grong khyer yangs pa can gang na bar 'dong ngo zhes bka' stsal pa dang /_btsun pa 
[\[247b.4\]]de bzhin bgyi'o zhes tshe dang ldan pa kun dga' bos bcom ldan 'das las mnyan te/_de nas bcom ldan 'das yul br-i dzi nas ljongs rgyu zhing grong khyer yangs pa can du byon te yangs pa can gyi spre'u rdzing gi 'gram khang [{]bzangs [,]bzang [}]brtsegs pa'i gnas na bzhugs so/_/de nas bcom 
[\[247b.5\]]ldan 'das snga dro sham thabs dang /_chos gos mnabs lhung bzed bsnams te/_yangs pa can du zhabs 'bring ba'i dge sbyong kun dga' bo dang bsod snyoms la zhugs so/_/de nas bcom ldan 'das bsod snyoms la gshegs nas zas kyi bya ba byas te/_zas kyi bsod snyoms 
[\[247b.6\]]phyi ma spangs nas lhung bzed dang chos gos bzhag ste zhabs bkrus nas tsa pa la'i mchod rten gang na ba der gshegs te phyin nas/_shing gzhan zhig gi drung du nyin par spyod pa'i phyir gnas te bzhugs so/_/de nas tshe dang ldan pa kun dga' bo la bka' stsal pa/_kun dga' 
[\[247b.7\]]bo yangs pa can dang /_br-i dzi'i phyogs dang /_tsa pa la'i mchod rten dang /_shing a kra bdun po dang /_bu mang po dang /_gau ta ma'i shing n+ya gro d+ha dang /_shing sA la gnyis po dang /_brtson pa gtong ba dang /_gyad rnams kyis cod pan 'ching ba'i mchod rten dang /_'dzam 
[\[248a\]]
[\[248a.1\]]bu'i gling sna tshogs la dga' bar 'gyur ba yin te/_mi rnams la ni tshe gces te/_kun dga' bo gang su la yang rung /_rdzu 'phrul gyi rkang pa bzhi la bsnyen bsgoms mang du byas de 'dod na bskal pa'am/_bskal pa las lhag gi bar du yang 'dug go/_/
[\[248a.2\]]kun dga' bo de bzhin gshegs pas kyang rdzu 'phrul gyi rkang pa bzhi la bsnyen bsgoms mang du byas pa na de bzhin gshegs pa yang bzhed na bskal pa'am/_bskal pa las lhag pa'i bar du yang bzhugs so/_/de skad ces gsungs na/_tshe dang ldan pa kun dga' bo cang mi zer 
[\[248a.3\]]nas lan gnyis lan gsum du bcom ldan 'das kyis tshe dang ldan pa kun dga' bo la bka' stsal pa/_kun dga' bo yangs pa can dang /_br-i dzi'i phyogs dang /_tsa pa la'i mchod rten dang /_shing a mra bdun po dang /_bu mang po dang /_gau ta ma'i shing n+ya gro d+ha dang /_shing sA la gnyis 
[\[248a.4\]]po dang /_brtson pa gtong ba dang /_mal l+ya rnams kyis cod pan 'ching ba'i mchod rten dang /_'dzam bu'i gling sna tshogs la dga' bar 'gyur ba yin te/_mi rnams la ni tshe gces pa yin te/_kun dga' bo gang su yang rung rdzu 'phrul gyi rkang pa bzhi la bsnyen cing bsgoms mang du 
[\[248a.5\]]byas pas na de 'dod na bskal pa'am/_bskal pa las lhag pa'i bar du yang 'dug go/_/kun dga' bo de bzhin gshegs pas kyang rdzu 'phrul gyi rkang pa bzhi la bsnyen bsgoms mang du byas pas na de bzhin gshegs pa yang bzhed na bskal pa'am/_bskal pa las lhag 
[\[248a.6\]]pa'i bar du yang bzhugs so zhes lan gnyis lan gsum du gsungs kyang tshe dang ldan pa kun dga' bo cang mi zer ro/_/de nas bcom ldan 'das kyis 'di snyam du dgongs so/_/e ma'o dge slong dga' bo ni 'di lta ste/_bdud sdig can gyis khebs par nges so/_/
[\[248a.7\]]de bas na 'di lan gsum gyi bar du rgya cher snang ba'i mtshan ma smras kyang de'i mtshan ma khong du chud par ma nus so snyam nas de bdud sdig can gyis khebs par mkhyen te/_tshe dang ldan pa kun dga' bo la bdag cag gnyis ka 'khrug par mi 'gyur ba'i phyir shing gzhan zhig gi drung du 
[\[248b\]]
[\[248b.1\]]song la 'dug shig ces bka' stsal pa dang /_btsun pa de bzhin bgyi'o zhes tshe dang ldan pa kun dga' bos bcom ldan 'das las mnyan te shing gzhan zhig gi drung na nyin par spyod pa'i phyir 'dug go/_/de nas bdud sdig can bcom ldan 'das ga la ba der song ste phyin pa dang /_
[\[248b.2\]]bcom ldan 'das kyi zhabs la mgo bos phyag 'tshal nas phyogs gcig tu 'greng ngo /_/phyogs gcig tu 'greng nas bdud sdig can gyis bcom ldan 'das la bcom ldan 'das yongs su mya ngan las 'da' bar mdzod cig_/bde bar gshegs pa yongs su mya ngan las 
[\[248b.3\]]'da' ba'i dus la bab bo zhes gsol pa dang /_bcom ldan 'das 'di snyam du dgongs so/_/'di ni bdud sdig can du nges te/_'di ltar sprul pa'i lus su 'ongs so snyam du mkhyen nas bdud sdig can la 'di skad ces bka' stsal to/_/bdud sdig can khyod ci'i phyir na bcom ldan 
[\[248b.4\]]'das yongs su mya ngan las 'da' bar mdzod cig_/bde bar gshegs pa yongs su mya ngan las 'da' ba'i dus la bab bo zhes zer/_btsun pa dus gcig na bcom ldan 'das u ru bil ba'i 'bab chu ne rany+dza na'i ngogs byang chub shing gi drung du mngon par rdzogs par sangs rgyas nas 
[\[248b.5\]]ring po ma lon par bcom ldan 'das ga la ba der bdag mchis te phyin pa dang /_bcom ldan 'das yongs su mya ngan las 'da' bar mdzod cig_/bde bar gshegs pa yongs su mya ngan las 'da' ba'i dus la bab bo zhes bdag gis gsol pa dang /_bcom ldan 'das kyis 
[\[248b.6\]]bka' stsal pa/_bdud sdig can nam nga'i nyan thos dge slong pha dang /_dge slong ma dang /_dge bsnyen pha dang /_dge bsnyen ma mkhas pa/_gsal ba/_shes rab tu ldan pa/_phas kyi rgol ba byung zhing byung ba rnams la chos dang bcas/_'dul ba dang bcas pas tshar gcod 
[\[248b.7\]]pa dang /_rang gis brgal ba yongs su dag par byed par 'gyur ba'i tshangs par spyad pa lha dang mi'i skye bo mang po la phan par khyab cing rgyas par yang dag par rab tu bsgrags par ma gyur gyi bar du mya ngan las yongs su mi 'da'o zhes na/_da ni bcom ldan 'das kyi nyan thos dge slong pha 
[\[249a\]]
[\[249a.1\]]dang /_dge slong ma dang /_dge bsnyen pha dang /_dge bsnyen ma rnams mkhas pa/_gsal ba/_shes rab dang ldan pa byung zhing byung ba/_pha rol po'i rgol ba la chos dang bcas/_'dul ba dang bcas pas tshar gcod pa rang gis brgal ba yongs su dag par byed pa 
[\[249a.2\]]khyod kyis tshangs par spyad pa lha dang mi'i skye bo mang po la phan par khyab cing rgyas par yang dag par rab tu bsgrags par gyur to/_/de bas na bdag gis bcom ldan 'das yongs su mya ngan las 'da' bar gsol/_bde bar gshegs pa yongs su mya ngan las 'da' ba'i dus la 
[\[249a.3\]]bab bo zhes gsol to/_/sdig can khyod brtson pa ma che shig_/de bzhin gshegs pa ni ring po mi thogs te zla ba gsum 'das pa dang /_phung po ma lus pa'i mya ngan las 'das pa'i dbyings su mya ngan las 'da' bar 'gyur ro/_/de nas bdud sdig to can 'di snyam du bsams so/_/dge 
[\[249a.4\]]sbyong gau ta ma ni nges par yongs su mya ngan las 'da' bar shes nas dga' mgu rab tu dga' zhing mgu ste de nyid du mi snang bar gyur to/_/de nas bcom ldan 'das 'di snyam du dgongs so/_/ji nas bdag gis ji ltar ma g.yengs pa'i sems kyis 'tsho ba'i 'du byed ni byin gyis brlabs tshe'i 'du 
[\[249a.5\]]byed spangs pa de lta bu'i rdzu 'phrul gyi mngon par bya ba mngon par bya'o snyam nas/_de nas bcom ldan 'das kyis de lta bu'i ting nge 'dzin la snyoms par zhugs pa na/_ci nas mnyam par bzhag pa'i sems kyis 'tsho ba'i 'du byed ni byin gyis brlabs tshe'i 'du byed ni spangs so/_/tshe'i 'du 
[\[249a.6\]]byed spangs ma thag tu de'i tshe sa chen po g.yos par gyur te/_skar mda' lhung /_phyogs tshig_/bar snang nas lha rnams rnga rdung bar gyur to/_/de nas bcom ldan 'das kyis ting nge 'dzin de las bzhengs nas de'i tshe tshigs su bcad de gsungs pa/_mnyam dang mi mnyam srid pa 
[\[249a.7\]]ni/_/srid pa'i 'du byed thub pas spangs/_/nang du dga' zhing mnyam bzhag pas/_/sgo nga mdzod las byung ba bzhin/_/de nas tshe dang ldan pa kun dga' bo phyi dro nang du yang dag 'jog las langs te/_bcom ldan 'das gang na ba der song ste phyin pa dang /_bcom ldan 
[\[249b\]]
[\[249b.1\]]'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas tshe dang ldan pa kun dga' bos bcom ldan 'das la 'di skad ces gsol to/_/bcom ldan 'das ci'i rgyu ci'i rkyen gyis na sa chen po g.yos/_kun dga' bo 'di ni rgyu brgyad 
[\[249b.2\]]dang /_rkyen brgyad kyi phyir sa chen po g.yos par gyur te/_brgyad gang zhe na/_kun dga' bo sa chen po 'di ni chu la rten/_chu ni rlung la rten/_rlung ni nam mkha' la rten par gyur te/_kun dga' bo nam gyi dus na nam mkha' la rlung mo che ldang ngo /_/nam mkha' las rlung mo che langs 
[\[249b.3\]]pas chu bskyod do/_/chu bskyod pas sa g.yo bar 'gyur te/_kun dga' bo 'di ni sa chen po g.yo ba'i rgyu dang po dang rkyen dang po'o/_/gzhan yang kun dga' bo dge slong rdzu 'phrul chen po dang mthu chen po yod de/_des sa chung bar 'du shes kyis byin gyis brlabs nas chu ni tshad 
[\[249b.4\]]med par 'du shes sbyar te 'dod na yang sa g.yo bar 'gyur ro/_/dge slong ma'am/_lha yang rung rdzu 'phrul che ba mthu che bar gyur pa des kyang sa chung bar 'du shes kyis byin gyis brlabs nas chu ni tshad med par 'du shes sbyar te 'dod na yang sa g.yo bar 'gyur ro/_/kun dga' bo 
[\[249b.5\]]'di ni sa chen po g.yo ba'i rgyu gnyis pa dang rkyen gnyis pa'o/_/gzhan yang kun dga' bo nam gyi dus na byang chub sems dpa' dga' ldan gyi lha'i ris las shi 'phos te/_yum gyi lhums su zhugs pa de na sa chen po shin tu g.yo bar 'gyur te/_'jig rten 'di thams cad 
[\[249b.6\]]du snang ba chen pos khyab par 'gyur ba ni lha'i kha dog dang mthu zil gyis non nas gang yang 'jig rten dang 'jig rten gyi bar mi snang ba gnas pa mun pas gnag pa gang du nyi ma dang zla ba gnyis 'di bzhin du rdzu 'phrul che ba mthu che ba'i 'od kyis so sor snang bar ma gyur pa der yang de'i 
[\[249b.7\]]dus na snang ba chen pos snang bar gyur te/_der sems can gang skyes pa de dag bdag gi lag pa nas gzung yang mi mthong ba'i sems can de dag kye sems can gzhan dag kyang 'dir skyes so/_/kye sems can gzhan dag kyang 'dir skyes so snyam du shes te/_kun dga' bo 'di ni sa chen 
[\[250a\]]
[\[250a.1\]]po g.yo ba'i rgyu gsum pa dang rkyen gsum pa'o/_/gzhan yang kun dga' bo nam gyi dus na byang chub sems dpa' de dag yum gyi lhums nas 'byung ba de'i dus na yang sa chen po shin tu g.yo bar gyur te zhes pa nas snga ma bzhin kye sems can gzhan dag kyang 'dir skyes so/_/kye 
[\[250a.2\]]sems can gzhan dag kyang 'dir skyes so zhes shes pa'i bar du ste/_kun dga' bo 'di ni sa chen po g.yo ba'i rgyu bzhi pa dang rkyen bzhi pa'o/_/gzhan yang kun dga' bo nam gyi dus na byang chub sems dpa' bla na med pa yang dag par rdzogs pa'i byang chub tu mngon par 'tshang rgya ba de'i dus na 
[\[250a.3\]]sa chen po shin tu g.yo ba nas snga ma bzhin te/_kye sems can gzhan yang 'dir skyes so/_/kye sems can gzhan yang 'dir skyes so zhes bya ba'i bar du ste/_kun dga' bo 'di ni sa chen po g.yo ba'i rgyu lnga pa dang rkyen lnga pa'o/_/gzhan yang kun dga' bo nam gyi dus na de bzhin 
[\[250a.4\]]gshegs pas chos kyi 'khor lo rnam pa bcu gnyis lan gsum du bskor ba de'i dus na yang sa chen po shin tu g.yo ba nas snga ma bzhin te/_kye sems can gzhan kyang 'dir skyes so/_/kye sems can gzhan kyang 'dir skyes so zhes pa'i bar du ste/_kun dga' bo 'di ni sa chen po 
[\[250a.5\]]g.yo ba'i rgyu drug pa dang rkyen drug pa'o/_/gzhan yang kun dga' bo nam gyi dus na de bzhin gshegs pas 'tsho ba'i 'du byed ni byin gyis brlabs/_tshe'i 'du byed spangs pa de'i dus na sa chen po shin tu g.yo bar 'gyur te/_skar mda' lhung /_phyogs tshig ste/_bar snang na lha 
[\[250a.6\]]rnams rnga rdung bar gyur te/_kun dga' bo 'di ni sa chen po g.yo ba'i rgyu bdun pa dang rkyen bdun pa'o/_/gzhan yang kun dga' bo ring po mi thogs par de bzhin gshegs pa zla ba gsum 'das pa dang phung po ma lus pa'i mya ngan las 'da' ba'i dbyings su mya ngan las 'da' bar gyur 
[\[250a.7\]]pa de'i dus na sa chen po shin tu g.yo bar 'gyur te/_skar mda' lhung /_phyogs kun tshig_/bar snang na lha rnams rnga rdung bar gyur te/_kun dga' bo 'di ni sa chen po g.yo ba'i rgyu brgyad pa dang rkyen brgyad pa'o/_/de nas tshe dang ldan pa kun dga' bos bcom ldan 'das la 
[\[250b\]]
[\[250b.1\]]btsun pa bcom ldan 'das kyis gsungs pa'i don bdag gis 'tshal ba lta na da ltar bcom ldan 'das kyis 'tsho ba'i 'du byed ni byin gyis brlabs/_tshe'i 'du byed ni spangs par ma gyur tam/_kun dga' bo de de bzhin no/_/kun dga' bo de bzhin te/_kun dga' bo da ltar 
[\[250b.2\]]de bzhin gshegs pas 'tsho ba'i 'du byed ni byin gyis brlabs/_tshe'i 'du byed ni spangs so/_/btsun pa mngon sum du bcom ldan 'das kyis bshad pa las thos te mngon sum du bzung ba gang su zhig gi rdzu 'phrul gyi rkang pa bzhi la bsnyen bsgoms mang du byas pas 'dod na 
[\[250b.3\]]bskal pa'am bskal pa las lhag par 'dug go zhes 'byung na/_btsun pa bcom ldan 'das kyis rdzu 'phrul gyi rkang pa bzhi la bsnyen bsgoms mang du bgyis pas bcom ldan 'das bzhed na bskal pa'am bskal pa las lhag par bzhugs pa lags na/_bcom ldan 'das bskal 
[\[250b.4\]]par bzhugs shig_/bde bar gshegs pa bskal par bzhugs shig ces gsol pa dang /_kun dga' bo khyod nyid kyis nyes so/_/kun dga' bo khyod kyis nyes pa byas te/_'di ltar ngas khyod la lan gsum gyi bar du rgya cher snang ba'i mtshan ma smras na/_de'i mtshan ma 
[\[250b.5\]]khong du chud par ma nus te/_ji ltar khyod bdud sdig can gyis non to/_/kun dga' bo ji snyam du sems/_de bzhin gshegs pas tshig rnam par smin pa gnyis su 'gyur ba gsung ngam/_btsun pa ma lags so/_/legs so legs so/_/kun dga' bo gnas med 
[\[250b.6\]]skabs med pa ni de bzhin gshegs pas tshig rnam par smin pa gnyis su 'gyur ba gsungs pa'i gnas med do/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la dge slong ji snyed tsa pa la'i mchod rten na gnas shing 'khod 
[\[250b.7\]]pa de thams cad bkad sar sdus shig_/btsun pa de bzhin bgyi'o zhes tshe dang ldan pa kun dga' bos bcom ldan 'das las mnyan te/_dge slong tsa pa la'i mchod rten na ji snyed gnas shing 'khod pa de thams cad bkad sar bsdus nas/_bcom ldan 'das gang na ba der song 
[\[251a\]]
[\[251a.1\]]ste phyin pa dang /_bcom ldan 'das kyi zhabs la mgo bos phyag 'tshal te/_phyogs gcig tu 'dug go/_/phyogs gcig tu 'dug nas tshe dang ldan pa kun dga' bos bcom ldan 'das la btsun pa bcom ldan 'das kyis da ltar dus la bab par dgongs na/_
[\[251a.2\]]dge slong tsa pa la'i mchod rten na ji snyed gnas shing 'khod pa de thams cad bkad sar 'dus shing mchis so zhes gsol pa dang /_de nas bcom ldan 'das bkad sa ga la ba der gshegs te dge slong gi dge 'dun gyi mdun na gdan bting ba de la bzhugs so/_/bzhugs nas bcom 
[\[251a.3\]]ldan 'das kyis dge slong rnams la bka' stsal pa/_dge slong dag 'dus byas thams cad ni mi rtag pa'o/_/yid mi brtan pa'o/_/'gyur ba'i chos can te/_dge slong dag 'dus byas thams cad la skyo bar bya ba'i rigs/_yid 'byung bar bya/_rnam par thar pa'i rigs so/_/
[\[251a.4\]]de lta bas na dge slong dag chos gang da ltar gyi tshe la phan pa dang /_da ltar gyi tshe la bde ba dang /_tshe phyi ma la yang phan pa dang /_tshe phyi ma la yang bde bar 'gyur ba de lta bu dge slong dag gis bzung ba dang /_yongs su rdzogs pa dang /_de lta de lta bur gzung bar bya/_len du gzhug 
[\[251a.5\]]par bya/_bklag par bya'o/_/ji ltar tshangs par spyod pa de 'dir yun ring du gnas shing lha dang mi'i skye bo mang po la phan pa dang /_skye bo mang po la bde ba dang /_'jig rten la rjes su brtse ba dang /_don du 'gyur ba dang /_phan pa dang /_bde ba'i phyir bya'o/_/dge slong 
[\[251a.6\]]dag da ltar gyi tshe la phan pa dang /_da ltar gyi tshe la bde ba dang /_tshe phyi ma la phan pa dang /_tshe phyi ma la bde bar 'gyur ba'i chos de gang zhe na/_gang dge slong dag bzung zhing kun chub par byas nas de lta de ltar gzung bar bya/_len du 'jug_/klog par byed cing gang tshangs par 
[\[251a.7\]]spyod pa 'di yun ring por gnas par 'gyur zhing lha dang mi'i skye bo mang po la phan pa dang /_skye bo mang po la bde ba dang /_'jig rten la rjes su brtse bar 'gyur bar bya'o/_/'di lta ste/_dran pa nye bar gzhag pa bzhi dang /_yang dag par spong ba bzhi dang /_rdzu 'phrul gyi rkang pa 
[\[251b\]]
[\[251b.1\]]bzhi dang /_dbang po lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad de/_dge slong dag chos 'di dag ni da ltar gyi tshe la phan pa dang /_da ltar gyi tshe la bde ba dang /_tshe phyi ma la yang phan pa dang /_tshe phyi ma la yang bde bar 
[\[251b.2\]]'gyur ro/_/de dag dge slong dag gis gzung bar bya/_kun chub par bya/_de lta de lta bur gzung bar bya/_len du gzhug_/bklag par bya'o/_/tshangs par spyod pa de 'dir yun ring du gnas par bya/_skye bo mang po la phan pa dang /_skye bo mang po la bde ba dang /_'jig rten la 
[\[251b.3\]]rjes su brtse ba'i phyir lha dang mi rnams kyi don gyi phyir phan pa'i phyir bde bar 'gyur ba'i phyir bya'o/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo kus ta'i grong ga la ba der 'dong ngo /_/btsun pa de bzhin bgyi'o zhes tshe dang ldan pa 
[\[251b.4\]]kun dga' bos bcom ldan 'das las mnyan te/_de nas bcom ldan 'das grong khyer yangs pa can gyi tshal nas g.yas phyogs su sku thams cad kyis phyogs te bal glang lta ba ltar gzigs pa dang tshe dang ldan pa kun dga' bos bcom ldan 'das g.yas phyogs su sku thams cad kyis 
[\[251b.5\]]phyogs te/_bal glang lta ba bzhin mthong ngo /_/mthong nas bcom ldan 'das la 'di skad ces gsol to/_/btsun pa rgyu ma mchis rkyen ma mchis par de bzhin gshegs pa yang dag par rdzogs pa'i sangs rgyas g.yas phyogs su sku thams cad kyis phyogs shing bal glang lta 
[\[251b.6\]]ba ltar mi gzigs na/_btsun pa ci'i rgyu ci'i rkyen gyis na bal glang bzhin du gzigs/_kun dga' bo de bzhin no/_/kun dga' bo de bzhin te/_rgyu med rkyen med par de bzhin gshegs pa yang dag par rdzogs pa'i sangs rgyas g.yas phyogs su sku thams cad phyogs shing 
[\[251b.7\]]bal glang lta ba ltar mi gzigs so/_/kun dga' bo 'di ni de bzhin gshegs pa yang dag par rdzogs pa'i sangs rgyas grong khyer yangs pa can 'di la gzigs pa'i tha ma ste/_yangs pa can 'dir phyin cad mi gshegs kyi mal l+ya rnams kyi nyen 'khor na shing sA la zung 
[\[252a\]]
[\[252a.1\]]gcig pa'i tshal du mya ngan las 'da' ba'i phyir gshegs so/_/de nas dge slong gzhan zhig gis kyang de'i tshe tshigs su bcad de smras pa/_thub pa khyod kyis yangs pa can/_/gzigs pa'i tha ma deng 'dir te/_/yang dag rdzogs pa'i sangs rgyas ni_/yangs 
[\[252a.2\]]pa can du slar mi gshegs/_/mal l+ya rnams kyi nyen 'khor na/_/sA la zung gcig 'tshal drung du/_/mya ngan 'da' phyir deng gshegs so/_/de nas bcom ldan 'das yul br-i dzi nas ljongs rgyu zhing grong ru rtar byon te/_grong ru rta na grong gi byang gi phyogs na shing sha pa'i tshal na bzhugs 
[\[252a.3\]]so/_/de nas bcom ldan 'das kyis dge slong dag la bka' stsal pa/_'di ni tshul khrims so/_/'di ni ting nge 'dzin to/_/'di ni shes rab ste/_tshul khrims kun du bsgoms pas na ting nge 'dzin ring du gnas par 'gyur/_ting nge 'dzin ring du gnas pas na/_shes rab 
[\[252a.4\]]kun du bsgoms par 'gyur/_shes rab kun du bsgoms na 'di lta ste/_sems yang dag par 'dod chags dang /_zhe sdang dang /_gti mug las yongs su 'grol lo/_/dge slong dag de bzhin du yang dag par shin tu rnam par grol ba'i sems dang ldan pa'i 'phags pa'i 
[\[252a.5\]]nyan thos rnams ni nga'i skye ba ni zad/_nga'i tshangs par spyod pa ni spyad zin/_bya ba ni byas zin/_'di las srid pa gzhan med par ni yang dag par rab tu shes so//_//sdom bar ma ste/_ru rta dum pa a mra dang /_/'dzam bu shur ba bal glang dang /_/grong gnyis br-i dzi mal l+ya rnams/_/longs 
[\[252a.6\]]spyod grong khyer de bzhin no/_/ji ltar ru rta'i grong ci 'dra ba de bzhin dum pa'i grong dang /_a mra'i grong dang /_'dzam bu'i grong dang /_dzi grong dang /_shur ba'i grong dang /_bal glang gi grong dang /_br-i dzi'i grong dang /_mal l+ya'i grong nas longs spyod grong du gshegs te/_
[\[252a.7\]]longs spyod grong nas grong gi byang phyogs shing sha pa'i tshal na bzhugs so/_/de'i dus na sa chen po g.yos par gyur/_skar mda' lhung /_phyogs tshig_/bar snang na lha rnams rnga rdung bar gyur to/_/de nas tshe dang ldan pa kun dga' bo phyi dro nang du yang dag 'jog las langs 
[\[252b\]]
[\[252b.1\]]nas bcom ldan 'das ga la ba der song ste phyin pa dang /_bcom ldan 'das kyi zhabs la mgo bos phyag 'tshal nas phyogs gcig tu 'dug go/_/phyogs gcig tu 'dug nas tshe dang ldan pa kun dga' bos bcom ldan 'das la 'di skad ces gsol to/_/btsun pa ci'i rgyu ci'i 
[\[252b.2\]]rkyen gyis na sa chen po g.yos/_kun dga' bo sa chen po g.yos pa'i rgyu dang rkyen gsum ste/_gsum gang zhe na/_kun dga' bo sa chen po chu la rten/_chu ni rlung la rten/_rlung ni nam mkha' la rten pa yin te/_kun dga' bo nam dus na nam mkha' las rlung chen po ldang ngo /_/
[\[252b.3\]]nam mkha' las rlung po che langs pas chu bskyod do/_/chu bskyod pas na sa g.yos te/_kun dga' bo 'di ni sa g.yo ba'i rgyu dang /_rkyen dang po'o/_/gzhan yang kun dga' bo dge slong mthu che 'phrul che bar gyur pa des sa'i 'du shes ni chung ngu byas/_chu'i 'du shes ni tshad med par byin gyis 
[\[252b.4\]]brlabs nas/_de 'dod na sa g.yo bar byed/_dge slong ma'am lha yang rung rdzu 'phrul che ba/_mthu che bar gyur pa des kyang sa'i 'du shes chung ngu byas/_chu'i 'du shes tshad med par byin gyis brlabs te/_de yang 'dod na sa g.yo bar byed de/_kun dga' bo 'di sa g.yo ba'i rgyu gnyis 
[\[252b.5\]]pa dang rkyen gnyis pa'o/_/gzhan yang kun dga' bo ring po mi thogs par de bzhin gshegs pa phung po lhag ma ma lus par mya ngan las 'da' ba'i dbyings su yongs su mya ngan las 'da' bar 'gyur na/_de'i tshe sa chen po shin tu g.yo bar 'gyur te/_skar mda' lhung /_phyogs 
[\[252b.6\]]tshig_/bar snang nas lha rnams rnga rdung bar 'gyur te/_kun dga' bo 'di ni sa chen po g.yo ba'i rgyu gsum pa dang rkyen gsum pa'o/_/de nas tshe dang ldan pa kun dga' bos bcom ldan 'das la 'di skad ces gsol to/_/btsun pa ngo mtshar che'o/_/'di ltar ngo mtshar rmad 
[\[252b.7\]]kyi chos dang ldan pa ni de bzhin gshegs pa dgra bcom pa yang dag par rdzogs pa'i sangs rgyas rnams te/_de 'di ltar ring por mi thogs par de bzhin gshegs pa phung po lhag ma ma lus par mya ngan las 'da' ba'i dbyings su mya ngan las 'da' bar 'gyur ba'i dus na shin tu 
[\[253a\]]
[\[253a.1\]]sa chen po g.yo/_skar mda' lhung /_phyogs tshig_/bar snang nas lha dag rnga rdung bar 'gyur ro/_/de bzhin no/_/kun dga' bo de de bzhin te/_de ltar ngo mtshar chen po rmad kyi chos dang ldan pa ni kun dga' bo de bzhin gshegs pa yang dag par rdzogs 
[\[253a.2\]]pa'i sangs rgyas rnams so/_/kun dga' bo nga rgyal rigs kyi 'khor brgya phrag du ma la blta ba'i phyir 'gro'o/_/song nas kyang ji ltar de dag gi srid dang zheng du gyur pa nga'i yang srid dang zheng yang de 'dra bar 'gyur ro/_/ji ltar de dag gi kha dog mdzes pa nga'i kha dog mdzes pa yang de dang 'dra 
[\[253a.3\]]bar 'gyur/_ji ltar de dag gi dbyangs kyi nga ror gyur pa nga'i dbyangs kyi nga ro yang de 'dra bar 'gyur/_de dag gis don gang la smra ba nga yang don de smra'o/_/de dag gis gang don du ma smras pa nga yang de la don du mi smra'o/_/lhag par yang de dag la [(]chas [,]chos [)]kyi gtam yang dag par bstan/_
[\[253a.4\]]yang dag par bskul/_yang dag par gzengs bstod/_yang dag par rab tu dga' bar byas nas de nyid du mi snang bar 'gyur ro/_/nga mi snang bar gyur pa dang /_mi snang bar gyur pa de lha'am mi gang yin par gtol med par gyur pa yang mngon par shes so/_/ji ltar rgyal 
[\[253a.5\]]rigs kyi 'khor du byas pa de bzhin du bram ze'i 'khor dang khyim bdag gi 'khor dang /_dge slong gi 'khor dang /_rgyal chen bzhi'i ris dang /_sum bcu rtsa gsum gyi lha rnams dang /_mtshe ma dang /_dga' ldan dang /_'phrul dga' dang /_gzhan 'phrul dbang byed dang /_
[\[253a.6\]]tshangs ris dang /_tshangs lha nye phan dang /_tshangs pa kun ris dang /_tshangs chen dang /_'od chung dang /_tshad med 'od dang /_'od snang dang /_dge chung dang /_tshad med dge dang /_dge rgyas dang /_sprin med dang /_bsod nams 'phel ba dang /_'bras bu che dang /_mi che ba 
[\[253a.7\]]dang /_mi gdung dang /_shin tu snang dang /_gya nom mthong dang /_'og min gyi lha rnams la lta ba'i phyir 'gro'o/_/song nas kyang ji ltar de dag gi srid dang zheng du gyur pa nga'i yang srid dang zheng yang de 'dra bar 'gyur ro/_/ji ltar de dag gi kha dog mdzes par gyur pa de ltar nga'i 
[\[253b\]]
[\[253b.1\]]kha dog mdzes pa yang de 'dra bar 'gyur/_ji ltar de dag gi dbyangs kyi nga ror gyur pa nga'i dbyangs kyi nga ro yang de 'dra bar 'gyur/_de dag don gang la smra ba nga yang don de smra'o/_/de dag gis gang don du mi smra ba nga yang de la don du mi smra'o/_/lhag par yang de dag la chos kyi gtam 
[\[253b.2\]]yang dag par bstan/_yang dag par bskul/_yang dag par gzengs bstod/_yang dag par rab tu dga' bar byas nas de nyid du mi snang bar byas so/_/nga mi snang bar gyur pa dang /_mi snang bar gyur pa de lha'am/_mi gang yin par gtol med par gyur pa yang mngon 
[\[253b.3\]]par shes so/_/ji ltar ngo mtshar rmad kyi chos dang ldan pa ni de bzhin gshegs pa dgra bcom pa yang dag par rdzogs pa'i sangs rgyas so/_/de nas bcom ldan 'das kyis tshe dang ldan pa kun dga' bo la bka' stsal pa/_de lta bas na kun dga' bo de phan chad mdo sde mtha' la 
[\[253b.4\]]'jug par bya'i gang zag la 'jug par ma yin no/_/kun dga' bo ji ltar na dge slong dag mdo sde mtha' la 'jug gi gang zag la 'jug par ma yin zhe na/_kun dga' bo 'dir dge slong zhig 'ongs te de 'di skad du smra'o/_/ngas bcom ldan 'das las mngon du thos te/_mngon 
[\[253b.5\]]du bzung ba ni 'di lta ste/_'di ni chos so/_'di ni 'dul ba'o/_'di ni ston pas bstan pa'o zhes zer na/_dge slong des smras pa/_de la bstod par mi bya/_smad par mi bya/_mi bstod/_mi smad par rna ba byo ste/_chos kyi tshig dang 'bru bzung la mdo sde dang bstun par bya/_'dul 
[\[253b.6\]]ba la yang dag par blta bar bya/_mdo sde dang bstun/_'dul ba dang bstun kyang mdo sde dang mi mthun/_'dul ba la mi snang ste/_chos nyid dang yang 'gal na/_dge slong de la 'di skad smros shig_/tshe dang ldan pa chos 'di ni bcom ldan 'das kyis de ltar ma gsungs te tshe dang ldan pa nyid kyis 
[\[253b.7\]]chos 'di gzung bar bya ba nyes so/_/de lta bas na chos 'di mdo sde dang bstun/_'dul ba la yang dag par blta bar bya/_mdo sde dang mi mthun/_'dul ba la mi snang ste/_chos nyid dang yang 'gal bas 'di ni chos ma yin/_'di ni 'dul ba ma yin/_'di ni ston pas bstan pa ma yin 
[\[254a\]]
[\[254a.1\]]par shes par byas la dor bar bya'o/_/gzhan yang kun dga' bo dge slong zhig 'ongs nas de 'di skad du smra'o/_/tshe dang ldan pa gnas che ge mo zhig na gnas brtan du bcas/_so sor thar par bcas pa'i dge slong gi dge 'dun mang po gnas te/_tshe dang ldan 
[\[254a.2\]]pa bdag gis dge slong gi dge 'dun mang po de dag las bdag gi mngon du thos te/_mngon du bzung ba ni 'di lta ste/_'di ni chos so/_/'di ni 'dul ba'o/_/'di ni ston pas bstan pa'o zhe na/_dge slong des smras pa/_de la bstod par mi bya/_smad par mi bya ste/_mi bstod/_mi 
[\[254a.3\]]smad par rna ba byos nas/_chos kyi tshig dang 'bru bzung la mdo sde dang bstun/_'dul ba la yang dag par blta bar bya'o/_/de ste mdo sde dang bstun/_'dul ba la bltas kyang mdo sde dang mi mthun/_'dul ba la mi snang /_chos nyid dang yang 'gal na dge slong de la 'di skad smros shig_/tshe 
[\[254a.4\]]dang ldan pa dge slong gi dge 'dun mang po de dag gis 'di ltar chos su 'du shes/_'dul bar 'du shes kyis chos ma yin/_'dul ba ma yin par smras na/_tshe dang ldan pa nyid kyis chos 'di gzung bar bya ba nyes so/_/de 'di ltar chos 'di mdo sde dang bstun/_'dul ba la yang dag par 
[\[254a.5\]]bltas na/_mdo sde dang mi mthun/_'dul ba la mi snang ste/_chos nyid dang yang 'gal bas na 'di ni chos ma yin/_'di ni 'dul ba ma yin/_'di ni ston pas bstan pa ma yin par shes par byas la dor bar bya'o/_/gzhan yang kun dga' bo dge slong zhig 'ongs te de 'di skad du 
[\[254a.6\]]smra'o/_/tshe dang ldan pa gnas che ge mo zhig na dge slong mdo sde 'dzin pa/_'dul ba 'dzin pa/_ma lta bu 'dzin pa mang zhig gnas te/_tshe dang ldan pa bdag gis dge slong mang po de dag las mngon sum du thos nas mngon du bzung ba ni 'di lta ste/_'di ni chos so/_/'di ni 'dul ba'o/_/'di ni 
[\[254a.7\]]ston pas bstan pa'o zhe na/_dge slong des smras pa de la bstod par yang mi bya/_smad par yang mi bya ste/_mi bstod/_mi smad par rna ba byo nas chos kyi tshig dang 'bru bzung la mdo sde dang bstun/_'dul ba la yang dag par blta bar bya'o/_/de ste mdo sde dang bstun/_'dul ba dang bstun 
[\[254b\]]
[\[254b.1\]]kyang mdo sde dang mi mthun/_'dul ba la mi snang ste/_chos nyid dang yang 'gal na/_dge slong de la 'di skad smros shig_/tshe dang ldan pa dge slong mang po de dag gis 'di ltar chos su 'du shes/_'dul bar 'du shes kyis chos ma yin/_'dul ba ma yin par smras na/_tshe dang ldan 
[\[254b.2\]]pa nyid kyis chos 'di gzung bar bya ba nyes so/_/de 'di ltar chos 'di mdo sde dang bstun/_'dul ba la yang dag par bltas na/_mdo sde dang mi mthun/_'dul ba la mi snang ste/_chos nyid dang yang 'gal bas na 'di ni chos ma yin/_'di ni 'dul ba ma yin/_'di ni ston pas 
[\[254b.3\]]bstan pa ma yin par shes par byas la dor bar bya'o/_/gzhan yang kun dga' bo dge slong zhig 'ongs te/_de 'di skad du smra'o/_/tshe dang ldan pa gnas che ge mo zhig na dge slong gnas brtan dang /_gnas brtan las gzhan shes pa dang /_shes pa las gzhan dang /_gtso bo 
[\[254b.4\]]las gzhan dag cig gnas te/_tshe dang ldan pa bdag gis dge slong gnas brtan las mngon sum du thos/_mngon sum du bzung ba ni 'di lta ste/_'di ni chos so/_/'di ni 'dul ba'o/_/'di ni ston pas bstan pa'o zhes zer na/_dge slong des smras pa de la bstod par mi 
[\[254b.5\]]bya/_/smad par yang mi bya ste/_mi bstod/_mi smad par rna ba byo nas chos kyi tshig dang 'bru bzung la/_mdo sde dang bstun/_'dul ba la yang dag par blta bar bya'o/_/de ste mdo sde dang bstun/_'dul ba la yang dag par bltas kyang mdo sde dang mi mthun/_'dul ba la yang dag par mi snang 
[\[254b.6\]]ste/_chos nyid dang yang 'gal na/_dge slong de la 'di skad smros shig_/tshe dang ldan pa dge slong gnas brtan des ni 'di ltar chos su 'du shes/_'dul bar 'du shes kyis chos ma yin/_'dul ba ma yin par smra na/_tshe dang ldan pa nyid kyis chos 'di gzung bar bya ba nyes so/_/de 'di 
[\[254b.7\]]ltar chos 'di mdo sde dang bstun/_'dul ba la yang dag par bltas na/_mdo sde dang mi mthun/_'dul ba la yang mi snang ste/_chos nyid dang yang 'gal bas na 'di ni chos ma yin/_'di ni 'dul ba ma yin/_'di ni ston pas bstan pa ma yin par shes par byos la dor bar bya'o/_/kun 
[\[255a\]]
[\[255a.1\]]dga' bo 'dir dge slong zhig 'ongs nas de 'di skad du smra'o/_/tshe dang ldan pa bdag gis bcom ldan 'das las mngon sum du thos/_mngon sum du bzung ba ni 'di lta ste/_'di ni chos so/_/'di ni 'dul ba'o/_/'di ni ston pas bstan pa'o zhes zer na/_dge slong 
[\[255a.2\]]des smras pa de la bstod par mi bya/_smad par mi bya/_mi bstod mi smad par rna ba byo ste/_chos kyi tshig dang 'bru bzung la/_mdo sde dang bstun/_'dul ba la yang dag par blta bar bya'o/_/de ste mdo sde dang bstun/_'dul ba la yang dag par bltas na/_mdo sde dang mthun/_'dul 
[\[255a.3\]]ba la yang dag par snang ste/_chos nyid dang yang mi 'gal na dge slong de la 'di skad smros shig_/tshe dang ldan pa chos 'di ni bcom ldan 'das kyis gsungs te/_tshe dang ldan pa nyid kyis kyang chos 'di legs par bzung ngo /_/de lta bas na chos 'di mdo sde dang bstun/_'dul ba 
[\[255a.4\]]la yang dag par bltas na mdo sde dang mthun/_'dul ba la snang ste/_chos nyid dang mi 'gal bas na 'di ni chos so/_/'di ni 'dul ba'o/_/'di ni ston pas bstan pa yin par shes par byos la gzung bar bya'o/_/gzhan yang kun dga' bo dge slong zhig 'ongs te de 'di skad 
[\[255a.5\]]du smra'o/_/tshe dang ldan pa gnas che ge mo zhig na gnas brtan du bcas/_so sor thar par bcas pa'i dge slong gi dge 'dun mang po gnas te/_tshe dang ldan pa dge slong gi dge 'dun mang po de dag las bdag gis mngon sum du thos te/_mngon sum du bzung ba ni 'di lta ste/_
[\[255a.6\]]'di ni chos so/_/'di ni 'dul ba'o/_/'di ni ston pas bstan pa'o zhes zer na/_de dge slong des smras pa de la bstod par mi bya/_smad par mi bya/_mi bstod/_mi smad par rna ba byo nas chos kyi tshig dang 'bru bzung la mdo sde dang bstun/_'dul ba la yang dag par 
[\[255a.7\]]blta bar bya'o/_/de ste mdo sde dang bstun/_'dul ba la yang dag par bltas na/_mdo sde dang mthun/_'dul ba la yang dag par snang ste/_chos nyid dang yang mi 'gal na/_dge slong de la 'di skad smros shig_/tshe dang ldan pa dge slong gi dge 'dun mang po de dag gis 
[\[255b\]]
[\[255b.1\]]'di ltar chos dang 'dul bar smras te/_tshe dang ldan pas kyang chos 'di legs par bzung ste/_de lta bas na chos 'di mdo sde dang bstun/_'dul ba la yang dag par bltas na/_mdo sde dang mthun/_'dul ba la snang ste/_chos nyid dang yang mi 'gal bas 'di ni chos so/_/
[\[255b.2\]]'di ni 'dul ba'o/_/'di ni ston pas bstan par shes par byas nas gzung bar bya'o/_/gzhan yang kun dga' bo dge slong zhig 'ongs te de 'di skad du smra'o/_/tshe dang ldan pa gnas che ge mo zhig na dge slong mang po dag gnas te/_mdo sde 'dzin pa/_'dul ba 'dzin pa/_
[\[255b.3\]]ma lta bu 'dzin pa'i dge slong mang po de dag las tshe dang ldan pa mngon sum du bzung ba ni 'di lta ste/_'di ni chos so/_/'di ni 'dul ba'o/_/'di ni ston pas bstan pa'o zhes zer na/_dge slong des smras pa de la bstod par yang mi bya/_smad par yang mi bya/_mi bstod/_mi smad 
[\[255b.4\]]par rna ba byos la/_chos kyi tshig dang 'bru bzung ste/_mdo sde dang bstun/_'dul ba la yang dag par blta bar bya'o/_/gal te mdo sde dang bstun/_'dul ba la yang dag par bltas na/_mdo sde dang mthun/_'dul ba la snang la/_chos nyid dang yang mi 'gal na dge slong 
[\[255b.5\]]de la 'di skad smros shig_/tshe dang ldan pa de ltar dge slong mang po de dag gis chos dang 'dul ba bshad de/_tshe dang ldan pas chos 'di dag legs par bzung ba'o/_/de lta bas na chos 'di dag mdo sde dang yang bstun/_'dul ba la yang dag par bltas na/_mdo sde dang 
[\[255b.6\]]mthun/_'dul ba la snang /_chos nyid dang yang mi 'gal bas 'di ni chos/_'di ni 'dul ba/_'di ni ston pas bstan pa'o zhes shes par bya ste gzung bar bya'o/_/gzhan yang kun dga' bo dge slong zhig 'ongs te de 'di skad du smra'o/_/tshe dang ldan pa che ge mo zhig gi 
[\[255b.7\]]gnas na dge slong dag gnas te/_gnas brtan dang /_gnas brtan gzhan dag dang /_gtso bo dang /_gtso bo gzhan dag dang ngo /_/tshe dang ldan pa dge slong gi gnas brtan de dag las bdag gis mngon sum du thos nas mngon sum du bzung ba ni 'di lta ste/_'di ni chos 
[\[256a\]]
[\[256a.1\]]so/_/'di ni 'dul ba'o/_/'di ni ston pas bstan pa'o zhes na dge slong des smras pa de la bstod par mi bya/_smad par mi bya ste/_mi bstod/_mi smad par rna ba byo la chos dang tshig gi 'bru bzung ste/_mdo sde dang bstun par bya'o/_/'dul ba la 
[\[256a.2\]]yang dag par blta bar bya'o/_/gal te mdo sde dang bstun/_'dul ba la bltas na/_mdo sde dang mthun/_'dul ba la yang dag par snang /_chos nyid dang yang mi 'gal na dge slong de la smros shig_/tshe dang ldan pa de ltar dge slong gi gnas brtan de dag gis chos dang 
[\[256a.3\]]'dul ba bshad de/_tshe dang ldan pas chos 'di legs par bzung ngo /_/de lta bas na chos 'di ni mdo sde dang bstun/_'dul ba la yang dag par bltas na/_mdo sde dang mthun/_'dul ba la snang /_chos nyid dang yang mi 'gal bas 'di ni chos so/_/'di ni 'dul ba'o/_/
[\[256a.4\]]'di ni ston pas bstan par shes par bya ste gzung bar bya'o/_/de la kun dga' bo de la gang thog ma'i bzhi po nag po'i phyogs su smras pa/_de ni dge slong dag gis dge ba shin tu yang dag par sbyar te/_yang dag par brtags la 'di ni chos ma yin/_'di ni 'dul ba ma yin/_'di ni ston 
[\[256a.5\]]pas bstan pa ma yin no zhes shes par byas te dor bar bya'o/_/gang phyi ma'i bzhi po cher bshad pa de na dge slong dag gis yang dag par sbyar te/_yang dag par brtags pa 'di ni chos so/_/'di ni 'dul ba'o/_/'di ni ston pas bstan par shes nas gzung bar bya'o/_/'di bzhin du kun 
[\[256a.6\]]dga' bo dge slong dag gis mdo sde la brten gyi gang zag la brten par mi bya'o/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo sa pa'i grong ga la bar 'dong ngo /_/btsun pa de bzhin no zhes tshe dang ldan pa kun dga' bos bcom ldan 
[\[256a.7\]]'das las thos pa dang /_de nas bcom ldan 'das mal l+ya nas ljongs rgyu zhing sa pa'i grong du phyin te/_sa pa'i grong dza lu ka'i tshal mang po na bzhugs so/_/grong sa pa'i mal l+ya rnams kyis/_bcom ldan 'das mal l+yar ljongs rgyu zhing sa pa'i grong du phyin te sa pa'i grong gi dza lu 
[\[256b\]]
[\[256b.1\]]ka'i tshal mang po na bzhugs so zhes thos nas yang 'du ba las 'dus/_tshogs pa las tshogs te 'dus shing tshogs nas sa pa'i grong nas byung ste/_bcom ldan 'das ga la ba der dong ste phyin pa dang /_bcom ldan 'das kyi zhabs la mgo bos phyag 'tshal nas phyogs gcig tu 
[\[256b.2\]]'khod do/_/phyogs gcig tu 'khod nas bcom ldan 'das kyis chos kyi gtam yang dag par bstan/_yang dag par bskul/_yang dag par gzengs bstod/_yang dag par dga' ba bskyed de de'i dus na mgar ba'i bu tsun da yang de nyid kyi 'khor du 'dus te 'dug par gyur to/_/de 
[\[256b.3\]]nas bcom ldan 'das kyis grongs pa'i mal l+ya rnams la chos kyi rnam grangs du ma'i gtam yang dag par bstan/_yang dag par bskul/_yang dag par gzengs bstod/_yang dag par dga' ba bskyed nas cang mi gsung ngo /_/de nas sa pa'i grong gi mal l+ya rnams bcom ldan 
[\[256b.4\]]'das kyis bshad pa la mngon par dga' ste rjes su yi rangs nas bcom ldan 'das kyi zhabs la spyi bos phyag 'tshal te bcom ldan 'das kyi drung nas dong ngo /_/mgar ba'i bu tsun da yang de nyid na 'dug ste/_de nas mgar ba'i bu tsun das sa pa'i grong gi mal l+ya rnams dong nas 
[\[256b.5\]]ring po ma lon par shes te stan las langs nas bla gos phyogs gcig tu byas te bcom ldan 'das ga la ba der thal mo sbyar te phyag 'tshal nas bcom ldan 'das la 'di skad ces gsol to/_/bcom ldan 'das dge slong gi dge 'dun dang thabs cig tu sang bdag gi mchis 
[\[256b.6\]]'brang du bshos la gshegs par ci gnang /_bcom ldan 'das kyis mgar ba'i bu tsun da la cang mi gsung bas gnang ngo /_/de nas mgar ba'i bu tsun da bcom ldan 'das cang mi gsung bas gnang bar shes nas bcom ldan 'das kyis bshad pa de la mngon par dga' ste rjes su 
[\[256b.7\]]yi rangs nas bcom ldan 'das kyi zhabs la mgo bos phyag 'tshal nas drung nas song ngo /_/de nas mgar ba'i bu tsun das de nyid kyi nub mo bcom ldan 'das la 'bras bzang po'i bza' ba sbyar te/_legs par byas pa'i bza' ba sta gon byas nas dge slong gi dge 'dun la gtsang zhing 
[\[257a\]]
[\[257a.1\]]bsod pa'i bza' ba dang bca' ba bsogs te nang par sngar langs nas gdan bting ste chu rdza bzhag nas de'i 'og tu bcom ldan 'das la btsun pa bcom ldan 'das bshos kyi sta gon bgyis nas da ltar gdugs tshod la bab na gdugs tshod mkhyen par mdzad du 
[\[257a.2\]]gsol zhes spyan drangs pa dang /_de nas bcom ldan 'das snga dro chos gos dang smad g.yogs mnabs/_lhung bzed bsnams te/_dge slong mang pos bskor nas dge slong gi dge 'dun gyis mdun du byas te/_mgar ba'i bu tsun da'i bkad sar gshegs te phyin pa dang /_dge slong gi 
[\[257a.3\]]dge 'dun gyi mdun na gdan bting ba la bzhugs so/_/de nas mgar ba'i bu tsun das sangs rgyas dang /_dge slong gi dge 'dun bde bar bzhugs par shes nas bcom ldan 'das la 'bras bzang po lcags gzhong du bza' ba legs par byas te sbyar ba bdag gi lag gis 
[\[257a.4\]]brims te bdar ro/_/dge slong gi dge 'dun la yang gtsang zhing bsod pa'i bza' ba dang bca' ba bdag gi lag gis bdar cing bstabs so/_/de'i dus na dge slong sdig can gzhan zhig lcags gzhong drangs te mchan du bcug go/_/de nas dge slong sdig can de bcom ldan 
[\[257a.5\]]'das kyis gzigs/_sangs rgyas kyi mthus mgar ba'i bu tsun das kyang mthong ngo /_/de nas mgar ba'i bu tsun das gzhong bu du ma'i 'bras bzang po bza' ba legs par sbyar te bdag gi lag pas brims shing bstabs so/_/dge slong gi dge 'dun dag la yang gtsang zhing 
[\[257a.6\]]bsod pa'i bza' ba dang bca' ba bdag gi lag pas brims shing bstabs so/_/bcom ldan 'das kyis gsol zin par shes nas phyag chab gsol lo/_/lhung bzed blangs nas stan ngan pa zhig blangs te bcom ldan 'das kyi spyan sngar 'dug nas bcom ldan 'das la 
[\[257a.7\]]tshigs su bcad pa'i dbyangs kyis zhu ba zhus pa/_shin tu mang ba thub pa'i blo la zhu/_/rgal te pha rol gshegs pa the tshom rgal/_/kha lo sgyur ba'i mchog ste 'dren pa'i mchog_/'jig rten dge sbyong du mchis gsung bar mdzod/_/dge sbyong bzhi ste lnga pa med/_/
[\[257b\]]
[\[257b.1\]]de mngon shes nas khyod la smra/_/lam rgyal ba dang lam 'chad pa/_/lam 'tsho dang ni gang zhig lam sun 'byin/_/lam rgyal ba la sangs rgyas ci zhig gsungs/_/lam bshad ji ltar mnyam pa med ces bgyi/_/khyod la zhus pa lam 'tsho gsungs/_/'on tam lam sun 
[\[257b.2\]]'byin pa bdag la gsungs/_/gang gis the tshom smra ba chad nas nyon mongs bral/_/gzhan gyis mi bkri mya ngan 'da' la dga'/_/'jig rten lha ru bcas pa'i ston pa ste/_/de ni lam rgyal sangs rgyas kyis su gsungs/_/gang gis rab dang mchog shes pa'i/_/gsungs 
[\[257b.3\]]pa'i chos la de bzhin phye/_/de ni the tsom gcod pa'i thub pa ste/_/gzhan gyis mi bkri gnyis su med/_/dka' thub kyis su lam bshad pa ru gsungs/_/gang gis chos tshig legs bshad pa/_/lam 'tsho dka' thub dran pa'i bdag_/kha na ma tho'i tshig la slob pa ni/_/
[\[257b.4\]]gsum ste dka' thub kyis ni lam 'tshor gsungs/_/legs dga' nang na g.yogs byas na/_/rab skems rigs sun byung rgyal smra/_/sgyu can sdom med rab smra ba/_/mi rigs spyod pa de ni lam sun 'byin/_/khyim bdag gang zhig rab bsams pa/_/thos dang ldan te 'phags 
[\[257b.5\]]pa'i nyan thos kyis/_/rab shes thams cad 'di 'drar mi 'gyur ro/_/shes nas de yi dad pa 'bri mi 'gyur/_/mi srun 'di dang srun pa dang /_/dag pa dang ni ma dag pa/_/mnyam pa ru ni ji ltar bya/_/gcig gis sdig pa'i las byas nas/_/sdig mi byed pa'ang 'gro rnams dogs/_/
[\[257b.6\]]kha dog gzugs ldan mir mi brtag_/ma rabs mthong ma thag tu yid mi brtan/_/rab tu mi sdom mang du mtshan ma can/_/mi thub pa ni 'jig rten 'di na spyod/_/gser gyis g.yogs pa'i rna cha 'dra/_/lcags kyi dong tse gser gyis g.yogs pa bzhin/_/nang ni zhe sdang 
[\[257b.7\]]phyi ni 'phags pa'i gzugs/_/g.yo dang ldan pa kha cig 'di na spyad/_/de nas bcom ldan 'das kyis mgar ba'i bu tsun da'i sbyin pa de la rjes su yi rang ba 'dis rjes su yi rang bar mdzad do/_/byin na bsod nams rab tu 'phel/_/yang dag sdom las khon mi 'phel/_/
[\[258a\]]
[\[258a.1\]]legs pa can gyis sdig pa spongs/_/nyon mongs zad nas mya ngan 'da'/_/de nas bcom ldan 'das kyis mgar ba'i bu tsun da la chos kyi gtam bstan te/_yang dag par bskul/_yang dag par gzengs bstod/_yang dag par dga' ba bskyed de/_
[\[258a.2\]]rnam grangs du ma'i chos kyis yang dag par bskul/_yang dag par gzengs bstod/_yang dag par dga' ba bskyed de stan las langs te song ngo /_/bzhengs te gshegs so//_//'dul ba phran tshegs kyi gzhi/_bam po lnga bcu gnyis pa/_bar sdom ni/_
[\[258a.3\]]tsa pa la dang tshe yi 'du byed mdzad/_/glang po chen po gzigs par mdzad pa dang /_/ru rta la sogs grong khyer bcu rnams dang /_/g.yos pa mdo sde dag dang sdig pa can/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo grong 
[\[258a.4\]]khyer rtswa can ga la bar 'dong ngo /_/tshe dang ldan pa kun dga' bos btsun pa bka' bzhin 'tshal zhes bcom ldan 'das las mnyan to/_/de nas bcom ldan 'das gyad kyi ljongs rgyu zhing gshegs pa nas/_sdig pa can gyi bar dang /_chu bo dbyig ldan gyi bar du bcom ldan 
[\[258a.5\]]'das shul du zhugs te gshegs pa las shul nas gyu ste tshe dang ldan pa kun dga' bo la bka' stsal pa/_kun dga' bo nga rgyab mi bde ste ngal bsos/_de bzhin gshegs pa'i bla gos bzhi ltab tu ltob la thing shig_/btsun pa bka' bzhin 'tshal zhes tshe dang ldan pa kun dga' 
[\[258a.6\]]bos bcom ldan 'das kyi ltar mnyan te/_rings pa rings par bla gos bzhi ltab tu bltab ste bting nas/_bcom ldan 'das la 'di skad ces gsol to/_/bcom ldan 'das de bzhin gshegs pa'i bla gos bzhi ltab tu bltab ste bting lags na bcom ldan 'das kyis da de'i dus la 
[\[258a.7\]]bab par dgongs su gsol/_de nas bcom ldan 'das kyis na bza' snam sbyar ltab ma mang du mdzad nas phangs su bcug ste/_glo g.yas pas phab nas zhabs kyi steng du zhabs gzhag ste/_snang ba'i 'du shes dang /_dran pa dang /_shes bzhin dang /_bzhengs pa'i 'du 
[\[258b\]]
[\[258b.1\]]shes thugs la mdzad nas gzims so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo song la chu bo ka ku sta nas chu lhung bzed gang long shig_/chu de ngas btung bar bya/_lus la gtor bar yang bya'o/_/btsun pa bka' 
[\[258b.2\]]bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas lhung bzed thogs te chu bo ka ku sta ga la bar song ba dang /_de'i tshe chu bo ka ku sta la shing rta lnga brgya tsam gyi tshad cig gis brgal nas ring po ma lon te/_de dag gis chu bo dkrugs shing glongs te 
[\[258b.3\]]rnyogs pa dang /_de nas tshe dang ldan pa kun dga' bos chu bo ka ku sta las chu lhung bzed gang blangs nas bcom ldan 'das ga la ba der song ste phyin nas bcom ldan 'das la 'di skad ces gsol to/_/btsun pa 'di ltar chu bo ka ku sta la shing rta lnga brgya tsam gyi tshad kyis brgal nas ring 
[\[258b.4\]]por ma lags te/_de dag gis chu bo ka ku sta dkrugs shing glongs te rnyogs par bgyis pas btsun pa bcom ldan 'das chab 'dis zhal tsam bshal zhing zhabs bkrur gsol/_btsun pa 'di nas mi ring ba zhig na chu bo dbyig ldan mchis te/_bcom ldan 'das de la gsol 
[\[258b.5\]]zhing sku la yang gdab par bgyi'o/_/de nas bcom ldan 'das kyis lhung bzed kyi chu des zhabs bsil/_zhal bshal ba dang /_des na bcom ldan 'das bzod cing bde bar gyur nas/_de nas bcom ldan 'das bzhengs te skyil mo krung bcas nas sku drang por bsrang 
[\[258b.6\]]ste dran pa mngon du gzhag nas bzhugs so/_/de nas yang de'i tshe gyad kyi sna chen po la gtogs pa g.yung po lam de nyid du zhugs par gyur pa dang /_gyad kyi sna chen po la gtogs pa g.yung pos bcom ldan 'das mdzes pa/_dad par mdzad pa/_dbang po zhi ba thugs 
[\[258b.7\]]zhi ba pha rol gyi sems 'dul zhing nye bar zhi bar mdzad pa dang ldan pa/_gser gyi mchod sdong ltar dpal 'bar ba de shing drung gzhan zhig gi drung na rten cing bzhugs pa mthong ngo /_/mthong nas kyang bcom ldan 'das ga la ba de logs su song ste phyin nas bcom ldan 'das 
[\[259a\]]
[\[259a.1\]]kyi zhabs gnyis la mgo bos phyag 'tshal te mtha' gcig tu 'dug go/_/mtha' gcig tu 'dug pa dang /_gyad kyi sna chen po la gtogs pa g.yung po la bcom ldan 'das kyis bka' stsal pa/_/g.yung po khyod dge sbyong ngam/_bram ze'i chos 
[\[259a.2\]]kyi gtsang sbra gang la dga'/_btsun pa sgyu rtsal shes kyi bu ring du 'phur gyi chos kyi gtsang sbra la dga'o/_/g.yung po khyod ci'i phyir sgyu rtsal shes kyi bu ring du 'phur gyi chos kyi gtsang sbra la dga'/_btsun pa dus gcig cig na sgyu rtsal shes kyi bu ring du 'phur lam du 
[\[259a.3\]]zhugs pa las lam nas gyu ste/_shing gzhan zhig gi drung du rten cing nyin par gyi spyod pas gnas shing mchis pa dang /_de nas yang de'i tshe lam de nyid du shing rta lnga brgya tsam gyi tshad cig kyang mchis nas ring po ma lags te/_de nas mi gzhan zhig shing rta de'i phyir lus pa 
[\[259a.4\]]sgyu rtsal shes kyi bu ring du 'phur ga la ba der song ste phyin nas sgyu rtsal shes kyi bu ring du 'phur la 'di skad ces smras so/_/ci shing rta lnga brgya tsam gyi tshad cig song ba mthong bar ma gyur tam/_kye skyes bu ma mthong ngo /_/gang shing rta lnga brgya tsam dong ba'i sgra yang thos par ma gyur 
[\[259a.5\]]tam/_kye skyes bu ma thos so/_/ci nyal bar gyur tam/_kye skyes bu nga nyal bar yang ma gyur to/_/ci mi nyal ba'i 'du shes kyis shing rta lnga brgya tsam dong ba'i sgra ma thos par gyur tam/_kye skyes bu ngas mi nyal ba'i 'du shes kyis shing rta lnga brgya tsam dong ba'i sgra yang ma thos par gyur 
[\[259a.6\]]to/_/de nas mi de 'di snyam du bsams te/_ji srid cig nas rab tu byung ba zhi bar gnas pa zhig_/gang 'di ltar mi nyal ba'i 'du shes kyis shing rta lnga brgya tsam gyi tshad dong ba'i sgra yang ma thos so/_/'di ltar chos gos kyang rdul gyi phye mas yog par shes nas mi de ngo mtshar skyes 
[\[259a.7\]]nas/_sgyu rtsal shes kyi bu ring du 'phur la dad cing dad pa'i dbang du byas so/_/btsun pa de lta bas na bdag sgyu rtsal shes kyi bu ring du 'phur gyi gtsang sbra'i chos la dga' ba lags so/_/g.yung po ji snyam du sems/_gang shing rta lnga brgya tsam gyi tshad dong ba'i sgra dang /_gang 
[\[259b\]]
[\[259b.1\]]'brug chems zhes zer ba dang /_thog babs pa 'di gnyis kyi sgra gang rgya che ba yin/_btsun pa ci lags/_shing rta lnga brgya tsam lta zhog gi ci lags shing rta stong dang /_ci lags shing rta brgya stong 'di dag gang bas kyang gang 'brug chems zhes mchi ba dang /_thog babs pa'i 
[\[259b.2\]]sgra rgya che ba lags so/_/g.yung po dus gcig cig na/_yul a du ma ya 'byung po'i khang pa'i khyams na bzhugs te/_nga snga dro na bza' smad g.yogs bgos lhung bzed dang /_chos gos thogs te yul a du man dur bsod snyoms kyi phyir gshegs te/_yul a du 
[\[259b.3\]]man dur bsod snyoms brgyus nas zas kyi bya ba mdzad de/_zas phyi ma'i bsod snyoms spangs nas lhung bzed dang chos gos mkhos su phab ste/_zhabs bkrus nas 'byung po'i khang pa'i khyams su nang du yang dag 'jog la bzhugs so/_/de nas yang de'i tshe yul a du ma 
[\[259b.4\]]ya na 'brug chems zhes zer ba dang /_thog babs pa dang /_glang bzhi dang /_khyim bdag zhing pa spun gnyis shi nas de nas yul a du ma yar skye bo mang pos sgra chen po dang /_sgra mang po sgrogs par gyur to/_/nga yang dgongs ka nang du yang dag 'jog las bzhengs te 
[\[259b.5\]]'byung po'i khang pa'i khyams nas byung ste/_'byung po'i khang pa'i grib ma bla gab med par 'chag sa na 'chag pa dang /_de nas mi gzhan zhig skye bo mang po de dag gi drung nas nga ga la bar 'ongs te phyin nas nga'i zhabs gnyis la mgo bos phyag 'tshal te nga 'chag pa'i rjes su 
[\[259b.6\]]'chag go/_/ngas de la 'di skad ces kye skyes bu yul a du ma ya na skye bo mang po'i sgra chen po dang /_sgra mang po sgrogs pa 'di ci zhig yin zhes bka' stsal pa dang /_des smras pa/_btsun pa 'di ltar yul a du ma yar 'brug chems zhes mchi ba dang /_thog babs par 
[\[259b.7\]]gyur te/_glang bzhi dang /_khyim bdag zhing pa spun gnyis gum ste/_des na 'di ltar yul a du ma ya'i skye bo mang po dag sgra chen po dang /_sgra mang po dag sgrogs par gyur to/_/des 'di skad ces bcom ldan 'das ci lags/_'brug chems zhes mchi ba dang /_
[\[260a\]]
[\[260a.1\]]thog babs pa ma gsan tam zhes smra'o/_/de la ngas 'di skad ces kye skyes bu ngas ma thos so zhes bka' stsal pa dang /_des 'di skad ces ci lags/_bcom ldan 'das gzims par gyur tam zhes smra'o/_/de la ngas 'di skad ces kye skyes bu 
[\[260a.2\]]nyal bar ma gyur to zhes bka' stsal pa dang /_des 'di skad ces ci lags/_bcom ldan 'das ma gzims pa'i 'du shes kyis 'brug chems zhes mchi ba dang /_thog babs pa ma gsan par gyur tam zhes smra'o/_/de la 'di skad ces kye skyes bu nga ni mi nyal ba'i 'du shes 
[\[260a.3\]]kyis 'brug chems zhes zer ba dang /_thog babs pa ma thos so zhes bka' stsal pa dang /_de nas mi des 'di snyam du ji srid cig nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas zhi bar bzhugs nas/_gang gi phyir bcom 
[\[260a.4\]]ldan 'das ma gzims pa'i 'du shes kyis 'brug chems zhes zer ba dang /_thog babs pa'i sgra ma gsan par gyur pa ni ngo mtshar che'o zhes bsams nas skyes bu de nga la dad par gyur cing dad pa'i dbang du byas te/_'di skad ces btsun pa bcom ldan 'das la su zhig mngon 
[\[260a.5\]]par mi dad lags/_bdag ni 'di ltar btsun pa bcom ldan 'das la rgya cher mngon par dad lags so zhes smras so/_/de nas gyad kyi sna chen po la gtogs pa g.yung pos g.yog la 'di skad ces smras so/_/kye skyes bu ras bcos bu sar pa gser gyi kha dog ltar ser 
[\[260a.6\]]ba zung gcig nga la byin cig dang /_de ngas bcom ldan 'das la dbul bar bya'o zhes smras nas skyes bu des kyang gyad kyi sna chen po la gtogs pa g.yung po la ras bcos bu sar pa gser gyi mdog ltar ser ba zung gcig byin no/_/de nas gyad kyi sna chen po la gtogs 
[\[260a.7\]]pa g.yung pos ras bcos bu sar pa gser gyi mdog ltar ser ba zung gcig khyer nas bcom ldan 'das la 'di skad ces gsol to/_/bcom ldan 'das ras bcos bu sar pa gser gyi mdog ltar ser ba zung gcig po 'di bdag cag gi yid du mchi ba dga' ba bcang bar 
[\[260b\]]
[\[260b.1\]]'os pa de thugs brtse bar dgongs te/_bcom ldan 'das kyis bzhes su gsol/_bcom ldan 'das kyis gyad kyi sna chen po la gtogs pa g.yung po la thugs brtse bar dgongs nas ras bcos bu sar pa gser gyi mdog ltar ser ba zung gcig bzhes pa dang /_de nas 
[\[260b.2\]]gyad kyi sna chen po la gtogs pa g.yung pos bcom ldan 'das la 'di skad ces bdag gis gzhan yang btsun pa bcom ldan 'das dang dge slong gi dge 'dun la rim gro bgyi'o zhes gsol pa dang /_bcom ldan 'das kyis g.yung po dge bar smras so zhes bka' stsal to/_/
[\[260b.3\]]de nas gyad kyi sna chen po la gtogs pa g.yung po bcom ldan 'das kyis gsungs pa la mngon par dga' ste rjes su yi rangs nas bcom ldan 'das kyi zhabs gnyis la mgo bos phyag 'tshal te bcom ldan 'das kyi spyan snga nas song ngo /_/de nas bcom ldan 'das kyis gyad kyi 
[\[260b.4\]]sna chen po la gtogs pa g.yung po song nas ring po ma lon par mkhyen nas tshe dang ldan pa kun dga' bo la 'di skad ces bka' stsal to/_/kun dga' bo ras bcos bu sar pa gser gyi mdog ltar ser ba zung gcig kha tshar gris chod la nga la byin cig ngas bgo bar bya'o/_/
[\[260b.5\]]tshe dang ldan pa kun dga' bos ras bcos bu sar pa gser gyi mdog ltar ser ba kha tshar dra gris bcad nas bcom ldan 'das la phul ba dang /_de bcom ldan 'das kyis gsol to/_/bcom ldan 'das kyi sku'i kha dog gsal ba mnyam par snang bar gyur to/_/de nas 
[\[260b.6\]]tshe dang ldan pa kun dga' bos bcom ldan 'das la 'di skad ces gsol to/_/btsun pa bdag gis dgung lo nyi shu lhag gcig gi bar du bcom ldan 'das kyi zhabs 'bring na mchis na bcom ldan 'das kyi sku'i kha dog gsal ba 'di lta bu byung ba bdag gis mngon par ma 'tshal 
[\[260b.7\]]na/_btsun pa rgyu gang rkyen gang gis 'di lta bu'i sku kha dog gsal ba byung bar gyur/_kun dga' bo sku'i kha dog gsal ba 'di lta bu byung ba 'di ni rgyu gnyis dang rkyen gnyis te/_gnyis gang zhe na/_gang gi nub mo byang chub sems dpa' bla na med pa yang dag par rdzogs pa'i byang 
[\[261a\]]
[\[261a.1\]]chub tu mngon par rdzogs par sangs rgyas pa dang /_gang gi nub mo de bzhin gshegs pa phung po lhag ma med pa'i mya ngan las 'das pa'i dbyings su yongs su mya ngan las 'da' ba yin te/_'di ni sku'i kha dog gsal ba 'di lta bu 'byung ba'i rgyu gnyis pa dang 
[\[261a.2\]]rkyen gnyis pa yin no/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo chu bo dbyig ldan ga la bar dong ngo /_/bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan to/_/de nas bcom 
[\[261a.3\]]ldan 'das chu bo dbyig ldan ga la bar gshegs te byon nas chu bo dbyig ldan gyi 'gram mtha' gcig tu na bza' chos gos bzhag ste bzhugs nas chu bo dbyig ldan gyi nang du bzhugs te sku khrus legs par mdzad nas chu bo dbyig ldan brgal te/_na bza' chos gos gcig 
[\[261a.4\]]pu dang sku skems shing bzhugs so/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo mgar ba'i bu tsun da 'gyod pa skyes te/_gang gi phyir ston pa'i bsod snyoms phyi ma gsol bas phung po lhag ma med pa'i mya ngan las 'das pa'i 
[\[261a.5\]]dbyings su gshegs te/_skul byed de ni ma rnyed pa'o/_/rnyed pa ma yin pa'o nyes pa rnyed pa'o/_/bde ba rnyed pa ma yin pa'o zhes gzhan dag gis 'gyod pa bskyed kyis/_kun dga' bo mgar ba'i bu skul byed 'gyod pa skyes pa la gnas gnyis kyis 'gyod pa bsal bar bya ste/_
[\[261a.6\]]tsun da bdag gis bcom ldan 'das las mngon sum thos te/_mngon sum du bzung ba ni bsod snyoms kyi rnam par smin pa mnyam pa dang /_mi mnyam pa rnam pa gnyis yod de/_gang du bsod snyoms gsol nas byang chub sems dpa' bla na med pa yang dag par rdzogs 
[\[261a.7\]]pa'i byang chub tu mngon par 'tshang rgya ba dang /_gang du bsod snyoms gsol nas de bzhin gshegs pa phung po lhag ma med pa'i mya ngan las 'das pa'i dbyings su gshegs pa ste/_'di ni bsod snyoms kyi rnam par smin pa mnyam pa dang /_mi mnyam pa gnyis yod pa yin no/_/
[\[261b\]]
[\[261b.1\]]kun dga' bo de lta bas na 'di ni mgar ba'i bu skul byed kyis las byas shing bsags pa yin te/_tsher 'gyur ba dang /_kha dog tu 'gyur ba dang /_stobs su 'gyur ba dang /_longs spyod du 'gyur ba dang /_bde 'gror 'gyur ba dang /_phyug po 'khor dang bcas par 'gyur ba'i 
[\[261b.2\]]las byas shing bsags pa yin no//_//bar sdom ni/_tshe dang kha dog stobs dag dang /_/longs spyod bde 'gro phyug po rnams/_/de nas tshe dang ldan pa kun dga' bos bcom ldan 'das la 'di skad ces gsol to/_/tshe dang ldan pa 'dun pa 'di ni gtum po gzu lums can/_
[\[261b.3\]]brlang ba/_gshe ba/_khro ba/_bdag cag dge slong rnams la kun du gshe ba lags na/_bcom ldan 'das 'das pa'i 'og tu 'di ji ltar bsgrub par bgyi/_kun dga' bo dge slong 'dun pa 'dir 'das pa'i 'og tu tshangs pa'i chad pas bsdigs par bya'o/_/tshangs pa'i chad pas 
[\[261b.4\]]bsdigs nas kyang skyo bar bya'o/_/de ltar kun du skyo ba skyes nas kyang ka t+ya ya na la lung nod du gzhug par bya'o/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo grong khyer rtswa can ga la bar 'dong ngo /_/bka' bzhin 'tshal 
[\[261b.5\]]zhes tshe dang ldan pa kun dga' bos bcom ldan 'das kyi ltar mnyan to/_/de nas bcom ldan 'das gyad kyi ljongs rgyu zhing gshegs pa na grong khyer rtswa can gyi bar dang /_chu bo dbyig ldan gyi bar du shul du zhugs te gshegs pa las shul las gyu ste tshe dang ldan pa kun dga' bo la bka' 
[\[261b.6\]]stsal pa/_kun dga' bo nga rgyab mi bde ste ngal bsos/_de bzhin gshegs pa'i bla gos bzhi ltab tu ltob la thing shig_/btsun pa bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas rings pa rings par bla gos bzhi ltab tu bltab ste/_bcom 
[\[261b.7\]]ldan 'das la 'di skad ces gsol to/_/btsun pa de bzhin gshegs pa'i bla gos bzhi ltab tu bltab ste bting lags na/_bcom ldan 'das kyis da de'i dus la bab par dgongs su gsol/_de nas bcom ldan 'das kyis na bza' snam sbyar ltab ma mang du mdzad de 'phangs su 
[\[262a\]]
[\[262a.1\]]bcug nas glo g.yas pa phab ste zhabs kyi steng du zhabs bzhag nas/_snang ba'i 'du shes dang /_dran pa dang /_shes bzhin dang /_bzhengs pa'i 'du shes thugs la mdzad nas gzims so/_/de nas bcom ldan 'das kyis tshe dang ldan pa kun dga' bo la 'di 
[\[262a.2\]]skad ces bka' stsal to/_/kun dga' bo byang chub kyi yan lag smros shig_/bcom ldan 'das nyid kyis dran pa byang chub kyi yan lag mngon par mkhyen cing yang dag par thugs su chud de gsungs pa/_dben pa la gnas pa/_'dod chags dang bral ba la gnas pa/_'gog pa la gnas 
[\[262a.3\]]pa rnam par spong bas yongs su bsgyur ba chos rab tu rnam par 'byed pa dang /_brtson 'grus dang /_dga' ba dang /_shin tu sbyangs pa dang /_ting nge 'dzin dang /_btang snyoms byang chub kyi yan lag rnams te/_btsun pa bcom ldan 'das nyid kyis mngon par mkhyen cing yang dag 
[\[262a.4\]]par thugs su chud de gsungs pa/_dben pa la gnas pa/_'dod chags dang bral ba la gnas pa/_'gog pa la gnas pa/_rnam par spong bas yongs su bsgyur ba lags so/_/kun dga' bo brtson 'grus smras sam/_bcom ldan 'das brtson 'grus smras lags so/_/kun 
[\[262a.5\]]dga' bo brtson 'grus bsten cing bsgoms te lan grangs mang du byas na bla na med pa yang dag par rdzogs pa'i byang chub tu 'gyur ro zhes gsungs nas bcom ldan 'das bzhengs te skyil mo krung bcas nas sku drang por bsrangs te dran pa mngon du bzhag nas bzhugs so/_/de nas dge slong gzhan 
[\[262a.6\]]zhig gis tshigs su bcad de smras pa/_ston pas chos ni mang rab gsan slad du/_/bdag nyid bsnyung bar gyur kyang gsol btab nas/_/dge slong rang nyid kyis ni chos smras pa/_/byang chub yan lag de yis ston par gyur/_/mkhas shing blo dang ldan pa rtogs pa ste/_/gnas 
[\[262a.7\]]brtan kun dga' bo yis legs smras pa/_/thub pa'i gsung ni rab tu dkar ba las/_/chos de de dag kho na 'thob par 'gyur/_/yang dag dran dang rnam par 'byed pa dang /_/brtson 'grus dga' ba shin tu sbyangs pa'i lus/_/sems dang ting nge 'dzin dang btang snyoms dang /_/
[\[262b\]]
[\[262b.1\]]dpa' bo 'di dag byang chub yan lag lags/_/byang chub yan lag rnams kyi gtam gsan cing /_/byang chub yan lag ro ni rnam mkhyen pas/_/bcom ldan thugs ni shin tu mi bde ba'i/_/snyun tshabs chen po dag las bzhengs par gyur/_/de lta bas na chos rje de yis 
[\[262b.2\]]kyang /_/rin po che yi chos 'di 'chad pa la/_/chos ni gsan par bzhed gyur gzhan dag lta/_/ci phyir des ni 'di la mnyan mi bya/_/dge slong gang zhig shes rab mchog yin par/_/shes rab stobs bcu ldan pas bstan pa ste/_/nye rgyal de yang na bar gyur mod kyi/_/dam 
[\[262b.3\]]chos mnyan pa'i don du 'gro bar byed/_/mdo sde 'dzin dang 'dul 'dzin ma mo 'dzin/_/mkhas pa chos lugs mkhyen pa de dag kyang /_/chos rnams nyan par byed na gzhan dag lta/_/ci phyir des ni 'di la mnyan mi bya/_/thos nas ji ltar chos kyi bka' la ni/_/sems 
[\[262b.4\]]kyis rtogs shing nye bar bzhag gyur na/_/zang zing med pa'i sangs rgyas gsung 'di ni/_/dga' bas de bzhin nyid ni 'thob par 'gyur/_/dga' ba'i yid kyis shin tu sbyangs pa'i lus/_/bde ba dag kyang de bzhin skye bar 'gyur/_/bde bar gyur pa'i sems ni rtse 
[\[262b.5\]]gcig ste/_/de yi log tu ting 'dzin reg par 'gyur/_/mnyam par gyur pa'i sems ni 'di dag tu/_/'du byed rnams la skyabs su mi byed cing /_/skyo bar gyur pas 'dod chags rnams bral te/_/sems ni rnam par grol ba dag tu 'gyur/_/srid par 'gro ba 
[\[262b.6\]]dag la skyo gyur te/_/lha dang mi rnams la yang mi chags pa/_/ji ltar me ni bud shing med gyur bzhin/_/dgra bcom gyur nas yongs su mya ngan 'das/_/chos thos pa yi phan yon mang bar ni/_/rgyal ba rnams kyis de dag kun du bshad/_/de lta bas na ston pa'i gsung 
[\[262b.7\]]'di la/_/nan tan 'bad de rab tu mnyan par bya/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo grong khyer rtswa can ga la bar 'dong ngo /_/btsun pa bka' bzhin 'tshal zhes tshe dang ldan pa kun dga' bos bcom ldan 'das 
[\[263a\]]
[\[263a.1\]]kyi ltar mnyan to/_/de nas bcom ldan 'das gyad kyi ljongs rgyu zhing gshegs te grong khyer rtswa can du byon nas gyad kyi yul dang nye ba shing sA la zung gi tshal na bzhugs so/_/de nas bcom ldan 'das de nyid du yongs su mya ngan las 'da' ba de'i tshe tshe dang ldan pa 
[\[263a.2\]]kun dga' bo la kun dga' bo shing sA la zung gnyis kyi bar du de bzhin gshegs pa'i khri chos la phangs byang phyogs su ston cig_/de bzhin gshegs pa ni deng gi mtshan mo'i gung thun 'di la phung po lhag ma med pa'i mya ngan las 'das pa'i dbyings su yongs su mya ngan las 'da' bar 
[\[263a.3\]]'gyur ro zhes bka' stsal pa dang /_btsun pa bka' bzhin 'tshal zhes tshe dang ldan pa kun dga' bos bcom ldan 'das kyi ltar mnyan nas shing sA la zung gi bar du khri bcas nas phangs byang phyogs su bstan te/_bcom ldan 'das ga la bar song ste phyin nas bcom ldan 'das kyi 
[\[263a.4\]]zhabs gnyis la mgo bos phyag 'tshal te phyogs gcig tu 'dug go/_/phyogs gcig tu 'dug nas tshe dang ldan pa kun dga' bos bcom ldan 'das la bcom ldan 'das shing sA la zung gi bar du de bzhin gshegs pa'i khri bcas te phangs byang phyogs su bstan to zhes gsol 
[\[263a.5\]]pa dang /_/de nas bcom ldan 'das khri ga la bar gshegs te byon nas glo g.yas pas phab ste zhabs kyi steng du zhabs bzhag nas gzims te/_snang ba'i 'du shes dang /_dran pa dang /_shes bzhin dang /_mya ngan las 'da' ba'i 'du shes thugs la mdzad do/_/de nas yang 
[\[263a.6\]]de'i tshe tshe dang ldan pa kun dga' bo bcom ldan 'das kyi snam logs su 'dug nas khri la 'jus te ngu zhing mchi ma byung nas 'di skad ces smra'o/_/bcom ldan 'das shin tu myur bar yongs su mya ngan las 'das so/_/bde bar gshegs pa shin tu myur bar yongs su mya ngan las 'das 
[\[263a.7\]]so/_/shin tu myur bar 'jig rten gyi mig ldongs te/_dge slong dag sngon ni phyogs de dang de dag dang /_ljongs de dang de dag nas bcom ldan 'das ga la ba der 'ongs te/_'ongs pa de dag la bcom ldan 'das kyis thog mar dge ba/_bar du dge ba/_tha mar dge ba/_don bzang 
[\[263b\]]
[\[263b.1\]]po/_tshig 'bru bzang po/_ma 'dres pa/_yongs su rdzogs pa/_yongs su dag pa/_yongs su byang ba/_tshangs par spyad pa rab tu ston te/_gang gi phyir dus dus su zab pa zab mo'i chos kyi gtam yang thos shing rnyed pa na de dag gis kyang da bcom ldan 'das yongs su 
[\[263b.2\]]mya ngan las 'das par thos te/_thos nas kyang 'ong bar mi 'gyur zhing 'di ltar chos kyi longs spyod chen po 'ba' zhig po 'di 'jig rten du nub par gyur te/_de nas bcom ldan 'das kyis dge slong rnams la bka' stsal pa/_dge slong dag kun dga' bo gang na 'dug_/bcom 
[\[263b.3\]]ldan 'das tshe dang ldan pa kun dga' bo ni bcom ldan 'das kyi snam logs 'di na mchis te khri la 'jus nas ngu zhing mchi ma byung nas 'di skad ces mchi'o/_/bcom ldan 'das ni shin tu myur bar yongs su mya ngan las 'das so/_/bde bar gshegs pa ni shin tu myur bar yongs 
[\[263b.4\]]su mya ngan las 'das so/_/shin tu myur bar 'jig rten gyi mig ldongs te/_dge slong dag sngon ni zhes bya ba nas/_'di ltar chos kyi longs spyod chen po 'jig rten du nub bo zhes bya ba'i bar snga ma bzhin no/_/de nas bcom ldan 'das kyis tshe dang ldan pa kun dga' bo 
[\[263b.5\]]la bka' stsal pa/_kun dga' bo khyod mya ngan dang /_mi bzod pa dang /_smre sngags 'don par ma byed cig_/de ci'i phyir zhe na/_kun dga' bo khyod kyis de bzhin gshegs pa'i nye gnas byas pa ni byams pa'i lus kyi las kyis phan pa dang /_bde ba dang /_gnyis su med pa dang /_
[\[263b.6\]]tshad med par byas pa dang /_byams pa'i ngag gi las dang /_byams pa'i yid kyi las kyis phan pa dang /_bde ba dang /_gnyis su med pa dang /_tshad med par byas so/_/kun dga' bo gang dag 'das pa'i dus na de bzhin gshegs pa dgra bcom pa yang dag par rdzogs pa'i 
[\[263b.7\]]sangs rgyas de dag kyang sangs rgyas bcom ldan 'das rnams kyi nye gnas kyis tshul 'di 'dra bar byas par gyur te/_dper na da ltar khyod kyis nga la bya ba bzhin du byas par gyur te/_ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas de dag 
[\[264a\]]
[\[264a.1\]]kyang sangs rgyas bcom ldan 'das rnams kyi nye gnas kyis tshul 'di 'dra bar byed par 'gyur te/_dper na da ltar khyod kyis nga la bya ba bzhin no/_/kun dga' bo de ltar na khyod mya ngan ma byed cig_/mi bzod par ma byed cig_/smre sngags ma 'don cig_/
[\[264a.2\]]gang skye ba dang /_'byung ba dang /_byas pa dang /_'dus byas pa dang /_rten cing 'brel bar 'byung ba 'jig pa'i chos can de dag ni 'di ltar mi 'jig pa 'thob par ga la 'gyur te/_'di ni gnas med de/_rig par mi nus so/_/kun dga' bo sngon yang ngas bshad de/_mdza' bo 
[\[264a.3\]]dang /_sdug pa dang /_dga' ba dang /_yid du 'ong ba de dag thams cad ni 'bral ba dang /_'gyes pa dang /_'jig pa dang /_med par 'gyur ro/_/de nas bcom ldan 'das kyis tshe dang ldan pa kun dga' bo yang dag par dga' bar bya bar bzhed nas dge slong rnams la bka' stsal pa/_
[\[264a.4\]]dge slong dag 'khor los sgyur ba'i rgyal po la ngo mtshar rmad du byung ba'i chos bzhi yod de/_bzhi gang zhe na/_gal te rgyal rigs kyi 'khor 'khor los sgyur ba'i rgyal po blta ba'i phyir 'ongs pa mthong bas yid dga' bar 'gyur ro/_/gal te nye bar 'ongs pa rnams la chos bshad na chos thos 
[\[264a.5\]]pas yid dga' bar 'gyur ro/_/gal te bram ze'i 'khor dang /_khyim bdag gi 'khor dang /_dge sbyong gi 'khor 'khor los sgyur ba'i rgyal po blta ba'i phyir 'ongs pa de mthong bas yid dga' bar 'gyur ro/_/gal te nye bar 'ongs pa rnams la chos bshad na chos thos pas 
[\[264a.6\]]yid dga' bar 'gyur ro/_/dge slong dag de bzhin du dge slong kun dga' bo la yang ngo mtshar rmad du byung ba'i chos bzhi yod de/_bzhi gang zhe na/_gal te dge slong gi 'khor dge slong kun dga' bo blta ba'i phyir 'ongs pa mthong bas yid dga' bar 'gyur ro/_/gal te 'ongs 
[\[264a.7\]]pa rnams la chos bshad na chos thos pas yid dga' bar 'gyur ro/_gal te dge slong ma'i 'khor dang /_dge bsnyen gyi 'khor dang /_dge bsnyen ma'i 'khor dge slong kun dga' bo blta ba'i phyir 'ongs pa mthong bas yid dga' bar 'gyur ro/_/gal te 'ongs pa rnams la 
[\[264b\]]
[\[264b.1\]]chos bshad na chos thos pas yid dga' bar 'gyur ro/_/dge slong dag gzhan yang dge slong kun dga' bo la ngo mtshar rmad du byung ba'i chos bzhi yod de/_bzhi gang zhe na/_gal te dge slong kun dga' bo dge slong gi 'khor rnams la chos ston na gus par byas te ston gyi ma gus pas 
[\[264b.2\]]ma yin no/_/de nas dge slong gi 'khor rnams 'di snyam du sems te/_kye ma tshe dang ldan pa kun dga' bo mi smra bar mi 'dug cing chos kho na 'chad kyang ci ma rung snyam nas dge slong gi 'khor rnams dge slong kun dga' bo la chos nyan pas mi ngoms mod kyi/_'on kyang dge slong kun dga' 
[\[264b.3\]]bo cang mi smra'o/_/gal te dge slong ma'i 'khor rnams dang /_dge bsnyen gyi 'khor dang /_dge bsnyen ma'i 'khor rnams la dge slong kun dga' bo chos ston na gus par byas te ston gyi ma gus pas ni ma yin no/_/de nas dge bsnyen gyi 'khor la sogs pa 'di snyam du sems te/_
[\[264b.4\]]kye ma tshe dang ldan pa kun dga' bo ma smre bar mi 'dug cing chos kho na 'chad kyang ci ma rung snyam nas dge bsnyen gyi 'khor la sogs pa dge slong kun dga' bo la chos nyan pas mi ngoms mod kyi/_'on kyang dge slong kun dga' bo ni cang mi smra bar 'dug go/_/de nas tshe dang ldan pa 
[\[264b.5\]]kun dga' bo bcom ldan 'das kyis yang dag par dga' bar mdzad nas bcom ldan 'das la 'di skad ces gsol to/_/btsun pa ci'i slad du 'jig rten tha dad pa grong khyer chen po drug po gang dag mnyan yod dang /_gnas bcas dang /_tsam pa dang /_bA rA Na sI dang /_
[\[264b.6\]]yangs pa can dang /_rgyal po'i khab la sogs pa grong khyer chen po drug po 'di lta bu spangs nas gang grong khyer ngan pa dang /_dgon dung dang /_mkhar ngan pa dang /_grong khyer gyi yal ga dang /_grong khyer gyi tho shul tsam 'dir mya ngan las 'da' bar dgongs/_kun dga' 
[\[264b.7\]]bo khyod grong khyer rtswa can 'di la grong khyer ngan pa zhe'am/_dgon dung zhe'am/_mkhar ngan pa zhe'am/_grong gi yan lag ce'am/_grong khyer gyi tho shul tsam zhes ma smra shig_/de ci'i phyir zhe na/_kun dga' bo sngon byung ba grong khyer rtswa can 'di rgyal po ku sha can zhes bya ba'i 
[\[265a\]]
[\[265a.1\]]pho brang du gyur te/_'byor pa dang /_rgyas pa dang /_bde ba dang /_lo legs pa dang /_skye bo dang /_mi mang pos gang ba/_chur dpag tshad bcu gnyis/_rgyar dpag tshad bdun par gyur to/_/kun dga' bo rgyal po ku sha can gyi ra ba rnam pa bzhi po 
[\[265a.2\]]gser las byas pa dang /_dngul las byas pa dang /_bai DUr+ya las byas pa dang /_shel las byas pa ste/_ra ba bdun gyis kun du bskor bar gyur to/_/kun dga' bo rgyal po rtswa can gyi pho brang gi sgo rnam pa bzhi po gser las byas pa dang /_dngul las byas pa dang /_bai DUr+ya 
[\[265a.3\]]las byas pa dang /_shel las byas par gyur to/_/kun dga' bo de dag gi rtsang rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa ste/_'phang du ni skyes bu bdun srid tsam la skyes bu phyed dang bzhi'i srid tsam ni 
[\[265a.4\]]zabs su brkos nas khye'u gsum gyis btsugs par gyur to/_/kun dga' bo rgyal po ku sha can gyi pho brang gi 'obs rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha gu'i 'obs rnam pa bdun gyis 
[\[265a.5\]]kun du bskor to/_/kun dga' bo rgyal po ku sha can gyi pho brang ta la bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa'i ta la'i phreng bdun gyis kun du bskor bar gyur te/_kun dga' bo gser gyi ta la la ni 
[\[265a.6\]]dngul las byas pa'i lo ma dang /_me tog dang /_'bras bu dag byas par gyur to/_/kun dga' bo dngul gyi ta la la ni gser dang /_bai DUr+ya dang /_shel gyi'o/_/kun dga' bo shel gyi ta la la ni bai DUr+ya las byas pa'i lo ma dang /_me tog dang /_'bras bu dag byas 
[\[265a.7\]]par gyur to/_/kun dga' bo ta la de rnams rlung gis bskyod pa na 'di lta bu'i sgra yid du 'ong ba 'byung ste/_dper na skyes bu mkhas pas yan lag lnga dang ldan pa'i sil snyan yang dag par bsgrags pa bzhin no/_/kun dga' bo ta la de dag gi bar du rdzing bzang po 
[\[265b\]]
[\[265b.1\]]bcas par gyur te/_rdzing de dag kyang rnam pa bzhi po gser dang /_dngul dang /_bai DUr+ya dang /_shel gyi pha gus byas par gyur to/_/kun dga' bo rdzing bu bzang po de dag gi them skas rnam pa bzhi po gser las byas pa dang /_dngul las byas pa dang /_bai DUr+ya 
[\[265b.2\]]las byas pa dang /_shel las byas par gyur to/_/rdzing bu de dag gi kha khyer yang rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa'i kha khyer gyis kun du bskor bar gyur to/_/kun dga' bo 
[\[265b.3\]]gser las byas pa'i kha khyer gyi gzungs gzer dang /_gdung bu dang /_rten ma ni dngul las byas par gyur to/_/dngul las byas pa'i ni gser las byas so/_/bai DUr+ya las byas pa'i ni shel las byas so/_/shel las byas pa'i ni gzungs gzer dang /_
[\[265b.4\]]gdung bu dang /_rten ma bai DUr+ya las byas par gyur to/_/kun dga' bo rdzing bzang po de dag gi nang na me tog chu las skye ba rnam pa sna tshogs 'di lta ste/_ut+pa la dang /_pad ma dang /_ku mu da dang /_pad ma dkar po dang /_dri mchog dang /_dri ngad 'jam dang /_dus tshigs 
[\[265b.5\]]thams cad pa dang /_dus thams cad pa'i me tog gi phreng ba'i rgyu skye bo thams cad la dgag pa med pa bskyed do/_/kun dga' bo rdzing bzang po de dag gi 'gram gnyis na me tog skam la skye ba rnam pa sna tshogs 'di lta ste/_a ti mug ta ka dang /_tsam pa ka dang /_skya snar dang /_pa ri sha 
[\[265b.6\]]ka dang /_ma li ka dang /_na ba ma li ka dang /_yid du 'ong ba dang /_yu ti ka dang /_d+ha nuska ri dang /_dus tshigs thams cad pa dang /_dus thams cad pa'i me tog gi phreng ba'i rgyu skye bo thams cad la dgag pa med pa bskyed par gyur to/_/kun dga' bo rgyal po legs mthong 
[\[265b.7\]]chen pos kyang ta la bzang po de dag gi bar bar du na chung rgyan thams cad kyis brgyan pa bzhag ste/_gang dag zas 'dod pa la ni zas sbyin par byed/_skom 'dod pa la ni skom/_gos 'dod pa la ni gos/_phreng ba dang /_dri dang /_byug pa 'dod pa la ni phreng ba dang /_dri dang /_
[\[266a\]]
[\[266a.1\]]byug pa sbyin par byed do/_/kun dga' bo rgyal po ku sha can gyi pho brang na gang dag ra ro ba dang /_g.yon can dang /_chang 'tshong rnams rtse ba dang /_dga' ba dang /_dga' mgur spyod par 'dod pa de dag ta la de dag gi bar bar du shin tu rtse zhing /_dga' ba 
[\[266a.2\]]dang /_dga' mgur spyod par gyur to/_/kun dga' bo rgyal po rtswa can gyi pho brang na ta la de dag las sgra yid du 'ong ba 'di lta ste/_glang po che'i sgra dang /_rta'i sgra dang /_shing rta'i sgra dang /_dpung bu chung gi sgra dang /_dung gi sgra dang /_rnga bo che'i sgra dang /_tshogs pa'i sgra dang /_rnga 
[\[266a.3\]]pa Ta ha'i sgra dang /_rol mo'i sgra dang /_glu'i sgra dang /_gling bu'i sgra dang /_sbyin pa ni byin/_bsod nams ni byas/_za gcig pa ni smyung ba byas te tshul khrims yang dag par blangs pa'i sgra ste sgra bcu gnyis dang ldan par gyur to/_/kun dga' bo rgyal po rtswa can gyi pho brang na 'khor 
[\[266a.4\]]los sgyur ba'i rgyal po legs mthong chen po zhes bya ba rin po che sna bdun dang mi rnams kyi 'byor pa bzhi dang ldan te/_rin po che sna bdun gang dang ldan zhe na/_'di lta ste/_'khor lo rin po che dang /_glang po rin po che dang /_rta rin po che dang /_nor bu rin po che dang /_bud med 
[\[266a.5\]]rin po che dang /_khyim bdag rin po che dang /_bdun pa ni blon po rin po che'o/_/kun dga' bo rgyal po legs mthong chen po mi rnams kyi 'byor pa bzhi gang dang ldan zhe na/_tshe ring zhing yun ring du gnas pa yin te/_gzhon nu rtsed mo rtse ba la lo brgyad khri bzhi stong lon no/_/
[\[266a.6\]]rgyal tshab byed pa la lo brgyad khri bzhi stong lon no/_/rgyal po chen po byed pa la lo brgyad khri bzhi stong lon no/_/rgyal po'i drang srong gi tshangs par spyod pa la lo brgyad khri bzhi stong lon no/_/kun dga' bo rgyal po legs mthong chen po tshe ring zhing yun ring du gnas pa yin te/_des 
[\[266a.7\]]lo brgyad khri bzhi stong ni gzhon nu dga' bas rtsed mo rtses/_lo brgyad khri bzhi stong ni rgyal tshab byas/_lo brgyad khri bzhi stong ni rgyal po chen po byas/_lo brgyad khri bzhi stong ni rgyal po'i drang srong gi tshangs par spyod pa byas pa gang yin pa 'di ni kun dga' bo rgyal po legs mthong chen 
[\[266b\]]
[\[266b.1\]]po'i 'byor pa zhes bya'o/_/kun dga' bo gzhan yang rgyal po legs mthong chen po ni gzugs bzang ba/_mdzes pa/_blta na sdug pa/_mi'i kha dog las ni 'das/_lha'i kha dog ni ma thob ste/_kun dga' bo rgyal po legs mthong chen po'i gzugs bzang ba/_mdzes pa/_
[\[266b.2\]]blta na sdug pa/_mi'i kha dog las ni 'das/_lha'i kha dog ni ma thob pa yin te/_kun dga' bo 'di ni rgyal po legs mthong chen po'i 'byor pa zhes bya'o/_/kun dga' bo gzhan yang rgyal po legs mthong chen po gnod pa chung zhing nad med pa'i rang bzhin yin te/_pho ba ha 
[\[266b.3\]]cang bsil ba ma yin zhing /_ha cang dro ba ma yin pa/_drod snyoms pa dang /_dus kun du bde ba dang /_gnod pa med pa dang ldan pas zos pa dang /_'thungs pa dang /_'chos pa dang /_myangs pa rnams legs par bde bar 'ju bar gyur te/_kun dga' bo rgyal po legs 
[\[266b.4\]]mthong chen po gnod pa nyung zhing nad med pa'i rang bzhin can/_pho ba ha cang bsil ba ma yin zhing /_ha cang dro ba ma yin pa/_drod snyoms pa dang /_dus kun du bde ba dang /_gnod pa med pa dang ldan pas zos pa dang /_'thungs pa dang /_'chos pa dang /_myangs pa rnams legs 
[\[266b.5\]]par bde bar 'ju bar 'gyur ba gang yin pa 'di ni kun dga' bo rgyal po legs mthong chen po'i 'byor pa zhes bya'o/_/kun dga' bo gzhan yang rgyal po legs mthong chen po ni grong mi dang yul mi rnams la snying du sdug cing yid du 'ong bar gyur pa yin te/_dper na bu 
[\[266b.6\]]rnams la pha bzhin no/_/rgyal po legs mthong chen po ni grong mi dang yul mi rnams kyi snying du sdug cing yid du 'ong bar gyur pa dper na pha la bu rnams bzhin te/_kun dga' bo dus gcig cig na rgyal po legs mthong chen po skyed mos tshal gyi gnas su 'gro ba na kha lo 
[\[266b.7\]]sgyur ba la smras pa/_kha lo sgyur ba shing rta rim gyis dal bu dal bus sgyur cig ngas grong mi dang yul mi rnams la yun ring du blta bar bya'o/_/grong mi dang yul mi rnams kyis kyang kha lo sgyur ba la smras pa/_kha lo sgyur ba shing rta rim gyis dal bu dal bus sgyur cig_/nged kyang lha 
[\[267a\]]
[\[267a.1\]]la yun ring du blta bar bya'o/_/kun dga' bo gang gi tshe rgyal po legs mthong chen po grong mi dang yul mi rnams la snying du sdug cing yid du 'ong bar gyur pa ni dper na bu rnams la pha bzhin no/_/rgyal po legs mthong chen po la grong mi dang yul mi rnams kyi 
[\[267a.2\]]snying du sdug cing yid du 'ong bar gyur pa ni dper na pha la bu rnams bzhin te/_kun dga' bo 'di ni rgyal po legs mthong chen po'i 'byor pa zhes bya'o/_/de nas grong mi dang yul mi rnams kyis gser dang /_dngul dang /_nor bu rin po che dang /_la ba rin po che mang po dag khyer 
[\[267a.3\]]te rgyal po legs mthong chen po gang na ba der dong ste phyin nas rgyal po legs mthong chen po la 'di skad ces smras so/_/lha'i slad du bdag cag gis gser dang /_dngul dang /_nor bu rin po che dang /_la ba rin po che mang po dag 'tshal te mchis lags na/_lhas thugs brtse 
[\[267a.4\]]ba'i slad du 'di dag bzhes su gsol/_sna bo dag nga'i yul na 'di 'dra ba'i nor gyi rigs yod pas mi 'dod do zhes smras nas/_len du ma btub pa dang /_grong mi dang /_yul mi rnams kyis rgyal po legs mthong chen po la 'di skad ces smras so/_/lha'i slad du bdag cag 
[\[267a.5\]]gis gser dang /_dngul dang /_nor bu rin po che dang /_la ba rin po che mang po 'tshal te mchis pa 'di dag lhas thugs brtse ba'i slad du bzhes su gsol/_rgyal po legs mthong chen pos kyang grong mi dang yul mi rnams la lan gnyis lan gsum gyi bar du 'di skad ces smras 
[\[267a.6\]]so/_/sna bo dag nga'i yul na 'di 'dra ba'i nor gyi rigs yod pas mi 'dod do zhes smras nas/_len du ma btub bo/_/de nas grong mi dang yul mi rnams 'di snyam du sems te/_bdag cag gis lha'i phyir gser dang /_dngul dang /_nor bu rin po che dang /_la ba rin po 
[\[267a.7\]]che mang po khyer te 'ongs pa 'di dag bdag cag gis 'di dag blangs te rang rang gi gnas su 'dong ba ni bdag cag gi tshul ma yin pas ma la bdag cag gis rgyal po legs mthong chen po'i mdun du gser dang /_dngul gyi phung po cher spungs la mtha' gcig tu nor bu 
[\[267b\]]
[\[267b.1\]]rin po che dang /_la ba rin po che dag bzhag ste/_'di ni lha'i dkor gyi rigs yin no zhes smras te/_btang snyoms su bor la 'dong ngo snyam nas/_gser dang /_dngul dang /_nor bu rin po che dang /_la ba rin po che dag rgyal po legs mthong chen po'i mdun du nye bar 
[\[267b.2\]]bzhag nas btang snyoms su bor te dong ngo /_/de nas rgyal po legs mthong chen po 'di snyam du sems te/_bdag gi nor gyi rigs ni chos bzhin gyis rnyed pa yin gyis chos ma yin pas ni ma yin pas ma la bdag gis chos dang mthun pa'i khang [{]bzangs [,]bzang [}]brtsig go snyam pa dang /_
[\[267b.3\]]mtha'i rgyal phran brgyad khri bzhi stong gis rgyal po legs mthong chen po chos dang mthun pa'i khang [{]bzangs [,]bzang [}]rtsig par spro'o zhes thos so/_/thos nas kyang rgyal po legs mthong chen po ga la ba der dong ste phyin nas rgyal po legs mthong chen po la 'di skad ces smras so/_/lha 
[\[267b.4\]]chos dang mthun pa'i khang [{]bzangs [,]bzang [}]rtsig pa la thugs kyi phrin las bskyung du gsol/_lha'i chos dang mthun pa'i khang [{]bzangs [,]bzang [}]bdag cag gis brtsig par bgyi'o/_/sna bo dag nga'i yul na 'di 'dra ba'i nor gyi rigs yod pas mi dgos so zhes smras nas ma gnang ngo /_/
[\[267b.5\]]mtha'i rgyal phran brgyad khri bzhi stong gis lan gnyis lan gsum gyi bar du rgyal po legs mthong chen po la 'di skad ces smras so/_/lha chos dang mthun pa'i khang [{]bzangs [,]bzang [}]rtsig pa la thugs kyi phrin las bskyung du gsol/_lha chos dang mthun pa'i khang [{]bzangs [,]bzang [}]bdag cag gis 
[\[267b.6\]]brtsig par bgyi'o/_/rgyal po legs mthong chen pos kyang lan gnyis lan gsum gyi bar du mtha'i rgyal phran brgyad khri bzhi stong la 'di skad ces smras so/_/sna bo dag nga'i yul na 'di 'dra ba'i nor gyi rigs yod pas mi dgos so zhes smras nas ma gnang ngo /_/de nas mtha'i 
[\[267b.7\]]rgyal phran brgyad khri bzhi stong gis rgyal po legs mthong chen po'i rkang pa la gtugs nas kha cig gis ni lag pa nas bzung /_kha cig gis ni gos kyi mtha' ma nas bzung /_kha cig gis ni rgyal po legs mthong chen po ga la ba de logs su thal mo sbyar ba btud de/_rgyal 
[\[268a\]]
[\[268a.1\]]po legs mthong chen po la 'di skad ces gsol to/_/lha chos dang mthun pa'i khang [{]bzangs [,]bzang [}]rtsig pa la thugs kyi phrin las bskyung du gsol/_lha'i chos kyi khang [{]bzangs [,]bzang [}]bdag cag gis brtsig par bgyi'o/_/rgyal po legs mthong chen pos mtha'i 
[\[268a.2\]]rgyal phran brgyad khri bzhi stong la cang mi smra bas gnang ngo /_/de nas mtha'i rgyal phran brgyad khri bzhi stong gis rgyal po legs mthong chen po cang mi smra bas gnang bar rig nas rang rang gi gnas su dong ste/_gser dang /_dbyig mang po dang /_rin po che'i ka ba re re khyer te/_
[\[268a.3\]]rgyal po legs mthong chen po ga la ba de logs su song nas phyin pa dang /_rgyal po legs mthong chen po la 'di skad ces smras so/_/lha'i chos dang mthun pa'i khang [{]bzangs [,]bzang [}]gang du ci tsam zhig brtsig par bgyi lags/_sna bo dag khyed kyis de'i phyir ku sha can gyi shar 
[\[268a.4\]]phyogs su chos dang mthun pa'i khang [{]bzangs [,]bzang [}]chur dpag tshad gcig_/rgyar dpag tshad gcig pa cig rtsigs shig_/lha bka' bzhin 'tshal zhes mtha'i rgyal phran brgyad khri bzhi stong gis rgyal po legs mthong chen po'i ltar mnyan nas/_ku sha can gyi shar phyogs 
[\[268a.5\]]su chos dang mthun pa'i khang [{]bzangs [,]bzang [}]chur dpag tshad gcig_/rgyar dpag tshad gcig pa zhig brtsigs te/_kun dga' bo chos dang mthun pa'i khang [{]bzangs kyi [,]bzang gi [}]rmang rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel 
[\[268a.6\]]las byas par gyur to/_/kun dga' bo chos dang mthun pa'i khang [{]bzangs kyi [,]bzang gi [}]ka rten rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pas bres so/_/kun dga' bo chos dang mthun pa'i khang [{]bzangs [,]bzang [}]
[\[268a.7\]]kyi ka ba rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa btsugs so/_/kun dga' bo gser las byas pa'i ka ba la ni ka rten dang /_ka zhu dang /_bre phul dang /_gdung dngul las byas so/_/dngul 
[\[268b\]]
[\[268b.1\]]las byas pa la ni gser gyi'o/_/bai DUr+ya las byas pa la ni shel gyi'o/_/shel las byas pa la ni ka rten dang /_ka zhu dang /_bre phul dang /_gdung bai DUr+ya las byas so/_/kun dga' bo chos dang mthun pa'i khang [{]bzangs kyi [,]bzang gi [}]gdung phran rnam pa bzhi po gser las byas pa 
[\[268b.2\]]dang /_dngul las byas pa dang /_bai DUr+ya las byas pa dang /_shel las byas pa bres so/_/kun dga' bo chos dang mthun pa'i khang [{]bzangs kyi [,]bzang gi [}]mdun gdung rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las 
[\[268b.3\]]byas pa bres so/_/kun dga' bo chos dang mthun pa'i khang [{]bzangs kyi [,]bzang gi [}]gdung po che rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa bres so//_//'dul ba phran tshegs kyi gzhi/_bam po 
[\[268b.4\]]lnga bcu rtsa gsum pa/_kun dga' bo chos dang mthun pa'i khang [{]bzangs kyi [,]bzang gi [}]ba gam rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa btags so/_/kun dga' bo chos dang mthun pa'i khang [{]bzangs [,]bzang [}]la spang leb 
[\[268b.5\]]rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pas g.yogs so/_/kun dga' bo chos dang mthun pa'i khang [{]bzangs [,]bzang [}]la them skas rnam pa bzhi po gser las byas pa dang /_dngul las byas pa dang /_bai DUr+ya 
[\[268b.6\]]las byas pa dang /_shel las byas pas brtsigs so/_/kun dga' bo chos dang mthun pa'i khang [{]bzangs [,]bzang [}]la lan kan rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pas bskor to/_/kun dga' bo gser 
[\[268b.7\]]las byas pa'i lan kan gyi gzungs gzer dang /_rten ma dang /_gdung bu dngul las byas so/_/dngul las byas pa la ni gser gyi'o/_/bai DUr+ya la ni shel gyi'o/_/kun dga' bo shel las byas pa'i lan kan la ni gzungs gzer dang /_gdung bu dang /_lan kan gyi 
[\[269a\]]
[\[269a.1\]]rten ma bai DUr+ya las byas so/_/kun dga' bo chos dang mthun pa'i khang [{]bzangs [,]bzang [}]la khang pa rtseg ma rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa'i khang pa brtsigs so/_/kun dga' bo 
[\[269a.2\]]gser las byas pa'i khang pa rtseg ma la ni dngul las byas pa'i khri lhas ma can dang /_go li ka'i ras gding ba can dang /_stan nang tshangs can gyi gding ba can dang /_za 'ug gi stan dang /_men tri'i stan dang /_ar mo nig gi stan dang /_ka ling ka'i ras phran gyi stan steng 
[\[269a.3\]]g.yogs dang bcas pa phyogs gnyis su sngas dmar po can dag bzhag go/_/dngul las byas pa la ni gser las byas pa'o/_/bai DUr+ya las byas pa la ni shel las byas pa'o/_/shel las byas pa la ni bai DUr+ya las byas pa'i khri lhas ma can gyi zhes bya ba nas/_phyogs 
[\[269a.4\]]gnyis su sngas dmar po can dag bzhag go zhes bya ba'i bar gong ma bzhin no/_/kun dga' bo gser las byas pa'i khang pa rtseg ma'i mdun du ni dngul las byas pa'i ta la 'dab ma dang /_me tog dang /_'bras bu gser las byas pa sbrengs so/_/dngul las byas pa 
[\[269a.5\]]la ni gser las byas pa'o/_/bai DUr+ya las byas pa la ni shel las byas pa'o/_/shel las byas pa'i khang pa rtseg pa'i mdun du ni bai DUr+ya las byas pa'i ta la 'dab ma dang /_me tog dang /_'bras bu shel las byas pa sbrengs so/_/ta la de rnams rlung gis bskyod pa na/_'di 
[\[269a.6\]]lta bu'i sgra yid du 'ong ba 'byung ste/_dper na skyes bu mkhas pas/_yan lag lnga dang ldan pa'i sil snyan yang dag par legs par bsgrags pa bzhin no/_/kun dga' bo chos dang mthun pa'i khang [{]bzangs [,]bzang [}]la gser gyis gcal bkram zhing tsan dan gyi chus chag chag btab 
[\[269a.7\]]la/_gser gyi dra ba dang /_gser gyi dril bu g.yer ka brgyus pas btags pa'o//_//bar sdom ni/_rmang dang ka rten ka ba dang /_/gdung phran mdun gdung gdung bo che/_/ba gam spang leb them skas dang /_/lan kan rtseg ma ta la gser/_/de nas mtha'i rgyal phran brgyad 
[\[269b\]]
[\[269b.1\]]khri bzhi stong gi chos dang mthun pa'i khang [{]bzangs kyi [,]bzang gi [}]bya ba thams cad zin par rig nas chos dang mthun pa'i khang [{]bzangs kyi [,]bzang gi [}]mdun du chos dang mthun pa'i rdzing chur dpag tshad gcig_/rgyar dpag tshad gcig pa zhig byas te/_kun dga' bo chos dang mthun pa'i 
[\[269b.2\]]rdzing pha gu rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pas brtsigs so/_/kun dga' bo chos dang mthun pa'i rdzing gi them skas rnam pa bzhi po gser las byas pa dang /_dngul las byas pa dang /_bai DUr+ya las byas 
[\[269b.3\]]pa dang /_shel las byas pas brtsigs so/_/kun dga' bo chos dang mthun pa'i rdzing la kha khyer rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pas bskor to/_/gser las byas pa'i kha khyer la ni gzungs 
[\[269b.4\]]gzer dang /_gdung bu dang /_rten ma dngul las byas so/_/dngul las byas pa la ni gser las byas so/_/bai DUr+ya las byas pa la ni shel las byas so/_/shel las byas pa'i kha khyer la ni gzungs gzer dang /_gdung bu dang /_rten ma bai DUr+ya las byas so/_/kun 
[\[269b.5\]]dga' bo chos dang mthun pa'i rdzing gi nang na me tog chu las skyes pa rnam pa sna tshogs 'di lta ste/_ut+pa la dang /_pad ma dang /_ku mud dang /_pad ma dkar po dang /_dri mchog dang /_dri ngad 'jam dang /_dus tshigs thams cad pa dang /_dus thams cad pa'i me tog gi phreng ba'i rgyu 
[\[269b.6\]]skye bo thams cad la dgag pa med pa bskyed do/_/kun dga' bo chos dang mthun pa'i rdzing gi 'gram gnyis na me tog skam las skye ba 'di lta ste/_a ti mug ta ka dang /_tsam pa ka dang /_skya snar dang /_pa ri sha ka dang /_ma li ka dang /_na ba ma li ka dang /_yid du 'ong ba dang /_
[\[269b.7\]]yus+thi ka dang /_d+ha nuska ri dang /_dus tshigs thams cad pa dang /_dus thams cad pa'i me tog gi phreng ba'i rgyu skye bo thams cad la dgag pa med pa bskyed do/_/kun dga' bo chos dang mthun pa'i rdzing gser gyi bye ma bdal cing tsan dan gyi chus chag chag btab la/_gser gyi 
[\[270a\]]
[\[270a.1\]]dra ba dang /_gser gyi dril bu g.yer ka brgyus pa btags so/_/de nas mtha'i rgyal phran brgyad khri bzhi stong gis chos dang mthun pa'i rdzing gi bya ba thams cad zin par rig nas chos dang mthun pa'i rdzing gi mdun du chos dang mthun pa'i ta la'i tshal chur 
[\[270a.2\]]dpag tshad gcig_/rgyar dpag tshad gcig pa zhig btsugs te/_kun dga' bo chos dang mthun pa'i ta la'i tshal du ta la rnam pa bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pa btsugs so/_/kun dga' 
[\[270a.3\]]bo gser las byas pa'i ta la la ni lo ma dang /_me tog dang /_'bras bu dngul las byas pa btsugs so/_/dngul las byas pa la ni gser las byas pa'o/_/bai DUr+ya las byas pa la ni shel las byas pa'o/_/shel las byas pa'i ta la la ni lo ma dang /_me tog dang /_
[\[270a.4\]]'bras bu bai DUr+ya las byas pa btsugs so/_/kun dga' bo ta la'i tshal de dag rlung gis bskyod pa na 'di lta bu'i sgra yid du 'ong ba 'byung ste/_dper na skyes bu mkhas pas yan lag lnga dang ldan pa'i sil snyan yang dag par bsgrags pa bzhin no/_/kun dga' bo chos dang 
[\[270a.5\]]mthun pa'i ta la'i tshal de lan kan bzhi po gser las byas pa dang /_dngul las byas pa dang /_bai DUr+ya las byas pa dang /_shel las byas pas kun du bskor to/_/kun dga' bo gser las byas pa'i lan kan la ni gzungs gzer dang /_gdung bu dang /_rten ma dngul 
[\[270a.6\]]las byas so/_/dngul las byas pa la ni gser las byas pa'o/_/bai DUr+ya las byas pa la ni shel las byas pa'o/_/shel las byas pa'i lan kan la ni gzungs gzer dang /_gdung bu dang /_rten ma bai DUr+ya las byas so/_/kun dga' bo chos dang mthun pa'i ta la'i 
[\[270a.7\]]tshal na gser gyis gcal bkram zhing tsan dan gyi chus chag chag btab la/_gser gyi dra ba dang /_gser gyi dril bu g.yer ka brgyus pa btags so/_/de nas mtha'i rgyal phran brgyad khri bzhi stong gis chos dang mthun pa'i khang [{]bzangs [,]bzang [}]dang /_chos dang mthun pa'i rdzing 
[\[270b\]]
[\[270b.1\]]dang /_chos dang mthun pa'i ta la'i tshal gyi bya ba thams cad zin par rig nas rgyal po legs mthong chen po ga la ba der dong ste lhags nas rgyal po legs mthong chen po la 'di skad ces smras so/_/lha'i chos dang mthun pa'i khang [{]bzangs [,]bzang [}]dang /_chos dang mthun pa'i rdzing dang /_chos 
[\[270b.2\]]dang mthun pa'i ta la'i tshal mdzad pa thams cad bgyis lags te/_lha da de'i dus la bab par dgongs shig_/de nas rgyal po legs mthong chen po 'di snyam du sems te/_'di ltar chos dang mthun pa'i khang [{]bzangs [,]bzang [}]'dir thog mar bdag kho na gnas pa ni bdag gi cha ma yin pas ma 
[\[270b.3\]]la bdag gis bdag gi yul na dge sbyong dang /_bram ze dang tshul bzang por bkur ba gang dag gnas pa de dag chos dang mthun pa'i khang [{]bzangs su [,]bzang du [}]thog ma kho nar zan byin la/_re re la yang ras bcos bu sar pa zung re bskon no snyam mo/_/de nas rgyal po legs mthong chen pos rang gi 
[\[270b.4\]]yul na dge sbyong dang /_bram ze dang tshul bzang por bkur ba gang dag gnas pa de dag thog ma kho nar chos dang mthun pa'i khang [{]bzangs su [,]bzang du [}]zan byin nas/_re re la yang ras bcos bu sar pa zung re bskon no/_/de nas yang rgyal po legs mthong chen po 'di snyam du sems te/_chos dang mthun 
[\[270b.5\]]pa'i khang [{]bzangs su [,]bzang du [}]bdag gis 'dod pa'i yon tan lnga 'byor cing ldan par gyur pa rtse ba dang /_dga' ba dang /_dga' mgur spyod pa ni bdag gi tshul ma yin pas ma la bdag gis chos dang mthun pa'i khang [{]bzangs su [,]bzang du [}]skyes bu nye gnas gcig dang /_rgyal po'i drang srong gi 
[\[270b.6\]]tshangs par spyod pa spyad do snyam mo/_/de nas rgyal po legs mthong chen po chos dang mthun pa'i khang [{]bzangs su [,]bzang du [}]skyes bu nye gnas gcig dang rgyal po'i drang srong gi tshangs par spyod pa spyad do/_/de nas rgyal po legs mthong chen po gser las byas pa'i khang pa rtseg ma'i nang du 
[\[270b.7\]]zhugs nas dngul las byas pa'i khri la 'dug go/_/khri la 'dug nas 'dod pa dag las dben pa/_sdig pa mi dge ba'i chos rnams las dben pa/_rtog pa dang bcas pa/_dpyod pa dang bcas pa/_dben pa las skyes pa'i dga' ba dang /_bde ba can bsam gtan dang 
[\[271a\]]
[\[271a.1\]]po rdzogs par byas te gnas so/_/dngul las byas pa'i khri las babs te gser las byas pa'i khang pa rtseg ma nas byung nas dngul las byas pa'i khang pa rtseg ma'i nang du zhugs te gser las byas pa'i khri la 'dug go/_/khri la 'dug nas 'dod pa dag las dben 
[\[271a.2\]]pa zhes bya ba nas/_bsam gtan dang po rdzogs par byas te gnas so zhes bya ba'i bar gong ma bzhin no/_/gser las byas pa'i khri las babs nas dngul las byas pa'i khang pa rtseg ma nas byung nas bai DUr+ya las byas pa'i khang pa rtseg ma'i nang du zhugs nas shel las byas pa'i khri la 
[\[271a.3\]]'dug go/_/khri la 'dug nas 'dod pa dag las dben pa zhes bya ba nas/_bsam gtan dang po rdzogs par byas te gnas so zhes bya ba'i bar gong ma bzhin no/_/shel las byas pa'i khri las babs te bai DUr+ya las byas pa'i khang pa rtseg ma nas byung nas shel las byas pa'i khang pa rtseg 
[\[271a.4\]]ma'i nang du zhugs nas bai DUr+ya las byas pa'i khri la 'dug go/_/khri la 'dug nas 'dod pa dag las dben pa zhes bya ba nas/_bsam gtan dang po rdzogs par byas te gnas so/_/zhes bya ba'i bar gong ma bzhin no/_/de nas bud med brgyad khri bzhi stong btsun mo rin po che ga la ba 
[\[271a.5\]]der dong ste lhags nas btsun mo rin po che la 'di skad ces smras so/_/lha mo mkhyen par mdzod cig_/bdag cag ni lha ma mthong nas ring zhig lags te/_bdag cag ni lha mthong bar shin tu skom pas bdag cag ni lha blta bar 'tshal lo/_/phu nu mo khyed cag de'i phyir sdod cig dang /_
[\[271a.6\]]ci tsam ngas blon po rin po che la dri bar bya'o/_/de nas btsun mo rin po ches blon po rin po che pho nyas bkug nas 'di skad ces smras so/_/dmag dpon shes par byos shig_/nged kyis lha ma mthong nas ring zhig lon te/_nged lha la blta bar shin tu skom pas deng ni lha blta bar 'dod 
[\[271a.7\]]do/_/de'i phyir sring mo dag khyed thams cad rgyan ser po/_gos ser po/_phreng ba dang /_phyang phrul dang /_byug pa ser po/_/'khor rnams ser por chos shig dang /_ji tsam bdag gis mtha'i rgyal phran brgyad khri bzhi stong dang /_glang po che'i rgyal po nye ba'i gso sbyong la sogs 
[\[271b\]]
[\[271b.1\]]pa glang po che brgyad khri bzhi stong dang /_rta'i rgyal po sprin gyi shugs can la sogs pa rta brgyad khri bzhi stong dang /_shing rta dga' dbyangs la sogs pa shing rta brgyad khri bzhi stong bsdu bar bgyi'o/_/de nas btsun mo thams cad rgyan ser po dang /_gos ser po dang /_phreng ba dang /_phyang 
[\[271b.2\]]phrul dang /_byug pa ser por 'khor rnams ser por chas so/_/de nas blon po rin po che mtha'i rgyal phran brgyad khri bzhi stong dang /_glang po che'i rgyal po nye ba'i gso sbyong la sogs pa glang po che brgyad khri bzhi stong dang /_rta'i rgyal po sprin gyi shugs can la sogs pa rta brgyad khri 
[\[271b.3\]]bzhi stong dang /_shing rta dga' dbyangs la sogs pa shing rta brgyad khri bzhi stong bsdus so/_/bsdus nas btsun mo rin po che ni shing rta dga' dbyangs su zhugs/_bud med lhag ma gzhan ni rang rang gi shing rtar zhugs te chos dang mthun pa'i khang [{]bzangs [,]bzang [}]ga la bar dong ngo /_/de'i tshe chos 
[\[271b.4\]]dang mthun pa'i khang [{]bzangs kyi [,]bzang gi [}]'og nas skye bo phal po che'i sgra mang po dang /_sgra chen po dag grag pa dang /_rgyal po legs mthong chen pos chos dang mthun pa'i khang [{]bzangs kyi [,]bzang gi [}]'og na skye bo phal po che'i sgra grag pa thos so/_/thos nas skyes bu nye gnas la 'di skad ces smras so/_/
[\[271b.5\]]kye skyes bu chos dang mthun pa'i khang [{]bzangs [,]bzang [}]'di'i 'og na skye bo phal po che'i sgra mang po dang /_sgra chen po grag pa 'di ci zhig yin/_lha de na btsun mo rin po che la sogs pa bud med brgyad khri bzhi stong chos dang mthun pa'i khang [{]bzangs kyi [,]bzang gi [}]'og nas lha blta bar 'tshal te/_blon po rin po che 
[\[271b.6\]]la sogs pa mtha'i rgyal phran brgyad khri bzhi stong dang /_glang po che'i rgyal po nye ba'i gso sbyong la sogs pa glang po che brgyad khri bzhi stong dang /_rta'i rgyal po sprin gyi shugs can la sogs pa rta brgyad khri bzhi stong dang /_shing rta dga' dbyangs la sogs pa shing rta brgyad khri bzhi stong chos dang mthun pa'i 
[\[271b.7\]]khang [{]bzangs [,]bzang [}]'di'i 'og nas mchi ba lags so/_/kye skyes bu khyod kyis de'i phyir chos dang mthun pa'i khang [{]bzangs kyi [,]bzang gi [}]shod du gang la nga 'dug nas skye bo mang po lta ba gser las byas pa'i stan bzang po shoms shig_/lha bka' bzhin 'tshal zhes skyes bu des rgyal po legs mthong chen po'i ltar 
[\[272a\]]
[\[272a.1\]]mnyan nas chos dang mthun pa'i khang [{]bzangs kyi [,]bzang gi [}]shod du gser las byas pa'i gdan bzang po bshams te rgyal po legs mthong chen po ga la bar song nas phyin te rgyal po legs mthong chen po la 'di skad ces smras so/_/lha chos dang mthun pa'i khang [{]bzangs kyi [,]bzang gi [}]shod du gser 
[\[272a.2\]]las bgyis pa'i gdan bzang po bshams lags na/_lha da de'i dus la bab par dgongs su gsol/_de nas rgyal po legs mthong chen po chos dang mthun pa'i khang [{]bzangs [,]bzang [}]nas 'bab pa na bud med de thams cad rgyan ser po dang /_gos ser po dang /_phreng ba dang /_phyang phrul dang /_byug 
[\[272a.3\]]pa ser po dang /_'khor ser por chas pa mthong ngo /_/mthong nas kyang kye ma bud med 'di dag ni chags par 'gyur ro snyam du rig nas gnam du lta zhing 'dug pa dang /_btsun mo rin po ches rgyal po legs mthong chen po gnam du lta zhing 'dug pa mthong ngo /_/mthong nas 'di snyam du 
[\[272a.4\]]sems te/_ji ltar lhas bdag cag mthong nas gnam du lta zhing 'dug pa dang sbyar na/_lhas bdag cag la gnod pa zhig byed par mi 'gyur grang snyam mo/_/de nas rgyal po legs mthong chen po chos dang mthun pa'i khang [{]bzangs [,]bzang [}]nas babs nas gser las byas pa'i stan bzang po 
[\[272a.5\]]bshams pa la 'dug pa dang /_btsun mo rin po che rgyal po legs mthong chen po ga la ba der song ste phyin nas rgyal po legs mthong chen po'i rkang pa la mgo bos phyag 'tshal nas phyogs gcig tu 'dug go/_/phyogs gcig tu 'dug nas btsun mo rin po ches rgyal po legs mthong 
[\[272a.6\]]chen po la 'di skad ces smras so/_/bud med brgyad khri bzhi [(]stang [,]stong [)]po 'di dag ni lha'i lags kyis/_lha 'di dag la dgyes pa bskyed pa dang 'tsho ba'i slad du gzigs su gsol/_blon po rin po che la sogs pa mtha'i rgyal phran brgyad khri bzhi stong dang /_glang po che'i rgyal po nye ba'i 
[\[272a.7\]]gso sbyong la sogs pa glang po che brgyad khri bzhi stong dang /_rta'i rgyal po sprin gyi shugs can la sogs pa rta brgyad khri bzhi stong dang /_shing rta dga' dbyangs la sogs pa shing rta brgyad khri bzhi stong dang /_rgyal po'i pho brang rtswa can la sogs pa grong khyer brgyad khri bzhi stong dang /_khang 
[\[272b\]]
[\[272b.1\]]pa rtseg ma ba gam can la sogs pa khang pa rtseg ma brgyad khri bzhi stong 'di dag ni lha'i lags kyis/_lha 'di dag la dgyes par bskyed pa dang /_'tsho ba'i slad du gzigs su gsol/_sring mo khyod sngon ni nga la mdza' bshes bzhin byed na da ni khyod kyis 'gran zlar byas so/_/
[\[272b.2\]]de nas btsun mo rin po che rgyal po legs mthong chen pos sring mo zhes bya ba'i tshig gis bos pas ngus te mchi ma phyung nas 'di skad ces smras so/_/ji ltar lhas bdag cag la sring mo zhes bka' stsal te bos pas da ni bdag cag ring po mi thogs par lha dang thabs cig tu mi 'gyur te 
[\[272b.3\]]'bral ba dang /_'gyes pa dang /_rnam par 'bral bar 'gyur ro/_/de nas btsun mo rin po ches rgyal po legs mthong chen po'i gos kyi mtha' ma nas bzung ste/_mchi ma blags nas 'di skad ces smras so/_/lhas bdag cag la sngon mdza' bshes bzhin 'gran zla ma mchis par bgyis pa de 
[\[272b.4\]]ji lta bu lags/_sring mo khyod tshur shog 'di skad ces mi rnams ni yun thung ngur 'tsho ba skyes nas mi 'chi ba med cing tshe rabs gzhan du 'gro bar 'gyur bas dge ba byos shig_/tshangs par spyad pa la spyod cig ces smros shig_/lha gang dag skad cig thang cig yud tsam la lha'i sku thams cad 
[\[272b.5\]]nas thams cad du 'jig par 'gyur zhing mi dga' ste/_gang lha'i bud med brgyad khri bzhi stong la 'dun pa dang /_chags pa dang /_sdug pa dang /_dgyes pa dang /_yid du 'ong bar 'gyur ba'i gnas de 'tsho bar bgyi ba'i slad du lhas spang bar mdzad du gsol/_gang dag lhas blon po 
[\[272b.6\]]rin po che la sogs pa khams kyi rgyal phran brgyad khri bzhi stong dang /_glang po che'i rgyal po nye ba'i gso sbyong la sogs pa glang po che brgyad khri bzhi stong dang /_rta'i rgyal po sprin gyi shugs can la sogs pa rta brgyad khri bzhi stong dang /_shing rta dga' dbyangs la sogs pa shing rta brgyad khri bzhi stong dang /_
[\[272b.7\]]rgyal po'i pho brang rtswa can la sogs pa grong khyer brgyad khri bzhi stong dang /_khang pa rtseg ma ba gam can la sogs pa khang pa rtseg ma brgyad khri bzhi stong la 'dun pa dang /_chags pa dang /_sdug pa dang /_dgyes pa dang /_yid du 'ong bar 'gyur ba'i gnas de lha 'tsho bar bgyi ba'i 
[\[273a\]]
[\[273a.1\]]slad du spang zhing yal bar dor du gsol/_de dag gis smras pa/_'di ltar bdag cag ni lha la mdza' bshes bzhin bgyid de 'gran zlar mi bgyid na/_lhas mi rnams ni yun thung ngur 'tsho ba skyes nas mi 'chi ba med cing tshe rabs gzhan du mchi bar 'gyur bas 
[\[273a.2\]]dge ba bgyi'o/_/tshangs par spyod pa spyad do/_/lha gang dag skad cig thang cig yud tsam la lha'i sku thams cad nas thams cad du 'jig par 'gyur zhing mi dga' ste/_gang lha'i bud med brgyad khri bzhi stong la 'dun pa dang /_chags pa dang /_sdug pa dang /_dgyes pa dang /_
[\[273a.3\]]yid du mchi bar 'gyur ba'i gnas de dag lha 'tsho bar bgyi ba'i slad du spang zhing btang snyoms su mdzad du gsol/_gang dag lhas blon po rin po che la sogs pa mtha'i rgyal phran brgyad khri bzhi stong dang /_glang po che'i rgyal po nye ba'i gso sbyong la sogs pa glang po che brgyad 
[\[273a.4\]]khri bzhi stong dang /_rta'i rgyal po sprin gyi shugs can la sogs pa rta brgyad khri bzhi stong dang /_shing rta dga' dbyangs la sogs pa shing rta brgyad khri bzhi stong dang /_rgyal po'i pho brang rtswa can la sogs pa grong khyer brgyad khri bzhi stong dang /_khang pa rtseg ma ba gam can la 
[\[273a.5\]]sogs pa khang pa rtseg ma brgyad khri bzhi stong la 'dun pa dang /_chags pa dang /_sdug pa dang /_dgyes pa dang /_yid du mchi bar 'gyur ba'i gnas de lha 'tsho bar bgyi ba'i slad du spang zhing btang snyoms su mdzad du gsol/_de nas rgyal po legs mthong chen po 
[\[273a.6\]]la btsun mo rin po ches gdams pa 'di btams pa dang /_chos dang mthun pa'i khang [{]bzangs su [,]bzang du [}]'dzegs te/_gser las byas pa'i khang pa rtseg mar zhugs nas/_dngul las byas pa'i khri'i steng na 'dug go/_/khri'i steng du 'dug nas byams pa dang ldan pa'i 
[\[273a.7\]]sems 'khon med pa/_'gran zla med pa/_gnod pa med pa/_yangs pa/_rgya chen por gyur pa/_tshad med pa shin tu bsgoms pas phyogs gcig tu mos te khyab par byas nas rdzogs par byas te gnas so/_/de bzhin du gnyis pa dang /_de bzhin du gsum pa dang /_de 
[\[273b\]]
[\[273b.1\]]bzhin du bzhi pa dang /_bla dang /_'og dang /_thad kar rnam pa thams cad du thams cad dang ldan pa'i 'jig rten 'di byams pa dang ldan pa'i sems 'khon med pa/_'gran zla med pa/_gnod pa med pa/_yangs pa/_rgya chen por gyur pa/_tshad med pa/_shin tu bsgoms pas 
[\[273b.2\]]phyogs gcig tu mos te khyab par byas nas rdzogs par byas te gnas so/_/dngul las byas pa'i khri las babs nas gser las byas pa'i khang pa rtseg ma nas byung ste/_dngul las byas pa'i khang pa rtseg mar zhugs nas gser las byas pa'i khri la 'dug go/_/khri la 'dug 
[\[273b.3\]]nas snying rje dang ldan pa'i sems 'khon med pa/_'gran zla med pa/_gnod pa med pa/_yangs pa/_rgya chen por gyur pa/_tshad med pa/_shin tu bsgoms pas phyogs gcig tu mos te khyab par byas nas rdzogs par byas te gnas so/_/de bzhin du gnyis pa dang /_de bzhin du 
[\[273b.4\]]gsum pa dang /_de bzhin du bzhi pa dang /_steng dang /_'og dang /_thad kar rnam pa thams cad du thams cad dang ldan pa'i 'jig rten 'di snying rje dang ldan pa'i sems 'khon med pa/_'gran zla med pa/_gnod pa med pa/_yangs pa/_rgya chen por gyur pa/_tshad med pa/_shin tu 
[\[273b.5\]]bsgoms pas phyogs gcig tu mos te khyab par byas nas rdzogs par byas te gnas so/_/gser las byas pa'i khri las babs te dngul las byas pa'i khang pa rtseg ma nas byung nas bai DUr+ya las byas pa'i khang pa rtseg mar zhugs te shel las byas pa'i khri la 'dug go/_/khri la 
[\[273b.6\]]'dug nas dga' ba dang ldan pa'i sems 'khon med pa/_'gran zla med pa/_gnod pa med pa/_yangs pa/_rgya chen por gyur pa/_tshad med pa/_shin tu bsgoms pas phyogs gcig tu mos te khyab par byas nas rdzogs par byas te gnas so/_/de bzhin du gnyis pa dang /_de 
[\[273b.7\]]bzhin du gsum pa dang /_de bzhin du bzhi pa dang /_steng dang /_'og dang /_thad kar rnam pa thams cad du thams cad dang ldan pa'i 'jig rten 'di dga' ba dang ldan pa'i sems 'khon med pa/_'gran zla med pa/_gnod pa med pa/_yangs pa/_rgya chen por gyur pa/_tshad med pa/_shin 
[\[274a\]]
[\[274a.1\]]tu bsgoms pas phyogs gcig tu mos te khyab par byas nas rdzogs par byas te gnas so/_/shel las byas pa'i khri las babs te bai DUr+ya las byas pa'i khang pa rtseg ma nas byung nas shel las byas pa'i khang pa rtseg mar zhugs te bai DUr+ya las byas pa'i 
[\[274a.2\]]khri la 'dug go/_/khri la 'dug nas btang snyoms dang ldan pa'i sems 'khon med pa/_'gran zla med pa/_gnod pa med pa/_yangs pa/_rgya chen por gyur pa/_tshad med pa/_shin tu bsgoms pas phyogs gcig tu mos te khyab par byas nas rdzogs par byas te gnas so/_/
[\[274a.3\]]de bzhin du gnyis pa dang /_de bzhin du gsum pa dang /_de bzhin du bzhi pa dang /_steng dang /_'og dang /_thad kar rnam pa thams cad du thams cad dang ldan pa'i 'jig rten 'di btang snyoms dang ldan pa'i sems 'khon med pa/_'gran zla med pa/_gnod pa med pa/_yangs 
[\[274a.4\]]pa/_rgya chen por gyur pa/_tshad med pa/_shin tu bsgoms pas phyogs gcig tu mos te khyab par byas nas rdzogs par byas te gnas so/_/de nas rgyal po legs mthong chen po tshangs pa'i gnas bzhi la gnas shing bsgoms te/_de lan mang du byas pas 'dod pa rnams dang /_
[\[274a.5\]]'dod pa la 'dun pa spangs te tshangs pa'i 'jig rten du skal ba mnyam par skyes par gyur to/_/kun dga' bo rgyal po legs mthong chen po 'chi ba'i tshe 'di 'dra ba'i tshor ba nyams su myong ste/_dper na skyes bu stobs dang ldan pa kha zas bzang po zos nas de'i mod la kha zas kyis dub par 
[\[274a.6\]]gyur pa bzhin no/_/kun dga' bo grong khyer rtswa can nas chu bo dbyig ldan gyi bar dang /_shing sA la zung gi tshal gyi bar dang /_gyad kyis dbu rgyan btags pa'i mchod rten gyi bar dpag tshad bcu gnyis kho ra khor yug 'di dag tu de bzhin gshegs pa'i sku lus 'khor los sgyur ba'i 
[\[274a.7\]]rgyal po mdzad pa'i tshe lan drug btang bar gyur cing /_kun dga' bo der de bzhin gshegs pa dgra bcom pa yang dag par rdzogs par sangs rgyas pa'i bar dang lan bdun te/_kun dga' bos phyogs de las gang shar phyogs sam/_gang lho phyogs sam/_gang nub phyogs sam/_
[\[274b\]]
[\[274b.1\]]gang byang phyogs dag tu de bzhin gshegs pa'i sku lus 'dor bar 'gyur ba brgyad pa ni ngas ma mthong ngo /_/de ci'i phyir zhe na/_srid pa'i sred pa bcad cing 'khor bar skye bar zad pas 'di las srid pa gzhan mi 'byung ngo /_/de'i tshe tshe dang ldan pa dpe can bcom ldan 'das kyi spyan 
[\[274b.2\]]snga na 'dug pa dang /_bcom ldan 'das kyis tshe dang ldan pa dpe can la kwa'i dge slong nga'i mdun na ma 'dug cig ces bka' stsal to/_/de nas tshe dang ldan pa kun dga' bos bcom ldan 'das la 'di skad ces gsol to/_/btsun pa bdag gis dgung lo nyi shu lhag gi bar du 
[\[274b.3\]]bcom ldan 'das kyi zhabs 'bring nye gnas bgyis na 'di ltar tshe dang ldan pa dpe can la bka' drag tu phab cing smad pa ni sngan chad bdag gis ma thos so/_/'di ltar kun dga' bo tshe bskal pa brgya phrag mang po thub pa'i lha rnams 'di snyam du de bzhin gshegs pa dgra bcom pa yang 
[\[274b.4\]]dag par rdzogs pa'i sangs rgyas ni brgya lam na res 'ga' zhig ci zhig ltar 'jig rten 'dir 'byung ste/_dper na me tog u dum bA ra bzhin la/_bcom ldan 'das de yang deng gi mtshan mo'i gung thun la phung po lhag ma med pa'i dbyings su yongs su mya ngan las 'da' bar 'gyur 
[\[274b.5\]]la/_dge slong dbang che bar grags pa de yang bcom ldan 'das kyi spyan snga na 'dug ste/_des bdag cag la rgyab kyis bltas pas bcom ldan 'das la blta ba dang bsnyen bkur bya ba'i phyir 'gro ma nus so zhes 'phya bar byed/_smod par byed/_kha zer bar byed do/_/btsun 
[\[274b.6\]]pa bcom ldan 'das lha ji snyed cig mchis mkhyen par mdzad du gsol/_kun dga' bo ji tsam grong khyer rtswa can nas chu bo dbyig ldan gyi bar dang /_ji tsam shing sA la zung gi tshal gyi bar nas gyad kyis dbu rgyan btags pa'i mchod rten gyi bar dpag tshad bcu gnyis kho 
[\[274b.7\]]ra khor yug tu dbang che ba/_dbang che bar grags pa'i lha rnams kyis ma khyab cing ma gang ba cung zad kyang med de chung ngu na khar ba gzugs pa'i khyon tsam yang med do/_/dge slong rnams the tshom skyes nas the tshom thams cad gcod pa/_sangs rgyas bcom ldan 'das la zhus pa/_
[\[275a\]]
[\[275a.1\]]btsun pa ci lags/_tshe dang ldan pa dpe can 'dis las ci zhig bgyis na dbang che bar grags par gyur/_bcom ldan 'das kyis bka' stsal pa/_dge slong dag dge slong dpe can 'dis las tshogs rnyed pa/_rkyen yongs su bsgyur ba/_'od pa bzhin 
[\[275a.2\]]nye bar gnas pa gdon mi za bar 'byung bar 'gyur ba'i las byas shing bsags pa dag ni dge slong dpe can gyis las byas shing bsags pa gzhan su zhig gis myong bar 'gyur/_dge slong dag las byas shing bsags pa ni phyi rol gyi sa'i khams la rnam par smin par mi 'gyur/_chu'i 
[\[275a.3\]]khams la rnam par smin par mi 'gyur/_me'i khams la rnam par smin par mi 'gyur/_rlung gi khams la rnam par smin par mi 'gyur te/_'di ltar las dge ba dang mi dge ba byas shing bsags pa dag ni zin pa'i phung po dang khams dang skye mched rnams la rnam par smin par 'gyur te/_
[\[275a.4\]]las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu dag tu 'gyur ba yin/_/dge slong dag bskal pa bzang po 'di nyid la skye dgu rnams kyi tshe lo nyi khri thub pa na ston pa 'od srung zhes bya ba rig pa dang zhabs su ldan pa/_bde 
[\[275a.5\]]bar gshegs pa/_'jig rten mkhyen pa/_bla na med pa/_skyes bu 'dul ba'i kha lo sgyur ba/_lha dang mi rnams kyi ston pa/_sangs rgyas bcom ldan 'das 'jig rten du byung ste/_yul bA rA Na sI grong khyer drang srong smra ba [{]ri dgas [,]ri dwags [}]kyi nags na nye bar rten cing bzhugs pa de'i tshe de de'i gsung 
[\[275a.6\]]rab la rab tu byung bar gyur te/_ji tsam dus gzhan zhig na de dge skos kyi res bab pa dang /_dge slong rnams snga dro'i dus kyi tshe sham thabs bgos lhung bzed dang chos gos thogs te yul bA rA Na sIr bsod snyoms kyi phyir zhugs pa dang /_dgun gyi dus su dus ma yin par sprin chen po las 
[\[275a.7\]]char bab par gyur pa dang /_des bsams pa/_tshangs pa mtshungs par spyod pa rnams dus ma yin pa'i char bab pas gsher nas grang bas nyen te 'ong bas me bud par bya'o snyam ste/_des bsro gang du zhugs nas me bus te/_khyams kho ra khor yug tu gzar thag bres nas gtsug lag khang 
[\[275b\]]
[\[275b.1\]]gi sgo na slar 'ong ba lta zhing 'dug go/_/ji tsam na dge slong rnams slar 'ong ba dang /_de nas bsro gang du stan bting ngo /_/dge slong de dag gis rang rang gi chos gos gzhan la byin nas gang char gyis gsher ba de dag gzar thag la gzar to/_/de nas dge slong de dag bsro gang du zhugs 
[\[275b.2\]]te me la bskor nas me 'de zhing 'dug pa dang /_ji tsam na grang ba med par gyur te/_de dag me'i 'od tsha nas rgyab kyis phyogs te 'dug go/_/de nas dge skos de dad pa skyes nas dge slong de rnams kyi rkang pa la phyag 'tshal te smon lam bya bar brtsams pa gang bdag gis tshangs par spyod pa 'di 
[\[275b.3\]]dag grang bas nyen pa'i skyabs byas pa'i dge ba'i rtsa ba 'dis gang su dag yang dag par rdzogs pa'i sangs rgyas 'od srung gis bram ze'i khye'u bla ma zhes bya ba la bram ze'i khye'u skye dgu'i tshe lo brgya thub pa'i tshe de bzhin gshegs pa dgra bcom pa yang dag par rdzogs pa'i sangs rgyas shAkya thub pa zhes 
[\[275b.4\]]bya bar 'gyur ro zhes lung bstan pa thob pa de'i bstan pa la bdag rab tu byung nas nyon mongs pa thams cad rab tu spangs te dgra bcom pa mngon sum du byas nas/_ji ltar de dag gis me'i 'od mi bzod pa de bzhin du bdag gi gzi brjid la lha rnams kyis kyang mi bzod par gyur cig ces de skad 
[\[275b.5\]]smon lam btab pa'i dbang gis 'di nga'i bstan pa la rab tu byung ste nyon mongs pa thams cad spangs nas dgra bcom pa mngon du byas te dbang che bar grags pas lha rnams kyis kyang gzi brjid zil gyis gnon mi nus so/_/de nas tshe dang ldan pa kun dga' bos bcom ldan 'das la 'di skad ces gsol 
[\[275b.6\]]to/_/btsun pa bcom ldan 'das 'das pa'i 'og tu bcom ldan 'das kyi sku gdung la bdag cag gis mchod pa ji snyed cig brtson par bgyi lags/_kun dga' bo khyod snying las chung ngur gyis shig_/'di ni bram ze dang /_khyim bdag dad pa can dag sgrub par 'gyur ro/_/btsun pa bram ze 
[\[275b.7\]]dang /_khyim bdag dad pa can dag gis 'di la ji ltar sgrub par bgyid lags/_kun dga' bo 'di lta ste/_'khor los sgyur ba'i rgyal po la bya ba bzhin du byed do/_/btsun pa 'khor los sgyur ba'i rgyal po la ji ltar bgyid lags/_kun dga' bo 'khor los sgyur ba'i rgyal po ni lus shing 
[\[276a\]]
[\[276a.1\]]bal gyi 'da' bas dkri zhing shing bal gyi 'da' bas dkris nas ras zung lnga brgyas g.yog par bya/_ras zung lnga brgyas g.yogs te lcags kyi sgrom du bcug nas 'bru mar gyis bkang ste steng nas lcags kyi kha gab gnyis kyis bkab nas dri zhim po'i shing thams cad 
[\[276a.2\]]spungs te/_des bsregs nas me de dag 'o mas bsad de de'i rus pa gser gyi bum pa'i nang du bcug nas lam po che'i bzhi mdor rus pa'i mchod rten brtsigs nas gdugs dang /_rgyal mtshan dang /_ba dan btsugs te/_dri dang /_phreng ba dang /_bdug pa dang /_phye ma dang /_rol mo'i 
[\[276a.3\]]sgras bkur stir byed/_bla mar byed/_ri mor byed/_mchod par byed cing dus ston chen po yang byed do/_/kun dga' bo 'khor los sgyur ba'i rgyal po la bya ba de bzhin du de bzhin gshegs pa dgra bcom pa yang dag par rdzogs pa'i sangs rgyas la de bas kyang lhag par bya'o/_/kun dga' bo song 
[\[276a.4\]]la grong khyer rtswa can gyi gyad rnams la gnas 'jog dag khyed kyi ston pa ni deng gi mtshan mo'i gung thun la phung po lhag ma med pa'i mya ngan las 'das pa'i dbyings su yongs su mya ngan las 'da' bar 'gyur bas gyad khyed kyi bya ba dang sgrub pa dag der byos la/_da phyin chad grong gi nyen kor pa bdag 
[\[276a.5\]]cag gi ston pa phung po lhag ma med pa'i mya ngan las 'das pa'i dbyings su mya ngan las 'das te/_bdag cag gis de la blta ba dang bsnyen bkur bya ba'i phyir 'gro ma nus so zhes 'gyod par ma byed cig ces smros shig_/bka' bzhin 'tshal zhes tshe dang ldan pa kun dga' bos bcom ldan 'das 
[\[276a.6\]]kyi ltar mnyan nas snam sbyar blangs te/_dge slong gzhan dag dang /_phyi bzhin 'brang ba'i dge sbyong dang bcas te/_grong khyer rtswa can gyi gyad rnams kyi 'dun khang ga la bar song ste/_phyin pa dang /_de'i tshe grong khyer rtswa can gyi gyad rnams kyi 'dun khang na gyad lnga brgya tsam zhig bya ba dag 
[\[276a.7\]]cig gi don du 'dus shing 'dug par gyur to/_/de nas tshe dang ldan pa kun dga' bos rtswa can gyi gyad rnams la 'di skad ces smras so/_/kye grong khyer rtswa can gyi gyad kyi 'khor mang po tshogs shing 'dus pa shes ldan gnas 'jog dag nyon cig_/ston pa ni deng gi mtshan mo'i gung 
[\[276b\]]
[\[276b.1\]]thun 'di la phung po lhag ma med pa'i mya ngan las 'das pa'i dbyings su mya ngan las 'da' bar 'gyur bas gyad khyed kyi bya ba dang sgrub pa dag der byos la/_da phyin chad grong gi nye 'khor pa bdag cag gi ston pa phung po lhag ma med pa'i mya ngan las 'das pa'i dbyings su mya ngan las 'das te/_
[\[276b.2\]]bdag cag gis de la blta ba dang bsnyen bkur bya ba'i phyir 'gro ma nus so zhes 'gyod par ma byed cig_/de nas grong khyer rtswa can gyi gyad rnams kyis tshe dang ldan pa kun dga' bo'i ltar mnyan nas de dag gi bu dang /_chung ma dang /_bran pho dang /_bran mo dang /_las byed pa dang /_zho shas 
[\[276b.3\]]'tsho ba dang /_de dag gi mdza' bshes dang /_nye du dang /_blon po dang /_snag gi gnyen mtshams rnams grong khyer rtswa can nas byung nas shing sA la zung gi tshal ga la bar song ste phyin nas bcom ldan 'das kyi zhabs gnyis la mgo bos phyag 'tshal te phyogs gcig tu 'dug pa dang /_grong 
[\[276b.4\]]khyer rtswa can gyi gyad rnams la bcom ldan 'das kyis chos dang mthun pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad do/_/de nas grong khyer rtswa can gyi gyad gtso bo gtso bo dag stan las 
[\[276b.5\]]langs nas bla gos phrag pa gcig tu gzar te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/btsun pa bdag cag ni 'di ltar grong khyer rtswa can gyi gyad ces bgyi ba lags te/_sangs rgyas dang /_chos dang /_dge 
[\[276b.6\]]slong gi dge 'dun la skyabs su mchis te bslab pa'i gzhi rab tu gzung bar bgyi'o/_/de nas tshe dang ldan pa kun dga' bo 'di snyam du sems te/_gal te grong khyer rtswa can gyi gyad rnams re re nas bcom ldan 'das kyi spyan sngar 'dug ste/_dge bsnyen gyi so sor bshags pa byar/_
[\[276b.7\]]grong khyer rtswa can gyi gyad rnams nam phyed na slar yang 'gro dgos te/_so sor bshags par mi 'gyur bas ma la bdag gis bcom ldan 'das kyi spyan sngar 'dug ste/_grong khyer rtswa can gyi gyad rnams dge bsnyen gyi so sor bshags pa cig car gdon par bya'o snyam mo//_//'dul ba 
[\[277a\]]
[\[277a.1\]]phran tshegs kyi gzhi/_bam po lnga bcu bzhi pa/_de nas tshe dang ldan pa kun dga' bo stan las langs te bla gos phrag pa gcig tu gzar nas bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa 
[\[277a.2\]]'di ltar grong khyer rtswa can gyi gyad rnams dang /_de dag gi bu dang /_chung ma dang /_bran pho dang /_bran mo dang /_las byed ma dang /_zho shas 'tsho ba dang /_mdza' bo dang /_blon po dang /_nye du dang /_snag gi gnyen mtshams 'di rnams sangs rgyas dang /_chos dang /_dge slong gi dge 'dun la 
[\[277a.3\]]skyabs su mchi ste/_bslab pa'i gzhi rab tu 'dzin du stsal bar bgyi'o/_/de nas tshe dang ldan pa kun dga' bo grong khyer rtswa can gyi gyad de dang de dag dang /_bcom ldan 'das kyi spyan sngar 'dug ste/_de'i mtshan mo gung thun ma 'das par dge bsnyen gyi so sor bshags par byas so/_/de nas 
[\[277a.4\]]grong khyer rtswa can gyi gyad rnams bcom ldan 'das kyis gsungs pa la mngon par dga' ste rjes su yi rangs nas/_bcom ldan 'das kyi zhabs gnyis la mgo bos phyag 'tshal nas bcom ldan 'das kyi spyan snga nas song ngo /_/gang gi tshe byang chub sems dpa' dga' ldan gyi gnas na 
[\[277a.5\]]bzhugs pa'i tshe gzigs pa lngas gzigs te/_'dod pa na spyod pa'i lha drug la lan gsum du sbyang ba mdzad nas glang po cher bstan te yum gyi lhums su zhugs pa de'i tshe lha'i dbang po brgya byin gyis dri za'i rgyal po rab dga' la 'di skad ces smras so/_/rab dga' shes par gyis shig_/
[\[277a.6\]]bcom ldan 'das dga' ldan gyi gnas na bzhugs pa gzigs pa lngas gzigs te/_'dod pa na spyod pa'i lha drug la lan gsum du sbyang ba mdzad nas glang po cher bstan te yum gyi lhums su zhugs kyis de bsrung bar bya ba'i phyir 'dong ngo /_/des smras pa/_kho bo ni re zhig glu dbyangs len gyis 
[\[277a.7\]]kau shi ka song shig_/gang gi tshe byang chub sems dpa' yum gyi lhums nas byung ba de'i tshe yang lha'i dbang po brgya byin gyis dri za'i rgyal po rab dga' la 'di skad ces smras so/_/rab dga' shes par gyis shig_/bcom ldan 'das byang chub sems dpa' yum gyi lhums nas byung gis de'i zhal ta dang /_
[\[277b\]]
[\[277b.1\]]g.yog bya ba'i phyir 'deng ngo /_/des smras pa/_kho bo ni re zhig glu dbyangs len gyis kau shi ka song shig_/gang gi tshe bcom ldan 'das byang chub sems dpa' gzhon nus rol cing rol pa de'i tshe yang lha'i dbang po brgya byin gyis dri za'i rgyal po rab dga' la 'di skad ces smras so/_/rab dga' shes par gyis 
[\[277b.2\]]shig_/bcom ldan 'das byang chub sems dpa' gzhon nu rol pas rol cing bzhugs kyis de la bdag cag gis bsnyen bkur bya ba'i phyir 'deng ngo /_/des smras pa/_kho bo ni re zhig glu dbyangs len pas kau shi ka song shig_/gang gi tshe byang chub sems dpas rga ba dang /_na ba dang /_'chi ba gzigs nas thugs byung ste 
[\[277b.3\]]dka' thub kyi nags tshal du zhugs so/_/gang gi tshe dka' ba spyad nas dka' thub las bzhengs pa de'i tshe grong pa'i bu mo dga' mo dang /_dga' stobs mas lan bcu drug tu nying khur byas pa'i 'o thug sbrang rtsi ltar mngar ba gsol nas ci bder dbugs rngub pa dang /_ci bder dbugs 'byung ba dang /_ci bder 'bras chan 
[\[277b.4\]]dang /_zan dron gyi zhal zas rags pa gsol zhing sku til mar dang /_mar sar gyis byugs nas chu 'jam pos sku 'khru bar mdzad pa de'i tshe lha'i dbang po brgya byin gyis dri za'i rgyal po rab dga' la 'di skad ces smras so/_/rab dga' shes par gyis shig_/bcom ldan 'das byang chub sems dpa' rga ba dang /_na ba 
[\[277b.5\]]dang /_'chi ba gzigs te thugs byung nas dka' thub kyi nags tshal du zhugs nas dka' ba spyad do/_/gang gi tshe grong pa'i bu mo dga' mo dang /_dga' stobs mas lan bcu drug tu nying khur byas pa'i 'o thug sbrang rtsi ltar mngar ba gsol nas ci bder dbugs rngub pa dang /_ci bder dbugs 'byung ba dang /_ci bder 
[\[277b.6\]]'bras chan dang /_zan dron gyi zhal zas rags pa gsol zhing sku til mar dang /_mar sar gyis byugs nas chu 'jam pos sku 'khru bar mdzad kyis de la bsnyen bkur bya ba'i phyir 'deng ngo /_/des smras pa/_kho bo ni re zhig glu dbyangs len gyis kau shi ka song shig_/gang gi tshe bcom ldan 'das kyis bdud 
[\[277b.7\]]'byung po'i 'khor bye ba phrag sum bcu rtsa drug btul te bla na med pa'i ye shes thugs su chud pa de'i tshe tshangs pas gsol te yul bA rA Na sIr gshegs nas lan gsum du bzlas te chos kyi 'khor lo rnam pa bcu gnyis su bskor nas de'i tshe bcom ldan 'das kyis phyogs gang dang gang dag na grong dang /_grong khyer dang /_
[\[278a\]]
[\[278a.1\]]yul 'khor dang /_rgyal po'i pho brang 'khor dang /_ljongs de dang de dag tu gdul ba rnams btul te grong khyer rtswa can du gshegs nas tha ma'i gzims mal du zhugs pa de'i tshe lha'i dbang po brgya byin gyis dri za'i rgyal po rab dga' la 'di skad ces smras so/_/dri za'i rgyal po shes 
[\[278a.2\]]par gyis shig_/bcom ldan 'das kyis bdud 'byung po'i 'khor bye ba phrag sum bcu rtsa drug btul te bla na med pa'i ye shes thugs su chud nas tshangs pas gsol te yul bA rA Na sIr gshegs nas lan gsum du bzlas te chos kyi 'khor lo rnam pa bcu gnyis su bskor nas de'i tshe phyogs gang dang gang dag na grong 
[\[278a.3\]]dang /_grong khyer dang /_yul 'khor dang /_rgyal po'i pho brang 'khor dang /_ljongs de dang de dag tu gdul ba rnams btul te grong khyer rtswa can du gshegs nas tha ma'i gzims mal du zhugs kyis de la chos mnyan pa'i phyir der 'deng bar bya'o/_/des smras pa/_kho bo ni re zhig glu dbyangs len gyis kau shi 
[\[278a.4\]]ka song shig_/de nas yang lha'i dbang po brgya byin gyis dri za'i rgyal po rab dga' la 'di skad ces smras so/_/rab dga' shes par gyis shig_/bcom ldan 'das tha ma'i gzims mal du zhugs te yongs su mya ngan las 'da' bar 'gyur gyis de la bdag cag bsnyen bkur bya ba'i phyir 'deng ngo /_/des smras 
[\[278a.5\]]pa/_kho bo ni re zhig glu dbyangs len gyis kau shi ka song shig_/bcom ldan 'das kyis dgongs pa/_kun du rgyu rab bzang ni ngas gdul bar rung na dri za'i rgyal po rab dga' ni gdul bar dka' ste/_nyan thos kyis gdul ba la ni de bzhin gshegs pas 'dul bar spyod kyi sangs rgyas kyis gdul ba 
[\[278a.6\]]la ni nyan thos kyis 'dul mi nus pas de lta bas na de bzhin gshegs pas gdul bar bya ba'i mkhyen pa ni bla na med de/_ma la 'di bdag gis gdul bar bya gor ma chag snyam du dgongs nas ji ltar thugs mnyam par snyoms par zhugs na tha ma'i gzims mal du sprul pa bzhag nas pi bang rgyud 
[\[278a.7\]]stong pa khog pa bai DUr+ya las byas pa bsnams te tha ma'i gzims mal nas byung nas sum bcu rtsa gsum pa'i lha rnams kyi nang dri za'i rgyal po rab dga'i sgo na bzhugs par 'gyur ba de lta bu'i ting nge 'dzin la snyoms par zhugs so/_/dri za'i rgyal po rab dga' yang gang nga lta bu ni med do zhes dri za'i rgyal po 
[\[278b\]]
[\[278b.1\]]rab dga' dregs par gyur te/_des pi bang snyan pa snyan pa blangs nas yid rab tu dga' bar gyur cing 'dug go/_/de nas bcom ldan 'das kyis sgo srung gi skyes bu la 'di skad ces bka' stsal to/_/kwa'i skyes bu song la dri za'i rgyal po rab dga' la sgo gar dri za zhig shes ldan blta ba'i phyir 'ongs so 
[\[278b.2\]]zhes byos shig_/de song nas smras pa dang /_de dregs pas myos nas smras pa/_kwa'i ci zer cing las gzhan pa'i dri za yang yod dam/_des smras pa/_gzhan dag lta re zhig smos kyang mi 'tshal gyi sgo drung 'di kho na na mchis lags so/_/dri za de dregs pas myos pa'i shugs kyis mod la sgor byung ste/_des smras 
[\[278b.3\]]pa/_kwa'i skyes bu khyod dri za yin nam/_bcom ldan 'das kyis bka' stsal pa/_kwa'i nga dri za te por yin no/_/des smras pa/_gal te de lta na glu dbyangs blang gis tshur shog_/bcom ldan 'das kyis bka' stsal pa/_kwa'i legs kyis de bzhin bya'o zhes ji tsam bcom ldan 'das dang de lhan cig 'gran to/_/bcom 
[\[278b.4\]]ldan 'das kyis rgyud gcig bcad pa dang /_des kyang rgyud gcig bcad de pi bang gnyis ka'i rgyud dang sgra mnyam mo/_/bcom ldan 'das kyis rgyud gnyis bcad pa dang /_de bzhin du sgra dang gdangs khyad par med do/_/de bzhin du gsum pa dang /_bzhi pa nas/_rgyud gcig pa'i bar du bzhag pa dang /_rab [{]dga'as [,]dgas [}]
[\[278b.5\]]kyang gnyis pa dang /_gsum pa dang /_bzhi pa nas/_rgyud gcig pa'i bar du bzhag na de bzhin du pi bang gnyis ka skad dang gdangs khyad par med do/_/de nas bcom ldan 'das kyis rgyud gcig pa yang bcad de/_nam mkha' kho na la yang sgra dang gdangs de bzhin du gyur pa dang /_dri za'i rgyal po rab dga' ngo 
[\[278b.6\]]mtshar skyes nas nga rgyal gyis dregs pa med par gyur nas des bsams pa/_bdag pas 'phags pa'i dri za gzhan yang yod pa lta snyam mo/_/de nas bcom ldan 'das kyis dri za'i cha byad mi snang bar mdzad de/_bcom ldan 'das skyes bu chen po'i mtshan sum bcu rtsa gnyis dang /_dpe byad bzang po brgyad bcu 
[\[278b.7\]]dang ldan zhing /_sku nyi ma stong gi 'od bas lhag pa 'od 'dom gang gis brgyan pa/_rin po che'i ri ltar kun nas bzang ba/_rang gi sku nyid du bzhugs pa dang /_dri za'i rgyal po rab [{]dga'as [,]dgas [}]mthong ste/_de dad pa skyes nas bcom ldan 'das kyi zhabs la phyag 'tshal te/_chos mnyan pa'i phyir spyan snga na 'dug 
[\[279a\]]
[\[279a.1\]]pa dang /_bcom ldan 'das kyis de'i bsam pa dang /_bag la nyal ba dang /_khams dang /_rang bzhin mkhyen nas 'phags pa'i bden pa bzhi rtogs par 'gyur ba de lta bu'i chos bshad de/_gang thos pas dri za'i rgyal po rab [{]dga'as [,]dgas [}]'jig tshogs la lta ba'i ri'i rtse mo nyi shu 
[\[279a.2\]]mtho ba ye shes kyi rdo rjes bcom ste rgyun du zhugs pa'i 'bras bu mngon sum du byas nas/_des bden pa mthong ste lan gsum du ched du brjod pas ched du brjod pa/_btsun pa 'di lta bu ni bdag la phas ma bgyis te/_mas kyang ma lags/_rgyal pos ma lags/_lhas ma lags/_mdza' bos ma 
[\[279a.3\]]lags/_rang gi skye bo dang gnyen gyi tshogs kyis ma lags/_sngon gyi 'das pas ma lags/_dge sbyong dang bram ze rnams kyis ma lags pa gang lags pa de bcom ldan 'das kyis bdag la mdzad de/_khrag dang mchi ma'i rgya mtsho ni bskams/_rus pa'i ri bo las ni bsgral/_ngan song gi sgo ni 
[\[279a.4\]]bkum/_mtho ris dang thar pa'i sgo ni phye ste/_bdag lha dang mi'i gnas su bzhag pas/_btsun pa bdag nam bcom ldan 'das dang /_chos dang /_dge 'dun la skyabs su mchi lags kyis/_dge bsnyen du gzung du gsol/_deng slan chad nas ji srid 'tsho'i bar du srog gcod pa las log 
[\[279a.5\]]ste/_mngon par dad nas skyabs su mchi lags so/_/de nas bcom ldan 'das kyis dri za'i rgyal po rab dga' la chos dang ldan pa'i gtam gyis yang dag par bstan/_yang dag par 'dzin du bcug_/yang dag par gzengs bstod/_yang dag par rab tu dga' bar mdzad do/_/ji 
[\[279a.6\]]ltar thugs mnyam par bzhag na sum bcu rtsa gsum pa'i lha rnams kyi nang nas mi snang bar gyur cing tha ma'i gzims mal du zhugs pa de lta bu'i ting nge 'dzin la snyoms par zhugs so/_/de'i tshe grong khyer rtswa can na kun du rgyu rab bzang zhes bya ba/_rgas pa/_rnyings pa/_'khogs pa/_lo 
[\[279a.7\]]brgya nyi shu lon pa de la grong khyer rtswa can gyi gyad rnams kyis bkur stir byed/_bla mar byed/_ri mor byed/_mchod par byed de dgra bcom par grags pa zhig gnas so/_/de grong khyer rtswa can rdzing dal gyis 'bab pa'i 'gram u dum bA ra'i tshal gyi drung na nyin par gyi spyod pas gnas pa dang /_gang 
[\[279b\]]
[\[279b.1\]]gi tshe bcom ldan 'das byang chub sems dpa' dga' ldan gyi gnas na bzhugs pa gzigs pa lngas gzigs te/_'dod pa na spyod pa'i lha drug la lan gsum du sbyang ba mdzad nas glang po cher bstan te yum gyi lhums su zhugs pa de'i tshe u dum bA ra'i tshal sbal mig 'thon par 'gyur ro/_/gang 
[\[279b.2\]]gi tshe yum gyi lhums nas byung ba de'i tshe sbal mig bye bar 'gyur ro/_/gang gi tshe gzhon nu rol pas rol pa de'i tshe me tog kha 'bus par 'gyur ro/_/gang gi tshe rga ba dang /_na ba dang /_'chi ba gzigs te thugs byung nas dka' thub kyi nags tshal du zhugs pa de'i tshe me tog kha bye bar 'gyur ro/_/
[\[279b.3\]]gang gi tshe dka' ba spyod pa de'i tshe me tog kha bye ba rnyings par 'gyur ro/_/gang gi tshe dka' ba spyad pa don med par mkhyen nas ci bder dbugs rngub pa dang /_ci bder dbugs 'byung ba dang /_ci bder 'bras chan dang /_zan dron gyi zhal zas rags pa gsol zhing /_sku til mar dang /_mar 
[\[279b.4\]]sar gyis byugs te zhes bya ba nas/_bla na med pa yang dag par rdzogs pa'i byang chub mngon par rdzogs par sangs rgyas pa zhes bya ba'i bar snga ma bzhin te/_de'i tshe me tog thams cad rgyas par 'gyur ro/_/gang gi tshe bcom ldan 'das la tshangs pas gsol te yul bA rA Na sIr gshegs nas lan 
[\[279b.5\]]gsum du bzlas te chos kyi 'khor lo rnam pa bcu gnyis su bskor ba de'i tshe u dum bA ra'i tshal lam me lhan ne lhang nger 'gyur ro/_/gang gi tshe bcom ldan 'das kyis phyogs gang dang gang dag na grong dang /_grong khyer dang /_yul 'khor dang /_rgyal po'i pho brang 'khor dang /_ljongs de dang 
[\[279b.6\]]de dag tu gdul ba rnams btul te grong khyer rtswa can du tha ma'i gzims mal du bzhugs pa de'i tshe yang u dum bA ra'i tshal rnyings par 'gyur ba de thams cad kun du rgyu rab bzang gis mtshan mar byas pa dang /_grong khyer rtswa can na gnas pa'i lha zhig gis grong khyer rtswa can pa la de bzhin gshegs 
[\[279b.7\]]pa ni deng gi nam gyi gung thun la phung po lhag ma med pa'i mya ngan las 'das pa'i dbyings su yongs su mya ngan las 'da' bar 'gyur ro zhes smras pa/_de kun du rgyu rab bzang gis thos so/_/thos nas kyang dge sbyong gau ta ma deng gi nam gyi gung thun la phung po lhag ma med pa'i mya ngan las 'das 
[\[280a\]]
[\[280a.1\]]pa'i dbyings su yongs su mya ngan las 'da' bar gyur na bdag ni chos rnams la the tshom yod par gyur te/_bdag gi the tshom yod pa de 'di ltar bcom ldan 'das gau ta mas bdag gi the tshom sel spyod par 'gyur ro snyam du bdag sems shing 'dug ste/_ma la bdag bcom 
[\[280a.2\]]ldan 'das gau ta ma ga la ba der song ste phyin nas/_gal te zhus nas lung bstan pa'i slad du skabs phye na phyogs 'ga' zhig zhu'o snyam nas grong khyer rtswa can nas byung ste shing sA la zung gnyis kyi tshal ga la ba der song ngo /_/de'i tshe tshe dang ldan pa kun dga' bo phyi rol du byung ste/_bla gab 
[\[280a.3\]]med pa'i 'chag sa na 'chag cing 'dug pa dang /_kun du rgyu rab bzang gis tshe dang ldan pa kun dga' bo phyi rol tu byung ste/_bla gab med pa'i 'chag sa na 'chag cing 'dug pa rgyang ring po kho na nas mthong ngo /_/mthong nas kyang tshe dang ldan pa kun dga' bo ga la ba der song ste phyin nas tshe dang ldan pa 
[\[280a.4\]]kun dga' bo la 'di skad ces smras so/_/kye kun dga' bo bdag gis dge sbyong gau ta ma deng gi mtshan mo'i gung thun la phung po lhag ma med pa'i mya ngan las 'das pa'i dbyings su yongs su mya ngan las 'da' bar 'gyur ro zhes thos nas bdag ni chos rnams la the tshom yod par gyur te/_bdag 
[\[280a.5\]]gi the tshom yod pa de 'di ltar bcom ldan 'das gau ta mas bdag gi the tshom sel spyod par 'gyur ro snyam du bdag sems shing mchis na/_gal te btsun pa kun dga' bos nang du mchi bar gnang ste/_gal te zhus nas lung bstan pa'i slad du skabs [(]phya na [,]phye na [)]phyogs 'ga' zhig zhu bar bgyi'o/_/rab 
[\[280a.6\]]bzang de bzhin gshegs pa la 'tshe bar ma byed cig chog go/_/bcom ldan 'das kyi sku ni dub bo/_/bde bar gshegs pa'i sku ni dub bo/_/kun du rgyu rab bzang gis lan gnyis lan gsum gyi bar du tshe dang ldan pa kun dga' bo la 'di skad ces smras so/_/kye kun dga' bo bdag gis kun du 
[\[280a.7\]]rgyu spyod pa can rgan po rgan po slob dpon snga rabs dag las de bzhin gshegs pa dgra bcom pa yang dag par rdzogs pa'i sangs rgyas 'jig rten du 'byung ba ni/_brgya lam res 'ga' na/_'di ltar me tog u dum bA ra bzhin no zhes thos te/_bcom ldan 'das gau ta ma de deng gi mtshan mo'i gung thun 
[\[280b\]]
[\[280b.1\]]la phung po lhag ma med pa'i mya ngan las 'das pa'i dbyings su mya ngan las 'da' bar 'gyur la/_bdag ni chos rnams la the tshom du gyur te/_bdag gi the tshom yod pa de 'di ltar bcom ldan 'das gau ta mas bdag gi the tshom sel spyod par 'gyur ro snyam du bdag sems shing mchis te/_gal te 
[\[280b.2\]]tshe dang ldan pa kun dga' bos nang du mchi bar gnang na/_gal te zhu ba lung bstan pa'i slad du skabs phye na phyogs 'ga' zhig zhu bar bgyi'o zhes lan gnyis lan gsum gyi bar du kun du rgyu rab bzang gis tshe dang ldan pa kun dga' bo la smras pa dang /_rab bzang de bzhin gshegs pa la 'tshe bar ma 
[\[280b.3\]]byed cig chog go/_/bcom ldan 'das kyi sku ni dub bo/_/bde bar gshegs pa'i sku ni mnyel to/_/de ltar tshe dang ldan pa kun dga' bo dang /_kun du rgyu rab bzang gnyis lhan cig bar skabs kyi gtam zer ba bcom ldan 'das kyi lha'i snyan rnam par dag cing mi'i las 'das pas 
[\[280b.4\]]gsan te/_gsan nas kyang tshe dang ldan pa kun dga' bo la 'di skad ces bka' stsal to/_/kun dga' bo kun du rgyu rab bzang 'di ma dgag par ci dang ci 'dod pa 'drir thong shig_/de ci'i phyir zhe na/_nga dang mu stegs can lhan cig bar skabs kyi gtam gleng ba'i tha mar 'gyur ba 
[\[280b.5\]]ni 'di yin no/_/'di lta ste kun du rgyu rab bzang 'di nyid ngas mngon sum du tshur zhes byas pas nga'i nyan thos dge slong rab tu byung ba rnams kyi tha mar 'gyur ba yin no/_/de nas kun du rgyu rab bzang bcom ldan 'das kyis skabs phye ba dang dga' mgu rab tu dga' ste/_dga' ba dang /_
[\[280b.6\]]yid bde ba skyes nas bcom ldan 'das ga la ba der song ste phyin nas bcom ldan 'das dang lhan cig tu yang dag par mgu bar 'gyur ba dang /_yang dag par rab tu dga' bar 'gyur ba'i gtam rnam pa sna tshogs byas nas phyogs gcig tu 'dug go/_/phyogs gcig tu 'dug nas/_
[\[280b.7\]]kun du rgyu rab bzang gis bcom ldan 'das la 'di skad ces gsol to/_/kye gau ta ma gal te zhu ba lung bstan pa'i slad du skabs phye na phyogs 'ga' zhig zhu bar bgyi'o/_/rab bzang ci dang ci 'dod pa dris shig_/kye gau ta ma 'jig rten 'di dag na mu steg can tha dad du gnas pa 'di 
[\[281a\]]
[\[281a.1\]]lta ste/_'od srung rdzogs byed dang /_kun du rgyu gnag lhas kyi bu dang /_smra 'dod kyi bu mo'i bu yang dag rgyal ba can dang /_mi pham skra'i la ba can dang /_ka t+ya'i bu nog can dang /_gcer bu pa gnyen gyi bu rnams kyi rang rang gi khas 'ches shing /_so sor 
[\[281a.2\]]rig pa dag go/_/de nas bcom ldan 'das kyis de'i tshe tshigs su bcad pa 'di skad ces bka' stsal to/_/rab bzang ngas ni na tshod nyi shu dgu lon te/_/rab tu byung nas lo grangs lnga bcu lhag gcig tu/_/dge ba gang yin ci zhes btsal bar byas gyur cing /_/rab bzang ngas ni rab tu 
[\[281a.3\]]byung ba de yi tshe/_/tshul khrims dang ni ting 'dzin spyod pa rnam rig dang /_/nga yis rtse gcig sems ni kun du bsgom byas te/_/rigs pa'i chos ni phyogs tsam bshad par byas gyur na/_/'di las phyi rol dag na dge sbyong gzhan yang med/_/rab bzang chos 'dul ba gang la 'phags pa'i lam 
[\[281a.4\]]yan lag brgyad pa mi snang ba de la dge sbyong dang po yang mi snang bar 'gyur ro/_/gnyis pa dang /_gsum pa dang /_dge sbyong bzhi pa yang mi snang bar 'gyur ro/_/rab bzang chos 'dul ba gang la 'phags pa'i lam yan lag brgyad pa snang ba de la dge sbyong dang po yang snang bar 'gyur ro/_/gnyis 
[\[281a.5\]]pa dang /_gsum pa dang /_dge sbyong bzhi pa yang snang bar 'gyur ro/_/rab bzang chos 'dul ba gang la 'phags pa'i lam yan lag brgyad pa snang na dge sbyong dang po ni 'di yin no/_/gnyis pa ni 'di yin no/_/gsum pa ni 'di yin te/_dge sbyong bzhi pa 'di las phyi rol na dge sbyong ngam bram 
[\[281a.6\]]ze med de/_phas kyi rgol ba'i dge sbyong dang /_bram ze rnams kyis stong ngo zhes 'di ltar 'khor rnams la nga seng ge'i sgra yang dag par sgrogs so/_/chos kyi rnam grangs 'di bshad pas kun du rgyu rab bzang chos rnams la chos kyi mig rdul med cing dri ma dang bral bar gyur to/_/de nas kun du 
[\[281a.7\]]rgyu rab bzang chos mthong ba dang /_chos thob pa dang /_chos rtogs pa dang /_chos kyi gting slebs te/_som nyi las rgal ba dang /_the tshom las rgal ba dang /_gzhan gyis mi bkri ba dang /_gzhan gyis kha drang du mi rung ba dang /_ston pas bstan pa'i chos rnams la mi 'jigs pa thob nas 
[\[281b\]]
[\[281b.1\]]stan las langs te bla gos phrag pa gcig tu gzar nas tshe dang ldan pa kun dga' bo gang na ba de logs su thal mo sbyar ba btud nas tshe dang ldan pa kun dga' bo la 'di skad ces smras so/_/btsun pa tshe dang ldan pa kun dga' bos ni rnyed pa legs par rnyed de/_gang gi phyir btsun pa kun 
[\[281b.2\]]dga' bo ni slob dpon chen pos dbang bskur bas dbang bskur mod kyi bdag kyang legs par gsungs pa'i chos 'dul ba la rab tu byung ste bsnyen par rdzogs nas dge slong gi dngos po thob ste/_gang gi phyir bdag gis kyang rnyed pa legs par rnyed par gyur cig_/de nas tshe dang ldan pa kun 
[\[281b.3\]]dga' bos bcom ldan 'das la 'di skad ces gsol to/_/btsun pa kun du rgyu rab bzang 'di ni legs par gsungs pa'i chos 'dul ba la rab tu byung zhing bsnyen par rdzogs te dge slong gi dngos po thob par 'tshal na/_bcom ldan 'das kyis thugs brtse ba nye bar bzung ste/_de 
[\[281b.4\]]rab tu dbyung zhing bsnyen par rdzogs par mdzad du gsol/_de nas bcom ldan 'das kyis kun du rgyu rab bzang la tshur dge slong tshangs par spyad pa spyod cig ces bka' stsal pas/_tshe dang ldan pa de rab tu byung nas bsnyen par rdzogs te dge slong gi dngos por gyur to/_/de ltar de 
[\[281b.5\]]rab tu byung nas/_tshe dang ldan pa de gcig tu brtul ba dang /_bag yod pa dang /_brtson 'grus dang /_dka' thub la gnas te/_de gcig tu brtul ba dang /_bag yod pa dang /_brtson 'grus dang /_dka' thub la gnas pas gang gi phyir rigs kyi bu dag skra dang kha spu 
[\[281b.6\]]bregs te gos ngur smrig bgos nas yang dag pa kho nar dad pas khyim nas khyim med par rab tu byung ste/_bla na med pa'i tshangs par spyad pa mthar phyin nas mthong ba'i chos 'di nyid la rang gi mngon par shes pas mngon sum du byas te bsgrubs nas bdag gi skye ba zad do/_/tshangs par spyod 
[\[281b.7\]]pa la bsten to/_/bya ba byas so/_/'di las srid pa gzhan mi shes so zhes rab tu bsgrags nas tshe dang ldan pa de yang dag par sems shin tu rnam par grol nas kun shes pa dang ldan pa'i dgra bcom par gyur to/_/de nas tshe dang ldan pa rab bzang dgra bcom pa thob ste/_rnam par 
[\[282a\]]
[\[282a.1\]]grol ba'i dga' ba dang bde ba kun du myong nas de 'di snyam du sems te/_bdag gis ston pa yongs su mya ngan las 'da' ba blta ba ni bdag gi cha ma yin gyi ci nas kyang thog ma kho nar bdag yongs su mya ngan las 'da' bar bya'o snyam du bsams nas bcom ldan 'das 
[\[282a.2\]]ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te phyogs gcig tu 'dug go/_/phyogs gcig tu 'dug nas tshe dang ldan pa rab bzang gis bcom ldan 'das la 'di skad ces gsol to/_/btsun pa bdag gis rngo thog mod kyi yongs su mya ngan 
[\[282a.3\]]las 'da' bar 'tshal lags so/_/de skad ces gsol pa dang /_bcom ldan 'das kyis tshe dang ldan pa rab bzang la 'di skad ces bka' stsal to/_/rab bzang mya ngan las 'da' bar bya ba'i phyir smra'am/_bcom ldan 'das mya ngan las 'da' bar bgyi ba'i slad du'o/_/rab bzang 
[\[282a.4\]]mya ngan las 'da' bar bya ba'i phyir smra'am/_bde bar gshegs pa mya ngan las 'da' bar bgyi ba'i slad du'o/_/rab bzang mya ngan las 'da' bar bya ba'i phyir smra na ngas ci zhig smrar yod de/_'dus byas thams cad kyi chos nyid yin no/_/de nas tshe dang ldan pa rab bzang gis ma la bdag 
[\[282a.5\]]gis gnas lnga byin gyis brlabs te mya ngan las 'da' bar bya'o snyam du bsams nas bdag tshangs pa mtshungs par spyod pa rnams kyis ni skra bregs te snam sbyar gyon pa dang /_mu stegs can rnams kyis ni mu stegs kyi rgyal mtshan thogs pa mthong bar gyur cig_/bdag gi khyogs 
[\[282a.6\]]mu stegs can rnams kyis ni 'degs mi nus par gyur cig_/tshangs pa mtshungs par spyod pa rnams kyis ni 'degs nus par gyur cig_/rdzing bu gcig sprul nas bsams pa/_'di ltar mu stegs can rnams kyis ni rdzing bur bying zhing spyod par mi nus par gyur cig_/tshangs 
[\[282a.7\]]pa mtshungs par spyod pa rnams kyis ni spyod nus par gyur cig_/mu stegs can rnams la ni nya dang ru sbal gyis gnod pa byed nus par gyur cig_/tshangs pa mtshungs par spyod pa rnams la ni gnod pa byed mi nus par gyur cig_/mu stegs can rnams kyis ni bdag sreg cing me spor mi 
[\[282b\]]
[\[282b.1\]]nus par gyur cig_/tshangs pa mtshungs par spyod pa rnams kyis ni me spor nus par gyur cig ces des gnas 'di lnga byin gyis brlabs te/_phung po lhag ma med pa'i mya ngan las 'das pa'i dbyings su yongs su mya ngan las 'das so/_/mu stegs can kun du rgyu gzhan dag 
[\[282b.2\]]gis kun du rgyu rab bzang yongs su mya ngan las 'das so zhes thos te thos nas kyang ras kyi rgyal mtshan chen po btsugs te/_/grong khyer rtswa can gyi lam po che dang /_khyams dang /_bzhi mdo dang /_sum mdo dag tu bskor nas shes ldan dge sbyong gau ta ma 'di skad ces smra ste/_dge sbyong 
[\[282b.3\]]dang po ni 'di yin no/_/gnyis pa ni 'di yin no/_/gsum pa ni 'di yin te/_bzhi pa ni 'di las phyi rol na dge sbyong ngam/_bram ze med de/_phas kyi rgol ba'i dge sbyong dang /_bram ze rnams kyis stong ngo zhes 'di ltar 'khor rnams la seng ge'i sgra yang dag par sgrogs na/_bdag cag 
[\[282b.4\]]gi tshangs pa mtshungs par spyod pa kun du rgyu rab bzang ni mya ngan las 'das par gyur to zhes smras pa dang /_de dag la dge slong rnams kyis smras pa/_shes ldan dag gal te 'di khyed kyi tshangs pa mtshungs par spyod pa yin na tshur shog 'di khyogs kyi steng du zhog la theg shig dang blta bar bya'o/_/
[\[282b.5\]]de dag gis khyogs kyi steng du bzhag nas gdegs par brtsams na bsgul yang ma nus pa dang /_dge slong rnams kyis smras pa/_shes ldan dag nged kyis gdeg gam/_theg shig_/de dag gis bteg pa dang /_de dag spobs pa med de cang mi smra bar 'dug go/_/de dag rdzing bur dong ba 
[\[282b.6\]]dang /_yang dge slong rnams kyis smras pa/_shes ldan dag gal te 'di khyed kyi tshangs pa mtshungs par spyod pa yin na tshur shog_/rdzing bu der zhugs shig dang blta bar bya'o zhes smras nas/_de dag zhugs pa dang /_bying nas nya dang ru sbal dag gis gnod pa byas te spyod ma nus 
[\[282b.7\]]nas rings pa rings par slar byung ba dang /_dge slong rnams kyis smras pa/_nged 'jug gis ltos shig_/blta bar bya'o/_/de dag zhugs nas ma bying zhing nya dang ru sbal dag gis gnod pa byed ma nus te der spyod nus par gyur pa dang /_de dag spobs pa med de cang mi smra bar 'dug go/_
[\[283a\]]
[\[283a.1\]]gzhan yang dge slong rnams kyis smras pa/_shes ldan dag gal te 'di khyed kyi tshangs pa mtshungs par spyod pa yin na me spor la sregs shig blta bar bya'o/_/de dag gis me sbar zhing bsreg par brtsams pa dang /_me spar ma nus nas dge slong rnams kyis 
[\[283a.2\]]shes ldan dag nged kyis spar bar bya'o zhes smras te/_de dag gis me spar nas 'bar bar gyur pa dang /_de dag de bzhin du spobs pa med cing cang mi smra bar 'dug go/_/de nas skye bo mang po rnams kyis tshar bcad nas dong ngo /_/grong khyer rtswa can gyi gyad rnams ngo mtshar cher skyes 
[\[283a.3\]]te/_bcom ldan 'das la rgya cher mngon par dad par gyur to/_/gang gi tshe bcom ldan 'das tha ma'i gzims mal na gnad rnams ni chad/_tshigs rnams ni 'bye ba'i tshor ba gnad du bab pa byung zhing bzhugs bzhin du/_rab bzang ni dgra bcom pa la bzhag par gyur/_
[\[283a.4\]]grong khyer rtswa can gyi gyad mang po ni chos la bkod pa de'i tshe dge slong rnams the tshom skyes te/_the tshom thams cad gcod pa sangs rgyas bcom ldan 'das la zhus pa/_btsun pa gang gi tshe bcom ldan 'das gnad rnams ni chad/_tshigs rnams ni 'bye ba'i tshor ba gnad du bab par 
[\[283a.5\]]byung zhing bzhugs bzhin du/_kun du rgyu rab bzang 'khor ba'i rgya mtsho las bton te/_de gcig tu grub pa dang /_bde ba mthar phyin par mdzad nas mya ngan las 'das pa la rab tu bkod pa la gzigs/_bcom ldan 'das kyis bka' stsal pa/_dge slong dag ji nga da ltar 
[\[283a.6\]]'dod chags dang bral/_zhe sdang dang bral/_gti mug dang bral/_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa las kun du grol te/_thams cad mkhyen pa dang /_rnam pa thams 
[\[283a.7\]]cad mkhyen pa dang /_thams cad mkhyen pa'i ye shes brnyes pa/_kun du rgyu rab bzang 'khor ba'i rgya mtsho las bton te/_de gcig tu grub pa dang /_bde ba mthar phyin par mdzad nas mya ngan las 'das pa la rab tu bzhag pa lta ngo mtshar ci che/_gang nga sngon 'das pa'i dus 
[\[283b\]]
[\[283b.1\]]na 'dod chags dang bcas/_zhe sdang dang bcas/_gti mug dang bcas/_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa las ni kun du ma grol/_brtag cing 'jig nus pa dang ni 
[\[283b.2\]]bral/_dud 'gro'i skye gnas su ni skyes/_rang gi srog la yang mi lta ba na kun du rgyu rab bzang gi skyabs byas shing grong khyer rtswa can gyi gyad rnams la srog sdug pa'i skyabs byas shing nyon mongs pa las kyang kun du bskyabs pa de legs par rab tu nyon la yid la zung shig dang bshad par bya'o/_/dge 
[\[283b.3\]]slong dag sngon byung ba 'das pa'i dus na lung pa zhig gi nang na [{]ri dgas [,]ri dwags [}]kyi khyu dpon [{]ri dgas [,]ri dwags [}]mang po'i tshogs stong gis bskor ba/_mkhas shing gsal ba/_yid gzhungs pa zhig gnas te/[ {]ri dgas [,]ri dwags [}]kyi khyu dpon de rngon pas brtags nas/_rgyal po la smras pa dang /_de nas rgyal po dpung 
[\[283b.4\]]gi tshogs yan lag bzhi dang chas te byung nas [{]ri dgas [,]ri dwags [}]kyi khyu dpon de thams cad bskor to/_/de nas [{]ri dgas [,]ri dwags [}]kyi khyu dpon des bsams pa/_ma la bdag gis [{]ri dgas [,]ri dwags [}]'di rnams ma bsrungs na thams cad med par 'gyur ro snyam nas/_de nas [{]ri dgas [,]ri dwags [}]kyi khyu dpon gyis phyogs gang du ri 
[\[283b.5\]]dgas kyi tshogs rnams 'byung bar 'gyur ba kun du brtags na/_lung pa de na chu bo zhig 'bab pa de mthong ste chu bo'i rgyun de yang drag po 'phrog cing rab tu 'phrog pa zhig la/[ {]ri dgas [,]ri dwags [}]de dag kyang nyam chung nas/_de nas khyu dpon gyis mod la chu bo der zhugs nas dbus su 'dug ste skad 
[\[283b.6\]]phyung nas khyed cag tshur shog_/'gram 'o ni nas nga'i rgyab tu rkang lag zhog la pha rol gyi 'gram du song shig dang /_'tsho ba'i thabs ni de las med de gzhan du na nges par 'chi bar 'gyur ro/_/de nas [{]ri dgas [,]ri dwags [}]des de bzhin du byas pa dang /_de'i rgyab tu rmig pa dag gis phog 
[\[283b.7\]]ste/_phags pa yang ral/_sha dang /_khrag dang /_rus pa dag byung yang 'on kyang brtson 'grus ma btang ngo /_/de nas thams cad kyis rgal nas/_gang kha cig slar rgal bar ma gyur tam zhes de dag la snying rje bskyed de slar rgyab tu bltas pa dang /[ {]ri dgas [,]ri dwags [}]kyi phru gu gcig ma 
[\[284a\]]
[\[284a.1\]]rgal bar des mthong nas/_de nas khyu dpon gnad rnams ni chad/_tshigs rnams ni 'bye ba'i tshor ba gnad du bab pa byung zhing /_chu 'gram 'dir tshogs rnams la srog sdug pa'i skyabs byas shing /[ {]ri dgas [,]ri dwags [}]kyi phru gu de rgyab tu bkal nas chu bo las bsgral te 
[\[284a.2\]]'gram du bzhag go/_/des [{]ri dgas [,]ri dwags [}]kyi tshogs mang po brgal bar rig nas 'chi ba'i dus su smon lam gdab par brtsams pa/_ji ltar bdag gis [{]ri dgas [,]ri dwags [}]'di dag dang /[ {]ri dgas [,]ri dwags [}]kyi phru gu 'di la srog sdug pa'i skyabs byas shing nyon mongs pa las kyang kun du bskyabs pa 'dis 
[\[284a.3\]]bdag bla na med pa yang dag par rdzogs pa'i byang chub mngon par rdzogs par sangs rgyas nas yang 'khor ba'i rgya mtsho las 'don cing /_gcig tu grub pa dang /_bde ba mthar phyin par byed cing mya ngan las 'das pa la 'god par shog shig ces smon lam btab bo/_/bcom ldan 
[\[284a.4\]]'das kyis bka' stsal pa/_dge slong dag ji snyam du sems/_de'i tshe de'i dus na [{]ri dgas [,]ri dwags [}]kyi khyu dpon gang yin pa de ni nga yin no/_/[{]ri dgas [,]ri dwags [}]de dag ni grong khyer rtswa can gyi gyad 'di rnams yin no/_/[{]ri dgas [,]ri dwags [}]kyi phru gu gang yin pa de ni rab bzang 'di nyid yin no/_/dge 
[\[284a.5\]]slong dag gzhan yang gang gi tshe nga brtag cing 'jig mi nus pa dang dud 'gro'i skye gnas su skyes pa dang /_gnad rnams ni chad/_tshigs rnams ni 'bye ba'i tshor ba gnad du bab pa byung zhing bzhugs bzhin du kun du rgyu rab bzang gi skyabs byas pa de nyon cig_/dge slong dag sngon 
[\[284a.6\]]byung ba 'das pa'i dus na yul bA rA Na sIr rgyal po tshangs sbyin zhes bya ba zhig rgyal po byed pa 'byor pa dang /_rgyas pa dang /_bde ba dang /_lo legs pa dang /_skye bo dang /_mi mang pos gang ba/_'thab pa dang /_rtsod pa dang /_phas kyi rgol ba dang /_'khrug pa rnams rab 
[\[284a.7\]]tu zhi ba/_rkun ma dang /_nad dang bral ba/_'bras dang /_bu ram dang /_ba lang dang /_ma he phun sum tshogs pa/_chos kyi rgyal po chos dang ldan pa/_chos bzhin rgyal po byed pa de'i rta cang shes shi ba dang /_khams kyi rgyal phran dag gis 'di ltar rgyal po tshangs sbyin gyi rta cang 
[\[284b\]]
[\[284b.1\]]shes shi'o zhes thos te/_de dag gis der pho nya btang nas yang na ni dpya gcol cig_/yang na ni grong khyer gyi sgor ma 'byung shig_/gzhan du na nges par skye nas btags la 'dir dgug go zhes bsgo ba dang /_der dpya yang ma gcal/_grong khyer gyi sgor yang ma byung mod kyi/_
[\[284b.2\]]'on kyang grong khyer nyid na gnas shing rta cang shes tshol lo/_/de dus gzhan zhig na rta cang shes rnyed nas/_de de bzhon te/_dpyid kyi dus la bab pa dang /_shing rnams me tog gis rgyas shing /_ngang pa dang /_khrung khrung dang /_rma bya dang /_ne tso dang /_ri skegs dang /_khu byug dang /_
[\[284b.3\]]shang shang te'u'i sgra 'byin pa'i nags tshal skyed mos tshal gyi gnas su btsun mo'i 'khor gyis yongs su bskor te dong nas/_de de na rtse zhing dga' la dga' mgur cha ba'i sbyor bas bag med par gnas te/_grong khyer du yang ma zhugs pa na/_ji ltar rgyal po tshangs sbyin/_skyed mos tshal na 
[\[284b.4\]]bag med par gnas te grong khyer du yang ma zhugs so zhes khams kyi rgyal phran dag gis thos te/_de dag gis gros byas nas dpung gi tshogs yan lag bzhi dang chas te/_yul bA rA Na sI'i sgo bskor ba dang /_blon pos rgyal po tshangs sbyin la smras pa/_lha khams kyi rgyal phran rnams kyis 
[\[284b.5\]]grong khyer sgo bskor lags na bde bar bgyi ba dgongs su gsol/_rgyal pos thos nas shes ldan rta cang shes gang na 'dug pa yang long shig_/dpung gi tshogs yan lag bzhi yang go skon cig_/de dag dang lhan cig g.yul 'gyed par bya'o zhes bsgo'o/_/des rta cang shes 
[\[284b.6\]]kyang bsnyen/_dpung gi tshogs yan lag bzhi pa yang go bskon te/_de de dag dang lhan cig g.yul bshams te g.yul 'gyed par brtsams pa dang /_khams kyi rgyal phran gzhan zhig gis rgyal po tshangs sbyin gyi rta cang shes kyi glor mdung gcig bsnun nas de'i rgyu ma dag byung 
[\[284b.7\]]ste/_sdug bsngal gyi tshor bas gzer nas/_gnad rnams kyang chad/_tshigs rnams kyang 'bye ba'i tshor ba gnad du bab pa byung bzhin du des sems sran bskyed pa ma la 'di ltar rgyal po ni sdug bsngal dog pa nyam nga bar phyin la bdag gis dor bar bya ba ni bdag gi tshul ma yin 
[\[285a\]]
[\[285a.1\]]pas brtson 'grus kyis sdug bsngal bzlog la/_thabs ci dang cis sge'u chung nas grong khyer du phyin par bya'o snyam du bsams nas/_phan tshun du grong khyer du 'gro ba'i glags bltas na/_bA rA Na sI'i skyed mos tshal gyi bar na rgyal po tshangs sbyin gyi rdzing 
[\[285a.2\]]bu tshangs ldan zhes bya ba me tog ut+pa la dang /_pad ma dang /_ku mu da dang /_pad ma dkar po dag gis brgyan pa/_ngang pa dang /_bya kA ra N+Da ba dang /_ngur pa dag gis mtsho gling brgyan pa/_kho ra khor yug tu me tog dang /_'bras bu sna tshogs dang /_nags tshang tshing gis 
[\[285a.3\]]brgyan pa/_bya rnam pa sna tshogs kyi sgra 'byin pa zhig yod de/_de shugs drag pos nags tshal stug po de'i nang du song ste/_rdzing bu tshangs ldan gyi pad ma'i 'dab ma'i steng du rkang pa bzhag nas brgal te sge'u chung nas byung nas/_de nas rgyal po babs pa dang /_de yang sa la 'gyel 
[\[285a.4\]]te dus las 'das so/_/de nas rgyal po dang /_blon po de rnams kyis phan tshun kun du btsal bar brtsams nas/_kha cig ni skyed mos tshal du song /_gzhan dag gis ni phyogs bzhir brgyugs na/_gang gis kyang de ma rnyed nas/_rang rang gi rta dang /_glang po che dag 
[\[285a.5\]]bzung nas slar song ngo /_/rgyal po tshangs sbyin gyis srog 'byin pa'i phyir yul bA rA Na sI na gnas pa'i grong mi dang /_ljongs kyi mi dang /_blon po lhag ma dag bsdus nas smras pa/_gang rgyal rigs spyi bo nas dbang bskur ba'i srog 'byin na/_de la ji ltar bsgrub par bya/_de dag 
[\[285a.6\]]gis smras pa/_lha rgyal srid kyi phyed stsal bar bgyi'o/_/des smras pa/_nga'i srog 'byin pa ni rta cang shes yin na/_de ni dus las 'das te/_de la byin yang des ci zhig byar yod/_de dag gis smras pa/_lha de'i slad du grong khyer gyi sgo bzhir sbyin pa dag gtang par bgyi 
[\[285a.7\]]zhing /_dus ston ma yin pa'i mchod ston dag bgyi la bsod nams dag bgyi'o/_/rgyal pos smras pa/_shes ldan dag legs kyis de bzhin du bya'o/_/de nas rgyal po'i btsun mo dang /_gzhon nu dang /_blon po dang /_yul mi dag gis shing dri zhim po thams cad spungs 
[\[285b\]]
[\[285b.1\]]nas de bsregs so/_/gzhan yang grong khyer gyi sgo bzhir sbyin gtong gi khang pa brtsigs nas grong khyer de na rdo dang /_gseg ma dang /_gyo mo dag sel du bcug ste/_tsan dan gyi chus chag chag btab/_dri zhim po'i pog phor dag ni bzhag_/gdugs dang rgyal mtshan ni 
[\[285b.2\]]bsgreng /_dar gyi lda ldi mang po ni btags/_lha rnams kyi dga' tshal gyi skyed mos tshal bzhin du me tog rnam pa sna tshogs kyi sil ma nyams dga' ba ni bkram ste/_dus ston ma yin pa'i mchod ston byas nas grong khyer du 'di skad dril bsgrags pa/_shes ldan yul bA rA Na sI na gnas 
[\[285b.3\]]pa'i grong mi rnams dang /_yul sna tshogs nas 'ongs pa'i skye bo'i tshogs dag nyon cig_/'dir lha'i rta cang shes kyi phyir grong khyer gyi sgo bzhir sbyin pa gtong zhing dus ston ma yin pa'i mchod ston dang bsod nams byed kyis/_de'i phyir khyed cag rnams kyis gos sna tshogs dang /_
[\[285b.4\]]rgyan dang /_phreng ba dang /_'byor pa mchog gis chos la byung shig ces bsgo'o/_/de nas grong mi dag dang /_yul mi dag 'ongs nas dus ston ma yin pa'i mchod ston chen po byas te/_grong khyer gyi sgo bzhir yang 'dod pa sna tshogs kyi sbyin pa dag byin no/_/dge slong dag 'di ji snyam 
[\[285b.5\]]du sems/_rta cang shes gang yin pa de ni nga nyid yin te/_/de'i tshe de'i dus na yang nga gnad rnams ni chad/_tshigs rnams ni bye ba'i tshor ba gnad du bab pa byung bzhin du de'i srog gi skyabs su byas so//_//'dul ba phran tshegs kyi gzhi/_bam po lnga bcu lnga pa/_de 
[\[285b.6\]]nas yang dge slong rnams the tshom skyes te the tshom thams cad gcod pa sangs rgyas bcom ldan 'das la zhus pa/_btsun pa tshe dang ldan pa rab bzang gis las ci zhig bgyis na des na nyan thos rnams kyi tha mar mngon sum du bgyis lags/_bcom ldan 'das kyis bka' stsal pa/_
[\[285b.7\]]dge slong dag dge slong rab bzang nyid kyis las byas shing bsags pa dang /_tshogs rnyed pa rkyen yongs su bsgyur ba/_'od pa bzhin du nye bar gnas pa myong bar nges pa rab bzang gis las byas shing bsags pa dag ni gzhan su zhig gis nyams su myong bar 'gyur/_dge 
[\[286a\]]
[\[286a.1\]]slong dag las byas shing bsags pa dag ni phyi rol gyi sa'i khams la smin par mi 'gyur te/_chu'i khams la ma yin/_me'i khams la ma yin/_rlung gi khams la ma yin mod kyi/_zin pa'i phung po dang /_khams dang skye mched rnams la las byas pa'i dge ba dang mi dge ba dag 
[\[286a.2\]]rnam par smin par 'gyur ro/_/las rnams bskal pa brgyar yang ni/_/chud mi za ba'ang tshogs dang dus/_/rnyed na lus can rnams la ni/_/'bras bu nyid du smin par 'gyur/_/dge slong dag sngon byung ba 'das pa'i dus bskal pa bzang po 'di nyid la skye dgu rnams kyi tshe 
[\[286a.3\]]lo nyi khri thub pa na ston pa 'od srung zhes bya ba 'jig rten du byung ste/_rig pa dang zhabs su ldan pa/_bde bar gshegs pa/_'jig rten mkhyen pa/_bla na med pa/_skyes bu 'dul ba'i kha lo sgyur ba/_lha dang mi rnams kyi ston pa sangs rgyas bcom ldan 'das de yul bA rA Na sI'i 
[\[286a.4\]]grong khyer [{]ri dgas [,]ri dwags [}]'dzin gyi tshal na nye bar brten cing bzhugs so/_/de nas bcom ldan 'das 'od srung gi dpon po mya ngan med ces bya ba de thar bar bya ba'i don du bcom ldan 'das 'od srung las rab tu byung ste/_de thar cing rang dbang thob bo snyam nas 'bad pa ma bskyed do/_/ji tsam dus shin tu 
[\[286a.5\]]ring ba zhig na mya ngan med ces bya ba ljongs rgyu zhing 'dug par gyur to/_/bcom ldan 'das yang dag par rdzogs pa'i sangs rgyas 'od srung gis sangs rgyas kyi mdzad pa ma lus par mdzad nas bud shing zad pa'i me bzhin du tha ma'i gzims mal du gshegs so/_/dge slong mya ngan 
[\[286a.6\]]med shing a sho ka'i drung na nang du yang dag 'jog la gnas te/_ji tsam shing a sho ka de la lha zhig gnas pa des bcom ldan 'das 'od srung mya ngan las 'da' bar thos nas ngus te/_de ngus pa'i mchi ma thigs pa gcig mya ngan med kyi lus la ltung bar gyur pa dang /_de nas mya ngan med 
[\[286a.7\]]kyis gyen du bltas na lha de ngu zhing 'dug nas/_lha ci'i phyir ngu zhes smras pa dang /_lhas deng gi mtshan mo'i gung thun la bcom ldan 'das 'od srung mya ngan las 'da'o zhes smras so/_/de nas mya ngan med lha'i tshig thos nas gnad du phog pa bzhin 'gyel te/_de snying rje rje skad du ngu zhing 'dug 
[\[286b\]]
[\[286b.1\]]par gyur to/_/de nas lhas ci'i phyir ngu zhes dris pa dang /_mya ngan med kyis smras pa/_gnyen dang bral ba dang /_bla ma dang bral ba'i phyir te/_yang dag par rdzogs pa'i sangs rgyas 'od srung ni bdag gi zhang po yin no/_/bdag gis shin tu sbyangs shing gnas pa la ma 'bad pas 
[\[286b.2\]]bdag ni so so'i skye bor gyur la lam shin tu ring bas blta ma nus so/_/lhas smras pa/_btsun pa gal te de lta na bdag gis bcom ldan 'das kyi spyan sngar bkri na/_ci khyad par rtogs par nus sam/_mya ngan med kyis smras pa/_ji ltar lhas bcom ldan 'das kyi zhal mthong 
[\[286b.3\]]bar bgyis na bdag gi blo ni kun du smin te/_de bzhin du khyad par rtogs par bgyi'o/_/de nas lhas bcom ldan 'das kyi spyan sngar mya ngan med rdzu 'phrul gyis khrid de/_de nas bcom ldan 'das mthong nas dad pa skyes so/_/dad pa skyes nas kyang bcom ldan 'das 'od srung 
[\[286b.4\]]gis chos rnam pa 'di lta bu dag bshad de/_de thos ma thag tu dgra bcom pa mngon sum du byas te/_dang por tshe dang ldan pa mya ngan med mya ngan las 'das so/_/de nas bcom ldan 'das yang dag par rdzogs pa'i sangs rgyas 'od srung ngo /_/de nas lha des tshe dang ldan pa mya ngan 
[\[286b.5\]]med mya ngan las 'das par mthong ste/_dga' ba skyes nas des bsams pa/_tshe dang ldan pas gang cung zad khyad par rtogs pa de thams cad ni bdag las rten pa yin pas bdag ma 'ongs pa'i dus na gang bram ze'i khye'u bla ma la bcom ldan 'das 'od srung gis bram ze'i khye'u khyod 
[\[286b.6\]]skye dgu rnams kyi tshe lo brgya thub pa na ston pa shAkya thub pa zhes bya ba de bzhin gshegs pa dgra bcom pa yang dag par rdzogs pa'i sangs rgyas su 'gyur ro zhes lung bstan pa de tha ma'i gzims mal du gshegs pa na/_bdag de'i nyan thos rnams kyi tha ma la mngon sum du byas 
[\[286b.7\]]nas/_bcom ldan 'das kyi sngon logs su mya ngan las 'das te/_de nas bcom ldan 'das shAkya thub pa mya ngan las 'das par gyur cig ces smon lam btab bo/_/bcom ldan 'das kyis bka' stsal pa/_dge slong dag 'di ji snyam du sems/_lha gang yin pa de ni rab bzang 
[\[287a\]]
[\[287a.1\]]'di nyid yin no/_/dge slong dag de lta bas na 'di ltar bslab par bya ste/_gang gi phyir dge ba'i bshes gnyen la bsten pa dang /_dge ba dang lhan cig gnas pa dang /_dge ba la bsten par bya zhing /_sdig pa'i grogs po la mi bsten/_sdig pa dang lhan cig mi gnas/_sdig pa la mi 
[\[287a.2\]]bsten par dge slong rnams kyis de ltar bslab par bya'o/_/de nas tshe dang ldan pa kun dga' bos bcom ldan 'das la 'di skad ces gsol to/_/btsun pa bdag gcig pu dben pa la lkog tu mchis te nang du yang dag 'jog la gnas pa'i tshe sems kyi rtog pa 'di lta bu skyes te/_'di lta ste/_dge ba'i 
[\[287a.3\]]bshes gnyen la bsten pa dang /_dge ba dang lhan cig gnas pa dang /_dge ba la bsten nas sdig pa'i grogs po la mi bsten/_sdig pa dang lhan cig mi gnas/_sdig pa la ma bsten na 'di ni tshangs par spyod pa'i phyed lags so/_/kun dga' bo khyod 'di lta ste/_dge ba'i bshes gnyen bsten 
[\[287a.4\]]pa dang /_dge ba dang lhan cig gnas pa dang /_dge ba la bsten nas sdig pa'i grogs po dang mi bsten/_sdig pa dang lhan cig mi gnas/_sdig pa la ma bsten na/_'di ni tshangs par spyod pa'i phyed yin no zhes de skad ma zer cig_/de ci'i phyir zhe na/_kun dga' bo de ni tshangs par spyod pa 
[\[287a.5\]]kun du mthar phyin pa/_ma 'dres pa/_yongs su rdzogs pa/_yongs su dag pa/_yongs su byang ba yin no/_/'di lta ste/_dge ba'i bshes gnyen la bsten pa dang /_dge ba dang lhan cig gnas pa dang /_dge ba la bsten nas sdig pa'i grogs po la mi bsten/_sdig pa'i grogs po dang lhan cig 
[\[287a.6\]]mi gnas/_sdig pa'i grogs po la bsten par mi bya'o/_/kun dga' bo de ci'i phyir zhe na/_dge ba'i bshes gnyen la bsten pas sems can skye ba'i chos dang ldan pa rnams skye ba'i chos las rnam par grol bar gyur to/_/rga ba dang /_na ba dang /_'chi ba dang /_mya ngan dang /_smre sngags 'don 
[\[287a.7\]]pa dang /_sdug bsngal ba dang /_yid mi bde ba dang /_sems can 'khrug pa'i chos dang ldan pa rnams 'khrug pa'i chos las rnam par grol bar gyur to/_/kun dga' bo rnam grangs de lta bu de shes par bya'o/_/gang tshangs par spyod pa mthar phyin pa dang /_ma 'dres pa dang /_
[\[287b\]]
[\[287b.1\]]yongs su rdzogs pa dang /_yongs su byang ba 'di lta ste/_dge ba'i bshes gnyen la bsten pa dang /_dge ba dang lhan cig gnas pa dang /_dge ba la bsten nas sdig pa'i grogs po la mi bsten/_sdig pa dang lhan cig mi gnas/_sdig pa la bsten par mi bya ba ste/_kun dga' bo khyod 
[\[287b.2\]]kyis de ltar bslab par bya'o/_/de nas bcom ldan 'das kyis dge slong rnams la 'di skad ces bka' stsal to/_/dge slong dag de lta bas na deng phan chad nye du shAkya dang /_me ba ral pa can ma gtogs pa mu stegs kun du rgyu gzhan rnams rab tu dbyung bar mi bya/_bsnyen par rdzogs par mi 
[\[287b.3\]]bya'o/_/nye du shAkya dag mu stegs kyi rgyal mtshan thogs te 'ongs nas/_gal te legs par gsungs pa'i chos 'dul ba la rab tu 'byung zhing bsnyen par rdzogs te dge slong gi dngos po thob par 'dod na dge slong rnams kyis de rab tu dbyung bar bya'o/_/bsnyen par rdzogs par bya'o/_/de ci'i phyir zhe 
[\[287b.4\]]na/_dge slong dag de ni bdag cag gi nye du rnams la nye du'i gnang ba yin pa'i phyir ro/_/mu stegs kun du rgyu gzhan dag 'ongs nas/_gal te legs par gsungs pa'i chos 'dul ba la rab tu 'byung zhing bsnyen par rdzogs te dge slong gi dngos po thob par 'dod na/_de la dge slong rnams kyis 
[\[287b.5\]]mkhan pos gos sbyin zhing zla ba bzhi'i bar du gzhag par bya'o/_/de bsnyen bkur byed cing dge slong rnams kyi sems mgu bar byed nus na/_dge slong rnams kyis rab tu dbyung zhing bsnyen par rdzogs par bya'o/_/dge slong dag me ba ral pa can yang rab tu dbyung zhing bsnyen par rdzogs par bya'o/_/dge 
[\[287b.6\]]slong dag de ci'i phyir zhe na/_me ba ral pa can ni las su smra ba yin no/_/dge slong dag me ba ral pa can ni byed par smra ba/_rgyur smra ba/_brtson 'grus su smra ba yin no/_/de lta bas na dge slong dag gis 'di ltar bslab par bya ste/_gang las su smra ba dang /_byed par smra ba dang /_rgyur smra ba dang /_
[\[287b.7\]]brtson 'grus su smra bar 'gyur ba de lta bur dge slong khyod kyis kyang bslab par bya'o/_/de lta bas na dge slong khyed kyis chos gang zhig mthong ba'i chos 'di la phan pa dang /_bde bar 'gyur ba dang /_tshe rabs gzhan du phan pa dang /_bde bar 'gyur ba de dge slong rnams kyis gzung bar bya/_kun 
[\[288a\]]
[\[288a.1\]]chub par bya'o/_/ji lta ji ltar bzung zhing bcangs pa dang /_bklags pa de ltar tshangs par spyod pa yun ring du gnas par 'gyur zhing /_skye bo mang po la phan pa dang /_skye bo mang po la bde ba dang /_'jig rten la snying brtse ba dang /_lha dang mi rnams la phan pa dang /_bde ba'i don du 
[\[288a.2\]]'gyur ro/_/'di lta ste/_mdo'i sde dang /_dbyangs kyis bsnyad pa'i sde dang /_lung du bstan pa'i sde dang /_tshigs su bcad pa'i sde dang /_ched du brjod pa'i sde dang /_gleng gzhi'i sde dang /_rtogs pa brjod pa'i sde dang /_de lta bu byung ba'i sde dang /_skyes pa'i rabs kyi sde dang /_shin tu rgyas pa'i sde dang /_
[\[288a.3\]]rmad du byung ba'i chos kyi sde dang /_gtan la bab par bstan pa'i sde 'di dag ni dge slong dag mthong ba'i chos 'di la phan pa dang /_mthong ba'i chos 'di la bde bar 'gyur ba dang /_tshe rabs gzhan du phan pa dang /_bde bar 'gyur ba dag ste/_dge slong dag gis gzung bar bya/_kun chub par bya'o/_/ji lta ji ltar 
[\[288a.4\]]bzung zhing bcangs pa dang /_bklags pa de ltar tshangs par spyod pa yun ring du gnas par 'gyur zhing /_skye bo mang po la phan pa dang /_skye bo mang po la bde ba dang /_'jig rten la snying brtse ba dang /_lha dang mi rnams la phan pa dang /_bde ba'i don du 'gyur ro/_/dge slong dag khyed kyis ston pa nga 
[\[288a.5\]]yongs su mya ngan las 'das te med pa'i 'og tu bdag cag gi ston pa dang /_ston pa med do snyam du de ltar blta bar mi bya ste/_gang gi phyir ngas zla ba phyed phyed cing so sor thar pa'i mdo gdon par bstan pa de deng phyin chad khyed kyi ston pa dang /_ston pa yin no/_/dge slong dag bslab pa'i gzhi phra mo dang /_
[\[288a.6\]]phran tshegs gang yin pa de dag ni dge 'dun tshogs nas skabs dbye zhing bde ba la reg par gnas par bya'o/_/dge slong dag de lta bas na deng phyin chad dge slong gsar bu dag gis dge slong rgan rabs rnams la ming nas bod par mi bya/_rus nas bod par mi bya ste/_btsun pa zhes brjod pa dang /_tshe dang ldan pa 
[\[288a.7\]]zhes brjod pa ma gtogs par kun du spyad par mi bya'o/_/dge slong rgan rabs rnams kyis dge slong gsar bu rnams la lhung bzed dang /_chos gos dang /_dra ba dang /_phor bu dang /_ska rags dag gis bsdu bar bya/_nye bar gnas par bya/_bklag pa dang /_kha ton dang /_lung bsgo nas rnal 'byor yid 
[\[288b\]]
[\[288b.1\]]la byed du gzhug par bya'o/_/dge slong dag gis sa phyogs 'di bzhi rigs kyi bu'am rigs kyi bu mo dad pa can rnams kyis ji srid 'tsho'i bar du rjes su dran par 'gyur bar bya'o/_/bzhi gang zhe na/_bcom ldan 'das 'dir ni 'khrungs so/_/bcom ldan 'das 'dir ni bla na med pa yang dag 
[\[288b.2\]]par rdzogs pa'i byang chub mngon par rdzogs par sangs rgyas so/_/bcom ldan 'das kyis 'dir ni lan gsum du bzlas te chos kyi 'khor lo rnam pa bcu gnyis su bskor to/_/bcom ldan 'das 'dir ni phung po lhag ma ma lus pa'i mya ngan las 'das pa'i dbyings su yongs su mya ngan las 'das 
[\[288b.3\]]pa ste/_dge slong dag nga 'das pa'i 'og tu 'dir mchod rten skor ba dang /_mchod rten la phyag 'tshal ba 'ong gis de dag la 'di skad ces brjod par bya'o/_/bcom ldan 'das 'dir ni 'khrungs so/_/bcom ldan 'das 'dir ni bla na med pa yang dag par rdzogs pa'i byang chub mngon par rdzogs par 
[\[288b.4\]]sangs rgyas so/_/bcom ldan 'das kyis 'dir ni lan gsum du bzlas te chos kyi 'khor lo rnam pa bcu gnyis su bskor to/_/bcom ldan 'das 'dir ni phung po lhag ma med pa'i mya ngan las 'das pa'i dbyings su yongs su mya ngan las 'das so/_/zhes bya ba'i bar dag yin te/_kha cig 
[\[288b.5\]]nga la sems dad pas dus byas pa de thams cad mtho ris su 'gro'o/_/kha cig ni phung po'i lhag ma dang bcas par ro/_/dge slong dag sa phyogs 'di bzhi rigs kyi bu'am/_rigs kyi bu mo dad pa can rnams kyis ji srid 'tsho'i bar du 'gro bar 'gyur bar bya'o/_/bzhi gang zhe na/_bcom ldan 
[\[288b.6\]]'das 'dir ni 'khrungs so/_/bcom ldan 'das 'dir ni bla na med pa yang dag par rdzogs pa'i byang chub mngon par rdzogs par sangs rgyas so/_/bcom ldan 'das kyis 'dir ni lan gsum du bzlas te chos kyi 'khor lo rnam pa bcu gnyis su bskor to/_/bcom ldan 'das 'dir ni phung 
[\[288b.7\]]po lhag ma med pa'i mya ngan las 'das pa'i dbyings su yongs su mya ngan las 'das pa ste/_dge slong dag nga 'das pa'i 'og tu mchod rten bskor ba dang /_mchod rten la phyag 'tshal ba 'ongs pa rnams la 'di skad ces brjod par bya'o/_/bcom ldan 'das 'dir ni 'khrungs so/_/bcom ldan 
[\[289a\]]
[\[289a.1\]]'das 'dir ni bla na med pa yang dag par rdzogs pa'i byang chub mngon par rdzogs par sangs rgyas so/_/bcom ldan 'das kyis 'dir ni lan gsum du bzlas te chos kyi 'khor lo rnam pa bcu gnyis su bskor to/_/bcom ldan 'das 'dir ni phung po lhag ma ma lus pa'i mya ngan 
[\[289a.2\]]las 'das pa'i dbyings su yongs su mya ngan las 'das so zhes bya ba'i bar dag yin te/_kha cig ni nga la sems dad pas dus byas pa de thams cad mtho ris su 'gro'o/_/kha cig ni phung po'i lhag ma dang bcas par ro/_/ji ltar mngon du 'gro bar bya ba de ltar rjes su dran par bya'o/_/de nas bcom ldan 
[\[289a.3\]]'das kyis dge slong rnams la 'di skad ces bka' stsal to/_/dge slong dag sangs rgyas dang /_chos dang /_dge 'dun dang /_sdug bsngal dang /_kun 'byung ba dang /_'gog pa dang /_lam rnams la gang som nyi dang yid gnyis yod pa ma dgag par zhus shig dang dris pa de ngas lung bstan par bya'o/_/khyed 
[\[289a.4\]]kyis 'di ji ltar bdag cag gis ston pa'i spyan sngar mngon sum du lan gdab par ni mi spobs so snyam du blta bar mi bya ste/_dge slong dag gis dge slong dag la/_rogs dag gis rogs dag la smra bar bya zhing dris na de lung bstan par bya'o/_/de nas tshe dang ldan pa kun dga' bos bcom ldan 'das la 'di 
[\[289a.5\]]skad ces gsol to/_/'di ltar btsun pa bcom ldan 'das kyis gsungs pa'i don bdag gis 'tshal ba ltar na/_dge slong gi 'khor ji snyed 'dus shing mchis pa 'di rnams las gang dge slong dag gcig la yang sangs rgyas dang /_chos dang /_dge 'dun dang /_sdug bsngal dang /_kun 'byung dang /_'gog 
[\[289a.6\]]pa dang /_lam rnams la gang som nyi dang yid gnyis su gyur pa ma mchis lags so/_/kun dga' bo legs so legs so/_/kun dga' bo khyod ni dad pas 'di skad smra mod kyi/_de bzhin gshegs pa'i ye shes kyis gzigs pa ni bla na med par 'jug pa yin te/_dge slong gi 'khor ji snyed 'dus 
[\[289a.7\]]shing 'khod pa rnams la ni gang dge slong gcig la yang sdug bsngal dang /_kun 'byung dang /_'gog pa dang /_lam rnams la som nyi dang yid gnyis med mod kyi/_'on kyang 'di'i dgos pa ni dus phyi ma'i sems can rnams la de bzhin gshegs pa thugs brtse ba'i phyir ro/_/de nas bcom ldan 
[\[289b\]]
[\[289b.1\]]'das kyis rang gi sku las stod g.yogs bsal te/_dge slong rnams la bka' stsal pa/_dge slong dag de bzhin gshegs pa'i sku la ltos shig_/dge slong dag de bzhin gshegs pa'i sku la rnam par ltos shig_/de ci'i phyir zhe na/_de bzhin gshegs pa dgra bcom pa yang dag par rdzogs pa'i 
[\[289b.2\]]sangs rgyas blta ba ni rnyed par dka' ste/_dper na me tog u dum bA ra bzhin no/_/dge slong dag re zhig cang ma smra zhig dang /_'di ltar 'dus byas thams cad ni 'jig pa'i chos can yin te/_de la 'di ni de bzhin gshegs pa'i gsung tha ma'o zhes gsungs nas bcom ldan 'das bsam gtan 
[\[289b.3\]]dang po la snyoms par zhugs so/_/bsam gtan dang po las bzhengs nas bsam gtan gnyis pa la snyoms par zhugs so/_/bsam gtan gnyis pa las bzhengs nas bsam gtan gsum pa la snyoms par zhugs so/_/bsam gtan gsum pa las bzhengs nas bsam gtan bzhi pa la snyoms 
[\[289b.4\]]par zhugs so/_/bsam gtan bzhi pa las bzhengs nas nam mkha' mtha' yas skye mched la snyoms par zhugs so/_/nam mkha' mtha' yas skye mched las bzhengs nas rnam shes mtha' yas skye mched la snyoms par zhugs so/_/rnam shes mtha' yas skye mched las bzhengs nas ci yang med 
[\[289b.5\]]pa'i skye mched la snyoms par zhugs so/_/ci yang med pa'i skye mched las bzhengs nas 'du shes med 'du shes med min skye mched la snyoms par zhugs so/_/'du shes med 'du shes med min skye mched las bzhengs nas 'du shes dang tshor ba 'gog pa la snyoms par zhugs so/_/de nas 
[\[289b.6\]]tshe dang ldan pa kun dga' bos tshe dang ldan pa ma 'gags pa la 'di skad ces smas so/_/tshe dang ldan pa ma 'gags pa bcom ldan 'das yongs su mya ngan las 'das sam/_tshe dang ldan pa kun dga' bo ma yin te/_sangs rgyas bcom ldan 'das ni 'du shes dang tshor ba 'gog pa la snyoms par zhugs 
[\[289b.7\]]so/_/tshe dang ldan pa ma 'gags pa sangs rgyas bcom ldan 'das ni bsam gtan bzhi pa la snyoms par zhugs te/_zhi ba mi g.yo ba'i spyan dang ldan pa brnyes nas yongs su mya ngan las 'da'o zhes bdag gis bcom ldan 'das la mngon sum du thos shing mngon sum du bzung ngo /_/de nas 
[\[290a\]]
[\[290a.1\]]bcom ldan 'das 'du shes dang tshor ba 'gog pa las bzhengs te/_'du shes med 'du shes med min skye mched la snyoms par zhugs so/_/'du shes med 'du shes med min skye mched las bzhengs nas ci yang med pa'i skye mched la snyoms par zhugs so/_/ci yang med pa'i skye 
[\[290a.2\]]mched las bzhengs nas rnam shes mtha' yas skye mched la snyoms par zhugs so/_/rnam shes mtha' yas skye mched las bzhengs nas nam mkha' mtha' yas skye mched la snyoms par zhugs so/_/nam mkha' mtha' yas skye mched las bzhengs nas bsam gtan bzhi pa la snyoms par zhugs 
[\[290a.3\]]so/_/bsam gtan bzhi pa las bzhengs nas bsam gtan gsum pa la snyoms par zhugs so/_/bsam gtan gsum pa las bzhengs nas bsam gtan gnyis pa la snyoms par zhugs so/_/bsam gtan gnyis pa las bzhengs nas bsam gtan dang po la snyoms par zhugs so/_/bsam 
[\[290a.4\]]gtan dang po las bzhengs nas bsam gtan gnyis pa la snyoms par zhugs so/_/bsam gtan gnyis pa las bzhengs nas bsam gtan gsum pa la snyoms par zhugs so/_/bsam gtan gsum pa las bzhengs nas bsam gtan bzhi pa la snyoms par zhugs te/_sangs rgyas bcom 
[\[290a.5\]]ldan 'das kyis bsam gtan bzhi pa la snyoms par zhugs nas zhi ba mi g.yo ba'i spyan dang ldan pa brnyes te yongs su mya ngan las 'das so/_/sangs rgyas bcom ldan 'das yongs su mya ngan las 'das ma thag tu sa chen po yang g.yos par gyur/_skar mda' yang lhung /_phyogs kyang tshig_/bar 
[\[290a.6\]]snang las lha dag gis rnga'i sgra yang bsgrags so/_/de'i tshe tshe dang ldan pa 'od srung chen po rgyal po'i khab 'od ma'i tshal bya ka lan da ka gnas pa na 'dug pa de sa g.yos pas sad de/_'di ci zhig ces bsams na/_bcom ldan 'das yongs su mya ngan las 'das par mthong ngo /_/des 
[\[290a.7\]]'dus byas kyi chos thams cad ni de dang 'dra'o zhes chos nyid la brten nas des bsams pa/_'di ltar lus 'phags ma'i bu rgyal po ma skyes dgra rtsa ba med pa'i dad pa dang ldan pa des bcom ldan 'das yongs su mya ngan las 'das pa de thos par gyur na khrag dron por skyugs nas 'chi ba'i dus byed 
[\[290b\]]
[\[290b.1\]]pa'i gnas su 'gyur bar rig nas de la thabs zhig bsgrub par bya'o snyam du bsams nas/_yul ma ga d+hA'i sna chen po la gtogs pa bram ze dbyar byed la 'di skad ces smras so/_/dbyar byed shes par gyis shig_/bcom ldan 'das ni yongs su mya ngan las 'das par gyur te/_gal te lus 'phags 
[\[290b.2\]]ma'i bu rgyal po ma skyes dgra rtsa ba med pa'i dad pa dang ldan pa des bcom ldan 'das yongs su mya ngan las 'das pa thos na de khrag dron po skyugs nas 'chi ba'i dus byed par gyur na/_de la khyod kyis thabs bsgrub par rig par gyis shig_/des smras pa/_'phags pa thabs gang lags pa rim bzhin du gsungs 
[\[290b.3\]]shig_/des smras pa/_dbyar byed tshur shog_/khyod myur ba myur bar rgyal po'i skyed mos tshal du song la/_ji ltar bcom ldan 'das byang chub sems dpa' dga' ldan gyi gnas na bzhugs shing gzigs pa lngas gzigs te 'dod pa na spyod pa'i lha drug la lan gsum du sbyang ba mdzad nas glang po cher 
[\[290b.4\]]bstan te yum gyi lhums su gshegs pa dang /_gshegs nas ji ltar byang chub kyi shing drung du bla na med pa yang dag par rdzogs pa'i byang chub mngon par rdzogs par sangs rgyas pa dang /_ji ltar bcom ldan 'das yul bA rA Na sIr lan gsum du bzlas te chos kyi 'khor lo rnam pa bcu gnyis su bskor ba 
[\[290b.5\]]dang /_ji ltar mnyan yod du cho 'phrul chen po bstan pa dang /_ji ltar sum bcu rtsa gsum lha'i gnas su skrun pa'i yum gyi thad du gshegs nas chos bshad de grong khyer sgra can du bab pa dang /_ji ltar phyogs gang dang gang na gdul ba de dang de dag btul nas/_sangs rgyas kyi mdzad pa mthar phyin te/_grong khyer 
[\[290b.6\]]rtswa can du tha ma'i gzims mal du gshegs pa de lta bu'i ri mo dag bri bar bya zhing /_khyod kyis gzhong [{]rings [,]ring [}]bdun ni mar gyi mar sar gyis/_brgyad pa ni tsan dan go shir Shas bkang ste skyed mos tshal gyi phyogs der gzhag go/_/ji tsam rgyal po sgor byung bar gyur pa dang /_de la lha re zhig skyed mos tshal gzigs 
[\[290b.7\]]su gshegs zhes smras nas/_gal te ri mo mthong nas dbyar byed 'di ci yin zhes 'dri ba dang /_rgya cher bshad par bya ste/_lha 'di ni grong khyer ser skya can lags te/_phyogs 'dir ni bcom ldan 'das 'khrungs so/_/'di ni chu bo nai rany+dza na'i 'gram lags te/_phyogs 'dir ni bcom ldan 'das 
[\[291a\]]
[\[291a.1\]]rdo rje'i gdan la bzhugs nas bla na med pa yang dag par rdzogs pa'i byang chub mngon par rdzogs par sangs rgyas so/_/'di ni yul bA rA Na sI'i grong khyer lags te/_phyogs 'dir ni bcom ldan 'das kyis lan gsum du bzlas te chos kyi 'khor lo rnam pa bcu gnyis su bskor to/_/
[\[291a.2\]]'di ni mnyan yod kyi grong khyer lags te/_phyogs 'dir ni bcom ldan 'das kyis cho 'phrul chen po bstan to/_/'di ni grong khyer sgra can lags te/_'dir ni bcom ldan 'das sum bcu rtsa gsum lha rnams kyi gnas nas babs so/_/'di ni grong khyer rtswa can lags te/_phyogs 'dir ni phyogs 
[\[291a.3\]]gang dang gang na 'dul ba de dang de dag btul nas sangs rgyas kyi mdzad pa mthar phyin te/_tha ma'i gzims mal du gshegs so zhes gyis dang /_thos nas thos ma thag tu lha brgyal te sa la lhung bar 'gyur gyis/_de la khyod kyis gzhong [{]rings [,]ring [}]mar sar gyis bkang ba'i nang du gzhug par bya'o/_/gang 
[\[291a.4\]]gi tshe mar sar de zhu bar gyur pa dang /_de gnyis pa nas/_bdun pa'i bar du gzhug par bya'o/_/de nas phyung nas tsan dan go shir Shas bkang ba'i gzhong [{]rings su [,]ring du [}]chug shig dang /_de sos par 'gyur ro zhes smras nas/_tshe dang ldan pa 'od srung chen po grong khyer rtswa can du song ngo /_/dbyar byed kyang myur ba myur bar 
[\[291a.5\]]ri mo'i las thams cad rgya cher bris te/_bris nas rgyal po phyi rol du byung ba dang /_lha skyed mos tshal du gshegs zhes smras te/_de skyed mos tshal du zhugs pa dang /_ri mo dag mthong nas dbyar byed 'di ci yin zhes dris te/_des 'di ni grong khyer rtswa can lags te/_phyogs 'dir ni bcom ldan 'das kyis tha 
[\[291a.6\]]ma'i gzims mal du gshegs so zhes bya ba'i bar snga ma bzhin du rgyas par bshad do/_/des smras pa/_dbyar byed ci zer ci bcom ldan 'das yongs su mya ngan las 'das sam zhes smras pa dang /_de cang mi smra bar 'dug go/_/de nas rgyal po ma skyes dgra brgyal te sa la lhung ba dang /_dbyar byed kyis 
[\[291a.7\]]gzhong [{]rings [,]ring [}]mar sar gyis bkang ba'i nang du lan bdun gyi bar du bcug nas/_de nas phyung ste/_tsan dan go shir Shas bkang ba'i gzhong [{]rings kyi [,]ring gi [}]nang du bcug pa dang de sos par gyur to/_/sangs rgyas bcom ldan 'das mya ngan las 'das ma thag tu shing sA la zung gnyis kyi tshal sA la'i ljon shing mchog 
[\[291b\]]
[\[291b.1\]]las me tog 'thor ba'i drung du bcom ldan 'das seng ge lta bur gzims pa dang /_de'i tshe dge slong gzhan zhig gis tshigs su bcad de smras pa/_sA la zung ni rab mdzes pa'i/_/ljon shing mchog gi tshal bu 'dir/_/ston pa mya ngan 'das pa la/_/me tog dag gis rab tu gtor/_/sangs rgyas 
[\[291b.2\]]bcom ldan 'das mya ngan las 'das ma thag tu lha'i dbang po brgya byin gyis tshigs su bcad de smras pa/_kye ma 'du byed mi rtag ste/_/skye zhing 'jig pa'i chos can yin/_/skyes nas 'jig par 'gyur ba ste/_/de dag nye bar zhi ba bde/_/sangs rgyas bcom ldan 'das mya ngan las 'das ma thag tu mi mjed kyi 
[\[291b.3\]]bdag po tshangs pas tshigs su bcad de smras pa/_'byung po kun gyis 'jig rten 'dir ni bsags pa'i mtha'/_/'dod 'gyur 'jig rten 'di na gang zag zla med cing /_/de bzhin gshegs pa stobs rnams brnyes pa spyan ldan pa/_/ston pa 'di lta bu yang yongs su mya ngan 'das/_/sangs rgyas bcom ldan 
[\[291b.4\]]'das yongs su mya ngan las 'das ma thag tu tshe dang ldan pa ma 'gags pas tshigs su bcad de smras pa/_brtan pa'i thugs kyis skyob mdzad cing /_/mi g.yo zhi ba brnyes gyur pa/_/dbugs dbyung ba dang rngub 'gags nas/_/spyan ldan yongs su mya ngan 'das/_/rnam pa thams cad mchog ldan 
[\[291b.5\]]pa/_/gang tshe ston pa dus mdzad de/_/de tshe rab tu sngangs gyur cing /_/de tshe spu yang langs par gyur/_/zhum pa med pa'i thugs kyis ni/_/tshor ba dag la lhag par gnas/_/de yi thugs ni rnam grol ba/_/sgron ma de 'dra mya ngan 'das/_/sangs rgyas bcom ldan 'das yongs su mya ngan 
[\[291b.6\]]las 'das ma thag tu dge slong kha cig ni sa la 'gre ldog_/kha cig ni dpung pa la bzung nas ku cho 'don/_/kha cig ni sdug bsngal gyis sems gzer cing 'dug_/kha cig ni chos nyid la brten nas gang 'di ltar bdag cag la bcom ldan 'das kyis zhib tu bstan te thams cad kyi snying du sdug cing phangs 
[\[291b.7\]]pa/_dga' ba/_yid du 'ong ba dang bral nas med pa dang /_zhig pa dang /_bye bar gyur to/_/de nas tshe dang ldan pa ma 'gags pas tshe dang ldan pa kun dga' bo la 'di skad ces smras so/_/kye tshe dang ldan pa kun dga' bo dge slong rnams rim gyis dal bu dal bus zil gyis ma mnan na/_tshe bskal pa brgya phrag mang po 
[\[292a\]]
[\[292a.1\]]thub pa'i lha rnams 'di ltar legs par gsungs pa'i chos 'dul ba la rab tu byung ba'i dge slong rnams so sor mi rtog par mang du gnas so zhes 'phya bar byed/_smod par byed/_kha zer bar byed do/_/tshe dang ldan pa ma 'gags pa la lha ji snyed yod pa shes sam zhes dris pa dang /_kun dga' 
[\[292a.2\]]bo ji tsam grong khyer rtswa can gyi bar nas chu bo dbyig ldan gyi bar dang /_ji tsam shing sA la zung gnyis kyi tshal gyi bar nas/_gyad kyis dbu rgyan btags pa'i mchod rten gyi bar dpag tshad bcu gnyis kho ra khor yug tu dbang che ba/_dbang che bar grags pa'i lha rnams kyis ma khyab cing ma gang ba cung zad kyang 
[\[292a.3\]]med de/_chung ngu na khar ba gzugs pa'i khyon tsam yang med par lha kha cig ni sa la 'gre ldog_/kha cig ni dpung pa nas bzung nas ku cho 'don/_kha cig ni sdug bsngal gyis sems gzer cing 'dug_/kha cig chos nyid la brten nas/_gang 'di ltar bdag cag la bcom ldan 'das kyis rnam grangs du 
[\[292a.4\]]mar kun du bstan te/_thams cad kyi snying du sdug cing phangs pa/_dga' ba dang yid du 'ong ba dang bral nas med pa dang /_zhig pa dang /_gyes par gyur to/_/de'i nub mo tshe dang ldan pa ma 'gags pas tshe dang ldan pa kun dga' bo la rnam par nges pa'i chos kyi gtam smras nas 'phags pa'i ngo bor cang mi smra 
[\[292a.5\]]bar 'dug go/_/de nas de'i mtshan mo nam nangs nas tshe dang ldan pa ma 'gags pas tshe dang ldan pa kun dga' bo la 'di skad ces smras so/_/tshe dang ldan pa kun dga' bo song la grong khyer rtswa can gyi gyad rnams la 'di skad ces gnas 'jog dag deng gi mtshan mo'i gung thun la ston pa 
[\[292a.6\]]phung po lhag ma med pa'i mya ngan las 'das pa'i dbyings su yongs su mya ngan las 'das kyis/_khyed kyi bya ba dang sgrub pa dag der byos la da phyin chad 'di skad ces grong gi nyen kor ba dag bdag cag gi ston pa phung po lhag ma med pa'i mya ngan las 'das pa'i dbyings su yongs su mya ngan 
[\[292a.7\]]las 'das te/_bdag cag gis de la mchod pa bya zhing brtson par bya ma nus so zhes yid la gcags par ma byed cig ces smros shig_/tshe dang ldan pa ma 'gags pas de skad smras nas/_tshe dang ldan pa kun dga' bos tshe dang ldan pa ma 'gags pa'i ltar mnyan nas snam sbyar 
[\[292b\]]
[\[292b.1\]]blangs te dge slong gzhan dag dang /_phyi bzhin 'brang ba'i dge sbyong dag dang /_grong khyer rtswa can gyi gyad rnams kyi 'dun khang ga la bar song ste phyin pa dang /_de'i tshe grong khyer rtswa can gyi gyad rnams kyi 'dun khang na gyad lnga brgya tsam zhig bya ba dag cig gi phyir 'dus shing 'dug 
[\[292b.2\]]par gyur to/_/de nas tshe dang ldan pa kun dga' bos grong khyer rtswa can gyi gyad rnams la 'di skad ces smras so/_/grong khyer rtswa can gyi gyad kyi 'khor mang po tshogs shing 'dus pa shes ldan gnas 'jog dag nyon cig_/deng gi mtshan mo'i gung thun la ston pa phung po lhag ma 
[\[292b.3\]]med pa'i mya ngan las 'das pa'i dbyings su mya ngan las 'das kyis/_gang khyed kyis bya ba dang sgrub pa dag der byos la phyin chad 'di skad ces grong gi nyen kor ba dag bdag cag gi ston pa phung po lhag ma med pa'i dbyings su yongs su mya ngan las 'das te/_bdag cag gis de 
[\[292b.4\]]la mchod cing brtson par byed ma nus so zhes yid la gcags par ma byed cig ces smras nas/_grong khyer rtswa can gyi gyad kha cig ni sa la 'gre ldog_/kha cig ni dpung pa nas bzung nas ku cho 'don/_kha cig ni sdug bsngal gyis sems gzir cing 'dug_/kha cig ni chos nyid 
[\[292b.5\]]la brten nas gang 'di ltar bdag cag la bcom ldan 'das kyis rnam grangs du mar kun du bstan te/_thams cad kyi snying du sdug cing phangs pa/_dga' ba dang /_yid du 'ong ba dang bral nas med pa dang /_zhig pa dang /_bye bar gyur to/_/de nas grong khyer rtswa can gyi gyad rnams ji tsam 
[\[292b.6\]]grong khyer rtswa can gyi dri dang /_phreng ba dang /_bdug spos dang /_phye ma dang /_rol mo'i cha byad dag thogs te/_de dag gi bu dang /_chung ma dang /_bran pho dang /_bran mo dang /_las byed pa dang /_zho shas 'tsho ba dang /_de dag gi mdza' bshes dang /_nye du dang /_blon po dang /_snag gi 
[\[292b.7\]]gnyen mtshams rnams grong khyer rtswa can nas byung nas shing sA la zung gnyis kyi tshal ga la ba der song ste phyin nas/_bcom ldan 'das seng ge lta bur gzims pa la dri dang /_phreng ba dang /_bdug spos dang /_phye ma dang /_rol mos bkur stir byas/_bla mar byas/_ri mor byas/_mchod par byas 
[\[293a\]]
[\[293a.1\]]so/_/de nas gzhan yang grong khyer rtswa can gyi gyad gtso bo gtso bo rnams kyis tshe dang ldan pa kun dga' bo la 'di skad ces smras so/_/btsun pa kun dga' bo bcom ldan 'das kyi sku gdung la bdag cag rnams kyis mchod par bgyi ba dang /_brtson pa ji lta bur 
[\[293a.2\]]bsgrub par bgyi lags/_gnas 'jog dag 'di lta ste/_'khor los sgyur ba'i rgyal po la bya ba bzhin no/_/btsun pa kun dga' bo 'khor los sgyur ba'i rgyal po la ji ltar bgyid lags/_gnas 'jog dag 'khor los sgyur ba'i rgyal po la ni lus shing bal gyi 'da' 
[\[293a.3\]]bas dkri zhing shing bal gyi 'da' bas dkris nas ras zung lnga brgyas dkri bar bya'o/_/ras zung lnga brgyas dkris nas lcags kyi sgrom bur bcug ste/_'bru mar gyis bkang nas steng nas lcags kyi kha gab gnyis kyis bkab ste/_dri zhim po'i shing thams cad spungs te/_des 
[\[293a.4\]]bsregs nas/_me de dag 'o mas bsad de de'i rus pa gser gyi bum pa'i nang du bcug nas lam po che'i bzhi mdor rus pa'i mchod rten brtsigs nas gdugs dang /_rgyal mtshan dang /_ba dan btsugs te/_dri dang /_phreng ba dang /_bdug pa dang /_phye ma dang /_rol 
[\[293a.5\]]mo'i sgras bkur stir byed/_bla mar byed/_ri mor byed/_mchod par byed cing dus ston chen po yang byed do/_/gnas 'jog dag 'khor los sgyur ba'i rgyal po la bya ba de bzhin du de bzhin gshegs pa dgra bcom pa yang dag par rdzogs pa'i sangs rgyas la de bas kyang 
[\[293a.6\]]lhag par bya'o/_/btsun pa kun dga' bos gsungs pa'i don bdag cag gis 'tshal ba ltar na gang gi phyir bdag cag gis gdugs gcig gam/_gnyis sam/_gsum gyis mi tshogs te sbyar bar dka' na zhag bdun tshun chad kyis bdag cag gis de bzhin du 
[\[293a.7\]]sbyar te/_bcom ldan 'das seng ge'i khri la gzims pa la dri dang /_phreng ba dang /_bdug pa dang /_phye ma dang /_rol mo'i sgras bkur stir bgyi/_bla mar bgyi/_ri mor bgyi/_mchod par bgyi'o/_/de bzhin du gyis shig ces tshe dang ldan pa kun dga' 
[\[293b\]]
[\[293b.1\]]bo las thos nas/_grong khyer rtswa can gyi gyad rnams nyi ma bdun pa nyid la shing bal gyi 'da' ba dag bsags te/_shing bal gyi 'da' ba dag bsags nas ras zung lnga brgya yang bsags/_ras zung lnga brgya yang bsags nas/_lcags kyi sgrom yang bshams/_lcags 
[\[293b.2\]]kyi sgrom bshams nas/_dri zhim po'i shing thams cad kyang spungs/_dri zhim po'i shing thams cad spungs nas gser gyi bum pa yang sta gon byas/_gser gyi bum pa sta gon byas nas gser gyi khyogs dag kyang bshams te/_gser gyi khyogs bshams nas grong khyer rtswa 
[\[293b.3\]]can nas chu bo dbyig ldan gyi bar dang /_shing sA la zung gi tshal nas gyad kyis dbu rgyan btags pa'i mchod rten gyi bar dpag tshad bcu gnyis thog thag ji tsam dri dang /_phreng ba dang /_bdug pa dang /_phye ma dang /_rol mo'i cha spyad dag thogs nas grong khyer rtswa can nas byung ste/_
[\[293b.4\]]shing sA la zung gi tshal ga la bar song nas phyin pa dang /_seng ge'i khri la gzims pa la dri dang /_phreng ba dang /_bdug pa dang /_phye ma dang /_rol mo'i sgras bkur stir byas/_bla mar byas/_ri mor byas/_mchod par byas so/_/gzhan yang grong khyer rtswa can gyi gyad 
[\[293b.5\]]gtso bo gtso bo dag gis grong khyer rtswa can gyi gyad rnams la 'di skad ces smras so/_/grong khyer rtswa can gyi gyad kyi 'khor mang po tshogs shing 'dus pa shes ldan gnas 'jog dag nyon cig_/gyad kyi chung ma dang /_gyad kyi bu mo dag gis ni bcom ldan 'das la gos kyi bla 
[\[293b.6\]]re bres shig_/gyad rnams dang /_gyad gzhon nu dag gis ni bcom ldan 'das kyi khyogs zung shig_/nged cag gis ni dri dang /_phreng ba dang /_bdug pa dang /_phye ma dang /_rol mo'i sgras bkur stir bya/_bla mar bya/_ri mor bya/_mchod par bya ste/_
[\[293b.7\]]grong khyer rtswa can gyi nub sgo nas dbus thog thag tu zhugs nas grong khyer rtswa can gyi shar sgor byung ste chu bo dbyig ldan rgal nas gyad kyis dbu rgyan btags pa'i mchod rten gyi drung du bzhugs su gsol la zhugs la bzhen par bya'o/_/de nas grong khyer rtswa can gyi gyad rnams kyis de bzhin 
[\[294a\]]
[\[294a.1\]]du bgyi'o zhes mnyan nas gyad kyi chung ma dang /_gyad kyi bu mo dag gis ni bcom ldan 'das la gos kyi gdugs dag bres/_gyad rnams dang /_gyad gzhon nu dag gis ni bcom ldan 'das kyi khyogs gdeg par 'dod na/_bcom ldan 'das kyi khyogs 
[\[294a.2\]]gdeg par ma nus pa dang /_tshe dang ldan pa ma 'gags pas tshe dang ldan pa kun dga' bo la 'di skad ces smras so/_/tshe dang ldan pa kun dga' bo grong khyer rtswa can gyi gyad rnams kyis bcom ldan 'das kyi khyogs gdeg par ma nus so/_/de ci'i phyir zhe na/_lha rnams 
[\[294a.3\]]kyi bsam pa yin no/_/tshe dang ldan pa ma 'gags pa lha rnams kyi bsam pa ji lta bu yin/_lha rnams kyis ni gyad kyi chung ma dang /_gyad kyi bu mo dag gis na bcom ldan 'das la gos kyi bla re bre zhing /_gyad rnams dang /_gyad gzhon nu dag gis ni bcom ldan 
[\[294a.4\]]'das kyi khyogs la bzung nas bdag gis lha'i dri dang /_phreng ba dang /_bdug pa dang /_phye ma dang /_rol mo'i sgras bkur sti bya/_bla mar bya/_ri mor bya/_mchod pa byas te/_grong khyer rtswa can gyi nub phyogs kyi sgo nas dbus thog thag zhugs la grong khyer rtswa 
[\[294a.5\]]can gyi shar sgo nas byung ste/_chu bo dbyig ldan rgal nas gyad kyis dbu rgyan btags pa'i mchod rten gyi drung du bzhugs su gsol la zhugs la bzhen par bya'o zhes bsams so/_/tshe dang ldan pa ma 'gags pa lha rnams kyis ji ltar bsams pa de bzhin du bya'o/_
[\[294a.6\]]de nas tshe dang ldan pa kun dga' bos grong khyer rtswa can gyi gyad rnams la 'di skad ces smras so/_/shes ldan gnas 'jog dag bcom ldan 'das kyi khyogs gdeg ma nus pa de ci'i phyir zhe na/_lha rnams kyis bsams pa yin no/_/btsun pa kun dga' bo lha rnams 
[\[294a.7\]]kyis ji ltar bsams lags/_lha rnams kyis ni gyad kyi chung ma dang /_gyad kyi bu mo dag gis bcom ldan 'das la gos kyi bla re bre zhing gyad rnams dang /_gyad gzhon nu dag gis ni bcom ldan 'das kyi khyogs btegs te/_bdag cag gis lha'i 
[\[294b\]]
[\[294b.1\]]dri dang /_phreng ba dang /_bdug pa dang /_phye ma dang /_rol mo'i sgras bkur stir bya/_bla mar bya/_ri mor bya/_mchod par byas nas/_grong khyer rtswa can gyi nub phyogs kyi sgo nas dbus thog thag zhugs la grong khyer rtswa can gyi shar sgor byung ste/_chu bo dbyig ldan rgal 
[\[294b.2\]]nas/_gyad kyis dbu rgyan btags pa'i mchod rten gyi drung du bzhugs su gsol la zhugs la bzhen par bya'o zhes sems so/_/btsun pa kun dga' bo ji ltar lha rnams kyis bsams pa de bzhin du bgyi'o/_/de nas gyad kyi chung ma dang /_gyad kyi bu mo dag gis ni bcom ldan 
[\[294b.3\]]'das la gos kyi bla re bres/_gyad rnams dang /_gyad gzhon nu dag gis ni bcom ldan 'das kyi khyogs bteg ste/_khyogs bteg ma thag tu bar snang la gnas pa'i lha dag gis lha'i me tog ut+pa la dang /_pad ma dang /_pad ma dkar po dang /_ku mu da dang /_a 
[\[294b.4\]]ga ru'i phye ma dang /_ta ma la'i phye ma dang /_lha'i me tog man dA ra ba la sogs pa dag gis ni gtor/_lha'i rol mo'i sgra dag ni blangs/_gos mang po dag ni bor ro/_/gzhan yang grong khyer rtswa can gyi gyad gtso bo gtso bo dag gis grong khyer rtswa can gyi gyad rnams la 
[\[294b.5\]]'di skad ces smras so/_/shes ldan gnas 'jog dag bdag cag gi mi'i rol mo'i cha spyad dag bor la/_bdag cag gis lha'i dri dang /_phreng ba dang /_bdug pa dang /_phye ma dang /_rol mo'i sgras bkur sti bya/_bla mar bya/_ri mor bya/_mchod pa byas la/_
[\[294b.6\]]grong khyer rtswa can gyi nub phyogs kyi sgo nas grong khyer rtswa can gyi shar sgor byung la/_chu bo dbyig ldan rgal nas gyad kyis dbu rgyan btags pa'i mchod rten gyi drung du bzhugs su gsol la zhugs la bzhen par bya'o zhes smras so//_//'dul ba phran tshegs 
[\[294b.7\]]kyi gzhi/_bam po lnga bcu rtsa drug pa/_de nas grong khyer rtswa can gyi gyad rnams kyis mi'i rol mo'i cha spyad dag bor te/_lha'i dri dang /_phreng ba dang /_bdug pa dang /_phye ma dang /_rol mo'i sgras bkur stir byas/_bla mar byas/_ri mor byas/_mchod 
[\[295a\]]
[\[295a.1\]]par byas te/_grong khyer rtswa can gyi nub sgo nas dbus thog thag tu zhugs te/_grong khyer rtswa can gyi shar sgor byung nas chu bo dbyig ldan brgal te/_gyad kyis dbu rgyan btags pa'i mchod rten gyi drung du bzhugs su gsol lo/_/de'i tshe grong khyer 
[\[295a.2\]]rtswa can du lha'i me tog man dA ra ba mang po pus mo nub tsam du bab par gyur to/_/de'i tshe 'tsho ba can gzhan zhig gis lha'i me tog man dA ra ba de las mang du blangs te yul sdig pa can du bya ba zhig gi ched du song ba dang /_de'i tshe tshe dang ldan pa 'od srung chen po 'khor lnga 
[\[295a.3\]]brgya dang chas te/_yul sdig pa can gyi bar nas grong khyer rtswa can gyi bar du lam du zhugs te/_bcom ldan 'das kyi sku gdung ma nyams pa la phyag 'tshal bar 'dod pa dang /_tshe dang ldan pa 'od srung chen pos 'tsho ba can de lam kar mthong ngo /_/mthong 
[\[295a.4\]]nas 'tsho ba can de la 'di skad ces smras so/_/tshe dang ldan pa 'tsho ba can khyod gang nas 'dir 'ongs/_gang du 'gro/_btsun pa 'od srung chen po bdag ni grong khyer rtswa can nas 'dir mchis te/_bgyi ba zhig gi ched la yul sdig pa can du mchi'o/_/tshe 
[\[295a.5\]]dang ldan pa 'tsho ba can khyod kyis nga'i ston pa shes sam/_'phags pa 'tshal lags te/_dge slong gau ta ma lags so/_/'phags pa 'od srung chen po ston pa de yongs su mya ngan las 'das nas deng du dgung bdun lon lags te/_de'i sku gdung la 
[\[295a.6\]]mchod pa bgyis pa'i lha'i me tog man dA ra ba bdag gis blangs pa 'di lags so/_/de'i tshe rgan zhugs gzhan zhig tshul ma yin pa'i tshig 'di skad du smra ste/_'di ltar bdag ni 'gyod pa dang rgan zhugs kyis 'di ltar kye dge slong dag 'di ni bya ba'o/_/'di ni bya ba 
[\[295a.7\]]ma yin pa'o zhes smra ba las thar bar gyur te/_da ni bdag cag gis gang nus pa de ni bya/_gang mi nus pa de ni mi bya'o zhes de skad du mi rigs par smra ba dang /_bar snang la gnas pa'i lha dag gis bsgribs te/_ji ltar tshe dang ldan pa 'od srung chen po ma 
[\[295b\]]
[\[295b.1\]]gtogs pa dge slong gi 'khor de gcig gis kyang thos par ma gyur to/_/de nas tshe dang ldan pa 'od srung chen pos tshul ma yin pa'i tshig de lta bu smra ba gdul ba'i don du lam las gyur te/_dge slong gi dge 'dun gyi gung la stan bshams pa nyid la 'dug go/_/'dug nas 
[\[295b.2\]]tshe dang ldan pa 'od srung chen pos dge slong rnams la 'di skad ces smras so/_/tshe dang ldan pa dag 'dus byas thams cad ni mi rtag pa/_mi brtan pa/_yid brtan du mi rung ba/_'gyur ba'i chos can yin te/_ji srid du 'di ltar 'dus byas kyi chos thams cad la yid dbyung bar bya/_
[\[295b.3\]]rnam par grol bar bya'o/_/kye tshe dang ldan pa dag bdag ni bcom ldan 'das kyi sku gdung ma nyams pa blta bar rings par 'gro'o/_/de nas grong khyer rtswa can gyi gyad rnams kyis bcom ldan 'das kyi sku gdung la shing bal gyi 'da' bas dkris/_shing bal gyi 'da' bas 
[\[295b.4\]]dkris nas/_ras zung lnga brgyas dkris so/_/ras zung lnga brgyas dkris nas/_lcags kyi sgrom du bcug ste 'bru mar gyis bkang ngo /_/lcags kyi sgrom du bcug ste 'bru mar gyis bkang nas/_steng nas lcags kyi kha gab gnyis kyis bkab ste/_dri zhim po'i shing 
[\[295b.5\]]thams cad spungs nas zhugs la bzhen par 'dod na me spar bar ma nus so/_/de nas tshe dang ldan pa ma 'gags pas tshe dang ldan pa kun dga' bo la 'di skad ces smras so/_/tshe dang ldan pa kun dga' bo grong khyer rtswa can gyi gyad rnams kyis bcom ldan 'das kyi sku gdung 
[\[295b.6\]]zhugs la bzhen par ma nus so/_/de ci'i phyir zhe na/_lha rnams kyis bsams pa yin no/_/tshe dang ldan pa ma 'gags pa lha rnams kyis ji ltar bsams/_'di ltar tshe dang ldan pa 'od srung chen po 'khor lnga brgya dang chas te yul sdig pa can gyi bar nas grong 
[\[295b.7\]]khyer rtswa can gyi bar du lam du zhugs te/_bcom ldan 'das kyi sku gdung ma nyams pa la phyag 'tshal bar 'dong ba yin no/_/tshe dang ldan pa ma 'gags pa ji ltar lha rnams kyis bsams pa de bzhin du bya'o/_/de nas tshe dang ldan pa kun dga' bos grong khyer rtswa 
[\[296a\]]
[\[296a.1\]]can gyi gyad rnams la 'di skad ces smras so/_/grong khyer rtswa can gyi gyad kyi 'khor mang po tshogs shing 'dus pa shes ldan gnas 'jog dag nyon cig_/bcom ldan 'das kyi sku gdung zhugs la bzhen par ma nus pa de ci'i phyir zhe na/_lha rnams kyis 
[\[296a.2\]]bsams pa yin no/_/tshe dang ldan pa kun dga' bo lha rnams kyis ji ltar bsams lags/_de ni tshe dang ldan pa 'od srung chen po 'khor lnga brgya dang chas te yul sdig pa can gyi bar nas grong khyer rtswa can gyi bar du lam du zhugs te bcom ldan 'das kyi sku gdung ma nyams pa 
[\[296a.3\]]la phyag 'tshal bar 'dong ba yin no/_/de dag gis smras pa/_btsun pa kun dga' bo ji ltar lha rnams kyis bsams pa de bzhin du bgyi'o/_/de nas tshe dang ldan pa 'od srung chen po grong khyer rtswa can du phyin pa dang /_'khor dag gis tshe dang ldan pa 'od srung chen po 
[\[296a.4\]]rgyang ring po nas mthong ngo /_/mthong nas kyang dri dang /_phreng ba dang /_bdug pa dang /_phye ma dang /_rol mo'i cha spyad dag thogs te/_tshe dang ldan pa 'od srung chen po ga la ba der song ste phyin nas/_tshe dang ldan pa 'od srung chen po'i rkang pa la mgo bos phyag 
[\[296a.5\]]'tshal te/_tshe dang ldan pa 'od srung chen po'i phyi bzhin du rjes su 'brang zhing song ngo /_/tshe dang ldan pa 'od srung chen po 'khor brgya phrag du ma dang /_'khor stong phrag du ma dang /_'khor brgya stong phrag du ma dang /_bcom ldan 'das ga la ba der song ste phyin pa dang /_
[\[296a.6\]]dri zhim po'i shing thams cad bsal to/_/dri zhim po'i shing thams cad bsal nas lcags kyi sgrom kha phye'o/_/lcags kyi sgrom kha phye nas ras zung lnga brgya bshus so/_/ras zung lnga brgya bshus nas shing bal gyi 'da' ba yang bshus so/_/shing bal gyi 'da' 
[\[296a.7\]]ba bshus nas bcom ldan 'das kyi sku gdung ma nyams pa la phyag byas so/_/de'i tshe na sa chen po 'di'i steng na nyan thos chen po bzhi yod de/_tshe dang ldan pa kun shes kauN+Di n+ya dang /_tshe dang ldan pa skul byed chen po dang /_tshe dang ldan pa stobs bcu 'od srung dang /_tshe 
[\[296b\]]
[\[296b.1\]]dang ldan pa 'od srung chen po'o/_/de dag gi nang na tshe dang ldan pa 'od srung chen po ye shes dang ldan pa/_bsod nams che ba/_chos gos dang /_bsod snyoms dang /_mal stan dang /_na ba'i rkyen sman dang /_yo byad dag rnyed pa yin no/_/de nas tshe dang ldan pa 'od srung 
[\[296b.2\]]chen po de 'di snyam du sems te/_ma la bdag nyid kyis bcom ldan 'das la mchod pa'i las bya'o snyam du spro ba bskyed nas/_tshe dang ldan pa 'od srung chen pos shing bal gyi 'da' ba gzhan dag sta gon byas te/_shing bal gyi 'da' ba gzhan dag sta gon byas nas/_
[\[296b.3\]]gzhan yang ras zung lnga brgya sta gon byas so/_/ras zung lnga brgya gzhan dag sta gon byas nas bcom ldan 'das kyi sku gdung la shing bal gyi 'da' bas dkris so/_/shing bal gyi zla bas dkris nas ras zung lnga brgyas dkris so/_/ras zung lnga brgyas dkris nas/_
[\[296b.4\]]lcags kyi sgrom du bcug ste 'bru mar gyis bkang ngo /_/lcags kyi sgrom du bcug ste 'bru mar gyis bkang nas steng du lcags kyi kha gab gnyis kyis bkab ste shing dri zhim po thams cad spungs so/_/spungs nas phyogs gcig tu song ba dang /_ji ltar de sangs 
[\[296b.5\]]rgyas rnams kyi sangs rgyas kyi mthu dang /_lha rnams kyi lha'i mthus de rang 'bar bar gyur to/_/de nas tshe dang ldan pa kun dga' bo bcom ldan 'das kyi sku gdung spungs pa de dag la bskor ba byas nas de'i tshe tshigs su bcad de smras pa/_rnam par 'dren pa rin 
[\[296b.6\]]chen sku mnga' ba/_/rdzu 'phrul chen po tshangs pa'i 'jig rten gshegs/_/sangs rgyas sku la ras zung lnga brgya dang /_/chos gos stong snyed kun du dkris gyur pa/_/nyid kyi gzi brjid kyis ni sku gdung dang /_/kun du dkris pa rab tu tshig par gyur/_/
[\[296b.7\]]de la chos gos gnyis ni ma tshig pa/_/nang rim dang ni phyi rim 'di rnam gnyis/_/de nas grong khyer rtswa can gyi gyad rnams kyis me de dag 'o mas bsad pa dang /_de nas 'o ma las shing bzhi skyes par gyur te/_'di lta ste/_gser can dang /_ser 
[\[297a\]]
[\[297a.1\]]skya dang /_rta don dang /_u dum bA ra zhes bya ba yin no/_/de nas grong khyer rtswa can gyi gyad rnams kyis de'i sku gdung gser gyi bum pa'i nang du bcug ste/_gser las byas pa'i khyogs kyi steng du bzhag nas dri dang /_phreng ba dang /_bdug 
[\[297a.2\]]pa dang /_phye ma dang /_rol mo'i sgras bkur stir byas/_bla mar byas/_ri mor byas/_mchod pa byas te grong khyer rtswa can du phyin nas/_der grong khyer mchog gi dbus su bzhugs su gsol nas dri dang /_phreng ba dang /_bdug pa dang /_phye ma dang /_
[\[297a.3\]]rol mo'i sgras bkur stir byas/_bla mar byas/_ri mor byas/_mchod pa byas so/_/de nas yul sdig pa can gyi gyad rnams kyis grong khyer rtswa can du bcom ldan 'das yongs su mya ngan las 'das nas deng du zhag bdun lon nas sku gdung la sku gdung gi mchod pa 
[\[297a.4\]]byed do zhes thos so/_/thos nas kyang dpung gi tshogs yan lag bzhi pa glang po che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs go bskon te/_grong khyer rtswa can gyi gyad ga la ba der song ste phyin nas/_grong khyer rtswa can gyi 
[\[297a.5\]]gyad rnams la 'di skad ces smras so/_/grong khyer rtswa can gyi gyad kyi 'khor mang po tshogs shing 'dus pa shes ldan dag nyon cig_/bcom ldan 'das ni nged la yun ring po nas phangs shing sdug pa yin te/_de khyed kyi grong khyer gyi nyen kor du rten pa las yongs su mya 
[\[297a.6\]]ngan las 'das na/_bcom ldan 'das de'i sku gdung sha ri ram gyi skal ba de nged la byin cig dang /_de nged kyis yul sdig pa can du bcom ldan 'das de'i sku gdung gi mchod rten brtsigs la gdugs dang /_rgyal mtshan dang /_ba dan gzugs shing /_dri dang /_
[\[297a.7\]]phreng ba dang /_bdug pa dang /_phye ma dang /_rol mo'i sgras bkur sti bya/_bla mar bya/_ri mor bya/_mchod par bya ste/_mchod pa byas nas dus ston chen po yang bya'o/_/gnas 'jog dag bcom ldan 'das de ni nged la yang phangs shing sdug pa yin la/_
[\[297b\]]
[\[297b.1\]]nged kyi grong gi nyen kor du rten pa las 'das par gyur pas bcom ldan 'das de'i sku gdung sha ri ram gyi skal ba nged kyis sbyin par mi bya'o/_/gal te byin na de lta na ni legs/_ji ste ma byin par gyur na dmag gis dbrog go/_/grong khyer rtswa can gyi gyad rnams kyis de bzhin du bya'o 
[\[297b.2\]]zhes mnyan to/_/yul rtog pa g.yo ba na gnas pa'i rgyal rigs bu lu ka dang /_grong khyer sgra sgrogs na gnas pa'i rgyal rigs krod T+ya dang /_khyab 'jug gling na gnas pa'i bram ze dang /_grong khyer ser skya na gnas pa'i rgyal rigs shAkya dang /_yul 
[\[297b.3\]]yangs pa can na gnas pa'i rgyal rigs lits+tsha bI rnams kyis kyang thos/_yul ma ga d+hA'i rgyal po lus 'phags ma'i bu ma skyes dgras kyang bcom ldan 'das yongs su mya ngan las 'das te/_yul sdig pa can gyi gyad rnams dang /_yul rtog pa 
[\[297b.4\]]g.yo ba'i rgyal rigs bu lu ka dang /_grong khyer sgra sgrogs kyi rgyal rigs krod T+ya dang /_khyab 'jug gling gi bram ze dang /_yul ser skya na gnas pa'i rgyal rigs shAkya dang /_yul yangs pa can gyi rgyal rigs lits+tsha bI rnams dpung gi tshogs 
[\[297b.5\]]yan lag bzhi pa go bskon te/_grong khyer rtswa can du sku gdung la mchod pa byed cing der sku gdung gi skal ba len du song ngo zhes thos so/_/thos nas kyang yul ma ga d+hA'i sna chen po la gtogs pa bram ze dbyar byed la 'di skad ces smras so/_/dbyar byed 
[\[297b.6\]]ngas ni bcom ldan 'das yongs su mya ngan las 'das nas sdig pa can gyi gyad rnams dang /_yul rtog pa g.yo ba'i rgyal rigs bu lu ka dang /_grong khyer sgra sgrogs kyi rgyal rigs krod T+ya dang /_khyab 'jug gling gi bram ze dang /_yul ser skya na 
[\[297b.7\]]gnas pa'i rgyal rigs shAkya dang /_yul yangs pa can gyi rgyal rigs lits+tsha bI rnams dpung gi tshogs yan lag bzhi pa go bskon te/_grong khyer rtswa can du sku gdung la mchod pa byed cing der sku gdung gi skal ba len du song ngo zhes thos na/_khyod 
[\[298a\]]
[\[298a.1\]]kyis shes sam/_de bas na bdag cag kyang dpung gi tshogs yan lag bzhi pa go bskon te/_bcom ldan 'das kyi sku gdung gi skal ba blang bar bya'o/_/des lha de bzhin du go bskon par bgyi'o zhes smras nas/_des dpung gi 
[\[298a.2\]]tshogs yan lag bzhi pa go bskon te/_rgyal po ma skyes dgra yang glang po che la zhon pa dang /_des bcom ldan 'das kyi yon tan rjes su dran pas brgyal bar gyur to/_/de nas glang po che las phab ste rta la bskyon pa dang /_der yang brgyal bar gyur te/_des 
[\[298a.3\]]smras pa/_dbyar byed ngas ni mi nus kyis/_khyod nyid dpung gi tshogs yan lag bzhi pa go bskon te/_song la grong khyer rtswa can gyi gyad rnams la nga'i bkas gnod pa chung ngam/_nyam nga ba chung ngam/_bskyod pa yang ngam/_'tsho'am/_stobs dang 
[\[298a.4\]]bde ba la reg par gnas sam zhes nad dris la 'di skad ces/_shes ldan dag bcom ldan 'das de ni nga la yun ring po nas phangs shing sdug pa bla mar gyur pa yin te/_de khyed kyi grong gi nyen kor du yongs su mya ngan las 'das par gyur na/_shes ldan dag 
[\[298a.5\]]bcom ldan 'das de'i sku gdung sha ri ram gyi skal ba nga la byin cig dang /_des na nga rgyal po'i khab tu bcom ldan 'das de'i sku gdung gi mchod rten brtsigs la/_gdugs dang /_rgyal mtshan dang /_ba dan gzugs shing /_dri dang /_phreng ba dang /_
[\[298a.6\]]bdug pa dang /_phye ma dang /_rol mo'i sgras bkur stir bya/_bla mar bya/_ri mor bya/_mchod par bya'o/_/mchod pa byas nas dus ston chen po yang bya'o zhes bsgo shig_/lha de bzhin du bgyi'o zhes yul ma ga d+hA'i sna chen po la gtogs pa bram ze dbyar byed kyis 
[\[298a.7\]]rgyal po ma skyes dgra las mnyan nas dpung gi tshogs yan lag bzhi pa go bskon te/_grong khyer rtswa can ga la ba der song ste phyin pa dang /_grong khyer rtswa can gyi gyad rnams la 'di skad ces smras so/_/grong khyer rtswa can gyi gyad kyi 'khor mang po tshogs shing 'dus pa shes 
[\[298b\]]
[\[298b.1\]]ldan dag nyon cig_/shes ldan dag la yul ma ga d+hA'i rgyal po lus 'phags ma'i bu rgyal po ma skyes dgra gnod pa chung ngam/_nyam nga ba chung ngam/_bskyod pa yang ngam/_'tsho'am/_stobs dang bde ba la reg par gnas sam zhes nad 'dri zhing /_'di skad ces shes ldan dag 
[\[298b.2\]]bcom ldan 'das de ni nga la yun ring po nas phangs shing sdug pa bla mar gyur pa yin te de khyed kyi grong gi nyen kor du yongs su mya ngan las 'das par gyur na shes ldan dag bcom ldan 'das de'i sku gdung sha ri ram gyi skal ba nga la byin cig dang /_des na nga rgyal po'i khab tu 
[\[298b.3\]]bcom ldan 'das de'i sku gdung gi mchod rten brtsigs la gdugs dang /_rgyal mtshan dang /_ba dan gzugs shing /_dri dang /_phreng ba dang /_bdug pa dang /_phye ma dang /_rol mo'i sgras bkur sti bya/_bla mar bya/_ri mor bya/_mchod par bya'o/_/mchod 
[\[298b.4\]]pa byas nas dus ston chen po yang bya'o zhes bka' stsal to/_/dbyar byed bcom ldan 'das de ni nged la yang yun ring po nas phangs shing sdug pa bla mar gyur pa yin te/_de nged kyi grong gi nyen kor du yongs su mya ngan las 'das pas nged kyis de'i sku gdung sha ri ram 
[\[298b.5\]]gyi skal ba sbyin par mi bya'o/_/de nas yul ma ga d+hA'i sna chen po la gtogs pa bram ze dbyar byed kyis grong khyer rtswa can gyi gyad rnams la 'di skad ces smras so/_/gal te byin na de lta na ni legs/_ji ste ma byin par gyur na dmag gis dbrog par bya'o/_/grong 
[\[298b.6\]]khyer rtswa can gyi gyad rnams kyis de bzhin du bya'o zhes mnyan nas/_de dag gis rgyal po'i 'khor mang po 'dus pa mthong nas gyad kyi chung ma dang /_gyad gzhon nu dag kyang mda' 'phong bslabs so/_/ji tsam na yul sdig pa can gyi gyad rnams dang /_yul rtog 
[\[298b.7\]]pa g.yo ba'i rgyal rigs bu lu ka dang /_grong khyer sgra sgrogs kyi rgyal rigs krod T+ya dang /_khyab 'jug gling gi bram ze dang /_yul ser skya na gnas pa'i rgyal rigs shAkya dang /_yul yangs pa can gyi rgyal rigs lits+tsha bI dang /_yul ma ga d+hA'i sna chen po 
[\[299a\]]
[\[299a.1\]]la gtogs pa bram ze dbyar byed rnams kyis dpung gi tshogs yan lag bzhi pa glang po che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs go bskon te/_grong khyer rtswa can gyi gyad rnams kyi drung du dmag 
[\[299a.2\]]brgal ba'i phyir lhags so/_/de nas grong khyer rtswa can gyi gyad rnams kyis gyad kyi chung ma dang /_gyad gzhon nu dag grong khyer gyi phyir bkod de dpung gi tshogs yan lag bzhi pa glang po che'i tshogs dang /_rta'i tshogs dang /_shing rta'i tshogs dang /_dpung 
[\[299a.3\]]bu chung gi tshogs go bskon te/_pha rol po'i dmag gi tshogs bdun po dag gi drung du dmag brgal ba'i phyir byung ngo /_/de'i tshe bram ze'i rigs bre bo dang mnyam pa 'khor 'dus pa de nyid du 'ongs te/_de nas bram ze'i rigs bre bo dang mnyam pas phan tshun 
[\[299a.4\]]gnyis ka nas g.yul mang po bshams pa 'thabs par gyur na ring po mi thogs par gcig la gcig 'chi bar 'gyur bar rig nas g.yang gzhi bskor te/_grong khyer rtswa can gyi gyad ga la ba der song ste phyin nas grong khyer rtswa can gyi gyad rnams la 'di skad ces 
[\[299a.5\]]smras so/_/grong khyer rtswa can gyi gyad kyi 'khor mang po tshogs shing 'dus pa shes ldan dag nyon cig_/bcom ldan 'das gau ta ma de ni yun ring po nas bzod pa dang ldan pa/_bzod pa'i bsngags pa brjod pa yin no/_/shes ldan dag bcom ldan 
[\[299a.6\]]'das gau ta ma de bzod pa dang ldan zhing bzod pa'i bsngags pa brjod pa yin na sku gdung gi phyir phan tshun gcig la gcig gsod par byed pa ni mi rigs pas kho bos bcom ldan 'das gau ta ma de'i sku gdung cha brgyad du bgo bar spro bar byas/_gang gi phyir bum 
[\[299a.7\]]par sku gdung bcug pa'i bum pa de kho bo la byin cig dang /_des na kho bos bre bo'i grong khyer du bcom ldan 'das gau ta ma de'i sku gdung gi mchod rten brtsigs la gdugs dang /_rgyal mtshan dang /_ba dan gzugs shing /_dri dang /_phreng ba dang /_bdug 
[\[299b\]]
[\[299b.1\]]pa dang /_rol mo'i sgras bkur stir bya'o/_/bla mar bya'o/_/ri mor bya'o/_/mchod pa bya'o/_/mchod pa byas nas dus ston chen po yang bya'o/_/grong khyer rtswa can gyi gyad rnams kyis bram ze'i rigs bre bo dang mnyam pa la de bzhin du bya'o zhes mnyan to/_/de nas 
[\[299b.2\]]bram ze'i rigs bre bo dang mnyam pa yul sdig pa can gyi gyad rnams dang /_yul rtog pa g.yo ba'i rgyal rigs pu lu ka dang /_grong khyer sgra sgrogs kyi rgyal rigs krod T+ya dang /_khyab 'jug gling gi bram ze dang /_yul ser skya na gnas pa'i rgyal rigs shAkya dang /_
[\[299b.3\]]yul yangs pa can gyi rgyal rigs lits+tsha bI dang /_yul ma ga d+hA'i sna chen po la gtogs pa bram ze dbyar byed ga la ba der song ste phyin nas/_yul ma ga d+hA'i sna chen po la gtogs pa bram ze dbyar byed la 'di skad ces smras so/_/dbyar byed shes par gyis shig_/
[\[299b.4\]]bcom ldan 'das gau ta ma de ni yun ring po nas bzod pa dang ldan zhing bzod pa'i bsngags pa brjod pa yin no/_/bcom ldan 'das gau ta ma de bzod pa dang ldan zhing bzod pa'i bsngags pa brjod pa yin na/_shes ldan dbyar byed khyed sku gdung gi phyir phan tshun gcig 
[\[299b.5\]]la gcig gsod par byed pa ni mi rigs pas kho bos bcom ldan 'das gau ta ma de'i sku gdung de cha brgyad du bgo bar spro bar byas/_gang gi phyir bum par sku gdung bcug pa'i bum pa de kho bo la byin cig dang /_des na kho bos bre bo'i grong khyer du bcom ldan 
[\[299b.6\]]'das gau ta ma de'i sku gdung gi mchod rten brtsigs la gdugs dang /_rgyal mtshan dang /_ba dan gzugs shing /_dri dang /_phreng ba dang /_bdug pa dang /_rol mo'i sgras bkur stir bya'o/_/bla mar bya'o/_/ri mor bya'o/_/mchod par 
[\[299b.7\]]bya'o/_/mchod par byas nas dus ston chen po yang bya'o/_/yul ma ga d+hA'i sna chen po la gtogs pa bram ze dbyar byed la sogs pas bram ze'i rigs bre bo dang mnyam pa la de bzhin du bya'o zhes mnyan to/_/de nas bram ze'i rigs bre bo dang mnyam pas bcom 
[\[300a\]]
[\[300a.1\]]ldan 'das kyi sku gdung cha brgyad du bgos te/_cha gcig grong khyer rtswa can gyi gyad rnams la byin no/_/des na grong khyer rtswa can gyi gyad rnams kyis bcom ldan 'das kyi sku gdung gi mchod rten brtsigs nas gdugs dang /_rgyal mtshan dang /_ba dan 
[\[300a.2\]]btsugs nas dri dang /_phreng ba dang /_bdug pa dang /_phye ma dang /_rol mo'i sgras bkur stir byas/_bla mar byas/_ri mor byas/_mchod pa byas te/_dus ston chen po yang byas so/_/cha gnyis pa ni yul sdig pa can gyi gyad rnams la/_cha gsum pa ni 
[\[300a.3\]]yul rtog pa g.yo ba'i rgyal rigs bu lu ka la/_cha bzhi pa ni grong khyer sgra sgrogs kyi rgyal rigs krod T+ya la/_cha lnga pa ni khyab 'jug gling gi bram ze la/_cha drug pa ni yul ser skya na gnas pa'i rgyal rigs shAkya rnams la/_cha bdun pa ni yul yangs pa 
[\[300a.4\]]can na gnas pa'i rgyal rigs lits+tsha bI rnams la/_cha brgyad pa ni yul ma ga d+hA'i sna chen po la gtogs pa bram ze dbyar byed la byin te/_des na yul ma ga d+hA'i rgyal po lus 'phags ma'i bu ma skyes dgras bcom ldan 'das kyi sku gdung gi mchod rten 
[\[300a.5\]]brtsigs te gdugs dang /_rgyal mtshan dang /_ba dan btsugs nas dri dang /_phreng ba dang /_bdug pa dang /_phye ma dang /_rol mo'i sgras bkur stir byas/_bla mar byas/_ri mor byas/_mchod pa byas te/_dus ston chen po yang byas 
[\[300a.6\]]so/_/de nas grong khyer rtswa can gyi gyad rnams kyis gang gi phyir bum par sku gdung bcug pa'i bum pa de bram ze'i rigs bre bo dang mnyam pa la byin no/_/de nas bram ze'i rigs bre bos bre bo dang mnyam pa'i grong khyer du bcom ldan 'das kyi sku gdung gi mchod rten 
[\[300a.7\]]brtsigs te gdugs dang /_rgyal mtshan dang /_ba dan btsugs nas dri dang /_phreng ba dang /_bdug pa dang /_phye ma dang /_rol mo'i sgras bkur stir byas/_bla mar byas/_ri mor byas/_mchod pa byas te/_dus ston chen po yang byas so/_/de nas 
[\[300b\]]
[\[300b.1\]]de'i tshe bram ze'i khye'u n+ya gro d+ha skyes 'khor 'dus pa de nyid du 'ongs te/_de nas bram ze'i khye'u n+ya gro d+has grong khyer rtswa can gyi gyad rnams la 'di skad ces smras so/_/grong khyer rtswa can gyi gyad kyi 'khor mang po tshogs shing 'dus pa shes ldan dag nyon cig_/bcom ldan 'das 
[\[300b.2\]]gau ta ma de ni yun ring po nas bdag la phangs shing sdug pa yin te/_/de khyed kyi grong khyer du yongs su mya ngan las 'das na/_shes ldan dag bcom ldan 'das de'i sku gdung zhugs la bzhen pa'i sol ba de bdag la byin cig dang /_des na bdag gis yul n+ya gro d+ha 
[\[300b.3\]]can du bcom ldan 'das gau ta ma de'i sol ba'i mchod rten brtsigs la/_gdugs dang /_rgyal mtshan dang /_ba dan btsugs shing dri dang /_phreng ba dang /_bdug pa dang /_phye ma dang /_rol mo'i sgras bkur sti bya'o/_/bla mar bya'o/_/ri mor bya'o/_/
[\[300b.4\]]mchod pa bya'o/_/mchod pa byas nas dus ston chen po yang bya'o/_/grong khyer rtswa can gyi gyad rnams kyis bram ze'i khye'u n+ya gro d+ha la sku gdung gi sol ba byin te/_bram ze'i khye'u n+ya gro d+has yul n+ya gro d+ha can du bcom ldan 'das kyi sol ba'i mchod rten brtsigs te gdugs 
[\[300b.5\]]dang /_rgyal mtshan dang /_ba dan btsugs nas dri dang /_phreng ba dang /_bdug pa dang /_phye ma dang /_rol mo'i sgras bkur stir byas/_bla mar byas/_ri mor byas/_mchod par byas te/_dus ston chen po yang byas so/_/de'i tshe 'dzam bu'i gling du 
[\[300b.6\]]bcom ldan 'das kyi sku gdung gi mchod rten brgyad dang /_bum pa'i mchod rten dang dgu/_sol ba'i mchod rten dang bcur gyur to/_/spyan ldan sku gdung bre bo brgyad dag las/_/bdun ni 'dzam bu gling ba'i mchod par thob/_/skyes bu mchog de'i bre bo gang zhig ni/_/
[\[300b.7\]]grong khyer sgra sgrogs klu yi rgyal pos mchod/_/skyes mchog de yi mche ba bzhi dag las/_/mche ba gcig ni rtsa gsum 'jig rten mchod/_/gnyis pa tshig 'dzin grong khyer yid 'ong na/_/gsum pa ka ling rgyal po'i yul na ste/_/skyes mchog de yi mche ba 
[\[301a\]]
[\[301a.1\]]bzhi pa ni/_/grong khyer sgra sgrogs klu yi rgyal pos mchod/_/mya ngan med rgyal skya snar bu gnas pas/_/mchod rten bdun po rgya cher spel byas te/_/de yi mthu yis dbyig 'dzin 'dir yang ni/_/smon lam dngos pos mngon par brgyan gyur te/_/'di 
[\[301a.2\]]ltar spyan ldan sku gdung de la ni/_/lha dbang klu dbang mi yi dbang po dang /_/mi dang klu dang gnod sbyin bdag po yis/_/rab tu bkur nas bkur sti mchod pa byas/_/rab mkhyen thugs rjes ldan pa stobs mnga' ba/_/shAkya 'khrungs ma ga d+hAr ni byang chub ste/_/ka shir 
[\[301a.3\]]chos kyi 'khor lo bskor gyur nas/_/grong khyer rtswa can brten nas mya ngan 'das/_/gang gi tshe tshe dang ldan pa shA ri'i bu yongs su mya ngan las 'das pa'i tshe dge slong brgyad khri yongs su mya ngan las 'das so/_/gang gi tshe tshe dang ldan pa maud gal gyi bu chen po yongs su 
[\[301a.4\]]mya ngan las 'das pa de'i tshe dge slong bdun khri yongs su mya ngan las 'das so/_/gang gi tshe bcom ldan 'das yongs su mya ngan las 'das pa de'i tshe dge slong khri brgyad stong yongs su mya ngan las 'das te/_lha'i tshe bskal pa brgya phrag mang po thub pa dag ci bcom 
[\[301a.5\]]ldan 'das kyi gsung rab ni dud pa tsam du gyur te/_dge slong dbang yod pa dag kyang yongs su mya ngan las 'das pas bcom ldan 'das kyi mdo sde dang 'dul ba dang /_ma mo dag mi sgrogs so zhes 'phya bar byed/_smod par byed/_kha zer bar byed do/_/de 
[\[301a.6\]]nas tshe dang ldan pa 'od srung chen pos dge slong rnams la 'di skad ces smras so/_/tshe dang ldan pa dag shes par gyis shig_/tshe dang ldan pa shA ri'i bu yongs su mya ngan las 'das pa'i tshe dge slong brgyad khri yongs su mya ngan las 'das so/_/tshe dang ldan pa 
[\[301a.7\]]maud gal gyi bu chen po yongs su mya ngan las 'das pa'i tshe dge slong bdun khri yongs su mya ngan las 'das so/_/da 'dir bcom ldan 'das yongs su mya ngan las 'das pa'i tshe yang dge slong khri brgyad stong yongs su mya ngan las 'das te/_dge slong de snyed 
[\[301b\]]
[\[301b.1\]]cig yongs su mya ngan las 'das pas lha'i bu tshe bskal pa brgya phrag mang po thub pa dag ci bcom ldan 'das kyi gsung rab ni dud pa tsam du gyur te/_dge slong dbang yod pa dag kyang yongs su mya ngan las 'das nas bcom ldan 'das kyi mdo sde dang /_'dul ba dang /_ma 
[\[301b.2\]]mo dag mi sgrogs so zhes 'phya bar byed/_smod par byed/_kha zer bar byed pas de lta bas na 'dir shog la 'dus shig_/dge slong dag gis legs kyis de bzhin du bgyi'o zhes smras so/_/dge 'dun gyi dge skos gang yin/_tshe dang ldan pa gang po lags 
[\[301b.3\]]so/_/de nas tshe dang ldan pa 'od srung chen pos tshe dang ldan pa gang po la 'di skad ces smras so/_/gang po tshur shog_/khyod kyis gaN+DI rdungs la dge slong gi dge 'dun dag sdus shig_/tshe dang ldan pa 'od srung chen pos de skad bsgo ba dang /_tshe dang ldan pa gang pos 
[\[301b.4\]]tshe dang ldan pa 'od srung gi ltar mnyan nas rab kyi mthar phyin pa'i bsam gtan bzhi la snyoms par zhugs nas ji tsam ye shes mthong ba la zhugs pa de tsam du rnam par bltas nas/_de nas ting nge 'dzin de las langs te gaN+DI brdung bar brtsams so/_/des gaN+DI 
[\[301b.5\]]de brdungs pa dang /_gcig ma gtogs pa yul tha dad na gnas pa'i dge slong gi dge 'dun dgra bcom pa lnga brgya 'dus nas/_dge slong 'dus shing 'dug pa la tshe dang ldan pa 'od srung chen pos 'di skad ces smras so/_/tshe dang ldan pa dag dge slong gi dge 'dun 
[\[301b.6\]]'dus pa las gang dag su ma 'ongs pa rtogs shig_/dge slong dag gis yul tha dad pa na gnas pa'i dge slong dag la phan tshun rnam par bltas nas/_tshe dang ldan pa 'od srung chen po la/_tshe dang ldan pa ba lang bdag ma gtogs pa dge slong mang po thams cad 
[\[301b.7\]]'dus shing mchis lags so zhes smras so/_/de'i tshe na tshe dang ldan pa ba lang bdag shing shi ri sha ka'i gzhal med khang stong pa na 'dug go/_/de nas tshe dang ldan pa 'od srung chen pos tshe dang ldan pa gang po la 'di skad ces smras so/_/gang po tshur shog_/tshe dang 
[\[302a\]]
[\[302a.1\]]ldan pa ba lang bdag ga la ba der song la phyin nas/_tshe dang ldan pa ba lang bdag la 'di skad ces smros shig_/'od srung la sogs pa dge slong gi dge 'dun rnams 'di skad du nad med par gyur cig_/dge 'dun gyi bya ba cung zad cig yod pas myur du bos 
[\[302a.2\]]shig ces byos shig_/tshe dang ldan pa 'od srung gis de skad smras pa dang tshe dang ldan pa gang pos tshe dang ldan pa 'od srung las mnyan nas ji ltar sems mnyam par bzhag na grong khyer rtswa can nas mi snang zhing /_shing shi ri sha ka'i gzhal med khang stong pa na 'dug pa de lta bu'i 
[\[302a.3\]]ting nge 'dzin la snyoms par zhugs so/_/de nas tshe dang ldan pa gang po tshe dang ldan pa ba lang bdag ga la ba der song ste phyin nas/_tshe dang ldan pa ba lang bdag gi rkang pa gnyis la mgo bos phyag 'tshal te/_tshe dang ldan pa ba lang bdag la 'di skad ces smras so/_/
[\[302a.4\]]'od srung la sogs pa dge slong gi dge 'dun rnams tshe dang ldan pa ba lang bdag nad med par gyur cig_/dge 'dun gyi bya ba cung zad cig yod kyis myur du bos shig ces de skad zer ro/_/de 'dod chags dang bral ba yin yang byams pa'i bag chags kyis bsgos 
[\[302a.5\]]pas tshe dang ldan pa gang po bcom ldan 'das gdul ba'i don du 'jig rten gzhan du ma gshegs sam/_dge slong gi dge 'dun 'thab pa dang /_rtsod pa dang /_'gyed pa dang /_mtshang mi 'dru'am/_de bzhin gshegs pas chos kyi 'khor lo bskor ba mu 
[\[302a.6\]]stegs kyis kun du ma bzlog gam de dag 'dus nas de bzhin gshegs pa'i nyan thos kyi dge 'dun la gnod pa ma byas sam/_de bzhin gshegs pa nyi ma dang 'dra ba la nyon mongs pas dkris pa'i dbang du gyur pa dge sbyong dang /_bram ze dang /_spyod pa pa 
[\[302a.7\]]dang /_kun du rgyu dag gis brnyas par ma gyur tam/_ma rig pa'i mun pas yog pa'i blo gros can dag gis dge 'dun 'dus pa'i dbyen ma byas sam/_gang de bzhin gshegs pas gsungs pa'i chos dang 'dul ba la chos dang 'dra ba'i tshig dang yi ge dang lta 
[\[302b\]]
[\[302b.1\]]ba'i dra ba ma byung ngam/_tshangs pa mtshungs par spyod pa dag klog pa dang /_'don pa dang /_yid la byed pa dag las blo bsgyur nas 'dus shing bre mo'i gtam byed par ma gyur tam/_gang the tshom dang /_yid gnyis la zhugs pa'i sems kyis chos ma yin pa la ni chos su 
[\[302b.2\]]chos la ni chos ma yin par 'dul ba ma yin pa la ni 'dul bar/_'dul ba la ni 'dul ba ma yin par ma bshad dam/_dge slong dag ser sna'i dri mas yog pas tshangs pa mtshungs pa glo bur du 'ongs pa rnams la kun du dga' bar bya ba'i chos drug la sogs pa mi byed 
[\[302b.3\]]cing khyad du gsod par mi byed dam/_gang rab tu byung ba ngan pa dag gis bram ze dang khyim bdag dad pa can dag bstan pa la ma dad par byas nas mu stegs can la rten par ma gyur tam/_gang dag log par 'tsho ba kun du spyod pa zhing rmo ba dang /_nyo tshong byed pa dang /_
[\[302b.4\]]rgyal po la rten cing 'tsho ba ltos par ma gyur tam/_gang dag sbyangs pa'i yon tan yang dag par blangs nas bas mtha'i gnas mal du brten pa las sbyangs pa'i yon tan de dag bor bar ma gyur tam/_dge sbyong ma yin pa dge sbyong du khas 'ches nas tshangs pa mtshungs 
[\[302b.5\]]par spyod pa 'khrug par mi byed dam/_de lta mod kyi jo bo gang po sangs rgyas la sogs pa dge slong gi dge 'dun zhes smras pa'i rigs na 'od srung la sogs pa zhes smra'am/_thugs rje chen po la goms par gnas pa kun du spyod pa la zhugs pa'i ston pa phung po lhag ma 
[\[302b.6\]]med pa'i mya ngan las 'das pa'i dbyings su mya ngan las 'das pa la ma zhugs sam/_'gro ba'i ru skya 'dzin pa med pas 'jig rten 'khrugs par ma gyur tam/_stobs bcu dang ldan pa mi rtag pa'i stobs kyis non par ma gyur tam/_sems can 
[\[302b.7\]]thams cad kyi ston pa bdag cag sad par byed pa'i mgon po ma gzims sam/_sangs rgyas nyin byed ma nub bam/_thub pa'i dbang po zla ba sgra can gyis bcom nas snang ba med par ma gyur tam/_sum bcu rtsa gsum na dbang phyug dpag bsam gyi shing dri zhim po 
[\[303a\]]
[\[303a.1\]]byang chub kyi yan lag gi me tog gis mdzes par byas pa dge sbyong gi 'bras bu bzang po bzhi dang ldan pa mi rtag pa'i glang po che smyon pas ma bcom mam/_ye shes kyi sgron ma mi rtag pa'i rlung gis bdas nas yongs su mya ngan las ma 'das sam zhes smras so/_/de nas 
[\[303a.2\]]de'i tshe tshe dang ldan pa gang pos tshigs su bcad de smras pa/_blo ldan bstan pa gnas bya'i phyir/_/nyan thos dge 'dun tshogs nas ni/_/de dag der ni 'dus gyur te/_/khyod la sdod cing de brtson byed/_/gru chen rgyal ba de zhig ste/_/ye shes ri yang rnam par rnyil/_/bstan 
[\[303a.3\]]pa rab mchog ldan pa yi/_/dge slong mang po rnam par zhi/_/gyi na ma lags legs par ni/_/bdag ni pho nyar 'dir 'ongs na/_/bstan pa gnas par bya ba'i phyir/_/de bas khyod ni nges par bzhud/_/de nas tshe dang ldan pa ba lang bdag gis tshe dang ldan pa gang po la 'di 
[\[303a.4\]]skad ces smras so/_/gang po chog gis de skad ma smra shig_/'gro ba'i dus ma yin no/_/'on kyang jo co gang po/_/'gro ba'i sgron ma mgon po bzhugs na der/_/bdag ni 'gro bar bya ba'i blo yod kyang /_/de nas pha rol rab zhi gshegs gyur na/_/blo ldan gang zhig 
[\[303a.5\]]'jig rten de dag 'gro/_/lhung bzed chos gos rnam gsum mchog 'di dag_/khyod kyis dge 'dun dag la dbul bar gyis/_/bdag ni zhi ba yang srid med par 'gros/_/bdag gis bsams pa 'phags pa bzod par gsol/_/de nas tshe dang ldan pa ba lang bdag 
[\[303a.6\]]gis spar ba dang /_dro ba dang /_char dbab pa dang /_gsal ba mchog dag gi cho 'phrul chen po bstan te/_phung po lhag ma med pa'i dbyings su mya ngan las 'das so/_/de'i lus rang las byung ba'i me'i khams kyis rnam par tshig ste de las chu'i rgyun rnam pa bzhi bab po/_/
[\[303a.7\]]chu'i rgyun gcig las sgra bsgrags pa'i dbyangs kyi rjes su bstan pa/_/da ltar dus rnams ngan gyur te/_/sems can rang gi las la brten/_/'gro ba'i sgron ma de 'das pas/_/thams cad 'gro bar 'jug par rtogs/_/gnyis pas smras pa/_'dus byas bsags pa 
[\[303b\]]
[\[303b.1\]]skad cig 'jig 'gyur te/_/skye la sogs pa sdug bsngal nyon mongs ldan/_/so so'i skye bo bdag tu nga rgyal te/_/de dag byed pa med par rig par byed/_/gsum pas smras pa/_mkhas pa rtag tu dogs pas bag yod cing /_/bsod nams yid la bya ba de brtson bya/_/'byung po'i 
[\[303b.2\]]tshogs kun song zhing 'jig 'gyur te/_/srog dang bcas pa'i dpal ni g.yo bar gyur/_/bzhi pas smras pa/_thub pa de la slob mchog yang dag btud/_/rang gi dgos pa ma lus thams cad byas/_/gus shing rab tu dad pas bla ma de'i/_/phyi bzhin ba lang bdag kyang de ltar song /_/de 
[\[303b.3\]]nas tshe dang ldan pa gang pos tshe dang ldan pa ba lang bdag gi rus pa la rus pa'i mchod pa byas nas lhung bzed dang chos gos blangs te ji ltar sems mnyam par gzhag na shing shi ri sha ka'i gzhal med khang nas mi snang zhing grong khyer rtswa can gyi gyad rnams nye bar rten pa dang /_shing 
[\[303b.4\]]sA la zung gi tshal du gnas par bya ba de lta bu'i ting nge 'dzin la snyoms par zhugs so/_/de nas tshe dang ldan pa gang po 'od srung la sogs pa dge slong lnga brgya ga la ba der song ste phyin nas ji ltar rgan rims la phyag 'tshal te lhung bzed dang chos gos rgan pa la byin nas 'di skad 
[\[303b.5\]]ces smras so/_/mgon po'i sku ni med par des thos nas/_/bsod nams las kyis rab tu zhi bar song /_/de yi lhung bzed chos gos 'di yin te/_/des bsams dge 'dun dag la bzod par gsol/_/de nas tshe dang ldan pa 'od srung chen pos dge slong rnams la 'di skad ces smras 
[\[303b.6\]]so/_/kye tshangs pa mtshungs par spyod pa dag nyon cig_/ji ltar de ni 'phags pa'i tshul gyis 'das/_/gzhan gyis de bzhin rab zhir 'gro mi bya/_/de bas ji srid dgos pa'i don bya zhing /_/dbang chen tshogs nas de srid bgro bar bya/_/de nas yang tshe dang ldan pa 'od srung 
[\[303b.7\]]chen pos dge slong de dag brtan par bya ba'i phyir smras pa/_/ji ltar bsod nams las kyis zhi gyur pa/_/shi ri sha ka'i sems mchog ba lang bdag_/de ltar khyed kyis de bzhin mi bsam ste/_/'gro don dgos phyir tshogs nas blo gros bya/_/de nas tshe dang ldan pa 'od srung 
[\[304a\]]
[\[304a.1\]]chen pos dge slong lnga brgya po de dag la khrims su bcas nas smras pa/_tshe dang ldan pa dag bdag ji skad smra ba gson cig_/ji ltar bdag cag gis chos kyi tshul ji lta ba bzhin bshad dang /_de bzhin gshegs pa dang rnam par bral ba'i sdug bsngal can gyi 
[\[304a.2\]]dge slong phyogs dang ljongs gang dang gang na gnas pa de dang de dag gis thos nas 'dir 'ongs te/_de dag gis bdag gi sems g.yeng bar byed mod kyi/_'on kyang bcom ldan 'das kyis yul ma ga d+hAr byang chub cing /_gang du bcom ldan 'das kyis chos kyi sku brnyes pa der chos 
[\[304a.3\]]kyi tshul bgro bar bya'o/_/de na dge slong gcig gis legs kyis de bzhin du bgyi'o zhes smras so/_/gzhan zhig kyang tshe dang ldan pa ci byang chub kyi shing drung du 'dong ngam/_tshe dang ldan pa 'od srung chen pos smras pa/_tshe dang ldan pa yul ma ga d+hA'i rgyal po lus 'phags 
[\[304a.4\]]ma'i bu ma skyes dgra rtsa ba med pa'i dad pa dang ldan pa de dge slong gi dge 'dun gyi 'tsho ba'i yo byad dang /_chos kyi tshul rab tu sbyor bar byed cing zhal ta yang byed pas rgyal po'i khab tu 'dong ngo /_/de dag gis smras pa/_legs kyis de bzhin du bgyi na/_de lta na yang tshe dang 
[\[304a.5\]]ldan pa kun dga' bo ni slob pa'i bya ba dang bcas pa yang yin na/_bcom ldan 'das kyis kyang mdo sde mtha' dag gtad na/_de la ji ltar bsgrub par bgyi/_de nas tshe dang ldan pa 'od srung chen pos smras pa/_tshe dang ldan pa dag gal te de lta na slob pa'i bya ba dang bcas 
[\[304a.6\]]pa'i dge slong gzhan 'khod pa de dag kyang 'khrug par 'gyur bas de la thabs kyi rnam pa zhig byas la/_'di chu'i zhal ta bar bsko ba'i spro bas bskos la lhag ma ni bzlog par bgyi'o/_/de dag gis smras pa/_legs kyis de bzhin du bgyi'o/_/de nas tshe dang ldan pa 'od 
[\[304a.7\]]srung chen pos tshe dang ldan pa kun dga' bo la 'di skad ces smras so/_/tshe dang ldan pa kun dga' bo khyod dge slong gi dge 'dun gyi chu'i zhal ta bar spro'am/_des smras pa/_tshe dang ldan pa 'od srung chen po spro'o/_/de nas tshe dang ldan pa 'od srung chen pos gsol ba dang gnyis kyi 
[\[304b\]]
[\[304b.1\]]las bya bar brtsams nas/_dge 'dun btsun pa rnams gsan du gsol/_tshe dang ldan pa kun dga' bo 'di bcom ldan 'das kyi zhal ta ba/_bcom ldan 'das kyi nye ba na 'dug cing /_de la bcom ldan 'das kyis kyang mdo sde mtha' dag gtad de/_de lta bas na tshe dang ldan pa kun dga' bo 
[\[304b.2\]]dge 'dun gyi chu'i zhal ta bar bsko ste/_tshe dang ldan pa kun dga' bo chu'i zhal ta bar bsko na/_gal te dge 'dun gyi dus la bab cing bzod na/_dge 'dun gyis gnang bar mdzod cig dang /_dge slong kun dga' bo chu'i zhal lta ba chu 'brim par bsko ste/_dge slong kun dga' bo chu'i zhal ta ba 
[\[304b.3\]]chu 'brim par 'gyur ro/_/'di ni gsol ba'o/_/las ni 'di ltar bya ste/_dge 'dun btsun pa rnams gsan du gsol/_tshe dang ldan pa kun dga' bo ni bcom ldan 'das kyi zhal ta ba/_bcom ldan 'das kyi nye ba na 'dug cing /_de la bcom ldan 'das kyis mdo sde mtha' dge gtad de/_
[\[304b.4\]]de lta bas na tshe dang ldan pa kun dga' bo dge 'dun gyis dge 'dun la chu 'brim par bsko ste/_tshe dang ldan pa kun dga' bo dge 'dun la chu 'brim na/_tshe dang ldan pa kun dga' bo dge 'dun la chu 'brim par bsko zhing /_tshe dang ldan pa kun dga' bo dge 'dun la chu 'brim par tshe dang 
[\[304b.5\]]ldan pa gang dag bzod pa de dag ni cang ma gsung shig_/gang dag mi bzod pa de dag ni gsung shig_/dge 'dun gyis bzod cing gnang nas/_tshe dang ldan pa kun dga' bo dge 'dun la chu 'brim par bskos lags te/_'di ltar cang mi gsung bas de de bzhin du 'dzin to//_//
[\[304b.6\]]'dul ba phran tshegs kyi gzhi/_bam po lnga bcu rtsa bdun pa/_de nas tshe dang ldan pa 'od srung chen pos tshe dang ldan pa kun dga' bo la 'di skad ces smras so/_/kun dga' bo khyod tshur shog_/dge slong gi dge 'dun dang lhan cig ci dga' bar ljongs rgyus la rgyal po'i khab tu song shig_/
[\[304b.7\]]nga ni lam drang po nas 'gro'o/_/btsun pa de bzhin bgyi'o zhes tshe dang ldan pa kun dga' bo dge slong gi dge 'dun dang ci dga' bar ljongs rgyu zhing song ngo /_/tshe dang ldan pa 'od srung chen po yang snga ma bzhin lam drang po nas rgyal po'i khab tu song ngo /_/yul ma ga d+hA'i rgyal po lus 'phags 
[\[305a\]]
[\[305a.1\]]ma'i bu ma skyes dgra'i spyod pa ni gang du glang po che la zhon te/_bcom ldan 'das mthong na de ma thag tu rang lhung nas/_de bcom ldan 'das kyi mthus ma nyams par sa la 'jog go/_/yul ma ga d+hA'i rgyal po ma skyes dgras tshe dang ldan pa 'od srung chen po mthong ste/_mthong nas bcom 
[\[305a.2\]]ldan 'das rjes su dran nas de bzhin du rang sa la lhung ba dang /_de tshe dang ldan pa 'od srung chen po'i rdzu 'phrul gyis bzung nas smras pa/_rgyal po chen po sangs rgyas bcom ldan 'das dag ni rtag tu mnyam par bzhag pa lags la/_nyan thos dag ni mnyam par ma bzhag par ye shes mthong ba 
[\[305a.3\]]mi 'jug ste/_de res 'ga' ni de bzhin du mnyam par bzhag nas gnas/_res 'ga' ni mnyam par ma bzhag par gnas pas da phyin chad khyod kyis bcom ldan 'das kyi nyan thos mthong na glang po che dang rta las rang lhung bar ma byed cig ces der khrims bcas so/_/des smras pa/_
[\[305a.4\]]'phags pa ji skad bka' stsal pa de bzhin du bgyi'o/_/'phags pa 'on kyang gang gi tshe bcom ldan 'das bzhugs pa de'i tshe bcom ldan 'das la bkur sti bgyid na/_'di ltar bcom ldan 'das ni yongs su mya ngan las 'das na/_da bdag gis gang zhig la bkur sti bgyi lags/_
[\[305a.5\]]de lta bas na bdag la bcom ldan 'das nyid kyis bcom ldan 'das kyi bstan pa gtad do zhes smras nas/_blon po la shes ldan 'phags pa 'od srung chen po'i dgos pa thams cad sbyor cig ces bsgo'o/_/tshe dang ldan pa 'od srung chen pos smras pa/_rgyal po chen po bcom ldan 
[\[305a.6\]]'das ni yul ma ga d+hAr byang chub ste/_der bcom ldan 'das kyis chos kyi sku brnyes pa/_dge slong gi dge 'dun rnams lam du zhugs te lha'i gnas 'dir chos kyi tshul bgro bar 'tshal lags so/_/des smras pa/_'phags pa legs kyis bdag gis dge slong gi dge 'dun 
[\[305a.7\]]la yo byad thams cad bstabs par bgyi'o/_/de nas tshe dang ldan pa 'od srung la sogs pa dgra bcom pa lnga brgya po rnams mdo sde dang /_'dul ba dang /_chos mngon pa bsdu bar bya ba'i phyir rgyal po'i khab tu phyin pa dang /_yul ma ga d+hA'i rgyal po lus 'phags ma'i bu ma skyes 
[\[305b\]]
[\[305b.1\]]dgras dgra bcom pa lnga brgya rgyal po'i khab tu phyin par thos so/_/thos nas kyang grong khyer dag byi dor byas te lam dag bstan nas/_btsun mo dang /_gzhon nu dang /_blon po dang /_pho brang 'khor gyi mi rnams kyis bsu'o/_/de nas skyes bu bzang po stong gis zhabs 'bring byas nas rab tu 
[\[305b.2\]]mdzes par byas te/_dge slong gi dge 'dun rnams grong khyer du phyin nas yo byad thams cad kyis bstabs so/_/de nas rgan rims kyis 'dug pa dang /_tshe dang ldan pa 'od srung chen po la 'di skad ces smras so/_/'phags pa phyogs gang du bgro bar bgyi/_des smras pa/_rgyal po chen po 
[\[305b.3\]]'od ma'i tshal bya ka lan da ka gnas pa 'dir yang dge slong dag de bzhin gshegs pa dang bral te sdug bsngal skyes pas phyogs dang ljongs dang gang dang gang na gnas pa de dang de dag 'dir mchis te/_des bdag cag gi sems g.yeng ba'i skyon mchis so/_/bya rgod kyi phung po'i ri la 
[\[305b.4\]]yang de bzhin du nyes dmigs mchis te/_shing n+ya gro d+ha'i phug 'di ni rab tu dben mod kyi 'on kyang mal stan ma mchis lags so/_/rgyal pos smras pa/_'phags pa khyod kyis sems skyed cig dang mal stan mchis so/_/tshe dang ldan pa 'od srung chen pos smras pa/_tshe dang ldan pa dag rgyal 
[\[305b.5\]]po ni 'di skad ces/_shing n+ya gro d+ha'i phug 'dir 'gro bar bya'o zhes zer ro/_/dgra bcom pa lnga brgya po rnams kyang cang mi gsung bas gnang ngo /_/rgyal pos smras pa/_'phags pa 'od srung chen po bcom ldan 'das kyis kyang bdag la ma sbran pa kho nar yongs su mya ngan las 'das so/_/
[\[305b.6\]]khyod kyis kyang ma brtags par yongs su mya ngan las 'da' bar ma mdzad cig_/tshe dang ldan pa 'od srung chen pos kyang de bzhin du gnang ngo /_/de nas tshe dang ldan pa 'od srung chen pos je dang por dbyar sbyor ba ral ba dang /_'drums pa dag bcos nas/_phyis dbyar gnas par khas blangs 
[\[305b.7\]]te chos bgro bar bya'o snyam du bsams nas des dang por dbyar sbyor ba ral ba dang /_'drums pa dag bcos nas phyis dbyar gnas par khas blangs so/_/de nas tshe dang ldan pa 'od srung chen pos tshe dang ldan pa kun dga' bo'i sems la kun tu bltas nas tshe dang ldan pa ma 'gags 
[\[306a\]]
[\[306a.1\]]pa la 'di skad ces smras so/_/tshe dang ldan pa ma 'gags pa dgongs shig_/'khor 'di de bzhin gshegs pas rab tu bsngags pa'i nang na dge slong 'dod chags dang bcas pa/_zhe sdang dang bcas pa/_gti mug dang bcas pa/_sred pa dang bcas pa/_len 
[\[306a.2\]]pa dang bcas pa slob pa dag yod do/_/de nas tshe dang ldan pa ma 'gags pas bsam gtan bzhi pa la snyoms par zhugs te rnam par brtags na/_tshe dang ldan pa kun dga' bo gcig pu 'dod chags dang bcas/_zhe sdang dang bcas/_gti mug dang bcas/_sred pa dang 
[\[306a.3\]]bcas/_len pa dang bcas te slob pa yin par mthong ngo /_/mthong nas kyang tshe dang ldan pa 'od srung chen po la 'di skad ces smras so/_/tshe dang ldan pa 'od srung chen po mkhyen par mdzod cig_/dge slong gi dge 'dun rnams ni snying po med pa dang bral ba/_dag pa/_gtsang ba/_snying po 
[\[306a.4\]]can/_bla na med pa/_bsod nams kyi zhing /_'jig rten gyi sbyin gnas yin mod kyi/_tshe dang ldan pa kun dga' bo ni 'dod chags dang bcas/_zhe sdang dang bcas/_gti mug dang bcas/_sred pa dang bcas/_len pa dang bcas pa yin te slob pa yin no/_/de nas tshe dang ldan pa 
[\[306a.5\]]'od srung chen pos tshe dang ldan pa kun dga' bo la ci spro ba byas pas gdul bar 'gyur ram/_/'on te spyo bas 'dul bar 'gyur ba rnam par brtags na/_ji tsam spyos nas 'dul bar mthong nas des de la nged ni 'dus pa'i mchog yin la/_kun dga' bo khyod dang nged lhan cig chos 
[\[306a.6\]]bgro bar mi byas/_khyod longs shig ces smras pa dang /_de gnad du phog pa bzhin du rab tu g.yos nas smras pa/_tshe dang ldan pa 'od srung chen po chog go/_/bdag gis tshul khrims nyams par ma byas/_lta ba nyams par ma byas/_spyod pa nyams par ma byas/_'tsho ba nyams par ma 
[\[306a.7\]]byas te/_bdag gis cung zad kyang dge 'dun la nyes pa ma byas mod kyi/_btsun pa 'od srung chen po bzod pa mdzod cig_/des tshe dang ldan pa kun dga' bo khyod kyis bcom ldan 'das kyi zhabs 'bring nye ba na 'dug 'dug pas tshul khrims nyams par ma byas pa dang /_lta ba nyams par ma 
[\[306b\]]
[\[306b.1\]]byas pa dang /_spyod pa nyams par ma byas pa dang /_'tsho ba nyams par ma byas pa lta ngo mtshar ci che/_ngas dge 'dun la nyes pa cung zad kyang ma byas so zhes smra bar byed dam/_longs la tshul shing zung shig dang /_khyod kyi nyes pa bstan par bya'o zhes smras pa dang /_tshe dang ldan pa kun 
[\[306b.2\]]dga' bo langs so/_/de langs ma thag tu stong gsum gyi stong chen po'i 'jig rten gyi khams lan gsum du g.yos/_rab tu g.yos/_kun du g.yos/_'gul/_rab tu 'gul/_kun du rab tu 'gul te/_nam mkha' la gnas pa'i lha dag ngo mtshar du gyur nas mig phye ste a la la 
[\[306b.3\]]zhes smras nas/_kye ma 'phags pa 'od srung chen po bden par smra ba/_phan par smra ba yin na/_da ltar thub pa lus 'phags kyi gnas 'di na 'phags pa kun dga' bo la rab tu drag pas spyo bas spyo bar byed do/_/de nas tshe dang ldan pa 'od srung chen pos tshe dang ldan pa kun dga' bo 
[\[306b.4\]]la 'di skad ces smras so/_/tshe dang ldan pa kun dga' bo khyod na re ngas dge 'dun la gnod pa ci yang ma byas so zhes zer na/_ji ltar khyod kyis dge 'dun la gnod pa ma byas pa yin/_bcom ldan 'das ni bud med rnams gnas ngan len kun tu spyod pas rab tu dbyung bar mi bzhed na 
[\[306b.5\]]khyod kyis gsol ba btab ste/_bcom ldan 'das kyis kun dga' bo bud med rab tu dbyung zhing bsnyen par rdzogs te/_dge slong ma'i dngos po 'thob par 'gyur ba nga la ma smra shig_/de ci'i phyir zhe na/_kun dga' bo chos 'dul ba la bud med rab tu phyung na 'di ltar chos 
[\[306b.6\]]'dul ba yun ring du gnas par mi 'gyur te/_dper na 'bras sA lu phun sum tshogs pa'i zhing la ser ba bab na 'bras sA lu gang yin pa de lhag cing med par 'gyur ba de bzhin du chos 'dul ba 'di la bud med rab tu phyung na chos 'dul ba yun ring du gnas par mi 'gyur ro zhes 
[\[306b.7\]]ma gsungs sam/_btsun pa 'od srung chen po chog gis bzod pa mdzod cig_/ngo tsha med pa dang /_'dzem pa med pa ni ma lags mod kyis/_'on kyang bcom ldan 'das kyi sru skye dgu'i bdag mo chen mo gau ta mIs dka' ba spyad de/_gang bcom ldan 'das kyi yum ni dus las 'das 
[\[307a\]]
[\[307a.1\]]te rang gis nu ma bsnun nas gsos shing bskyed pa dang /_gzhan yang sngon gyi dus na yang dag par rdzogs pa'i sangs rgyas rnams la 'khor bzhi yod pa de bzhin du gang bcom ldan 'das 'di la yang de bzhin du 'gyur ro snyam pa dang /_bdag gis byas pa gzo ba dang /_
[\[307a.2\]]nye du dang gnyen pas bud med rab tu dbyung bar gsol ba bgyis te de gcig pu nongs pa ni bzod pa gsol lo/_/kun dga' bo khyod kyis de ltar byas pa gzo ba ni chos kyi sku la gnod pa byed pa yin te/_ji ltar khyod kyis sangs rgyas kyi zhing phun sum tshogs pa la ser ba bab 
[\[307a.3\]]pas lo stong tshang bar gnas pa'i yun thung ngur lhag ma tsam du byas na ji ltar nye du dang gnyen gyi phyir zhes smra/_gnyen gyi phyir rab tu phyung ba ni tshul ma yin zhing legs pa ma yin te nyes pa yin no/_/ji ltar sngon gyi dus na yang dag par rdzogs pa'i sangs rgyas la 'khor bzhi yod par 
[\[307a.4\]]ngas thos te/_gang bcom ldan 'das 'di la yang de bzhin du 'gyur ro zhes smra ba yang de sngon gyi dus na mi rnams ni 'dod pa chung ba/_nyes pa chung ba/_'dod chags chung ba/_zhe sdang chung ba/_gti mug chung ba/_kun tu sbyor ba srab pa yin te/_de dag ni de ltar rigs kyi 'di ni 
[\[307a.5\]]rigs pa ma yin te/_'di ltar bcom ldan 'das mi bzhed bzhin du ji lta ji ltar khyod kyis gsol ba btab pa de bzhin du grub par gyur to/_/de bas na 'di ni nyes pa dang po yin te/_tshul shing zhog shig_/khyod la nyes pa gzhan yang yod de/_gang bcom ldan 'das kyis kun 
[\[307a.6\]]dga' bo gang dang gang du rdzu 'phrul gyi rkang pa bzhi po la bsten cing bsgoms te lan grangs mang du byas na 'dod na bskal pa'am bskal pa las lhag par yang gnas par 'gyur ro zhes gsungs na/_'di ltar khyod kyis bcom ldan 'das la bcom ldan 'das 'jig rten la phan par 
[\[307a.7\]]bgyi ba'i slad du bskal pa'i bar du bzhugs su gsol/_bde bar gshegs pa bskal pa bas lhag par bzhugs su gsol zhes gsol ba ma btab bo/_/des smras pa/_btsun pa 'od srung chen po ngo tsha med pa dang /_'dzem pa med pa ni ma lags mod kyi/_'on kyang bdag de'i tshe 
[\[307b\]]
[\[307b.1\]]bdud sdig can gyis khyab par gyur to/_/de ltar de nyid khyod kyi nyes pa chen po yin te/_ston pa ni dri nga ba spangs pa/_bdud kyi stobs zil gyis gnon pa yin na/_ji ltar khyod bdud sdig can gyis khyab par gyur/_de ltar 'di ni khyod kyi nyes pa gnyis pa yin no/_/gzhan yang khyod la nyes pa 'di 
[\[307b.2\]]dag yod de/_bcom ldan 'das kyis bka' phab nas bcom ldan 'das kyis tshe dang ldan pa kun dga' bo 'di lta bu'i zhes bka' stsal te gzhan smras pa na lan gzhan du 'debs te/_de ltar 'di yang khyod kyi nyes pa gzhan gsum pa yin no/_/gzhan yang khyod kyi nyes pa 'di dag yod de/_
[\[307b.3\]]bcom ldan 'das kyi na bza' gser gyi kha dog can phrugs gcig la rkang pas brdzis so/_/btsun pa 'od srung chen po bdag des ngo tsha med pa'am/_rab tu ngo tsha ba ni med pa ma lags mod kyi/_de'i tshe na g.yas g.yon nas dge slong grogs byed pa med do zhes smras pa dang /_des 
[\[307b.4\]]khyod kyis nam mkha' la ci nyes te mi dor/_'on kyang lha rnams kyis gzung bar 'gyur na zhes smra ste/_'di ni khyod kyi nyes pa bzhi pa'o/_/gzhan yang khyod kyi nyes pa 'di dag yod de/_bcom ldan 'das mya ngan 'da' bar zhugs te/_shing sA la zung gi drung du skyems pa dang /_
[\[307b.5\]]chu rnyog pa can gsol to/_/btsun pa 'od srung chen po ngo tsha ba med pa'am/_rab tu ngo tsha ba med pa ni ma lags mod kyi/_de'i tshe na shing rta lnga brgya tsam zhig chu bo ka kus sta brgal bas rnyog pa can du gyur to/_/de'i phyir khyod kyis nyes pa yin mod/_de na khyod kyis lhung bzed 
[\[307b.6\]]nam mkha' la ji ste mi bzung /_lha dag gis chu yan lag brgyad dang ldan pa dag gis bkang bar 'gyur ba 'di yang khyod kyi nyes pa lnga pa'o/_/gzhan yang khyod la nyes pa 'di dag yod de/_bcom ldan 'das kyis gsungs pa ngas zla ba phyed phyed cing so sor thar pa'i 
[\[307b.7\]]mdo 'don pa de'i tshe gang gis tshul khrims phra mo dang /_phran tshegs dag 'don na/_dge slong gi dge 'dun gyis phyir klod la bde ba'i reg pa la gnos shig ces byung na de'i tshe khyod kyis tshul khrims bslab pa phra mo dang /_phran tshegs gang lags zhes ma zhus pa'i phyir ro/_/de 'dir 
[\[308a\]]
[\[308a.1\]]bdag gis smra ba ni phas pham par 'gyur ba'i chos bzhi dang /_dge 'dun gyi lhag ma bcu gsum gyi chos dang /_ma nges pa'i chos gnyis dang spang ba'i ltung byed kyi chos sum bcu dang /_ltung byed kyi chos dgu bcu dang /_so sor bshags par bya ba'i chos bzhi 
[\[308a.2\]]dang /_bslab pa'i chos mang po rnams las lhag pa rnams ni phra mo dang phran tshegs rnams so/_/gzhan yang 'di skad zer te/_phas pham par 'gyur ba'i chos bzhi dang /_snga ma bzhin du so sor bshags par bya ba'i chos bzhi'i bar dang /_de bas lhag pa rnams ni phra mo dang phran 
[\[308a.3\]]tshegs rnams so/_/gzhan yang 'di skad zer te/_phas pham par 'gyur ba'i chos bzhi dang /_dge 'dun gyi lhag ma'i chos bcu gsum dang /_ma nges pa'i chos gnyis dang /_spang ba'i ltung byed kyi chos sum bcu dang /_ltung byed kyi chos dgu bcu rnams lhag pa ni phra mo dang phran 
[\[308a.4\]]tshegs rnams so/_/gzhan yang 'di skad zer te/_phas pham par 'gyur ba'i chos bzhi dang /_dge 'dun gyi lhag ma'i chos bcu gsum dang /_ma nges pa'i chos gnyis dang /_spang ba'i ltung byed kyi chos sum bcu rnams las ma gtogs pa lhag pa rnams ni phra mo dang phran tshegs 
[\[308a.5\]]rnams so/_/gzhan yang 'di skad zer te/_phas pham par 'gyur ba'i chos bzhi dang /_dge 'dun gyi lhag ma'i chos bcu gsum dang /_ma nges pa'i chos gnyis las lhag pa rnams ni phra mo dang phran tshegs rnams so zhes bya'o/_/de ltar dge slong gis khong du chud pa nas phas 
[\[308a.6\]]pham par 'gyur ba bzhi la gnas shing /_kha cig ni dge 'dun gyi lhag ma'i chos bcu gsum la gnas pa mu stegs can gyis skabs rnyed de/_dge slong gau ta ma'i chos ni dud pa bzhin du gyur to/_/dge sbyong gau ta ma bzhugs pa'i tshe ni nyan thos kyi bslab pa yang dag par sdom zhing /_da 
[\[308a.7\]]ltar ni ci dga' bar spyod cing lhod par gyur te/_'dod na ni de bzhin du byed/_mi 'dod na ni mi byed do/_/de bas na khyod kyis ma 'ongs pa'i skye bo rnams la phan par bya ba'i phyir bcom ldan 'das la ma zhus pa nyes so/_/btsun pa 'od srung chen po ngo tsha ba med pa'am/_rab tu ngo tsha ba med pa ni ma 
[\[308b\]]
[\[308b.1\]]lags mod kyi/_bdag de'i tshe na de bzhin gshegs pa dang bral ba'i mya ngan dran pa'i sdug bsngal gyis gzir to/_/de yang khyod kyi nyes par gyur te/_de bzhin gshegs pa'i zhabs 'bring byed la/_'dus byas thams cad ni mi rtag pa yin na/_khyod kyis mya ngan byas pa de yang 
[\[308b.2\]]nyes so/_/gzhan yang nyes pa 'di dag yod de/_khyim pa'i 'khor dang /_bud med spyod pa ngan pa rnams la de bzhin gshegs pa'i mdoms kyi sba ba sbubs su nub pa bstan to/_/btsun pa 'od srung ngo tsha ba med pa'am/_rab tu ngo tsha ba med pa ni ma lags mod kyi bdag gis 'di 
[\[308b.3\]]snyam du bsams so/_/bud med ni rang bzhin gyis 'dod chags che bas bcom ldan 'das kyi mdoms kyi sba ba sbubs su nub pa mthong na mo mtshan dang bral bar 'gyur ro/_/tshe dang ldan pa kun dga' bo khyod de lta bu'i ye shes phun sum tshogs pa ga las byung /_mdoms kyi sba 
[\[308b.4\]]ba sbubs su nub pa bstan na bud med dag bud med kyi mo mtshan ji ltar spong bar 'gyur ba 'di dang nyes pa rnam pa bdun no/_/gzhan yang khyod la nyes pa 'di dag yod de/_bcom ldan 'das kyi sku gser gyi kha dog ltar ser ba bud med dag la bstan pas/_de la mchi mas dri 
[\[308b.5\]]ma can du gyur pa'o/_/btsun pa 'od srung chen po ngo tsha med pa'am/_rab tu ngo tsha med pa ni ma lags mod kyi bdag gi blo skyes pa/_bcom ldan 'das 'di lta bu'i kha dog dang ldan pa mthong na/_sems can mang po dag kha dog dang ldan par sems kyis 
[\[308b.6\]]smon lam bskyed par 'gyur ro/_/kun dga' bo khyod gcig tu shes pa ma yin zhing /_gzhan gyi sems shes pa ma yin pa 'di dang /_nyes pa brgyad do/_/khyod 'dod chags cung zad dang ldan pas/_'dod chags dang bral ba'i mchog 
[\[308b.7\]]'dus pa'i nang du ma 'dug par/_da langs te song shig_/khyod dang lhan cig yang dag pa'i bzlas pa mi bya'o/_/de ltar tshe dang ldan pa kun dga' bo la/_tshe dang ldan pa 'od srung chen pos nyes pa byas pa/_rnam pa brgyad 
[\[309a\]]
[\[309a.1\]]glengs pa dang /_phyogs bzhir bltas te snying rje dang /_sdug bsngal ba'i tshig gis dal bus smras pa/_kye ma'o nga'i dus ni 'di 'dra bar gyur te/_bdag de bzhin gshegs pas ni spangs/_mgon dang skyabs byed pa ni med/_snang ba yang med na su 
[\[309a.2\]]la brten par bya/_de nas tshe dang ldan pa 'od srung chen pos tshe dang ldan pa kun dga' bo'i nyes pa rnam pa brgyad glengs pa dang /_de nas nam mkha'i ngos la gnas pa'i lha dag gis a la la zhes smras nas/_kye da ltar lha rnams kyi lus ni rgyas par 'gyur/_lha ma yin gyi lus 
[\[309a.3\]]rnams ni rmas par 'gyur/_bcom ldan 'das kyi bstan pa ni rgyas par 'gyur te/_de ltar ston pa dang 'dra ba'i nyan thos chen pos ston pa dang 'dra ba'i nyan thos chen po la nyes pa rnam pa brgyad glengs pas so/_/de nas yang tshe dang ldan pa 'od srung chen po la tshe dang ldan pa kun 
[\[309a.4\]]dga' bos 'di skad ces smras so/_/btsun pa chen po 'od srung de ltar lags pas bzod pa mdzod cig_/ji ltar chos bzhin du bgyid cing slan chad kyang mi bgyid mod kyi/_bcom ldan 'das kyis ni bdag khyod la gtad do/_/bcom ldan 'das yongs su mya ngan las 
[\[309a.5\]]'das pa de'i tshe de'i dus na kun dga' bo khyod mya ngan dang /_yid glong ba dang /_smre sngags 'don par ma byed cig_/khyod dge slong 'od srung chen po la gtad do/_/khyod nyes pa chung ngu la mi bzod pa med par dka' bzhin byos la bzod pa gyis shig_/kun dga' bo ma ngu bar khyod kyi 
[\[309a.6\]]dge ba'i chos dag 'phel te 'bri bar mi 'gyur ro/_/ngas ni bstan pa la brtson par bya ba'i phyir mchog 'dus pa'i nang nas langs te song shig_/khyod dang lhan cig yang dag pa'i bzlas pa mi bya'o zhes chad pas gcad pa byas so/_/de nas tshe dang ldan pa ma 'gags pas tshe dang 
[\[309a.7\]]ldan pa chen po 'od srung la 'di skad ces smras so/_/tshe dang ldan pa chen po 'od srung ji ltar tshe dang ldan pa kun dga' bo med na bdag cag gis yang dag par ji ltar bshad par bgyi/_des smras pa/_tshe dang ldan pa dge slong kun dga' bo yon tan dang ldan du zin kyang de dang lhan cig 
[\[309b\]]
[\[309b.1\]]mi gnas so/_/de ni 'dod chags dang bcas pa/_zhe sdang dang bcas pa/_gti mug dang bcas pas bslab dgos te/_khyod dang yang dag par bzlas pa mi bya'o zhes smras nas/_tshe dang ldan pa kun dga' bo la 'di skad ces smras so/_/tshe dang ldan pa kun dga' bo khyod 
[\[309b.2\]]longs la song shig_/khyod kyis rab tu brtson pas bya ba byas te dgra bcom par gyur na lhan cig tu yang dag par bzlas par bya'o/_/de nas tshe dang ldan pa kun dga' bo mig mchi mas gang bar gyur te/_ston pa dang bral ba dran pas yid mi dga' ste/_de nas mchog 'dus pa'i nang 
[\[309b.3\]]nas byung ste/_yul br-i dzi'i grong khyer du song nas dbyar der tshul du zhugs so/_/de nas kun dga' bo'i g.yog tshe dang ldan pa br-i dzi'i bus byas pa de'i tshe de'i dus na tshe dang ldan pa kun dga' bos shin tu brtson pas 'khor bzhi la chos 'chad do/_/de nas tshe dang ldan pa br-i dzi'i bus 
[\[309b.4\]]'di snyam du bsams so/_/bdag gis mkhan po 'dod pa'i 'dod chags dang bral te slob bam/_'on te 'dod pa'i 'dod chags dang ma bral bar slob pa/_bdag gis ting nge 'dzin 'di lta bu la snyoms par zhugs la/_de ltar snyoms par zhugs pa'i sems kyis 
[\[309b.5\]]mkhan po'i sems blta'o snyam nas/_tshe dang ldan pa br-i dzi'i bus rnam pa de lta bu'i ting nge 'dzin la snyoms par zhugs nas/_de ltar snyoms par zhugs pa'i sems kyis tshe dang ldan pa kun dga' bo'i sems bltas pas/_tshe dang ldan pa br-i dzi'i bus tshe dang ldan pa kun 
[\[309b.6\]]dga' bo'i sems shes te/_tshe dang ldan pa kun dga' bo la 'dod pa'i 'dod chags dang ma bral ba'i slob par mthong ba dang /_de nas ting nge 'dzin las langs te/_tshe dang ldan pa kun dga' bo ga la ba der song nas phyin te/_tshe dang ldan pa kun dga' bo'i mdun 
[\[309b.7\]]du 'dug nas tshigs su bcad de smras pa/_gau tam khyod ni bag med ma mdzad par/_/shing drung thibs por brten nas mya ngan 'das/_/thugs la bzhag ste bsam gtan mdzod cig dang /_/ring por mi thogs zhi ba'i gnas thob 'gyur/_/de nas tshe dang 
[\[310a\]]
[\[310a.1\]]ldan pa kun dga' bo tshe dang ldan pa spong byed kyi bus gdams ngag 'dis btams nas/_nyin par gyi 'chag pa dang 'dug pas sgrib par 'gyur ba'i chos rnams las sems yongs su sbyong bar byed de/_de nyin par gyi 'chag pa dang 'dug pas sgrib par 'gyur ba'i chos rnams 
[\[310a.2\]]la sems yongs su sbyong ngo /_/mtshan gyi thun dang po la 'chag pa dang /_'dug pas sgrib par 'gyur ba'i chos rnams las sems yongs su sbyong bar byed de/_de mtshan gyi thun dang po la 'chag pa dang 'dug pas sgrib par 'gyur ba'i chos rnams las sems yongs su sbyong ngo /_/
[\[310a.3\]]mtshan gyi gung thun la gtsug lag khang gi phyi rol du rkang pa bkrus nas gtsug lag khang gi nang du zhugs te/_glo g.yas pas phab nas rkang pa'i steng du rkang pa bzhag ste/_snang ba'i 'du shes dang /_dran pa dang /_shes bzhin dang ldan pa'i 'du shes kho na yid la byed cing nyal bar byed 
[\[310a.4\]]do/_/tshe dang ldan pa kun dga' bos sngas nang tshangs can la mgo ma bzhag pa kho nar/_'di ltar yang tshe dang ldan pa kun dga' bos len pa med par zag pa rnams las sems rnam par grol bar gyur to/_/de nas tshe dang ldan pa kun dga' bo dga' ba dang bde ba so sor myangs nas rnam par 
[\[310a.5\]]grol te/_dgra bcom pa nyid thob nas rgyal po'i khab tu phyin te/_'od srung la sogs pa dgra bcom pa lnga brgya po shing n+ya gro d+ha'i phug na chos sdud cing 'dus pa ga la bar phyin to/_/de nas tshe dang ldan pa 'od srung chen pos dge slong rnams la 'di skad ces smras so/_/tshe dang ldan pa 
[\[310a.6\]]dag ma 'ongs pa'i dus na dge slong rnams brjed ngas pa dang /_lus nyam chung bas mdo'i tshigs su bcad pa ma yin par mdo sde dang /_'dul ba dang /_chos mngon pa 'dzin par mi nus pas de bas na snga dro'i dus su mdo'i tshigs su bcad pa brjod par bya'o/_/phyi dro ni mdo sde dang /_
[\[310a.7\]]'dul ba dang /_ma mo bgro bar bya'o zhes tshe dang ldan pa 'od srung chen pos de skad smras pa dge slong de dag gis tshe dang ldan pa 'od srung chen po las thos nas/_dge slong de dag gis tshe dang ldan pa 'od srung chen po la 'di skad ces smras so/_/tshe dang ldan pa 'od srung chen po mdo sde dang /_
[\[310b\]]
[\[310b.1\]]'dul ba dang /_ma mo dag las gang sngar bgro bar bgyi/_des smras pa/_tshe dang ldan pa dag je re zhig mdo sde sngar bgro bar bya'o/_/de bzhin du bgyi'o/_/tshe dang ldan pa 'od srung chen po la dgra bcom pa lnga brgyas chos bsdu bar gsol ba btab nas seng ge'i khri la 'dug ste/_tshe 
[\[310b.2\]]dang ldan pa kun dga' bo la spro bar byas pa/_tshe dang ldan pa kun dga' bo khyod ni sgrub pa yin na de bzhin gshegs pa'i mdo sde bsdu bar spro'am spro'o/_/de nas tshe dang ldan pa 'od srung chen pos gsol ba dang gnyis kyi las bya bar brtsams te/_dge 'dun btsun pa rnams gsan du 
[\[310b.3\]]gsol/_tshe dang ldan pa kun dga' bo 'di bcom ldan 'das kyi mdo sde bsdu ba sgrub par spro na gal te dge 'dun gyi dus la bab cing bzod na/_dge 'dun gyis gnang bar mdzod cig dang /_'di ltar dge 'dun gyis tshe dang ldan pa kun dga' bo mdo sde bsdu ba sgrub par bsko ste/_
[\[310b.4\]]tshe dang ldan pa kun dga' bo bcom ldan 'das kyi mdo sde sdud pa sgrub bo/_/'di ni gsol ba'o/_/las ni 'di ltar bya ste/_dge 'dun btsun pa rnams gsan du gsol/_tshe dang ldan pa kun dga' bo 'di bcom ldan 'das kyi mdo sde bsdu ba sgrub par spro ste/_tshe dang ldan 
[\[310b.5\]]pa kun dga' bo sgrub par bskos nas tshe dang ldan pa kun dga' bo bcom ldan 'das kyi mdo sde bsdu ba sgrub ste/_tshe dang ldan pa kun dga' bo sgrub par bskos nas/_tshe dang ldan pa kun dga' bo bcom ldan 'das kyi mdo sde bsdu ba sgrub par tshe dang ldan pa gang dag bzod pa de dag ni cang 
[\[310b.6\]]ma gsung shig_/gang dag mi bzod pa de dag ni gsung shig_/dge 'dun gyis bzod cing gnang nas dge 'dun gyis tshe dang ldan pa kun dga' bo 'di bcom ldan 'das kyi mdo sde bsdu ba sgrub par bsko ste/_'di ltar cang mi gsung bas de de bzhin du 'dzin to/_/tshe 
[\[310b.7\]]dang ldan pa kun dga' bo chos smra ba'i seng ge'i khri'i steng du dgra bcom pa lnga brgyas snam sbyar lnga brgya bting ngo /_/de nas tshe dang ldan pa kun dga' bo phyogs bzhir rnam par bltas nas sems can rnams la ni snying rje'i sems nye bar bzhag_/chos la ni gus pa bskyed/_
[\[311a\]]
[\[311a.1\]]tshangs pa mtshungs par spyod pa la ni zhe sar dmigs nas seng ge'i khri g.yas phyogs su bskor te/_mgo bos gtugs nas/_rgan rims su ji ltar 'os par phyag byas nas mi rtag pa yid la byas te seng ge'i khri zil gyis mnan nas 'dug go/_/de nas rgya 
[\[311a.2\]]mtsho ltar zab pa'i 'khor mi g.yo ba la bltas nas gal te ji ltar bcom ldan 'das kyis mdo sde ma lus par gsungs pa bdag gis bzung ba ni bcom ldan 'das kyis mdo sde gang dag klu'i gnas su bshad pa dag kyang yod/_gang dag lha'i gnas su bshad pa dag kyang yod/_
[\[311a.3\]]gang dag bdag la mngon sum du bshad pa dag kyang yod de/_gcig nas gcig tu brgyud de 'ongs pa gang dag de bzhin du thos nas bzung ba dang /_'di ltar thos pa thams cad bshad par bya'o snyam du bsams pa dang /_lha dag gi shes pa dang mthong ba ni 'og tu 'jug pa yin 
[\[311a.4\]]te/_gcig la gcig kye ma lus 'phags ma'i thub pa 'phags pa kun dga' bo ni de bzhin gshegs pas gsungs pa'i chos 'chad pas sems rtse gcig tu byas nas mnyan to zhes smra'o/_/de nas de'i tshe lha'i bu gzhan zhig gis tshigs su bcad de smras pa/_gang 
[\[311a.5\]]la chos rnams rab gnas pa/_/'jig rten gsum pos rtag tu mchod/_/'phags pa 'di ni dogs med pas/_/seng ge bzhin du chos rnams sgrogs/_/kye ma zhi ba de bshad la/_/khyed rnams bde bar 'dod pa yis/_/nges par snying po snying po'i mchog_/de 
[\[311a.6\]]dag pa ni gus pas nyon/_/de nas tshe dang ldan pa 'od srung chen pos tshe dang ldan pa kun dga' bo la 'di skad ces smras so/_/ston pa 'jig rten phan bzhed pa/_/rgyal bas gsungs pa'i chos rnams kyi/_/rnam pa mchog ni gar bshad pa/_/tshe dang ldan pas mdo sde 
[\[311a.7\]]gsungs/_/ston pas gang dag yongs su bsgrags pa las sangs rgyas rjes su dran pa rab tu rtogs pa yid la bzhag nas bcom ldan 'das phyogs gang du rab tu zhi zhing thugs su chud pa der mngon par bltas te 'dug nas thal mo sbyar te sgras khyab par byas nas smras pa/_'di 
[\[311b\]]
[\[311b.1\]]skad bdag gis thos pa dus gcig na/_bcom ldan 'das yul bA rA Na sIr drang srong smra ba [{]ri dgas [,]ri dwags [}]kyi tshal na bzhugs so zhes tshig gis rab tu brjod pa de'i tshe de ma thag kho nar nam mkha'i dkyil dang /_gzhal med khang na gnas pa'i lha dag dang /_'dod chags dang ma 
[\[311b.2\]]bral ba'i dge slong la sogs pa rnam pa mang po stong dag gis gnod pas btsir cing gnad du phab ste sdug bsngal tshor bzhin du a la la zhes tshig tu brjod cing smra ba ni/_kye ma 'jig rten 'di dag tu/_/mi rtag par ni khyad par med/_/gang gis rin chen gter de yi/_/yon tan 
[\[311b.3\]]rgya mtsho dag kyang bskams/_/gang las bdag gis mngon thos pa/_/chos ni thar pa'i bde ba byed/_/'di skad thos shes rab sbyar te/_/de yang de ring bsgrags pa yin/_/de nas bcom ldan 'das kyis dge slong lnga po la 'di skad ces bka' stsal te/_dge slong dag 
[\[311b.4\]]sngon ma thos pa'i chos 'di ni 'phags pa'i sdug bsngal bden pa'o zhes chos kyi 'khor lo rgya cher bskor nas mdo sde bshad do/_/de nas tshe dang ldan pa kun shes kauN+Di n+yas tshe dang ldan pa 'od srung chen po la 'di skad ces smras so/_/tshe dang ldan pa 'od srung chen po bdag gis chos kyi 
[\[311b.5\]]rnam grangs 'di mngon sum du thos te/_bdag gi don du mdo sde 'di bshad cing rjes su bstan pas bdag gi khrag dang mchi ma'i rgya mtsho ni skams/_rus pa'i ri las ni rgal/_ngan song gi sgo ni bcad/_mtho ris dang thar pa'i sgo ni phye ste/_mdo sde rin po che 'di bshad pas 
[\[311b.6\]]bdag dang lha stong phrag brgyad bcus chos rnams la chos kyi mig rdul med cing dri ma dang bral ba skyes so/_/de ring 'dir 'di skad thos nas bshad de/_kye ma thams cad mi rtag pas khyad par med do zhes smras nas stan las babs te sa la 'dug nas tshe dang ldan pa kun dga' bo de 
[\[311b.7\]]blta ba'i phyir dgra bcom pa de dag thams cad sdug pa'i bag chags kyis bsgos pa'i yid kyis rang rang gi stan las babs nas sa la 'dug ste 'di skad ces smras so/_/kye ma ji ltar bdag cag gis chos 'chad pa mngon sum du mthong ba las/_mi rtag pa'i stobs kyis 
[\[312a\]]
[\[312a.1\]]bcom ldan 'das de yang da ni thos pa'i lam du gshegs par gyur to/_/smras pa/_lha dang mi dang lha min klu rnams kyi rgyal zhir gshegs na/_/khyed cag ci phyir 'tsho zhing zhi ba'i gnas su 'jug mi byed/_/skye bo'i nang na thams cad mkhyen pas stongs par 
[\[312a.2\]]mngon mthong na/_/dge ba'i blo gros gang dag srog la chags shing dam por byed/_/de nas dgra bcom pa lnga brgyar gcig gis ma tshang ba bas mtha'i gnas mal du bsam gtan bzhi la snyoms par zhugs nas smon lam gyi shes pas rnam par bltas te/_dga' ba'i yid kyis 
[\[312a.3\]]'di ltar ting nge 'dzin las langs te/_tshe dang ldan pa kun dga' bo la 'di skad ces smras so/_/tshe dang ldan pa kun dga' bo khyod kyi lung de yin nam/_tshe dang ldan pa dag bdag gi lung de lags so/_/tshe dang ldan pa dag gi lung de lta bu lags sam/_tshe dang ldan pa 
[\[312a.4\]]kun dga' bo de kho na'o/_/de nas tshe dang ldan pa 'od srung chen po ni 'di snyam du bdag gis bcom ldan 'das kyi mdo sde dang po bsdus na tshangs par spyod pa gang gis kyang ma bzlog cing gshe bar ma gyur to/_/de lta bas na 'di ni chos so/_/'di ni 'dul ba'o/_/'di ni ston 
[\[312a.5\]]pas bstan pa'o snyam du shes nas/_tshe dang ldan pa kun dga' bo la 'di skad ces smras so/_/tshe dang ldan pa kun dga' bo bcom ldan 'das kyis mdo sde gnyis pa gang du bshad/_des gsal bar yul bA rA Na sI kho nar dge slong lnga po'i ched du ste/_de yang gang zhe na/_
[\[312a.6\]]'di skad bdag gis thos pa dus gcig na/_bcom ldan 'das yul bA rA Na sI drang srong smra ba [{]ri dgas [,]ri dwags [}]kyi tshal na bzhugs te/_de nas bcom ldan 'das kyis dge slong rnams la bka' stsal pa/_dge slong dag 'di ni 'phags pa'i bden pa bzhi ste/_sdug 
[\[312a.7\]]bsngal 'phags pa'i bden pa dang /_sdug bsngal kun 'byung ba dang /_sdug bsngal 'gog pa dang /_sdug bsngal 'gog par 'gro ba'i lam ste/_'phags pa'i bden pa bzhi'o/_/sdug bsngal 'phags pa'i bden pa gang zhe na/_skye ba'i sdug bsngal dang /_
[\[312b\]]
[\[312b.1\]]rga ba'i sdug bsngal dang /_na ba'i sdug bsngal dang /_'chi ba'i sdug bsngal dang /_sdug pa dang bral ba'i sdug bsngal dang /_mi sdug pa dang phrad pa'i sdug bsngal dang /_gang 'dod pa btsal te mi rnyed pa sdug bsngal ba dang /_mdor na nye bar len pa'i phung po lnga ni 
[\[312b.2\]]sdug bsngal ba ste/_'di ni sdug bsngal 'phags pa'i bden pa zhes bya'o/_/sdug bsngal kun 'byung ba 'phags pa'i bden pa gang zhe na/_yang 'byung ba'i sred pa dang /_dga' ba'i 'dod chags kyi mod las skyes pa de dang de dag la mngon par dga' ba ste/_'di 
[\[312b.3\]]ni sdug bsngal kun 'byung ba 'phags pa'i bden pa zhes bya'o/_/sdug bsngal 'gog pa 'phags pa'i bden pa gang zhe na/_yang 'byung ba'i sred pa dang /_dga' ba'i 'dod chags kyi mod las skyes pa de dang de dag la mngon par dga' ba lhag ma ma lus par spong ba 
[\[312b.4\]]dang /_rab tu 'dor ba dang /_mtha' med par byed pa dang /_zad pa dang /_'dod chags dang bral ba dang /_'gog pa dang /_mya ngan las 'das pa ste/_'di ni sdug bsngal 'gog pa 'phags pa'i bden pa zhes bya'o/_/sdug bsngal 'gog par 'gro 
[\[312b.5\]]ba'i lam 'phags pa'i bden pa gang zhe na/_'phags pa'i lam yan lag brgyad de/_'di lta ste/_yang dag pa'i lta ba dang /_yang dag pa'i rtogs pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang 
[\[312b.6\]]dag pa'i rtsol ba dang /_yang dag pa'i dran pa dang /_yang dag pa'i ting nge 'dzin te 'di ni sdug bsngal 'gog par 'gro ba'i lam 'phags pa'i bden pa'o zhes chos kyi rnam grangs 'di bshad pa de'i tshe tshe dang ldan pa kun shes kauN+Di n+ya len pa med par zag pa las sems 
[\[312b.7\]]rnam par grol lo/_/lhag ma dge slong bzhi po yang chos rnams la chos kyi mig rdul med cing dri ma dang bral ba skyes so zhes smras so/_/de'i tshe tshe dang ldan pa kun shes kauN+Di n+yas tshe dang ldan pa 'od srung chen po la 'di skad ces smras so/_/tshe dang ldan pa 'od srung chen po bdag 
[\[313a\]]
[\[313a.1\]]gis chos kyi rnam grangs 'di mngon sum du thos te/_chos kyi rnam grangs 'di bshad pa de'i tshe len pa med par zag pa las sems rnam par grol lo/_/lhag ma dge slong bzhi po yang chos rnams la chos kyi mig rdul med cing dri ma dang bral ba skyes so/_/de nas 
[\[313a.2\]]gcig gis ma tshang ba zhes bya ba nas/_bdag gis bcom ldan 'das kyi mdo sde gnyis pa bsdus nas tshangs par spyod pa gang gis kyang ma bzlog cing gshe bar ma gyur to zhes bya ba'i bar snga ma bzhin no/_/de lta bas na 'di ni chos so/_/'di ni 'dul ba'o/_/'di ni ston pas bstan 
[\[313a.3\]]pa'o snyam du shes nas/_tshe dang ldan pa kun dga' bo la 'di skad ces smras so/_/tshe dang ldan pa kun dga' bo bcom ldan 'das kyis mdo sde gsum pa gang du bshad/_des gsal bar yul bA rA Na sI kho nar dge slong lnga po'i ched du ste/_de yang gang zhe na/_'di skad 
[\[313a.4\]]bdag gis thos pa dus gcig na/_bcom ldan 'das yul bA rA Na sI drang srong smra ba [{]ri dgas [,]ri dwags [}]kyi tshal na bzhugs te/_de'i tshe bcom ldan 'das kyis dge slong lhag ma bzhi po la 'di skad ces bka' stsal to/_/dge slong dag gzugs ni bdag ma yin no/_/dge slong dag 
[\[313a.5\]]gal te gzugs bdag yin par gyur du zin na/_gzugs la gnod pa 'am/_sdug bsngal bar mi 'gyur zhing /_gzugs 'di lta bu dang /_'di lta bur ni gyur cig_/'di lta bur ni ma gyur cig ces pa 'di 'gyur ro/_/dge slong dag gang gi phyir gzugs bdag 
[\[313a.6\]]ma yin pa de'i phyir gzugs la gnod pa'am/_sdug bsngal bar 'gyur zhing /_gzugs 'di lta bu dang /_'di lta bur ni gyur cig 'di lta bur ni ma gyur cig ces pa'ang mi 'gyur ro/_/dge slong dag tshor ba dang /_'du shes dang /_'du byed ni bdag ma yin te/_
[\[313a.7\]]dge slong dag gal te 'du shes la sogs pa bdag yin par gyur du zin na zhes bya ba snga ma bzhin te/_rnam par shes pa 'di lta bur gyur cig ces pa'ang mi 'gyur ro/_/dge slong dag 'di ji snyam du sems/_gzugs rtag pa'am mi rtag pa zhig yin/_btsun pa 'di ni 
[\[313b\]]
[\[313b.1\]]mi rtag pa lags so/_/gzhan yang de mi rtag na sdug bsngal ba'am/_sdug bsngal ba ma yin/_btsun pa 'di ni sdug bsngal ba lags so/_/gzhan yang de mi rtag pa dang /_sdug bsngal ba dang /_yongs su 'gyur ba'i chos can yin mod kyi 'on kyang de thos pa dang 
[\[313b.2\]]ldan pa'i 'phags pa'i nyan thos bdag tu khas len cing 'di ni bdag go 'di ni bdag gi'o/_/bdag gi ni 'di'o zhes zer ram/_btsun pa de lta ma lags so/_/dge slong dag 'di ji snyam du sems/_tshor ba dang /_'du shes dang /_'du byed dang /_rnam par shes pa 
[\[313b.3\]]bdag ces bya ba snga ma bzhin du 'di ni bdag go/_/'di ni bdag gi'o/_/bdag gi ni 'di'o zhes zer ram/_btsun pa de lta ma lags so/_/dge slong dag de lta bas na gzugs gang yin pa ci yang rung ste/_'das pa dang /_ma 'ongs pa dang /_da ltar byung ba 'am/_
[\[313b.4\]]nang gi'am/_phyi rol gyi'am/_rags pa'am/_phra ba'am/_ngan pa'am/_gya nom pa'am/_gang rgyang ring ba'am/_nye ba de dag thams cad 'di ni bdag go/_/'di ni bdag gi'o/_/bdag gi ni 'di'o zhes bya ba 'di ltar yang dag pa ji lta ba bzhin du shes rab 
[\[313b.5\]]kyis blta bar bya'o/_/de ltar de bzhin du gang dag tshor ba dang /_'du shes dang /_'du byed dang /_rnam par shes pa gang yin pa ci yang rung ste/_'das pa dang /_ma 'ongs pa dang /_da ltar byung ba zhes bya ba'i bar snga ma bzhin du yang dag pa'i shes rab kyis blta 
[\[313b.6\]]bar bya'o/_/dge slong dag gang gi phyir thos pa dang ldan pa'i 'phags pa'i nyan thos rnams kyis nye bar len pa'i phung po lnga po dag la bdag dang bdag gi med par yang dag pa ji lta ba bzhin du mthong ste/_des de ltar yang dag pa ji lta ba bzhin du mthong bas 'jig rten la cung 
[\[313b.7\]]zad tsam yang nye bar len pa med de/_nye bar ma blangs pas yongs su gdung ba med pas rang nyid kyis yongs su mya ngan las 'das te/_bdag gi skye ba ni zad/_tshangs par spyod pa ni spyad/_bya ba ni byas te/_'di las srid pa gzhan med do zhes rab tu shes so/_/
[\[314a\]]
[\[314a.1\]]chos kyi rnam grangs 'di bshad pa na dge slong lhag ma bzhi po len pa med par zag pa las sems rnam par grol lo/_/dgra bcom pa gcig gis ma tshang ba zhes bya ba nas/_bcom ldan 'das kyi mdo sde gsum pa bsdus na tshangs pa mtshungs par spyod pa 
[\[314a.2\]]gang gis kyang ma bzlog cing gshe bar ma gyur to zhes bya ba'i bar snga ma bzhin no/_/de lta bas na 'di ni chos so/_/'di ni 'dul ba'o/_/'di ni ston pas bstan pa'o snyam du shes nas/_bcom ldan 'das kyis mdo sde grong dang /_grong khyer dang /_yul 'khor dang /_
[\[314a.3\]]rgyal po'i pho brang 'khor gang dang gang du bshad pa de dang de'i tshe tshe dang ldan pa kun dga' bos bzlas nas dgra bcom pa lnga brgyar gcig gis ma tshang bas mdo sde byas te/_de'i tshe gang phung po dang rab tu ldan pa'i mdo sde ni de phung por bsdus te bzhag go/_/gang skye mched 
[\[314a.4\]]dang yang dag par rab tu ldan pa ni skye mched drug tu bsdus so/_/rten cing 'brel bar 'byung ba 'phags pa'i bden pas rig pa dang yang dag par rab tu ldan pa ni de gleng gzhi dang yang dag par rab tu ldan par bsdus so/_/gang nyan thos kyis bshad pa mang ba ni de nyan 
[\[314a.5\]]thos kyi bshad par bsdus so/_/gang sangs rgyas kyis bshad pa mang ba ni de sangs rgyas kyi bshad par bsdus so/_/gang dran pa nye bar gzhag pa dang /_yang dag par spong ba dang /_rdzu 'phrul gyi rkang pa dang /_dbang po lnga dang /_stobs lnga dang /_byang 
[\[314a.6\]]chub kyi yan lag dang lam gyi yan lag de dag dang yang dag par rab tu ldan pa ni de lam gyi yan lag tu bsdus so/_/gang yang dag par brjod pa mang ba'i mdo sde ni de yang dag par brjod pa'i sder bsdus so/_/tshigs su bcad pa dang bcas par yang dag par ldan 
[\[314a.7\]]pa ni yang dag par ldan pa'i lung zhes bsdus so/_/gang mdo sde ring po ni de lung ring por bzhag go/_/gang bar ma bar ma'i mdo sde dag ni de lung bar mar bzhag go/_/gang tshig gcig dang tshig gnyis zhes bya ba nas/_tshig bcu zhes bya ba'i bar ni gcig las 'phros pa'i lung 
[\[314b\]]
[\[314b.1\]]zhes bya'o/_/de nas tshe dang ldan pa 'od srung chen pos tshe dang ldan pa kun dga' bo la 'di skad ces smras so/_/tshe dang ldan pa kun dga' bo khyod kyi lung de snyed cig gam/_tshe dang ldan pa 'od srung chen po de snyed cig lags te/_'di las lhag pa med do zhes smras nas seng ge'i khri 
[\[314b.2\]]las babs so/_/de nas tshe dang ldan pa 'od srung chen pos smras pa/_tshe dang ldan pa dag bcom ldan 'das kyi mdo sde ni ma lus par bsdus zin pas da ni 'dul ba bgro bar bya'o/_/de bzhin du bgyi'o/_/de nas yang de'i tshe tshe dang ldan pa nye ba 'khor mkhas par gyur pa 'dul ba'i gleng 
[\[314b.3\]]gzhi dang byung ba la mkhas so/_/de nas tshe dang ldan pa 'od srung chen po seng ge'i khri la 'dug ste smras pa/_tshe dang ldan pa dag tshe dang ldan pa nye ba 'khor ni mkhas pa/_'dul ba'i gleng gzhi dang byung ba la mkhas te/_bcom ldan 'das kyis kyang 'dul ba 'dzin pa'i mchog tu 
[\[314b.4\]]lung bstan na/_de bas na de spro bar byas nas 'dul ba sdud par bsko'o/_/de bzhin du bgyi'o/_/de nas tshe dang ldan pa 'od srung chen pos tshe dang ldan pa nye ba 'khor la 'di skad ces smras so/_/tshe dang ldan pa nye ba 'khor khyod ni sgrub pa yin na/_de bzhin gshegs 
[\[314b.5\]]pa'i 'dul ba ma lus pa dag bsdu bar spro'am/_spro'o/_/de nas tshe dang ldan pa 'od srung chen pos gsol pa dang gnyis kyi las bya bar brtsams te/_dge 'dun btsun pa rnams gsan du gsol/_tshe dang ldan pa nye ba 'khor 'di bcom ldan 'das kyi 'dul ba ma 
[\[314b.6\]]lus pa dag bsdu bar sgrub cing spro na zhes bya ba nas cang mi gsung bas de de bzhin du 'dzin to zhes bya ba'i bar snga ma bzhin no/_/tshe dang ldan pa 'od srung chen po seng ge'i khri las babs nas tshe dang ldan pa nye ba 'khor seng ge'i khri la 'dug ste/_de nas tshe dang ldan pa 'od 
[\[314b.7\]]srung chen pos tshe dang ldan pa nye ba 'khor la 'di skad ces smras so//_//'dul ba phran tshegs kyi gzhi/_bam po lnga bcu rtsa brgyad pa/_tshe dang ldan pa nye ba 'khor gang du bcom ldan 'das kyis dang por bslab pa'i gzhi bcas/_des gsal bar smras pa/_
[\[315a\]]
[\[315a.1\]]yul bA rA Na sIr ro/_/gang gi don du dge slong lnga'i ched du ste/_gang gi phyir 'di lta ste/_sham thabs zlum por bgo bar bya'o zhes bslab pa bca' ba mdzad do/_/de nas dgra bcom pa lnga brgyar gcig gis ma tshang ba rnams rab kyi mthar phyin pa'i bsam gtan 
[\[315a.2\]]bzhi la snyoms par zhugs nas smon pa'i shes pas bltas na zhes bya ba nas/_tshe dang ldan pa 'od srung chen pos 'di snyam du bsams te zhes bya ba'i bar snga ma bzhin te/_bcom ldan 'das kyis bslab pa'i gzhi dang po de ltar yang dag par bsdus na tshangs pa mtshungs par spyod pa 
[\[315a.3\]]gang gis kyang ma bzlog cing gshe bar ma gyur te/_de lta bas na 'di ni chos so/_/'di ni 'dul ba'o/_/'di ni ston pas bstan pa'o snyam du rig nas tshe dang ldan pa nye ba 'khor la 'di skad ces smras so/_/tshe dang ldan pa nye ba 'khor gang du bcom ldan 'das kyis bslab pa'i 
[\[315a.4\]]gzhi gnyis pa bcas pa gsung shig_/des gsal bar smras pa/_yul bA rA Na sIr ro/_/gang gi ched du dge slong lnga po'i don du ste/_gang gi tshe 'di ltar de chos gos zlum por bgo bar bya'o zhes bslab pa bca' ba mdzad do/_/de nas dgra bcom pa lnga brgyar 
[\[315a.5\]]gcig gis ma tshang ba rnams rab kyi mthar phyin pa zhes bya ba nas/_bslab pa'i gzhi gnyis pa zhes pa snga ma bzhin te/_tshangs pa mtshungs par spyod pa gang gis kyang ma bzlog cing gshe bar ma gyur te/_de lta bas na 'di ni chos so/_/'di ni 'dul ba'o/_/'di ni ston 
[\[315a.6\]]pas bstan pa'o snyam du rig nas/_tshe dang ldan pa nye ba 'khor la 'di skad ces smras so/_/tshe dang ldan pa nye ba 'khor gang du bcom ldan 'das kyis bslab pa'i gzhi gsum pa bcas pa gsung shig_/des gsal bar smras pa/_ka lan da ka'i grong du'o/_/
[\[315a.7\]]gang gi ched du ka lan da ka'i bu bzang sbyin gyi ched ste/_gang gi phyir 'di ltar yang dge slong gang dge slong rnams dang lhan cig bslab pa mtshungs shing mnyam pa las bslab pa ma phul/_bslab pa nyams par ma byas par mi tshangs par spyod pa 'khrig pa'i chos sten pas 
[\[315b\]]
[\[315b.1\]]tha na byol song gi skye gnas su skyes pa la yang rung ste/_dge slong de phas pham par gyur pa yin pas gnas par mi bya'o/_/de nas dgra bcom pa lnga brgyar gcig gis ma tshang ba rnams rab kyi mthar phyin pa zhes bya ba nas/_'di ni ston pas bstan pa'o zhes bya ba'i bar snga ma 
[\[315b.2\]]bzhin no/_/bcom ldan 'das kyi bslab pa'i gzhi lhag ma grong dang /_grong khyer dang /_yul 'khor dang /_rgyal po'i pho brang 'khor gang dang gang du bshad pa de dang de dge slong rnams la tshe dang ldan pa nye ba 'khor gyis bzlas nas dgra bcom pa lnga brgyar gcig gis ma 
[\[315b.3\]]tshang bas gzhung du byas so/_/'di dag ni phas pham pa rnams so/_/'di dag ni dge 'dun lhag ma rnams so/_/'di dag ni ma nges pa'i chos gnyis dang /_spang ba'i ltung byed kyi chos sum bcu dang /_ltung byed dgu bcu'i chos dang /_so sor bshags par bya ba bzhi'i 
[\[315b.4\]]chos dang /_bslab pa mang po'i chos dang /_rtsod pa zhi bar bya ba'i chos bdun dang /_'di ni bcas pa'o/_/'di ni rjes su bcas pa'o/_/'di ni so sor spang ba'o/_/'di ni gnang ba'o/_/rab tu byung nas bsnyen par rdzogs pa ni 'di ltar bya'o/_/gsol 
[\[315b.5\]]ba dang las ni 'di ltar bya'o/_/gsol ba dang gnyis dang /_gsol ba dang bzhi'i las ni 'di ltar bya'o/_/'di 'dra ba ni rab tu dbyung ngo /_/'di 'dra ba ni rab tu mi dbyung ngo /_/gso sbyong ni 'di ltar bya'o/_/dgag dbye ni 'di ltar bya ste/_tshul 'di 'dra ba nas 
[\[315b.6\]]phra mo ni 'di/_gleng gzhi ni 'di/_mos pa ni 'di'o zhes de de bzhin du 'dul bar yang dag par bsdus nas/_tshe dang ldan pa nye ba 'khor seng ge'i khri las babs so/_/de nas tshe dang ldan pa 'od srung chen pos ma 'ongs pa'i dus na mi rnams shes rab zhan pa yi ge tsam gyi 
[\[315b.7\]]rjes su 'brang la/_zab mo'i don la mos par gyur pa de rnams la ma la bdag kho nas mdo sde dang 'dul ba'i don srung bar gsungs pa ma mo bshad par bya'o snyam du bsams nas don du gnyer bas gsol ba dang gnyis kyi las byas te/_seng ge'i khri la 'dug nas dge slong 
[\[316a\]]
[\[316a.1\]]rnams la 'di skad ces smras so/_/tshe dang ldan pa dag ma mo lta bu ma mo lta bu zhes bya ba de bdag kho nas smra bar bya ste/_ma mo lta bu ni shes bya'i mtshan nyid rab tu gsal bar byed pa yin te/_'di ltar dran pa nye bar gzhag pa bzhi dang /_yang dag par spong ba 
[\[316a.2\]]bzhi dang /_rdzu 'phrul gyi rkang pa bzhi dang /_dbang po dang /_stobs lnga dang /_byang chub kyi yan lag bdun dang /_'phags pa'i lam yan lag brgyad dang /_so so yang dag par rig pa bzhi dang /_dge sbyong gi 'bras bu bzhi dang /_chos kyi tshig bzhi dang /_
[\[316a.3\]]nyon mongs pa med pa dang /_smon nas shes pa dang /_rab kyi mthar phyin pa dang /_stong pa nyid stong pa nyid dang /_mtshan ma med pa nyid mtshan ma med pa dang /_'dris pa bsgom pa'i bsam gtan dang /_mngon par rtogs pa'i mtha' las byung ba dang /_kun rdzob shes 
[\[316a.4\]]pa dang /_zhi gnas dang /_lhag mthong dang /_chos kyi rnam grangs kyi phung po yang dag par bsdus pa dang brtags pa ste/_'di dag ni ma mo lta bu zhes bya'o/_/de nas dgra bcom pa lnga brgyar gcig gis ma tshang ba rnams rab kyi mthar phyin pa zhes bya ba nas/_'di ni chos so/_/
[\[316a.5\]]'di ni 'dul ba'o/_/'di ni ston pas bstan pa'o zhes bya ba'i bar snga ma bzhin no/_/de nas sa bla'i gnod sbyin dag gis mdo sde dang /_'dul ba dang /_chos mngon pa dag yang dag par bsdus pa dang sgra phyung ste dbyangs kyis rab tu bsgrags pa/_kye ma 'phags pa 'od 
[\[316a.6\]]srung la sogs pa dgra bcom pa lnga brgyas bde bar gshegs pa'i sde snod gsum yang dag par bsdus pas lha rnams kyi lus ni mngon par 'phel bar gyur/_lha ma yin gyi lus rnams ni yongs su 'gribs par gyur to zhes smras te/_sa bla'i gnod sbyin dag gi sgra bar snang la rgyu ba'i 
[\[316a.7\]]gnod sbyin dag gis thos nas/_rgyal chen ris bzhi dang /_sum bcu rtsa gsum pa'i lha rnams dang /_dga' ldan dang /_'phrul dga' dang /_gzhan 'phrul dbang byed kyi lha rnams dang /_tshangs ris kyi lha rnams dang /_tshangs pa'i mdun na 'don dang /_tshangs 
[\[316b\]]
[\[316b.1\]]pa chen po dang /_'od chung dang /_tshad med 'od dang /_'od gsal dang /_dge chung dang /_tshad med dge dang /_dge rgyas dang /_sprin med dang /_bsod nams skyes dang /_'bras bu che dang /_mi che ba dang /_mi gdung ba dang /_shin tu mthong dang /_gya nom snang dag gis skad 
[\[316b.2\]]cig de dang /_thang cig de dang /_yud tsam de dang /_skad cig dang /_thang cig dang /_yud tsam de la 'og min gyi gnas kyi bar du sgra grags te/_'og min gyi lha rnams kyis kyang sgra bsgrags pa nas/_lha ma yin gyi lus yongs su 'gribs par gyur to zhes bya ba'i bar snga ma bzhin te/_
[\[316b.3\]]dgra bcom pa lnga brgyas yang dag par bsdus pas/_lnga brgyas yang dag par bsdus pa lnga brgyas yang dag par bsdus pa zhes bya ba'i ming du gyur to/_/de nas tshe dang ldan pa 'od srung chen pos yang dag par bsdu ba byas nas smras pa/_kye ma stobs bcu mnga' ba'i gsung ni tshad 
[\[316b.4\]]med pa/_/'gro la phan phyir chos kyi bstan bcos 'di bsdus pas/_/gang na 'jig rten blo ngan mun byed chud zos pa/_/blo gros rab rib bsal bas sgron mar yang dag ldan/_/de nas tshe dang ldan pa 'od srung chen pos 'di snyam du sde snod gsum yang dag par bsdus te smon pa'i shes 
[\[316b.5\]]pas brtags nas ji tsam bzhag pas/_bcom ldan 'das kyi bstan pa gnas par 'gyur ro zhes ji skad gsungs pa dag kyang bdag gis rnam pa thams cad du byas/_bcom ldan 'das des bka' stsal cing lung bstan pa ci nus su byas/_bcom ldan 'das chos nyid 
[\[316b.6\]]chos kyi rje la bdag gis mdza' bo bzhin du byas shing bltas te/_byas pa gzo bar byas shing phyir phan gdags pa yang cung zad tsam byas pas 'jig rten gyi mgon po de la ma lus par lan du phan 'dogs par ni gang zhig gis nus te/_chos dang ldan pa la tshangs par 
[\[316b.7\]]spyod pa ni kun tu spyad/_'jig rten rnams la ni phan btags te yun ring po nas bla mas bskos pas phung po'i khur dang lus rnag can 'dis yang skyo bas/_bdag ni yongs su mya ngan las 'da' ba'i dus la bab ste 'gro bar bya'o snyam du bsams nas smras pa/_bdag 
[\[317a\]]
[\[317a.1\]]gis thub pa'i mdo sde ni/_/yang dag bsdus nas chos lam bzhag_/gcig nas gcig tu yun ring bar/_/ston pa'i gsung rab 'di gnas 'gyur/_/ngo tsha med rnams chad pas bcad/_/ngo tsha byed ni yongs su bzung /_/bdag gis phan dang dge 
[\[317a.2\]]byas pas/_/bdag ni mya ngan 'das dus bab/_/de nas tshe dang ldan pa 'od srung chen po tshe dang ldan pa kun dga' bo'i drung du nye bar 'ongs nas/_tshe dang ldan pa kun dga' bo shes par gyis shig_/bcom ldan 'das kyis bdag la bstan pa lag tu gtad de yongs su mya ngan 
[\[317a.3\]]las 'das so/_/da ni bdag kyang yongs su mya ngan las 'da' bas bstan pa khyod kyis yongs su skyongs shig dang /_rgyal po'i khab tu ded dpon gzhan gyi bu zhig skye bar 'gyur te/_de sha na'i gos kyis g.yogs pas de'i ming sha na'i gos can zhes 'dogs so/_/des 
[\[317a.4\]]rgya mtsho chen po rgal nas slar 'ongs te bcom ldan 'das kyi bstan pa la lo lnga'i dus ston byed par 'gyur bas de rab tu phyung la de la bstan pa yongs su gtod cig ces smras so/_/de nas tshe dang ldan pa 'od srung chen pos 'di snyam du ma la bdag gis bcom ldan 'das 
[\[317a.5\]]thugs rje chen pos dka' ba mdzad pa/_dge ba'i bshes gnyen yon tan mtha' yas pas yongs su bsgos pa de'i sku gdung sha ri ram gang dang gang na bar mchod la rab tu zhi bar 'gro'o snyam bsams so/_/de nas mchod rten chen po bzhi'i drung du song nas sku gdung 
[\[317a.6\]]gi mchod rten brgyad la bsnyen bkur gyis rab tu mchod nas klu'i gnas su song ste bcom ldan 'das kyi mche ba la mchod nas nam mkha' la gyen du 'phags te sum bcu rtsa gsum gyi gnas su phyin to/_/de brgya byin lha'i dbang po dang /_lha gzhan dag mngon par 
[\[317a.7\]]dga' nas mchod pa byas te ci'i slad du gshegs/_bzhed pa mchis na bka' stsol cig ces smras so/_/kau shi ka kho bo ni bcom ldan 'das kyi mche ba la sogs pa mtshan ma rnams tha mar mchod par 'dod de 'ongs so/_/de nas brgya byin lha'i dbang po dang lha 
[\[317b\]]
[\[317b.1\]]gzhan dag gis tha ma zhes thos pas yid mi dga' bar gyur te zhes bskyed nas cung zad kyang mi smra bar de dag gis de phyung ba dang /_de nas gnas brtan 'od srung chen pos mche ba de lag pas bzung nas mig mi 'dzums par bltas te spyi bo la bzhag nas me tog man dA ra ba dang /_ku she sha 
[\[317b.2\]]ya dang /_tsan dan sbrul gyi snying po'i phye mas rab tu gtor nas/_brgya byin la sogs pa lha brgya stong mang po rnams la bag yod par byos shig ces mdor bsdus te chos bshad pa byas nas ri rab kyi steng nas mi snang bar gyur te rgyal po'i khab tu phyin pa dang /_des 'di snyam du bdag 
[\[317b.3\]]yongs su mya ngan las 'da' ba'i dus kyi tshe rgyal po ma skyes dgra la sbran par bya'o snyam nas de rgyal po'i pho brang du song ste/_chab sgo ba'i mi la 'di skad ces kwa'i skyes bu khyod song la/_rgyal po ma skyes dgra la 'od srung ni sgo na sdod de lha blta bar 'tshal gyis mkhyen par mdzod cig ces 
[\[317b.4\]]smras so/_/de nang du zhugs pa dang ji tsam rgyal po nyal te chab sgo bas smras pa/_'phags pa lha ni gzims so/_/gnas brtan gyis smras pa/_song la slong shig_/chab sgo bas smras pa/_'phags pa rgyal po ni gtum pa zhig pas chad pas gcod du mchi'o/_/'o na 
[\[317b.5\]]nam gnyid sad par gyur pa de'i tshe 'od srung ni yongs su mya ngan las 'da' bar sbron to zhes smros shig_/ji tsam na tshe dang ldan pa 'od srung chen po lho phyogs kyi ri bo bya gag rkang gi ri la 'dzegs te/_ri gsum gyi dbus su rtswa gding ba byas nas bsams pa/_ma la bdag 
[\[317b.6\]]la bcom ldan 'das kyis phyag dar khrod pa byin pa 'di lus la bgos la byams pa'i gsung rab rgyas kyi bar du byin gyis brlabs te/_gang bcom ldan 'das kyi slob ma'i tshogs sems can gyi mchog de dag kun tu skyo bar byas la/_ji tsam ting nge 'dzin de lta bu bskyed 
[\[317b.7\]]de/_bdag gi lus 'di ri gsum gyis g.yogs pa'i khang pa'i nang 'dir 'dug la byams pa'i bstan pa rgyas kyi bar du ma nyams par byas te/_gang gi tshe rgyal po ma skyes dgra 'ongs na sgo bye bar gyur te/_gal te des bdag gi lus ma mthong na khrag dron por skyugs nas 
[\[318a\]]
[\[318a.1\]]dus byed pa'i gnas su 'gyur bar rig cing ji tsam na tshe'i 'du byed kyang spangs/_tshe'i 'du byed spangs ma thag tu sa yang rnam pa drug tu g.yos/_skar mda' yang lhung /_phyogs kyang 'tshig_/bar snang la lha dag rnga yang rdung bar 'gyur ro snyam mo/_/de nas tshe dang ldan pa 
[\[318a.2\]]'od srung chen pos sbyar ba dang /_bsreg pa dang /_glog dbyung ba dang /_cho 'phrul chen po rnam pa sna tshogs byas nas rang gi lus byin gyis brlabs nas glo g.yas pas phab ste/_rkang pa'i steng du rkang pa bzhag nas nyal te phung po lhag ma med pa'i mya ngan las 'das pa'i dbyings su 
[\[318a.3\]]yongs su mya ngan las 'das so/_/de nas brgya byin dang tshangs pa la sogs pa lha rnams 'di snyam du ci'i phyir bdag cag gis 'di g.yos par gyur ces bsams pa dang /_ji tsam na tshe dang ldan pa 'od srung chen po yongs su mya ngan las 'das par shes nas/_yang brgya byin dang /_
[\[318a.4\]]tshangs pa la sogs pa lha rnams dang /_lha brgya stong du mas me tog ut+pa la dang /_pad ma dang /_pun da ri ka la sogs pa dang /_tsan dan sa mchog dang /_a ga ru'i phye ma thogs te/_tshe dang ldan pa 'od srung chen po'i sku gdung ga la ba der song ste phyin nas/_gnas 
[\[318a.5\]]brtan gyi sku la me tog ut+pa la dang /_pad ma dang /_ku mu da dang /_pad ma dkar po bzang po dag dang /_tsan dan sa mchog dang /_a ga ru'i phye ma dag gis mchod cing gtor nas ri gsum sbyar nas bkab bo/_/de nas lha rnams gnas brtan dang bral bas mya ngan skyes 
[\[318a.6\]]te/_de ltar bdag cag bcom ldan 'das dang bral ba'i mya ngan skyes pa yang ma byang bar 'dir shing n+ya gro d+ha'i phug 'di na gnas pa'i lha rnams dge ba'i chos kyi bar chad kyang byung bar gyur/_yul ma ga d+hA'i rgyal po'i yul yang stongs nas snang ba med par gyur/_da ni bkren 
[\[318a.7\]]pa dang /_dbul po dang /_mgon med pa'i srang du byams pas phan 'dogs pa'i mgon yang med/_skye bo rnams dge bas dbul bar gyur te/_da ni bcom ldan 'das gnyis kho na yongs su mya ngan las 'das so snyam sems te/_da ni dam pa'i chos kyi ri'i rtse mo yang 
[\[318b\]]
[\[318b.1\]]lhung /_da ni dam pa'i chos kyi gru yang rab tu g.yos/_da ni dam pa'i chos kyi snang ba yang nub/_da ni dam pa'i chos kyi rgya mtsho yang 'khrugs/_da ni ston pa phan 'dogs pa mi snang bar gyur pas bdud dag kyang dga' bar gyur to zhes bya ba la sogs pa smre sngags rnam pa mang po bton 
[\[318b.2\]]nas phyag byas te mi snang bar gyur to/_/ji tsam na rgyal po ma skyes dgra'i rmi lam du rgyal rigs kyi zhang po'i rgyud chad par mthong ngo /_/mthong nas kyang skrag nas sad pa dang /_sgo srung gis gnas brtan 'od srung chen po ni yongs su mya ngan las 'da' bar sbron to zhes smras pa thos 
[\[318b.3\]]so/_/thos nas rgyal po brgyal te sa la 'gyel ba dang /_ji tsam na chus gtor nas bslang ste 'od ma'i tshal du song nas/_tshe dang ldan pa kun dga' bo'i rkang pa la lus thams cad kyis gtugs nas ngus te/_bdag gis de ring gnas brtan 'od srung chen po yongs su 
[\[318b.4\]]mya ngan las 'das par thos so zhes smras pa dang /_ji tsam na tshe dang ldan pa kun dga' bos rgyal po ma skyes dgra khrid nas ri bya gag rkang la 'dzegs pa dang /_ji tsam na gnod sbyin dag gis ri phye ba dang /_rgyal po ma skyes dgras de'i sku me tog man dA ra ba dang /_ku she 
[\[318b.5\]]sha ya dang /_tsan dan sa mchog gi phye mas g.yogs pa mthong ngo /_/mthong nas lag pa bsgreng ste/_shing drung rtsa ba nas bcad pa bzhin du de'i rkang pa la lus thams cad kyis gtugs nas langs te bsreg shing bsag par brtsams pa dang /_gnas brtan kun 
[\[318b.6\]]dga' bos smras pa/_rgyal po chen po ci zhig rtsom/_rgyal pos smras pa/_gnas brtan gyi sku zhugs la bzhen par bgyi'o/_/gnas brtan gyis smras pa/_rgyal po chen po 'di ni byams pa'i gsung rab byung gi bar du byin gyis brlabs pa yin te/_byang chub sems 
[\[318b.7\]]dpa' byams pa nyan thos bye ba phrag drug bcu rtsa dgus bskor ba phyogs 'dir byon nas gnas brtan 'od srung chen po'i lus 'di bzung ste 'di ni 'od srung zhes bya ba bcom ldan 'das shAkya thub pa'i nyan thos 'dod pa chung ba/_chog shes pa/_sbyangs pa'i yon tan 'chang 
[\[319a\]]
[\[319a.1\]]ba'i mchog tu gyur nas des bcom ldan 'das shAkya thub pa de'i dam pa'i chos kyi tshul yang dag par bsdus so zhes nyan thos rnams la bstan pa dang /_ji tsam na de dag 'di snyam du de'i dus kyi mi rnams ni lus chung bar gyur te/_nges par bcom ldan 'das shAkya thub 
[\[319a.2\]]pa'i sku ni chen por gyur pa zhig yin no snyam mo/_/de nas bcom ldan 'das des de'i lus las snam sbyar blangs nas 'di yang dag par rdzogs pa'i sangs rgyas bcom ldan 'das shAkya thub pa de'i snam sbyar yin no zhes nyan thos rnams la bstan pa dang /_de dag gis de thos nas 
[\[319a.3\]]de nyid kyis dge slong bye ba drug bcu rtsa dgus sbyangs pa'i yon tan yang dag par blangs nas ci nus kyis byas shing bsgrubs nas dgra bcom pa mngon sum du byed par des byin gyis brlabs pas lus 'di me la bsreg par mi nus mod kyi/_'on kyang 'di'i steng du mchod rten brtsig 
[\[319a.4\]]par bya'o/_/ji tsam na rgyal po sgor byung ba dang ri 'byar cing de'i lus bkab par gyur to/_/de'i 'og tu rgyal pos steng du mchod rten brtsigs nas mchod pa yang byas so/_/de nas rgyal po ma skyes dgras tshe dang ldan pa kun dga' bo'i rkang pa la gtugs nas smras pa/_gnas 
[\[319a.5\]]brtan bdag gis bcom ldan 'das yongs su mya ngan las 'das pa yang ma mthong /_gnas brtan 'od srung chen po yang ma mthong ste/_'di ltar gnas brtan yongs su mya ngan las 'da' ba blta bar bgyi'o/_/de bzhin du bgyi'o zhes gnas brtan gyis khas blangs 
[\[319a.6\]]so/_/ji tsam na sha na'i gos can rgya mtsho chen po nas bde zhing legs par 'ongs te des nor rnams gter du sbas te 'od ma'i tshal du 'ongs pa dang /_tshe dang ldan pa kun dga' bo dri gtsang khang gi sgo na 'chag pa la phyag byas nas/_btsun pa mkhyen par mdzod cig_/bdag 
[\[319a.7\]]ni lo lnga'i dus ston bgyid de/_bdag gis rgya mtsho chen po brgal nas bde zhing legs par mchis te/_de bas na sangs rgyas la sogs pa dge slong gi dge 'dun rnams la lo lnga'i dus ston bgyid par 'tshal na/_bcom ldan 'das gang na bzhugs/_gnas brtan gyis 
[\[319b\]]
[\[319b.1\]]bu bcom ldan 'das yongs su mya ngan las 'das so zhes smras pa sha na'i gos can gyis thos nas brgyal te sa la 'gyel to/_/ji tsam na chus gtor nas bslang ba dang /_des sems kyi 'du shes slar rnyed nas smras pa/_gnas brtan shA ri'i bu gang na/_de yongs su mya ngan las 
[\[319b.2\]]'das te/_maud gal gyi bu chen po dang /_'od srung chen po yang de bzhin no/_/de shin tu mi dga' ba skyes nas dad pas lo lnga'i dus ston byas te mjug tu phyin pa dang /_gnas brtan gyis bu khyod kyis bcom ldan 'das kyi bstan pa la zang zing gis bsdu ba ni byas zin na/_da ni 
[\[319b.3\]]chos kyi bsdu ba byos shig ces smras pa dang /_sha na'i gos can gyis gnas brtan ci zhig bka' stsal/_ci tsam na gnas brtan kun dga' bos bu bcom ldan 'das kyi bstan pa la rab tu byung shig ces smras pa dang /_des de bzhin du bgyi'o zhes smras nas/_ji tsam na tshe dang 
[\[319b.4\]]ldan pa kun dga' bos rab tu phyung ste/_gsol ba dang bzhi'i las kyis bsnyen par rdzogs pa zin par byas nas ji srid 'tsho'i bar du sha na'i gos gyon zhing 'chang ba yang dag par len du bcug go/_/de thos pa 'dzin pa zhig ste/_/ji tsam na bcom ldan 'das las dge slong sde 
[\[319b.5\]]gnyis dang /_tshe dang ldan pa kun dga' bos thos shing bzung ba thams cad tshe dang ldan pa sha na'i gos can gyis kyang bzung ste/_rig pa gsum dang /_sde snod gsum rgyas par byas so/_/ji tsam na gnas brtan kun dga' bo 'od ma'i tshal na 'dug pa dang /_dge slong 
[\[319b.6\]]zhig gis tshigs su bcad de smras pa/_gang na lo brgyar 'tsho ba ni/_/nges par chu la bya gar bzhin/_/chu la bya gar mthong ba ltar/_/bdag nyid gcig pu'i 'tsho ba dge/_/ji tsam na tshe dang ldan pa kun dga' bos de skad thos nas/_de ga la bar song ste smras pa/_bu 
[\[319b.7\]]bcom ldan 'das kyis ni de skad ma gsungs mod kyi/_'on kyang gang na lo brgya 'tsho ba ni/_/nges par skye dang 'jig pa yin/_/gang zag gnyis la ston pa yis/_/sa 'dir rtag par bshad pa ni/_/ma dad zhe sdang blo can dang /_/dad la phyin ci log gyur pa'o/_/
[\[320a\]]
[\[320a.1\]]mdo sde log par bzung gyur pas/_/ba lang 'dam du song ba bzhin/_/de ni nye bar 'jig 'gyur te/_/rang gi mchi blos blo med pa/_/thos pa mi shes 'bras bu med/_/log par shes pa dug dang 'dra/_/thos pa yang dag nyid shes pa/_/bral ba 'bras bu blo ldan 
[\[320a.2\]]yin/_/des de'i mkhan po la smras pa/_kun dga' bo yang rgas gyur te/_/de yi dran pa'ang nyams par gyur/_/smras pa/_rga ba dag gis gzir gyur pa/_/lus can de yi dran pa nyams/_/yang dag rjes su mi dran pa/_/de yi blo ni rgas pas gnon/_/khyod song la 
[\[320a.3\]]de skad smros shig ces byas pa dang /_gnas brtan kun dga' bo slar log ste/_dge slong de yang de skad 'don pa dang /_gnas brtan gyis smras pa/_bu bcom ldan 'das kyis ni de skad ma gsungs so zhes ngas ma smras sam/_dge slong des mkhan po'i tshig bzhin smras pa 
[\[320a.4\]]dang /_ji tsam na gnas brtan kun dga' bos gal te bdag nyid kyis dge slong la smras na ni 'thab mor 'gyur/_de ni drung du 'ong du mi btub/_de'i drung du ni bdag 'gro ba'i cha ma yin no snyam du brtags nas des bsams pa/_'di ltar shA ri'i bu dang maud gal gyi bu chen po dang 
[\[320a.5\]]'od srung la sogs pa chen po de dag kyang 'das zin na ma la bdag kyang yongs su mya ngan las 'da' ste/_bcom ldan 'das kyi dam pa'i chos kyi tshul lo stong du gnas par 'gyur ro snyam du bsams nas smras pa/_rnying pa gang dag sngar 'das te/_/gsar bu de dang bdag mi 
[\[320a.6\]]mthun/_/bdag ni gcig pu bsam gtan la/_/sgo nga las skye bzhin du gnas/_/bdag gi grogs dang mdza' bo kun/_/sngon du 'das shing song bar gyur/_/ji ltar bsam gtan gnas dran pa/_/de 'dra'i bshes gnyen 'di na med/_/dri ma byang nas zhir song 
[\[320a.7\]]'gro ba'i sgron ma ste/_/bdag nyid chen pos gti mug mun gnag rab rib bsal/_/de dag gis ni gdul ba tshad med btul gyur nas/_/gcig pu dgon pa mchod rten tshal shing lhag ma 'dra/_/de nas sha na'i gos can la bu bcom ldan 'das kyis 'od srung chen po la 
[\[320b\]]
[\[320b.1\]]bstan pa gtad nas yongs su mya ngan las 'das so/_/des kyang nga la gtad de da ni ngas bstan pa khyod la gtad nas nga yongs su mya ngan las 'das/_khyod kyis kun du skyongs shig dang /_grong khyer bcom brlag ri mu run da zhes bya ba der yul bcom brlag gi tshong dpon gyi bu na ta dang /_
[\[320b.2\]]pha ta zhes bya bas gtsug lag khang brtsigs nas/_gtsug lag khang gi yon bdag tu 'gyur bar bcom ldan 'das kyis lung bstan te ri mu run dar gtsug lag khang brtsigs zin nas/_yul bcom brlag na spos 'tshong sbas pa zhes bya ba de'i bu nye sbas zhes bya ba zhig yod par 
[\[320b.3\]]'gyur te/_de rab tu phyung shig dang /_de ni bcom ldan 'das kyis nga mya ngan las 'das nas lo brgya lon pa dang mtshan med pa'i sangs rgyas su 'gyur te/_des sangs rgyas kyi bya ba thams cad byed par 'gyur ro zhes lung bstan to/_/sha na'i gos can gyis mkhan pos ji skad 
[\[320b.4\]]bka' stsal pa bzhin bya'o zhes smras pa dang /_ji tsam na tshe dang ldan pa kun dga' bos nga ni yongs su mya ngan las 'da' ste khyod la sbran to zhes smras so/_/de nas gnas brtan kun dga' bos bsams pa/_bdag 'dir yongs su mya ngan las 'das na/_rgyal po ma skyes dgra 
[\[320b.5\]]dang /_yul spong byed pa gnyis phan tshun rtsod par 'gyur te/_yul yangs pa can pa dag la yang sha ri ram gyi skal ba mi byin/_gal te yangs pa can du mya ngan las 'das na ni de dag gis kyang mi byin te/_ma la bdag ni chu bo gang gA'i dbus su yongs su mya ngan las 'da' bar 
[\[320b.6\]]bya'o snyam nas de der song ngo /_/de nas yang rgyal po ma skyes dgra'i rmi lam du rgyal po'i steng du gdugs 'dzin pa de'i yu ba chags par mthong ngo /_/mthong nas skrag ste sad pa dang sgo srung gis lha gnas brtan kun dga' bo ni yongs su mya ngan las 'da' bar sbron to zhes smras so/_/
[\[320b.7\]]de thos nas rgyal po brgyal te 'gyel ba dang /_ji tsam na chus gtor te bslang nas sems kyi 'du shes rnyed pa dang /_rgyal pos smras pa/_tshe dang ldan pa kun dga' bo gang du yongs su mya ngan las 'das/_tshe dang ldan pa sha na'i gos can gyis smras pa/_rgyal po chen po 
[\[321a\]]
[\[321a.1\]]'di ni bcom ldan 'das kyi rjes song sras su mngon 'khrungs nas/_/dam pa'i chos kyi mdzod ni yongs bsrung nges pa'i bdag nyid can/_/srid pa 'gog par mdzad pa rnam par dag pa'i blo gros ni/_/grong khyer yangs pa can du mngon par rab tu gshegs par 
[\[321a.2\]]gyur/_/ji tsam na rgyal po ma skyes dgras dpung gi tshogs yan lag bzhi pa go bskon te chu bo gang gA'i 'gram du chas te song ba dang /_yangs pa can pa dag la lha dag gis smras pa/_'phags pa kun dga' 'gro ba'i sgron ma ni/_/skye bo phal po che la thugs rje mdzad/_/thub 
[\[321a.3\]]pa 'di ni mya ngan mun bsal nas/_/rang zhi brtan par yangs pa can du gshegs/_/ji tsam na yangs pa can gyi lits+tsha bI rnams kyis kyang dpung gi tshogs yan lag bzhi pa go bskon te/_chu bo gang gA'i 'gram du 'ongs pa dang /_gnas brtan kun dga' bo yang grur zhugs 
[\[321a.4\]]nas chu bo gang gA'i dbus su 'dug go/_/de nas rgyal po ma skyes dgras gnas brtan kun dga' bo'i rkang pa la mgo bos phyag 'tshal nas smras pa/_'dab ma brgya pa lta bur kha bye sangs rgyas yangs pa'i spyan/_/srid pa gsum gyi sgron mar gyur pa zhi bar gshegs gyur pas/_/
[\[321a.5\]]bdag cag khyod la skyabs 'ongs gal te zhi bar gshegs gyur na/_/bdag cag don du tshur gshegs khyod kyi sku ni 'dir 'or cig_/ji tsam na yangs pa can pa dag gis kyang de skad smras pa dang /_de nas tshe dang ldan pa kun dga' bos kyang 'di ltar bsam pa bskyed de/_
[\[321a.6\]]gal te ma ga d+hA yi grong du bdag gi lus bor na/_/lits+tsha bI rnams gdon mi za bar sdug bsngal 'gyur/_/gal te grong khyer spong byed dag tu bdag gi lus bor na/_/ma ga d+hA yi bdag po nges par mi dga' bas/_/de bas lus phyed mi yi dbang po la/_/lus kyi phyed ni 
[\[321a.7\]]tshogs la byin byas nas/_/'di ltar de dag gnyi gas yang dag par/_/rtag pa kho nar mchod pa nyid du 'gyur/_/ji tsam na gnas brtan kun dga' bo yongs su mya ngan las 'da' ba'i dus kyi tshe sa chen po 'di rnam pa drug tu g.yos so/_/de'i tshe drang srong gzhan zhig 
[\[321b\]]
[\[321b.1\]]'khor lnga brgyas bskor nas tshe dang ldan pa kun dga' bo ga la ba der rdzu 'phrul gyis 'ongs te thal mo sbyar nas gnas brtan kun dga' bo la bdag cag ni legs par gsungs pa'i chos 'dul ba la rab tu 'byung zhing bsnyen par rdzogs te dge slong gi dngos po gsol lo zhes smras 
[\[321b.2\]]pa dang /_ji tsam na gnas brtan kun dga' bos slob ma rnams lhan cig tu bdag gi drung du tshur shog ces bsam pa bskyed nas des bsam pa de bskyed ma thag tu de bzhin du slob ma lnga brgya der 'ongs so/_/gnas brtan kun dga' bos chu'i dbus sa gzhir sprul nas lam med 
[\[321b.3\]]par byas so/_/ji tsam na drang srong 'khor lnga brgya po rab tu byung nas bsnyen par rdzogs par gsol ba byas pa dang /_'khor lnga brgya pos phyir mi 'ong ba'i 'bras bu thob bo/_/las gsum pa brjod pa dang nyon mongs pa thams cad spangs nas dgra bcom pa nyid kyi 'bras bu thob ste/_
[\[321b.4\]]de dag chu bo gang gA'i dbus dang nyi ma'i gung la rab tu byung bas kha cig ni chu dbus/_kha cig ni nyi ma'i gung zhes bya bar kun du grags te/_de dag gis bya ba byas nas/_tshe dang ldan pa kun dga' bo'i rkang pa la mgo bos phyag byas te smras pa/_bcom ldan 'das kyis rab [{]bzangs [,]bzang [}]
[\[321b.5\]]thams cad kyi tha mar rab tu phyung na dang por yongs su mya ngan las 'das pas mkhan pos bka' stsol cig dang bdag cag ni sngar yongs su mya ngan las 'da' ste/_mkhan po yongs su mya ngan las 'da' ba lta bar ni bdag cag mi 'tshal lo/_/gnas brtan gyis smras pa/_bu 
[\[321b.6\]]bcom ldan 'das kyis tshe dang ldan pa 'od srung chen po la bstan pa gtad nas yongs su mya ngan las 'das/_/gnas brtan 'od srung chen pos kyang nga la gtad de/_da nga ni yongs su mya ngan las 'da' bas bstan pa 'di khyod kyis yongs su srung shig_/bcom ldan 'das 
[\[321b.7\]]kyis kha che'i yul ni bsam gtan dang mthun pa dang gnas mal gyi mchog go zhes 'di ltar kha che'i yul lung bstan pa dang /_bcom ldan 'das kyis nga yongs su mya ngan las 'das nas lo brgya lon pa dang dge slong nyi ma'i gung zhes bya ba zhig 'byung bar 'gyur te/_des 'dir 
[\[322a\]]
[\[322a.1\]]bstan pa la 'jug par 'gyur ro zhes lung bstan to/_/de bas na bu khyod kyis bstan pa la 'jug par byos shig_/des de bzhin du bgyi'o zhes smras so/_/de nas tshe dang ldan pa kun dga' bos cho 'phrul rnam pa sna tshogs bstan par brtsams pa/_ma ga d+hA pa snying 
[\[322a.2\]]rjes ngu zhing mgon po tshur gshegs zhes/_/spong byed pa yang snying rjes ngu zhing mgon po tshur gshegs 'bod/_/chu 'gram dag na skye bo gnyis kyis tshig brjod pa/_/gsan nas blo gros can gyi sngon gyi sku ni so sor byas/_/de nas tshe dang ldan pa kun dga' bos lus 
[\[322a.3\]]byin gyis brlabs nas cho 'phrul rnam pa sna tshogs bstan te me la chu gtor ba bzhin du yongs su mya ngan las 'das nas lus phyed ni yangs pa can pas/_lus phyed ni rgyal po ma skyes dgras thob nas smras pa/_ye shes rdo rje rnon po yis/_/rang gi lus kyi ri bcom ste/_/phyed 
[\[322a.4\]]ni mi yi dbang po byin/_/phyed ni thub pas tshogs rnams byin/_/de nas lits+tsha bI rnams kyis yangs pa can du mchod rten brtsigs nas bzhag go/_/rgyal po ma skyes dgras kyang grong khyer skya snar can gyi bur mchod rten brtsigs nas bzhag go/_/de nas nyi ma'i gung gi bsam pa skyes 
[\[322a.5\]]pa/_/bdag gi mkhan pos kyang kha che yul du bstan pa zhog shig ces bsgo/_/bcom ldan 'das kyis kyang dge slong nyi ma'i gung zhes bya ba zhig 'byung bar 'gyur te/_des kha che'i yul du klu mi srun pa hu lun ta btul nas bstan pa 'jog par 'gyur ro zhes lung bstan 
[\[322a.6\]]pas ma la bdag gis ston pa'i dgongs pa yongs su bsgrub par bya'o snyam nas/_tshe dang ldan pa nyi ma'i gung gis kha che'i yul du song ste skyil mo krung bcas nas 'dug go/_/de nas nyi ma'i gung gis kha che yul gyi klu 'di zil gyis mnan la/_klu de dag 'khrugs 
[\[322a.7\]]par byas na 'dul bar 'gyur ro snyam du bsams na de lta bu'i ting nge 'dzin la snyoms par zhugs pa dang /_'di ltar kha che'i yul rnam pa drug tu g.yos te/_klu de dag kyang 'khrugs shing rab tu rngam nas rdzi char drag po dag phab ste gnas brtan la gnod pa bya bar chas pa dang /_
[\[322b\]]
[\[322b.1\]]gnas brtan gyis byams pa'i ting nge 'dzin la snyoms par zhugs pas klu de dag gis gnas brtan gyi chos gos kyi mtha' ma yang g.yo bar ma nus so/_/de nas klu dag gis mda'i char phab pa dang /_gnas brtan gyis kun tu gsal ba'i me tog ut+pa la dang /_pad ma dang /_ku mu 
[\[322b.2\]]da dang /_pad ma dkar por phab bo/_/klu dag gis rdo rje rtse gcig dang /_mda' bo che dang /_mtshon rtse gcig pa dang /_dgra sta dag 'phang bar brtsams pa dang /_gnas brtan gyi steng du me tog ku su ma'i char bab nas smras pa/_gangs ri rtse mo de ni nyi ma'i 'od kyis rab tu bzhu ba 
[\[322b.3\]]na/_/ri bo'i rtse mo de dag kun ni med par song gyur mthong ba ltar/_/phyag dar char phab ku su ma yi char pa sna tshogs bab par byas/_/gnam las mda' yi char phab me tog phreng bar kun tu gnas par gyur/_/de nas byams pa'i ting nge 'dzin la snyoms par zhugs pas lus la 
[\[322b.4\]]mes ma tshig_/mtshon gyis ma tshugs/_dug gis ma tshugs te/_klu rnams ngo mtshar skyes so/_/de nas klu de dag gnas brtan gyi drung du song ste 'phags pa bka' ci stsal ces smras pa dang /_gnas brtan gyis smras pa/_gnas 'di nga la byin cig_/klu dag gis 
[\[322b.5\]]smras pa/_dbul bar rngo mi thog go/_/gnas brtan gyis gnas 'di ni bcom ldan 'das kyis nga'i gnas su lung bstan te/_gang kha che yul 'di bsam gtan dang mthun pa'i gnas mal yin pas deng phan chad nga'i yin no zhes smras pa dang /_klu rnams kyis smras pa/_gnas 
[\[322b.6\]]brtan bcom ldan 'das kyis bka' stsal tam/_gnas brtan gyis smras pa/_bcom ldan 'das kyis bka' stsal to/_/klu rnams kyis smras pa/_gnas ci tsam zhig dbul bar bgyi/_gnas brtan gyis smras pa/_skyil mo krung bcas pa tsam mo/_/klu rnams kyis btsun pa 
[\[322b.7\]]dbul bar bgyi'o zhes smras pa dang /_gnas brtan gyis skyil mo krung bcas pas lung pa dgu'i mdo skyil mo krung gis non pa dang /_klu rnams kyis gnas brtan 'khor ji snyed cig mnga' zhes smras pa dang /_gnas brtan gyis dge slong ji snyed cig 'du bar 'gyur snyam bsams 
[\[323a\]]
[\[323a.1\]]pa dang /_ji tsam na dgra bcom pa lnga brgya'o snyam du gnas brtan gyis bsams nas dgra bcom pa lnga brgya'o zhes smras pa dang /_klu rnams kyis de bzhin du gyur cig_/gal te dgra bcom pa gcig cig gis ma tshang na de'i tshe kha che yul bdag cag gis slar dbrog par 
[\[323a.2\]]bgyi'o zhes smras pa dang /_gnas brtan nyi ma'i gung gis kha che yul gyi klu rnams la smras pa/_de yin mod kyi 'on kyang gang na sbyin bdag gnas pa de na len pa yod pas ngas khyim bdag kyang 'jug par bya'o/_/klu rnams kyis de bzhin du gyur cig ces smras pa dang /_ji tsam na gnas 
[\[323a.3\]]brtan gyis skye bo rang nyid kyis grong dang /_grong khyer dang /_yul 'khor dag byas te skye bo'i tshogs dag zhugs pa dang /_de dag gis gnas brtan ji ltar bdag cag 'phel bar 'gyur zhes smras pa dang /_ji tsam na gnas brtan gyis skye bo'i tshogs dag khrid nas ri spos kyi ngad ldang du 
[\[323a.4\]]phyin nas gur gum dag thon cig ces smras pa dang /_ji tsam na ri spos kyi ngad ldang gi klu rnams 'khrugs pa dang /_de dag kyang gnas brtan gyis btul nas de dag gis smras pa/_bcom ldan 'das kyi bstan pa ji srid cig gnas par 'gyur/_gnas brtan gyis smras pa/_lo 
[\[323a.5\]]stong ngo /_/de dag gis bcom ldan 'das kyi bstan pa ji srid du gnas pa de srid du gnang bar bya'o zhes dam tshig byas pa dang /_gnas brtan gyis de bzhin du gyur cig ces smras nas/_ji tsam na gnas brtan gyis kha che yul du gur gum gzhag par byin gyis brlabs so/_/ji 
[\[323a.6\]]tsam na gnas brtan nyi ma'i gung gis bcom ldan 'das kyi bstan pa kha che yul du bzhag cing rgya cher byas nas cho 'phrul rnam pa sna tshogs kyis sbyin pa po dang /_tshangs pa mtshungs par spyad pa'i yid dga' bar byas nas me la chus btab pa bzhin du mya ngan las 'das par song nas de'i 
[\[323a.7\]]lus tsan dan sa mchog dang a ga ru la sogs pa'i shing gis bsregs nas mchod rten brtsigs te bzhag go/_/de nas tshe dang ldan pa sha na'i gos can gyis kyang tshe dang ldan pa nye sbas rab tu phyung nas des bstan pa rgya cher byas te tshe dang ldan pa nye sbas la 'di skad ces smras so/_/tshe dang 
[\[323b\]]
[\[323b.1\]]ldan pa nye sbas shes par byos shig_/bcom ldan 'das kyis ni tshe dang ldan pa 'od srung chen po la bstan pa gtad nas yongs su mya ngan las 'das/_tshe dang ldan pa 'od srung chen pos mkhan po la/_mkhan pos ni nga la bstan pa gtad nas yongs su mya ngan las 'das so/_/bu nga yang 
[\[323b.2\]]yongs su mya ngan las 'da' ste/_da ni khyod kyis bstan pa yongs su bskyang zhing bcom ldan 'das kyis ji skad bka' stsal pa thams cad la khyod kyis nan tan byos shig_/de nas tshe dang ldan pa sha na'i gos can gyis sbyin pa po dang /_tshangs pa mtshungs par spyod pa'i yid dga' 
[\[323b.3\]]bar byas nas spar ba dang /_bsreg pa dang /_char dbab pa dang /_glog 'byung ba'i cho 'phrul rnam pa sna tshogs byas nas phung po lhag ma med pa'i dbyings su yongs su mya ngan las 'das so/_/gnas brtan nye sbas kyis kyang /_tshe dang ldan pa d+hi ti ka la/_tshe dang ldan pa d+hi ti kas bstan 
[\[323b.4\]]pa'i dgos pa byas nas tshe dang ldan pa nag po la/_tshe dang ldan pa nag pos tshe dang ldan pa legs mthong la ste/_de ltar glang po chen po dag yongs su mya ngan las 'das so/_/sangs rgyas bcom ldan 'das yongs su mya ngan las 'das nas lo brgya dang bcu lon te rgyal ba'i nyi ma 
[\[323b.5\]]nub pa dang /_yangs pa can gyi dge slong rnams kyis rung ba ma yin pa'i gzhi bcu po mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal ba phyung ste/_de dag la yangs pa can gyi 
[\[323b.6\]]dge slong rnams kyis rung ba ma yin pa la rung bar yongs su ston cing kun du spyod/_rab tu spyod de/_bcu gang zhe na/_yangs pa can gyi dge slong rnams kyis a la la zhes bya ba ni rung bar byas nas mi mthun pas chos ma yin pa dang /_mthun pas chos ma yin pa dang /_mi mthun 
[\[323b.7\]]pas chos kyi las byed de/_'di ni gzhi dang po mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_yangs pa can gyi dge slong rnams kyis rung ba ma yin pa rung bar yongs 
[\[324a\]]
[\[324a.1\]]su ston cing kun tu spyod/_rab tu spyod do/_/gzhan yang yangs pa can gyi dge slong rnams kyis tshe dang ldan pa dag rjes su yi rang bas rjes su yi rang bar byos shig ces nyan kor gyi dge slong rnams rjes su yi rang bar byed du 'jug cing rjes su yi rang ba rung bar byas nas mi 
[\[324a.2\]]mthun pas chos ma yin pa dang /_mthun pas chos ma yin pa dang /_mi mthun pas chos kyi las byas te/_'di ni gnyis pa mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal 
[\[324a.3\]]te/_de dag la yangs pa can gyi dge slong rnams kyis rung ba ma yin pa la rung bar yongs su ston cing kun tu spyod/_rab tu spyod do/_/gzhan yang yangs pa can gyi dge slong rnams kyis rang gi lag gis sa rko zhing rkor 'jug par spyod pa rung bar byed pa ste/_'di ni gzhi gsum pa 
[\[324a.4\]]mdo sde las 'das/_'dul ba las 'das/_ston pa'i bstan pa dang bral te mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa la rung bar yongs su ston cing kun tu spyod/_rab tu spyod do/_/
[\[324a.5\]]gzhan yang yangs pa can gyi dge slong rnams kyis ji srid 'tsho'i bar du byin gyis brlabs pa'i tshwa dus su rung ba dang lhan cig bsres nas kun du spyod cing tshwa rung ba'o zhes byed pa ste/_'di ni gzhi bzhi pa mdo sde las 'das/_'dul ba las 'das/_ston pa'i bstan pa dang bral te/_
[\[324a.6\]]mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa la rung bar yongs su ston cing kun du spyod/_rab tu spyod do/_/gzhan yang yangs pa can gyi dge slong rnams kyis dpag tshad dang dpag 
[\[324a.7\]]tshad phyed du song ste 'dus shing zas zos nas lam gyis rung bar byed de/_'di ni gzhi lnga pa mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge 
[\[324b\]]
[\[324b.1\]]slong rnams kyis rung ba ma yin pa la rung bar yongs su ston cing kun du spyod/_rab tu spyod do/_/gzhan yang yangs pa can gyi dge slong rnams kyis lhag mar ma byas pa'i bza' ba dang bca' ba sor mo gnyis byas te zos nas sor mo gnyis rung bar byed do/_/'di ni gzhi drug pa mdo sde las 
[\[324b.2\]]'das/_'dul ba las 'das/_ston pa'i bstan pa dang bral te mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa la rung bar yongs su ston cing kun du spyod/_rab tu spyod do/_/gzhan yang yangs 
[\[324b.3\]]pa can gyi dge slong rnams kyis srin bu pad pa bzhin du chang bzhibs te 'thungs nas nad pas rung bar byed de/_'di ni gzhi bdun pa mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de 
[\[324b.4\]]dag la yangs pa can gyi dge slong rnams rung ba ma yin pa rung bar yongs su ston cing kun du spyod/_rab tu spyod do/_/gzhan yang yangs pa can gyi dge slong rnams kyis 'o ma bre gang dang zho bre gang dkrugs nas dus ma yin par za zhing bsres pas rung bar byed de/_'di ni gzhi brgyad pa mdo 
[\[324b.5\]]sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de dag la grong khyer yangs pa can gyi dge slong rnams kyis rung ba ma yin pa rung bar spyod cing kun du spyod rab tu spyod do/_/gzhan yang yangs pa 
[\[324b.6\]]can gyi dge slong rnams kyis gding ba rnying pa bde bar gshegs pa'i mtho gang gis 'khor bas gding ba sar pa la ma glan par yongs su longs spyod par byed cing gding bas rung bar byed de/_'di ni gzhi dgu pa mdo sde las 'das/_'dul ba las 'das/_ston pa'i bstan pa dang 
[\[324b.7\]]bral te/_mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung bar yongs su ston cing kun du spyod/_rab tu spyod do/_/gzhan yang yangs pa can gyi dge slong rnams kyis lhung bzed gang dag zlum po 
[\[325a\]]
[\[325a.1\]]dag pa spyad par 'os pa de dag dris bskus nas bdug pa zhim pos bdug ste/_me tog dri zhim po sna tshogs kyis mdzes par byas pa dge sbyong gi mgo bo la khri'u stan dang chas pa'i steng du bzhag nas lam po che dang /_srang dang /_bzhi mdo dag bskor nas 'di skad ces bsgrags 
[\[325a.2\]]so/_/grong khyer dang yul sna tshogs nas 'ongs pa'i skye bo mang po yangs pa can na gnas pa'i shes ldan dag nyon cig_/lhung bzed 'di ni lhung bzed bzang po yin te/_'dir byin zhing shin tu byin nam/_gang gis 'dir blugs pa byas na de dag gis blugs pa byas pas 'bras bu che ba 
[\[325a.3\]]dang /_phan yon che ba dang /_brtson pa che ba dang rgya che bar 'gyur ro zhes pa dang /_der dbyig dang /_gser dang /_rin po che gzhan de dag kyang snyed cing thob nas de la longs spyod cing gser dngul gyis rung bar byed de/_'di ni gzhi bcu pa mdo sde las 'das/_'dul ba las 'das/_
[\[325a.4\]]ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis mi rung ba rung bar yongs su ston cing kun du spyod rab tu spyod do/_/de nas de'i tshe yangs pa can na tshe dang ldan pa kun dga' bo dang 
[\[325a.5\]]lhan cig gnas pa gnas brtan thams cad 'dod pa zhes bya ba de dgra bcom pa rnam par thar pa brgyad sgom pa zhes bya ba snying las chung bar gnas pa zhig 'dug go/_/grong khyer nor can na de dang lhan cig gnas pa'i gnas brtan grags pa zhes bya ba zhig yod de/_de yang dgra bcom 
[\[325a.6\]]pa rnam par thar pa brgyad sgom pa zhig ste de 'khor lnga brgya dang ljongs rgyu zhing grong khyer yangs pa can du 'ongs so/_/ji tsam na rnyed pa dag 'god de der 'ongs pa dang /_dge skos kyis gnas brtan dge 'dun gyi rnyed pa 'god kyis longs shig ces smras pa dang /_des tshe dang ldan pa 
[\[325a.7\]]rnyed pa byung ba ci zhig sus byin zhes smras so/_/des rgyas par brjod pa dang /_des chu bur 'di gcig pu byung bar zad dam/_gzhan yang yod snyam brtags pa dang /_ji tsam na bslab pa lhod cing rung ba ma yin pa'i dngos po bcu kun tu spyod pa 'phel bar mthong nas des bstan pa gnas par 
[\[325b\]]
[\[325b.1\]]bya ba'i phyir tshe dang ldan pa thams cad 'dod pa ga la ba der song ste phyin nas tshe dang ldan pa thams cad 'dod pa'i rkang pa la mgo bos phyag byas nas tshe dang ldan pa thams cad 'dod pa la 'di skad ces smras so/_/gnas brtan a la la zhes rung bar bgyid pa rung ngam/_tshe dang ldan pa a la la 
[\[325b.2\]]zhes rung ba zhes bya ba ci yin gnas brtan 'di ltar yangs pa can gyi dge slong rnams kyis mi mthun pas chos ma yin pa dang /_mthun pas chos ma yin pa dang /_mi mthun pas chos kyi las byed de a la la zhes bya ba rung bar byed do//_//'dul ba phran tshegs kyi gzhi/_bam po lnga 
[\[325b.3\]]bcu rtsa dgu pa/_tshe dang ldan pa rung ba ma yin no/_/gnas brtan gang du bcas/_grong khyer tsam par ro/_/gang las brten te/_dge slong drug sde dag las so/_/ltung ba cir 'gyur/_nyes byas so/_/gnas brtan 'di ni gzhi dang po mdo sde las 'das/_'dul ba las 'das/_ston pa'i 
[\[325b.4\]]bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de dag la grong khyer yangs pa can gyi dge slong rnams kyis rung ba ma yin pa rung bar yongs su ston cing kun tu spyod/_rab tu spyod na de dag khyod kyis btang snyoms gzhag gam zhes smras pa 
[\[325b.5\]]dang de cang mi smra bar 'dug go/_/des smras pa/_gnas brtan de ni der bas na 'di zhu bar bgyi ste rjes su yi rang bas rung bar bgyid pa 'di rung ngam/_tshe dang ldan pa rjes su yi rang bas rung ba zhes bya ba ci yin gnas brtan 'di ltar yangs pa can gyi dge slong rnams kyis mi mthun pas 
[\[325b.6\]]chos ma yin pa dang /_mthun pas chos ma yin pa dang /_mi mthun pas chos kyi las byed de/_tshe dang ldan pa dag rjes su yi rang bas rjes su yi rang bar byos shig ces nyen kor gyi dge slong rnams rjes su yi rang bar byed du 'jug cing rjes su yi rang bas rung bar bgyid do/_/tshe 
[\[325b.7\]]dang ldan pa rung ba ma yin no/_/gnas brtan gang du bcas/_grong khyer tsam par ro/_/gang las brten te/_dge slong drug sde dag las so/_/ltung ba cir 'gyur/_nyes byas so/_/gnas brtan 'di ni gzhi gnyis pa mdo sde las 'das/_'dul ba las 'das/_ston pa'i bstan pa dang 
[\[326a\]]
[\[326a.1\]]bral te/_mdo sde la mi 'jug_/'dul ba la mi snang /_chos nyid dang 'gal te/_de dag la grong khyer yangs pa can gyi dge slong rnams kyis rung ba ma yin pa rung bar yongs su ston cing kun du spyod rab tu spyod na de dag khyod kyis btang snyoms su bzhag gam zhes smras pa dang /_de 
[\[326a.2\]]cang mi smra bar 'dug go/_/des smras pa/_gnas brtan de ni der bas na 'di zhu bar bgyi ste kun du spyod pas rung bar bgyid pa rung ngam/_tshe dang ldan pa kun du spyod pas rung ba zhes bya ba ci yin/_gnas brtan 'di ltar yangs pa can gyi dge slong rnams kyis rang gi lag gis sa rko zhing 
[\[326a.3\]]brkos nas kun du spyod pas rung bar bgyid do/_/tshe dang ldan pa rung ba ma yin no/_/gang du bcas/_mnyan yod du'o/_/gang las brten/_dge slong drug sde dag las so/_/ltung ba cir 'gyur/_ltung byed do/_/gnas brtan 'di ni gzhi gsum pa mdo sde las 'das/_'dul ba las 
[\[326a.4\]]'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung bar yongs su ston cing kun du spyod rab tu spyod na de khyod kyis btang snyoms su bzhag 
[\[326a.5\]]gam zhes smras pa dang /_de cang mi smra bar 'dug go/_/des smras pa/_gnas brtan de ni der bas na 'di zhu bar bgyi ste/_tshwa rung bar bgyid pa rung ngam/_tshe dang ldan pa tshwa rung ba zhes bya ba ci yin/_gnas brtan 'di ltar yangs pa can gyi dge slong rnams kyis ji srid 'tsho'i 
[\[326a.6\]]bar gyi tshwa rung ba dus su rung ba dang lhan cig bsres nas yongs su spyod cing tshwa dus su rung bar bgyid do/_/tshe dang ldan pa rung ba ma yin no/_/gang du bcas/_rgyal po'i khab tu'o/_/gang las brten/_tshe dang ldan pa shA ri'i bu las so/_/ltung ba cir 'gyur/_ltung byed do/_/gnas 
[\[326a.7\]]brtan 'di ni gzhi bzhi pa mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te de dag la yangs pa can gyi dge slong rnams kyis rung ba ma yin pa rung ngo zhes yongs su ston cing kun du spyod rab tu 
[\[326b\]]
[\[326b.1\]]spyod na de khyod kyis btang snyoms su bzhag gam zhes smras pa dang /_de cang mi smra bar 'dug go/_/des smras pa/_gnas brtan de ni der bas na 'di zhu bar bgyi ste lam gyis rung bar bgyid pa rung ngam/_tshe dang ldan pa lam gyis rung ba zhes bya ba ci yin/_gnas brtan 'di ltar yangs pa can gyi 
[\[326b.2\]]dge slong rnams kyis dpag tshad dang dpag tshad phyed du song ste 'dus shing zan zos nas lam gyis rung bar bgyid do/_/tshe dang ldan pa rung ba ma yin no/_/gang du bcas/_rgyal po'i khab tu'o/_/gang las brten/_lhas byin las so/_/ltung ba cir 'gyur/_ltung byed do/_/gnas brtan 'di 
[\[326b.3\]]ni gzhi lnga pa mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung ngo zhes yongs su ston cing kun du spyod rab tu 
[\[326b.4\]]spyod na de khyod kyis btang snyoms su bzhag gam zhes smras pa dang /_de cang mi smra bar 'dug go/_/des smras pa/_gnas brtan de ni der bas na 'di zhu bar bgyi ste/_sor mo gnyis kyis rung bar bgyid pa rung ngam/_tshe dang ldan pa sor mo gnyis kyis rung ba zhes bya ba ci yin/_
[\[326b.5\]]gnas brtan 'di ltar yangs pa can gyi dge slong rnams kyis lhag mar ma byas pa'i bza' ba dang bca' ba sor mo gnyis kyis rung bar byas te zos nas sor mo gnyis rung bar bgyid do/_/tshe dang ldan pa rung ba ma yin no/_/gang du bcas/_mnyan yod du'o/_/gang las brten/_dge slong 
[\[326b.6\]]mang po las so/_/ltung ba cir 'gyur/_ltung byed do/_/gnas brtan 'di ni gzhi drug pa mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te de dag la yangs pa can gyi dge slong rnams 
[\[326b.7\]]kyis rung ba ma yin par rung ngo zhes yongs su ston cing kun du spyod rab tu spyod na de khyod kyis btang snyoms su bzhag gam zhes smras pa dang /_de cang mi smra bar 'dug go/_/des smras pa/_gnas brtan de ni der bas na 'di zhu bar bgyi ste nad pas rung bar bgyid pa rung ngam/_tshe dang ldan pa 
[\[327a\]]
[\[327a.1\]]nad pas rung ba zhes bya ba ci yin/_gnas brtan yangs pa can gyi dge slong rnams kyis srin bu pad pa bzhin du chang bzhibs te 'thungs nas nad pas rung bar bgyid do/_/tshe dang ldan pa rung ba ma yin no/_/gang du bcas/_mnyan yod du'o/_/gang las brten/_tshe dang ldan pa legs 
[\[327a.2\]]'ongs las so/_/ltung ba cir 'gyur/_ltung byed do/_/gnas brtan 'di ni gzhi bdun pa zhes bya ba snga ma bzhin no/_/de ni der bas na 'di zhu bar bgyi ste/_bsres pas rung bar bgyid pa rung ngam/_tshe dang ldan pa bsres pas rung ba zhes bya ba ci yin/_gnas brtan 'di ltar yangs pa can gyi dge slong 
[\[327a.3\]]rnams kyis 'o ma bre gang dang zho bre gang dkrugs nas dus ma yin par za zhing dkrugs pas rung bar bgyid do/_/tshe dang ldan pa rung ba ma yin no/_/gang du bcas/_mnyan yod du'o/_/gang las brten/_dge slong mang po las so/_/ltung ba cir 'gyur/_ltung byed do/_/gnas brtan 'di ni 
[\[327a.4\]]gzhi brgyad pa mdo sde las 'das/_'dul ba las 'das/_ston pa'i bstan pa dang bral te mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung ngo zhes yongs su ston cing kun du spyod rab tu spyod na 
[\[327a.5\]]de khyod kyis btang snyoms su gzhag gam zhes smras pa dang /_de cang mi smra bar 'dug go/_/des smras pa/_gnas brtan de ni der bas na 'di zhu bar bgyi ste gding bas rung bar bgyid pa rung ngam/_tshe dang ldan pa gding bas rung ba zhes bya ba ci yin/_gnas brtan 'di ltar yangs pa can 
[\[327a.6\]]gyi dge slong rnams kyis gding ba rnying pa bde bar gshegs pa'i mtho gang gis 'khor ba gding ba sar pa la ma glan par longs spyod par byed cing gding bas rung bar bgyid do/_/tshe dang ldan pa rung ba ma yin no/_/gang du bcas/_mnyan yod du'o/_/gang las brten/_dge slong mang po 
[\[327a.7\]]las so/_/ltung ba cir 'gyur/_ltung byed do/_/gnas brtan 'di ni gzhi dgu pa mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba 
[\[327b\]]
[\[327b.1\]]ma yin pa rung ngo zhes yongs su ston cing kun du spyod rab tu spyod na khyod kyis btang snyoms su gzhag gam zhes smras pa dang /_de cang mi smra bar 'dug go/_/des smras pa/_gnas brtan de ni der bas na 'di zhu bar bgyi ste gser dngul gyis rung bar bgyid pa rung ngam/_gser dngul gyis rung ba zhes 
[\[327b.2\]]bya ba ci yin/_gnas brtan 'di ltar yangs pa can gyi dge slong rnams kyis lhung bzed gang dag zlum po dag pa spyad par 'os pa de dag dris pa skus nas bdug pa dri zhim pos bdugs te me tog dri zhim po sna tshogs kyis mdzes par byas pa dge sbyong gi mgo bo la khri'u stan dang chas pa'i steng du bzhag 
[\[327b.3\]]nas lam po che dang /_srang dang /_bzhi mdo dag bskor nas 'di skad ces bsgrags so/_/grong khyer dang yul sna tshogs nas 'ongs pa'i skye bo mang po yangs pa can na gnas pa'i shes ldan dag nyon cig_/lhung bzed 'di ni lhung bzed bzang po yin te 'dir byin nam shin tu byin nam gang gis 'dir blugs pa byas 
[\[327b.4\]]pas 'bras bu che ba dang /_phan yon che ba dang /_brtson pa che ba dang rgya che bar 'gyur ro zhes byas pa dang /_der dbyig dang /_gser dang /_rin po che gzhan de dag kyang rnyed cing thob nas de la longs spyod cing gser dngul gyis rung bar bgyid do/_/tshe dang ldan pa rung ba ma yin no/_/gang du bcas/_
[\[327b.5\]]'dul ba las te spang ba'i ltung byed dang yang dag par ldan pa'i lung dang /_sangs rgyas kyis bshad par gtogs pa dang /_gtsug na nor bu'i mdo sde dang /_lung ring po dang /_tshul khrims kyi phung por gtogs pa dang /_lung bar ma dang /_zung du gtogs pa dang /_sra brkyang gi mdo sde dang /_
[\[327b.6\]]gcig las 'phros pa'i lung dang /_bzhi pa dang lnga par gtogs pa de dag las so/_/gang las brten/_drug sde dang /_dge slong gzhan dag dang /_khyim na gnas pa dag las te/_gnas brtan 'di ni gzhi bcu pa mdo sde las 'das/_'dul ba las 'das/_ston pa'i bstan pa dang 
[\[327b.7\]]bral te mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung ngo zhes yongs su ston cing kun du spyod rab tu spyod na de khyod kyis btang snyoms su gzhag gam/_des tshe dang ldan pa da song la phyogs tshol 
[\[328a\]]
[\[328a.1\]]cig dang ngas chos bzhin du grogs bya'o zhes smras pa dang /_gnas brtan de bzhin du bgyi'o zhes tshe dang ldan pa grags pas gnas brtan thams cad 'dod pa las mnyan nas rab kyi mthar phyin pa'i bsam gtan la snyoms par zhugs nas rab tu gnas so/_/de'i tshe grong khyer 
[\[328a.2\]]nor can na tshe dang ldan pa gnas brtan g.yo ldan tshe dang ldan pa kun dga' bo dang lhan cig gnas gnas pa dgra bcom pa rnam par thar pa brgyad sgom pa zhig gnas te/_de nas tshe dang ldan pa grags pas gnas brtan g.yo ldan gang na ba der song ste phyin nas tshe dang ldan pa g.yo ldan gyi rkang 
[\[328a.3\]]pa gnyis la mgo bos phyag byas nas tshe dang ldan pa g.yo ldan la 'di skad ces smras so/_/gnas brtan a la la zhes rung bar bgyid pa rung ngam/_tshe dang ldan pa a la la rung bar byed pa zhes bya ba ci yin/_gnas brtan yangs pa can na yangs pa can gyi dge slong rnams mi mthun pas chos ma yin pa 
[\[328a.4\]]dang /_mthun pas chos ma yin pa dang /_mi mthun pas chos kyi las byas te a la la zhes rung bar bgyid do/_/tshe dang ldan pa rung ba ma yin no/_/gang du bcas/_tsam par ro/_/gang las brten/_dge slong drug sde dag las so/_/ltung ba cir 'gyur/_nyes byas so/_/gnas brtan 'di 
[\[328a.5\]]ni gzhi dang po mdo sde las 'das/_'dul ba las 'das/_ston pa'i bstan pa dang bral te mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung ngo zhes yongs su ston cing kun du spyod rab tu spyod na de 
[\[328a.6\]]khyod kyis btang snyoms su gzhag gam/_gnas brtan de ni der bas na 'di zhu bar bgyi ste rjes su yi rang bar bgyid pa rung ngam/_tshe dang ldan pa rjes su yi rang ba zhes bya ba ci yin zhes bya ba snga ma bzhin te gzhi bcu po de dag rgyas par brjod pa dang des tshe dang ldan pa phyogs tshol cig dang ngas 
[\[328a.7\]]chos bzhin du phyogs bya'o zhes smras so/_/de nas tshe dang ldan pa grags pas tshe dang ldan pa g.yo ldan gyi rkang pa gnyis la mgo bos phyag 'tshal te grong khyer sang kA sha zhes bya bar song ngo /_/de'i tshe grong khyer sang kA sha zhes bya ba na tshe dang ldan pa gnas brtan nor can tshe dang ldan pa kun 
[\[328b\]]
[\[328b.1\]]dga' bo dang lhan cig gnas gnas pa dgra bcom pa rnam par thar pa brgyad sgom pa zhig gnas so/_/de nas tshe dang ldan pa grags pas tshe dang ldan pa nor can gyi rkang pa gnyis la mgo bos phyag 'tshal te tshe dang ldan pa nor can la 'di skad ces smras so/_/gnas brtan a la la zhes rung bar bgyid 
[\[328b.2\]]par rung ngam/_tshe dang ldan pa a la la zhes rung ba ci yin/_gnas brtan grong khyer yangs pa can na yangs pa can gyi dge slong rnams mi mthun pas chos ma yin pa dang /_mthun pas chos ma yin pa dang /_mi mthun pas chos kyi las byed de a la la zhes bya bas rung bar bgyid do/_/tshe dang ldan pa 
[\[328b.3\]]a la la zhes bya ba rung ba ma yin no/_/gang du bcas/_tsam par ro/_/gang las brten/_dge slong drug sde dag las so/_/ltung ba cir 'gyur/_nyes byas so/_/gnas brtan 'di ni gzhi dang po mdo sde las 'das/_'dul ba las 'das/_ston pa'i bstan pa dang bral te mdo sde la mi 'jug_/'dul 
[\[328b.4\]]ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung bar yongs su ston cing kun du spyod rab tu spyod na de khyod kyis btang snyoms su gzhag gam/_gnas brtan de ni der bas na 'di zhu bar bgyi ste rjes su yi rang bas rung bar bgyid pa rung 
[\[328b.5\]]ngam/_tshe dang ldan pa rjes su yi rang bar byed zhes bya ba ci yin zhes bya ba snga ma bzhin te/_gzhi bcu po de dag rgyas par brjod pa dang /_des song la phyogs tshol cig dang ngas chos bzhin du phyogs bya'o zhes smras so/_/de nas tshe dang ldan pa grags pas tshe dang ldan pa nor can gyi rkang pa gnyis 
[\[328b.6\]]la mgo bos phyag 'tshal te song nas grong khyer dmar bu can du 'ongs so/_/de'i tshe gang grong khyer dmar bu can na tshe dang ldan pa yid dga' dang /_tshe dang ldan pa zla sgur gnas te de dag de'i tshe 'gog pa'i ting nge 'dzin la snyoms par zhugs nas/_de nas tshe dang ldan pa yid dga' la gzhi bcu po 
[\[328b.7\]]rgya cher brjod nas tshe dang ldan pa yid dga'i rkang pa gnyis la mgo bos phyag 'tshal te song nas srug nar son pa dang /_de'i tshe srug na na tshe dang ldan pa ma pham pa gnas te des gzhi bcu po rgyas par brjod nas de'i rkang pa gnyis la yang mgo bos phyag 'tshal te song nas de ma he ldan du song ba dang 
[\[329a\]]
[\[329a.1\]]de'i tshe ma he ldan na tshe dang ldan pa yang dag skyes gnas te des de la yang gzhi bcu po rgyas par brjod nas de'i rkang pa gnyis la yang mgo bos phyag 'tshal te song nas lhan cig skyes su son pa dang /_de'i tshe lhan cig skyes na tshe dang ldan pa nam gru gnas te/_des de'i rkang pa gnyis 
[\[329a.2\]]la yang mgo bos phyag 'tshal te smras pa/_gnas brtan a la la zhes bya ba rung bar bgyid pa rung ngam/_tshe dang ldan pa a la la zhes rung bar byed pa zhes bya ba ci yin/_gnas brtan yangs pa can na yangs pa can gyi dge slong rnams mi mthun pas chos ma yin pa dang /_mthun pas chos 
[\[329a.3\]]ma yin pa dang /_mi mthun pas chos kyi las byas te a la la zhes rung bar bgyid do/_/tshe dang ldan pa rung ba ma yin no/_/gang du bcas/_tsam par ro/_/gang las brten/_drug sde las so/_/ltung ba cir 'gyur/_nyes byas so/_/gnas brtan 'di ni gzhi dang po mdo sde las 'das/_'dul 
[\[329a.4\]]ba las 'das/_ston pa'i bstan pa dang bral te mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung bar yongs su ston cing kun du spyod rab tu spyod na de khyod kyis btang snyoms su gzhag gam/_gnas 
[\[329a.5\]]brtan de ni der bas na 'di zhu bar bgyi ste rjes su yi rang bas rung bar bgyid pa rung ngam/_tshe dang ldan pa rjes su yi rang bas rung ba zhes bya ba ci yin zhes bya ba snga ma bzhin du gzhi bcu po rgyas par brjod pa dang /_tshe dang ldan pa nam grus ci tshe dang ldan pa 'di dang por bdag gi drung du 'ongs 
[\[329a.6\]]sam snyam bsams pa dang ji tsam na gzhan du yang song bar mthong nas/_des bsams pa/_tshe dang ldan pa de lam ring po nas 'ongs pas ngal so zhing de 'dug tu bcug la bdag phyogs tshol du 'gro'o snyam du rig nas tshe dang ldan pa grags pa la 'di skad ces/_tshe dang ldan 
[\[329a.7\]]pa grags pa khyod lam ring po nas 'ongs pas khyod ngal so la ngas phyogs btsal bar bya'o zhes smras nas de ngal sor bcug ste/_tshe dang ldan pa nam gru phyogs tshol zhing song ngo /_/de nas yangs pa can gyi dge slong rnams tshe dang ldan pa grags pa dang lhan cig gnas pa'i nye gnas dge 
[\[329b\]]
[\[329b.1\]]slong gang na ba der song ste phyin nas tshe dang ldan pa tshe dang ldan pa'i mkhan po gar song zhes dris so/_/des smras pa/_tshe dang ldan pa de phyogs tshol du song ngo /_/tshe dang ldan pa de ci'i phyir phyogs tshol du song /_tshe dang ldan pa dag gnas nas dbyung ba'i las bya ba'i phyir ro/_/tshe dang ldan pa nged kyis 
[\[329b.2\]]ci zhig byas na des nged rnams gnas nas dbyung ba'i las bya/_des rgyas par bzlas pa dang /_de dag gis smras pa/_tshe dang ldan pa de legs pa ma yin pa zhig byed de/_ston pa 'das pa de'i gsung rab la rnam pa de dang de dag gis 'tsho bar rung na nged rnams ci'i phyir mtho btsam/_de 
[\[329b.3\]]dag las gzhan zhig gis drang ba'i sems dang phan pa'i brlang tshig gis de dag la smras pa/_tshe dang ldan pa dag khyed ni rjes su mthun pa ma yin pa dang /_rung ba ma yin pa dang /_dge sbyong gi tshul ma yin pas spyod de/_des kyang bcom ldan 'das kyi bstan pa lo stong du gnas par 
[\[329b.4\]]'gyur ro zhes sngon thos na khyod kyis ni ma 'ongs pa'i bstan pa nyid kyang mi snang bar byed pa la zhugs pa dang /_ji ltar gzhan dag kyang gang dag bslab pa lhod par zhugs shing chu bur gyi rnam pa 'di lta bu bskyed pas de bas na bstan pa gnas par bya ba'i phyir khyed rnams nges par gnas 
[\[329b.5\]]nas dbyung ba'i las byed do zhes smras pa dang /_de dag skrag nas spobs pa med de cang mi smra bar 'dug go/_/de nas gcig nas gcig tu song ste gtam brjod par brtsams pa/_tshe dang ldan pa grags pa ni phyogs tshol du song nas bdag cag gnas nas dbyung ba'i las byed 
[\[329b.6\]]na ci'i phyir sems las chung ngur 'dug_/ji ltar bsgrub par bya ba smros shig_/de nas gcig cig gis smras pa/_ci zhig bsgrub tu yod/_gang de phyogs tshol du song na bdag cag gis kyang phyogs btsal mod/_ci'i phyir bdag cag mi gnas par bya/_gzhan zhig gis smras 
[\[329b.7\]]pa/_tshe dang ldan pa de dang bdag cag rtsod par 'gyur bar bros te 'gro bar bya'o/_/gzhan zhig gis smras pa/_bdag cag gang du 'gro ste gang du song ba der yang de bzhin du nyes dmigs su 'gyur bas bzod pa gsol bar bya'o/_/gzhan zhig gis smras pa/_bdag cag 
[\[330a\]]
[\[330a.1\]]gis bzod pa gsol mi nus kyi dkris bzhin du 'dug go/_/gzhan zhig gis smras pa/_de 'di ltar de dang lhan cig gnas pa'i nye gnas mang po de dag je lhung bzed dang chos gos dang /_dra ba dang /_phor bu dang /_ska rags dag gis bsdus la phyis gar rigs 
[\[330a.2\]]par bya'o/_/gzhan zhig gis bzang ste de bzhin du bya'o zhes smras nas/_de rnams kyis de dag la kha cig la ni snam sbyar byin/_kha cig la ni bla gos byin/_kha cig la ni mthang gos byin/_kha cig la ni rngul zan byin/_kha cig la ni gding ba byin/_kha cig la ni lhung bzed 
[\[330a.3\]]byin/_kha cig la ni chu tshags byin te/_de bzhin du de dag thams cad bsdus nas de dag bar na gnas par gyur to/_/ji tsam na tshe dang ldan pa grags pa rim gyis phyogs btsal nas yangs pa can du 'ongs pa dang /_de dang lhan cig gnas pa'i nye gnas dag 'ongs nas yangs pa 
[\[330a.4\]]can dag gi grong du ma song bar der lam gyi ngal bso ba dang /_lhan cig gnas pa'i nye gnas dag gis smras pa/_mkhan po phyogs de dag btsal tam/_bu phyogs de dag ring por mi thogs par 'ong ngo /_/mkhan po 'tshal to/_/thugs de lta bu kun bzlog pa'i rigs te/_
[\[330a.5\]]ston pa 'das pa de'i gsung rab la rnam pa de dang de dag gis 'tsho bar rung na/_ci'i slad du de dag la gnod pa bgyi/_des bsams pa/_'di dag sngon ma byung ba'i tshig ci smra ste/_nges par 'di dag gis de dag las rang gir bya ba blangs par rig nas/_tshe dang ldan pa dag 
[\[330a.6\]]sngon ma byung ba'i tshig smra ste/_tshe dang ldan pa dag gis de dag las bdag gir bya ba blangs so zhes smras pa dang /_de dag cang mi smra bar 'dug go/_/de nas tshe dang ldan pa grags pas ji ltar gros byas pa de dag la smras pa/_bslab pa lhod pa'i phyogs dag 'phel bas 
[\[330a.7\]]rings par 'ong bar rigs pas bstan pa'i dgos pa la bshol bar ma byed cig ces tshigs su bcad pa smras pa/_gang gis bshol bar bya ba [{]rings [,]ring [}]byed rigs pa shol byed pa/_/tshul bzhin bya ba rab spangs byis pa de ni sdug bsngal 'gro/_/de ni grags pa med pa'i 
[\[330b\]]
[\[330b.1\]]skal ldan grogs kyis rnam par spangs/_/de yi don ni mi 'phel mar gyi ngo yi zla ba bzhin/_/gang gis dgongs pa de bzhin rigs byed blo ldan mi shol ba/_/tshul bzhin ma yin pa spangs mkhas pa de ni bde ba 'thob/_/de ni grags pa skal ldan grogs po rnams kyis spangs mi 
[\[330b.2\]]'gyur/_/de yi don ni 'phel ba yar gyi ngo yi zla ba bzhin/_/de nas tshe dang ldan pa grags pa 'khor gyi khyams su zhugs te rab kyi mthar phyin pa'i bsam gtan bzhi la snyoms par zhugs nas smon nas shes pa brtags te/_gaN+DI de brdungs pa dang /_dgra bcom pa 
[\[330b.3\]]bdun brgyar gcig gis ma tshang ba de dag thams cad kyang tshe dang ldan pa kun dga' bo dang lhan cig gnas pa dag 'dus so/_/de'i tshe tshe dang ldan pa zla sgur 'gog pa'i ting nge 'dzin la snyoms par zhugs nas gaN+DI'i sgra ma thos so/_/de'i tshe dge slong gi dge 'dun rnams 'dus 
[\[330b.4\]]shing tshogs pa dang /_tshe dang ldan pa grags pas de dag ni ming nas phyung ste brjod na ni 'khrug pa chen por 'gyur bas ma la bdag gis ming nas mi 'byung bar brjod par bya'o snyam du bsams nas/_des ji ltar rgan rims su 'dud pa byas nas rgan pa'i mtha' logs su thal 
[\[330b.5\]]mo sbyar ba byas nas stan la 'dug go/_/dgra bcom pa bdun brgyar gcig gis ma tshang bas don du gnyer bar 'dod pa dang /_de'i tshe tshe dang ldan pa zla sgur yang 'gog pa'i snyoms par zhugs pa las langs te/_de la lha zhig gis 'phags pa zla sgur ci'i phyir thugs las 
[\[330b.6\]]chung ngus bzhugs/_khyod dang mkhan po gcig pa dgra bcom pa bdun brgyar gcig gis ma tshang ba ni yangs pa can na bstan pa gnas par bya ba'i phyir yang dag par sdud par byed pas rings par bzhud cig ces smras pa dang /_des rdzu 'phrul gyis grong khyer dmar bu can nas 
[\[330b.7\]]mi snang bar gyur te/_yangs pa can du phyin nas 'khor gyi khyams kyi sgor 'dug ste sgo la brdungs pa dang /_dge slong dag gis khyod su yin zhes dris so/_/des tshigs su bcad de smras pa/_gang dag dmar bu can na gnas pa yi/_/dge slong mang du thos pa 'dul ba 'dzin/_/
[\[331a\]]
[\[331a.1\]]de dag las ni gzhan zhig 'dir 'ongs te/_/dbang po dul zhes bya ba sgo na 'dug_/dge slong dag gis smras pa/_dbang po dul ba ni gzhan dag kyang yod na khyod su yin smros shig_/des yang tshigs su bcad de smras pa/_gang dag dmar bu can na gnas pa yi/_/dge 
[\[331a.2\]]sbyong mang du thos pa 'dul ba 'dzin/_/de dag las ni gzhan zhig 'dir 'ongs te/_/the tshom bcad ces bya ba sgo na 'dug_/dge slong dag gis the tshom bcad pa ni gzhan dag kyang yod do zhes smras pa dang /_des yang tshigs su bcad de smras pa/_gang dag dmar bu can na gnas pa 
[\[331a.3\]]yi/_/dge sbyong mang du thos pa 'dul ba 'dzin/_/de dag las ni gzhan zhig 'dir 'ongs te/_/'gyod pa med ces bya ba sgo na 'dug_/dge slong dag gis 'gyod pa med pa ni gzhan dag kyang yod na su yin zhes smras pa dang /_des yang tshigs su bcad de smras pa/_gang dag 
[\[331a.4\]]dmar bu can na gnas pa yi/_/dge sbyong mang du thos pa 'dul ba 'dzin/_/de dag las ni gzhan zhig 'dir 'ongs te/_/zla sgur zhes bya ba ni sgo na 'dug_/dge slong rnams kyis legs par 'ongs sam legs par 'ongs sam/_nang du zhugs shig ces smras pa dang /_de nang 
[\[331a.5\]]du zhugs so/_/de nas dge slong rnams 'khor gyi khyams nas byung nas tshe dang ldan pa zla sgur don du gnyer bar bskor te/_de'i 'og tu 'khor gyi khyams su zhugs nas 'di ltar rang rang gi stan la 'dug go/_/tshe dang ldan pa grags pas de bzhin rgan rims su 'dug pa la dngos po 
[\[331a.6\]]bcu bzlas par zhugs te/_tshe dang ldan pa dag a la la zhes rung bar byed pa rung ngam/_tshe dang ldan pa a la la zhes rung ba zhes bya ba ci yin/_tshe dang ldan pa dag 'di ltar dge slong kha cig mi mthun pas chos ma yin pa dang /_mthun pas chos ma yin pa dang /_mi mthun 
[\[331a.7\]]pas chos kyi las byas te a la la zhes rung bar bgyid do/_/tshe dang ldan pa rung ba ma yin no/_/gang du bcas/_tsam par ro/_/gang las brten/_dge slong drug sde dag las so/_/ltung ba cir 'gyur/_nyes byas so/_/tshe dang ldan pa dag 'di ni gzhi dang 
[\[331b\]]
[\[331b.1\]]po mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la mi snang /_chos nyid dang 'gal te/_de dag la yangs pa can gyi dge slong 'di rnams kyis rung ba ma yin pa rung ngo zhes yongs su bsgrags nas kun 
[\[331b.2\]]du spyod rab tu spyod de/_de dag bdag cag gis dor bar bgyi'o/_/tshe dang ldan pa dag de ni der bas te gzhan dag zhu bar bgyi'o/_/rjes su yi rang bas rung bar bgyid pa rung ngam/_tshe dang ldan pa rjes su yi rang bas rung bar byed pa ci yin zhes bya ba'i bar snga ma 
[\[331b.3\]]bzhin du gzhi bcu po rgyas par brjod do/_/de dag gis yang dag par brjod nas 'khor gyi khyams nas byung ste/_yang gaN+DI brdungs nas yangs pa can na gnas pa'i dge slong dag dris pa'i tshig gis bsdus nas de dag dang lhan cig tu 'dug pa dang /_tshe dang ldan pa grags 
[\[331b.4\]]pas de ltar rgan rims su 'dug pa la gzhi bcu po ming nas phyung ste bzlas pa bya bar zhugs te/_tshe dang ldan pa dag a la la zhes bya ba rung bar byed pa rung ngam/_tshe dang ldan pa a la la zhes rung bar byed pa zhes bya ba ci yin/_tshe dang ldan pa dag yangs pa 
[\[331b.5\]]can gyi dge slong rnams kyis mi mthun pas chos ma yin pa dang /_mthun pas chos ma yin pa dang /_mi mthun pas chos kyi las byas te/_a la la zhes bya ba rung bar bgyid do/_/tshe dang ldan pa rung ba ma yin no/_/gang du bcas/_tsam par ro/_/gang las 
[\[331b.6\]]brten/_dge slong drug sde dag las so/_/ltung ba cir 'gyur/_nyes byas so/_/tshe dang ldan pa dag 'di ni gzhi dang po mdo sde las 'das/_'dul ba las 'das/_ston pa'i bstan pa dang bral te/_mdo sde la mi 'jug_/'dul ba la 
[\[331b.7\]]mi snang /_chos nyid dang 'gal te/_de dag la yangs pa can gyi dge slong rnams kyis rung ba ma yin pa rung ngo zhes yongs su bsgrags nas kun du spyod pa rab tu spyod de/_de dag bdag cag gis dor bar bgyi'o/_/tshe dang ldan pa dag de ni der bas te 'di zhu 
[\[332a\]]
[\[332a.1\]]bar bgyi'o/_/tshe dang ldan pa dag rjes su yi rang bas rung bar byed pa rung ngam/_tshe dang ldan pa rjes su yi rang bas rung bar byed pa zhes bya ba ci yin zhes bya ba'i bar snga ma bzhin du gzhi bcu po rgyas par brjod do/_/de dag bdag cag gis dor 
[\[332a.2\]]bar bya'o zhes dgra bcom pa bdun brgyas yang dag par brjod pas bdun brgyas yang dag par brjod pa/_bdun brgyas yang dag par brjod pa zhes bya ba'i ming du gyur to//_//bar sdom ni/_a la la dang rjes su yi rang spyod pa dang /_/brtags pa dang ni 
[\[332a.3\]]lan tshwa dag dang lam dang ni/_/sor mo gnyis kyis rung dang dkrugs dang gding ba dang /_/gser dngul byas pa 'di ni bar sdom yang dag bsdus/_/grong khyer yangs pa can dang nor can dang /_/lha las babs dang de bzhin dmar bu can/_/srug na dang 
[\[332a.4\]]ni ma he ldan pa dang /_/lhan cig skyes gyur pa ni phyi ma yin/_/thams cad 'dod dang grags dang g.yo ldan dang /_/nor can dang ni yid dga' dag dang yang /_/zla sgur dang ni de bzhin ma pham pa/_/yang dag byung dang nam gru la sogs pa'o/_/'dir 'grel pa 
[\[332a.5\]]las sgo brgyad pa'o zhes sgo brgyad car tshang bar byas so/_/'dul ba phran tshegs kyi gzhi rdzogs so//_//rgya gar gyi mkhan po bid+yA ka ra pra b+ha dang /_d+har+m+ma shrI pra b+ha dang /_lots+tsha ba ban de dpal 'byor gyis bsgyur//_//
[\[332a.6\]]'dul ba lung phran tshegs kyi gzhi 'di sgyur ba'i dus su lots+tsha ba mang pos dum bu mang por bgos te so sor tha dad du bsgyur bas glegs bam du sdom pa'i dus su gnas tha dad du 'thor nas ma tshang bzhin du bsdebs pas/_lung phran tshegs phal che ba ma tshang bar 
[\[332a.7\]]bzhugs pa la/_slad kyis la stod 'ol rgod kyi gtsug lag khang du gnas brtan dar ma seng ges lung sde bzhi bzhengs pa'i tshe dge ba'i bshes gnyen 'dul ba 'dzin pa zhing mo che ba byang chub seng ges phyag len mdzad nas spyir dbus gtsang gi gtsug lag khang 
[\[332b\]]
[\[332b.1\]]rnams na bzhugs pa dang /_khyad par du bsam yas mchims phu nas dgas chung ba dang /_dge slong tshul khrims yon tan gyis rnyed pa'i lung rnams dpe yon dang 'bad rtsol chen pos btsal te/_de dag la gtugs pas/_lung phran tshegs kha cig la mi 
[\[332b.2\]]bzhugs pa/_kha cig la bzhugs pa rnams kyis bskangs nas bsabs pa ni bam po sum bcu rtsa gsum pa'i dbu sman chen po'i gtam rgyud kyi skabs nas/_sman chen pos smras pa/_gal te de lta na skyugs shig dang /_bden nam [{]brdzun [,]rdzun [}]blta'o zhes 
[\[332b.3\]]smras pa dang zhes bya ba nas bam po sum cu rtsa bzhi pa'i dbu/_ji tsam na de grong khyer nas byung ba dang /_bram ze mong rtul zhes bya bas gos kyi mtha' ma nas 'jus nas zhes bya ba'i bar du bam po gcig chad pa bskangs//_//sdom ni/_nga yang sman gyis 
[\[332b.4\]]de bzhin no zhes bya ba'i 'og tu yig tshar gcig chad pa bskangs/_de nas bam po sum bcu rtsa bzhi pa'i smad ne tso spyod gsal gyi skabs rdzogs pa'i/_e ma'o 'di ltar khyod mkhas pa sha stag dang phrad pa ni bsod nams dang ldan no zhes smras so/_/zhes 
[\[332b.5\]]bya ba nas bam po bzhi bcu rtsa gsum pa'i stod//_//spyi'i sdom ni/_dge slong ma'i bkur sti bri zhes bya ba'i bar du bam po sum bcu rtsa bzhi pa'i smad nas bzhi bcu rtsa gsum pa'i stod kyi bar bam po dgu chad pa bskangs/_sdom tshig de'i 'og tu sdom tshig 
[\[332b.6\]]yig tshar gcig chad pa bskangs/_de nas bam po bzhi bcu rtsa drug pa'i mjug_/bram ze'i khye'u ma sdug gi gleng gzhi'i skabs kyi/_dge sbyong rnams kyi yon po'i spyad kyi log pa'i 'tsho ba de lta bu las slar log pa yin no zhes bya ba nas/_bam po 
[\[332b.7\]]bzhi bcu rtsa brgyad pa'i dbu/_de nas de'i tshe/_bram ze pad ma'i snying po khyim mchog gi sa mthon po zhig na shas che ba'i bram ze rgan rabs rnams dang lhan cig 'dus shing 'khod par gyur to zhes bya ba'i bar du bam po bzhi bcu rtsa bdun pa chad pa 
[\[333a\]]
[\[333a.1\]]bskangs so/_/de nas bam po lnga bcu pa'i mjug_/kun dga' bo la gdams pa'i skabs kyi/_kun dga' bo dge slong 'di lta bu ni bdag nyid gling dang /_bdag nyid skyabs dang /_chos kyi gling dang /_chos kyi skyabs kyis gnas 
[\[333a.2\]]par bya'i/_gling gzhan dang /_skyabs gzhan gyis ni ma yin no zhes bya ba nas bam po lnga bcu gnyis pa'i stod//_//bar sdom ni/_tsa pa la dang tshe'i 'du byed mdzad ces bya ba'i bar du bam po gcig chad pa bskangs te/_spyir bsdoms na bam po bcu gnyis 
[\[333a.3\]]dang /_sdom tshig yig tshar gnyis chad pa bskangs pa gang yin pa de nyid gangs can gyi rgyud kyi gnas brtan chen po sdom brtson mkhas pa rnams kyi gtsug gi nor bur gyur cing /_'dul ba dang /_mdo sde dang /_sde snod kyi ma mo 'dzin pa shAkya'i dge slong shes 
[\[333a.4\]]bya'i nam mkha' la mkhyen pa'i dkyil 'khor rgyas shing /_snyan grags kyi 'od zer gyis/_phyogs kun tu khyab par gyur pa mchims thams cad mkhyen pas/_la stod 'ol rgod kyi gtsug lag khang nas dpe phyi gdan drangs nas bstan pa'i 'byung gnas dpal 
[\[333a.5\]]snar thang gi gtsug lag khang du lung sde bzhi tshang la dag par bzhengs shing /_de nyid la dpe phyi byas shing /_khyad par du'ang ma tshang ba kha bskangs pa'i phran tshegs de nyid la dpe phyi byas nas/_shAkya'i dge sbyong 'jam pa'i dbyangs kyis bzhengs pa'i bka' 
[\[333a.6\]]'gyur dpe phyi la gdan drangs nas/_dpal ldan rgyal ba'i sde yis/_rgyal ba'i bstan pa phyogs dus kun du dar zhing rgyas par bya ba'i phyir/_thub pa chen po'i bka'/_lung gzhi dang /_dge slong pha ma'i rnam 'byed rnam pa gnyis dang /_gzhung bla ma 
[\[333a.7\]]rnams kyi ma tshang ba kha bskong bar byed pa'i lung phran tshegs 'di dag cing tshang bar dpal gung thang gi gtsug lag khang du bzhengs so/_/slad nas lung bzhengs pa rnams kyis kyang bam po'i grangs dbu nas rim pa bzhin du grangs 'di bzhin du bri bar bya'o//_//
