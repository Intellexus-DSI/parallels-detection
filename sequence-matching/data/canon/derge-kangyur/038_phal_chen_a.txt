[\[1a\]]
[\[1a.1\]]@#/_/phal chen a bzhugs so/_/
[\[1b\]]
[\[1b.1\]]@##/_/sangs rgyas phal po che zhes bya ba shin tu rgyas pa chen po'i mdo/_/bam po dang po/_/de nas tshong dpon gyi bu nor [{]bzangs [,]bzang [}]dge slong blta na sdug pa de'i gdams 
[\[1b.2\]]ngag rjes su slos shing spel ba dang /_bsdud pa dang rab tu dbye ba dang /_bshad pa dang /_so sor rnam par bsgom pa dang brjod pa dang /_yang dag par bstan pa dang /_rjes su bsam pa 
[\[1b.3\]]dang /_mngon par 'jug par bya ba dang /_bkur ba dang khong du chud par bya ba dang /_yang dag par gzhol bar bya ba dang /_yang dang yang bslas pa dang /_shin tu rtogs par bya ba dang /_rab 
[\[1b.4\]]tu bstan pa dang /_snang bar bya ba dang /_rjes su rnam par lta ba dang /_lha dang klu dang gnod sbyin dang /_dri za'i 'khor dang bcas pa de mthar gyis yul dge sbyong gi dkyil 'khor gyi grong khyer sgo bzang 
[\[1b.5\]]po gang na ba der phyin te/_khye'u dbang po'i dbang phyug yongs su tshol tshol ba las de'i steng gi bar snang las lha dang /_klu dang /_gnod sbyin dang /_dri za rnams kyis bos pa/_rigs kyi bu 
[\[2a\]]
[\[2a.1\]]khye'u dbang po'i dbang phyug ni/_chu klung gi chu 'dus pa nye ba zhig na/_byis pa stong phrag bcu tsam gyis bskor te/_bye ma la rtse bas rtse zhing 'dug go zhes nas tshong dpon gyi bu nor [{]bzangs [,]bzang [}]grong khyer sgo bzang po dang /_nye ba'i chu klung 
[\[2a.2\]]gi chu 'dus gang na ba der dong ste phyin pa dang /_des khye'u dbang po'i dbang phyug byis pa stong phrag bcu tsam gyis bskor cing bye ma la rtse bas rtse ba mthong ngo /_/mthong nas kyang khye'u dbang po'i dbang phyug gang na ba der song ste/_khye'u dbang po'i dbang 
[\[2a.3\]]phyug gi rkang pa gnyis la spyi bos phyag 'tshal nas/_khye'u dbang po'i dbang phyug la lan brgya stong du mar g.yas phyogs su bskor ba byas nas/_khye'u dbang po'i dbang phyug gi mdun du 'dug ste/_thal mo sbyar nas 'di skad ces smras so/_/'phags 
[\[2a.4\]]pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan tu bgyi ba ma 'tshal ta/_'phags pa ni byang chub sems dpa' 
[\[2a.5\]]rnams la gdams ngag dang rjes su bstan pa mdzad do zhes bdag gis thos na/_'phags pa ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba bdag la bshad du gsol/_smras 
[\[2a.6\]]pa rigs kyi bu kho bo ni 'jam dpal gzhon nur gyur pas yi ge dang /_grangs dang /_brda dang /_/rtsis kyi tshul bslabs te/_bzo thams cad mngon par shes pa dang ldan pa zhes bya ba'i ye shes kyi sgor bcug go_/de ltar rigs kyi bu kho bos ni 'jig 
[\[2b\]]
[\[2b.1\]]rten na yi ge dang /[ {]mying [,]ming [}]gi rnam pa dang /_grangs dang /_rtsis dang /_brda dang /_shod thabs shes par bya ba dang /_bzo sna tshogs shes par bya ba dang /_khams kyi cho ga dang /_dug gso ba'i thabs dang /_skem pa dang /_brjed byed dang /_'byung po'i gdon gyis btab pa gso ba dang /_
[\[2b.2\]]grong dang /_grong khyer dang /_tshong dus dang /_bza' shing gi ra ba dang /_dka' thub kyi nags tshal dang /_gnas rnam par dgod pa shes par bya ba dang /_ra ba dang /_khang pa dang /_skar khung dang /_khang pa brtsegs pa'i tshad shes par bya ba dang /_'khrul 'khor dang /_shing rta sbyar ba'i 
[\[2b.3\]]tshul sna tshogs shes par bya ba dang /_dge mi dge dang /_'jigs mi 'jigs kyi ltas dang /_mtshan ma shes par bya ba dang /_rmos dang /_tshong dang /_rnam par spyad pa sbyar ba'i cho ga shes par bya ba dang /_sems can gyi yan lag dang /_nying lag gi mtshan gyi rgyud dang /_rgyus dang /_rnam 
[\[2b.4\]]par dpyad pa shes par bya ba dang /_bde 'gro dang ngan song gi las kyi lam rnam par dag par bya ba'i tshul shes par bya ba dang /_dge ba dang mi dge ba'i chos dang /_tshogs mchod pa shes par bya ba dang /_bde 'gro dang ngan song gi tshogs shes par bya ba dang /_nyan thos dang /_rang 
[\[2b.5\]]sangs rgyas kyi theg pa'i tshogs shes par bya ba dang /_de bzhin gshegs pa'i sa'i tshogs shes par bya ba dang /_rgyu dang byed pa dang /_sbyor ba'i rgyud shes par bya ba ji snyed pa de dag thams cad shes te/_de dag la sems can yongs su gzud pa byed do/_/rab tu dgod pa byed do/_/
[\[2b.6\]]yongs su gzhog pa byed do/_/slob tu 'dzud do/_/sbyong du 'dzud do/_/brtan par byed do/_/lhur len par byed do/_/rdzogs par byed do/_/yongs su sgrub par byed do/_/yongs su spyod par byed do/_/gsal bar bstan par byed do/_/rnam par 'phel bar byed do/_/mtshan 
[\[2b.7\]]mar byed do/_/mthar phyin par byed do/_/rnam par sbyong bar byed do/_/dri ma med par byed do/_/shin tu dag par byed do/_/'od gsal zhing dang bar byed do/_/shin tu yangs par byed do/_/de ltar rigs kyi bu kho bos byang chub sems dpa' rnams kyi rtsis kyi tshul shes pa de 
[\[3a\]]
[\[3a.1\]]gang zhe na/_/brgya stong phrag brgya na bye ba'o/_/bye ba bye ba na khod khod do/_/khod khod khod khod na tha dgu'o/_/tha dgu tha dgu na khrig khrig go_/khrig khrig khrig khrig na thams thams so/_/thams thams thams thams na myang myid do/_/myad myid myad myid na 
[\[3a.2\]]gang ya'o/_/gang ya gang ya na ban bun no/_/ban bun ban bun na phyar phyur ro/_/phyar phyur phyar phyur na lcag lcig go_/lcag lcig lcag lcig na byang bying ngo /_/byang bying byang bying na chem chem mo/_/chem chem chem chem na phyal phyol lo/_/phyal phyol phyal phyol na khyud khyud do/_/khyud khyud 
[\[3a.3\]]khyud khyud na zar zer ro/_/zar zer zar zer na khrib khrib bo/_/khrib khrib khrib khrib na ya gangs so/_/ya gangs ya gangs na cho ma'o/_/cho ma cho ma na khram khrim mo/_/khram khrim khram khrim na nab nub bo/_/nab nub nab nub na sang sang ngo /_/sang sang sang sang na brgyud yas so/_/brgyud 
[\[3a.4\]]yas brgyud yas na btang yas so/_/btang yas btang yas na bkra yar ro/_/bkra yar bkra yar na gsa' yas so/_/gsa' yas gsa' yas na mtshungs med do/_/mtshungs med mtshungs med na lam lum mo/_/lam lum lam lum na yal yol lo/_/yal yol yal yol 
[\[3a.5\]]na khral khrul lo/_/khral khrul khral khrul na thud thud do/_/thung thung thung thung na bsam phyod do/_/bsam phyod bsam phyod na brang breng ngo /_/brang breng brang bred na bgrod yas so/_/bgrod yas bgrod yas na bsngo yas so/_/bsngo yas bsngo yas na zang yag go_/zang yag zang 
[\[3a.6\]]yag na 'phro ba kye'o/_/'phro bkye 'phro bkye na rtse 'phyo'o/_/rtse 'phyo rtse 'phyo na yong tan no/_/yong tan yong tan na brug g.yos so/_/brug g.yos brug g.yos na sang yal lo/_/sang yal sang yal na 'thing yug go_/'thing yug 'thing yug na yid 'phyo'o/_/yid 'phyo yid 
[\[3a.7\]]'phyo na nab neb bo/_/nab neb nab neb na khrig thams so/_/khrig thams khrig thams na yal yal lo/_/yal yal yal yal na bgrad yas so/_/bgrang yas bgrang yas na thug yal lo/_/thug yal thug yal na shang shang ngo /_/shang shang shang shang na yag yag go_/
[\[3b\]]
[\[3b.1\]]yag yag yag yag na tham thim mo/_/tham thim tham thim na rlom bsnyal lo/_/rlom bsnyal rlom bsnyal na gzhal 'phyos so/_/gzhal 'phyos gzhal 'phyos na gzhal yal lo/_/gzhal yal gzhal yal na gzhal med do/_/gzhal med gzhal med na gzhal 'khor to/_/
[\[3b.2\]]gzhal 'khor gzhal 'khor na gzhal thim mo/_/gzhal thim gzhal thim na gar gzhal lo/_/gar gzhal gar gzhal na gzhal sangs so/_/gzhal sangs gzhal sangs na gzhal thag go_/gzhal thag gzhal thag na gzhal phul lo/_/gzhal phul gzhal phul na gzhal 
[\[3b.3\]]zhi'o/_/gzhal zhi gzhal zhi na 'phyo 'gyur ro/_/'phyo 'gyur 'phyo 'gyur na nyar nyer ro/_/nyar nyer nyar nyer na phyag phyig go_/phyag phyig phyag phyig na zal zul lo/_/zal zul zal zul na sal sal lo/_/sal sal sal sal na g.yo ldeg go_/g.yo ldeg g.yo ldeg na phan phun no/_/phan phun 
[\[3b.4\]]phan phun na brnang ya'o/_/brnang ya brnang ya na rem 'drol lo/_/rem 'drol rem 'drol na rdzi ngad do/_/rdzi ngad rdzi ngad na rdzi rdul lo/_/rdzi rdul rdzi rdul na phun yol lo/_/phun yol phun yol na ngad ngad do/_/ngad ngad ngad ngad na bgrang brtsi'o/_/bgrang brtsi bgrang brtsi na zab bgrang ngo /_/
[\[3b.5\]]zab bgrang zab bgrang na dga' rkyang ngo /_/dga' rkyang dga' rkyang na gzhung 'dal to/_/gzhung 'dal gzhung 'dal na khrug phyad do/_/khrug phyad khrug phyad na 'ol phyod do/_/'ol phyod 'ol phyod na gdab yas so/_/gdab yas gdab yas na gcal yas so/_/gcal yas 
[\[3b.6\]]gcal yas na bgrang yas so/_/bgrang yas bgrang yas na byim 'phyo'o/_/byim 'phyo byim 'phyo na yam me'o/_/yam me yam me na bsnyal yas so/_/bsnyal yas bsnyal yas na ldab ldeb bo/_/ldab ldeb ldab ldeb na 'phan chad do/_/'phan chad 'phan chad na phang phung ngo /_/phang phung phang 
[\[3b.7\]]phung na khe'u tshang ngo /_/khe'u tshang khe'u tshang na zhung zung ngo /_/zhung zung zhung zung na mchog yal lo/_/mchog yal mchog yal na mtha' rtul to/_/mtha' rtul mtha' rtul na yun 'gyangs so/_/yun 'gyangs yun 'gyangs na bun lob bo/_/bun lob bun lob na lam 
[\[4a\]]
[\[4a.1\]]lom mo/_/lam lom lam lom na bsnyad yas so/_/bsnyad yas bsnyad yas na lang ling ngo /_/lang ling lang ling na ljab ljib bo/_/ljab ljeb ljab ljib na [{]myi [,]mi [}]brtsal to/_/[{]myi [,]mi [}]brtsal [{]myi [,]mi [}]brtsal na 'byam yas so/_/'byam yas 'byam yas na nga 'grang ngo /_
[\[4a.2\]]nga 'grang nga 'grang na smos yal lo/_/smos yal smos yal na bkra chal lo/_/bkra chal bkra chal na lo rgyas so/_/lo rgyas lo rgyas na 'bum rdib bo/_/'bum rdib 'bum rdib na gang gum mo/_/gang gum gang gum na la lo'o/_/la lo la lo na bgrang 'phyos so/_/bgrang 'phyos bgrang 
[\[4a.3\]]'phyos na bgrong 'phyos la bsgres ba'o/_/bgrang 'phyos la bsgres pa bgrang 'phyos la bsgres na dpag yas so/_/dpag yas dpag yas na dpag yas la bsgres pa'o/_/dpag yas la bsgres pa dpag yas la bsgres na yal phyod do/_/yal phyod yal phyod na 
[\[4a.4\]]yal phyod la bsgres pa'o/_/yal phyod la bsgres pa yal phyod la bsgres na mu yal to/_/mu yal mu yal na mu yal la bsgres pa'o/_/mu yal la bsgres ba mu yal la bsgres pa na bgrang yol lo/_/bgrang yol bgrang yol na bgrang yol la bsgres pa'o/_/bgrang yol la 
[\[4a.5\]]bsgres pa bgrang yol la bsgres na [{]myi [,]mi [}]mjal to/_/[{]myi [,]mi [}]mjal [{]myi [,]mi [}]mjal na mi mjal la bsgres pa'o/_/mi mjal la bsgres ba [{]myi [,]mi [}]mjal la bsgres na bsam phyod do/_/bsam phyod bsam phyod na bsam phyod la bsgres pa'o/_/bsam phyod la 
[\[4a.6\]]bsgres pa bsam phyod la bsgres na mtha' 'byam mo/_/mtha' 'byam mtha' 'byam na dpag thag go/_/dpag thag dpag thag na dpag thag la bsgres pa'o/_/dpag thag la bsgres pa dpag thag la bsgres na brjod du [{]myed [,]med [}]pa'o/_/brjod du med pa 
[\[4a.7\]]brjod du [{]myed [,]med [}]pa na brjod du med pa la bsgres pa'o/_/brjod du med pa la bsgres pa brjod du med pa la bsgres na brjod du med pa'i yang brjod du med pa la bsgres pa shin tu bstan pa'o/_/de'i mdun na bye ma'i phung po chen po dpag tshad du ma'i 
[\[4b\]]
[\[4b.1\]]tshad dang ldan pa zhig 'dug 'dug pa las/_/'di la bye ma'i 'bru 'di snyed cig yod do zhes bya ba nas/_bye ma'i 'bru brjod du med pa'i yang brjod du med pa la bsgres pa la 'di snyed cig yod do zhes rab tu phye nas bgrang brtsis te grangs su bcad do/_/des bye ma'i phung po de brtsis kyi 
[\[4b.2\]]brdar bstan pas/_shin tu bstan nas 'di skad ces smras so/_/rigs kyi bu byang chub sems dpa' rnams kyi bgrang ba'i tshul 'di ni 'jig rten gyi khams gcig nas gcig tu brgyud pa kun na'ang yod de/_/byang chub sems dpa' rnams ni bgrang ba'i tshul 'dis shar phyogs kyi 
[\[4b.3\]]'jig rten gyi khams 'byam klas pa dag kyang bgrang zhing rtsi'o/_/de bzhin du lho phyogs dang /_nub phyogs dang /_byang phyogs dang /_byang shar gyi phyogs 'tshams dang /_shar lho'i phyogs 'tshams dang /_lho nub kyi phyogs 'tshams dang /_nub byang gi phyogs 'tshams dang /_/'og 
[\[4b.4\]]dang steng gi phyogs su yang byang chub sems dpa' rnams bgrang ba'i tshul 'dis 'jig rten gyi khams 'byam klas ba dag kyang bgrang zhing rtsi'o/_/rigs kyi bu byang chub sems dpa' rnams kyi bgrang ba'i tshul 'di ni/_/phyogs bcu'i 'jig rten gyi khams kyi [{]mying [,]ming [}]du bya ba gcig nas 
[\[4b.5\]]gcig tu brgyud pa bstan du yod pa thams cad na'ang yod do/_/byang chub sems dpa' rnams ni bgrang ba'i tshul 'dis phyogs bcu'i 'jig rten gyi khams kyi [{]mying [,]ming [}]gcig nas gcig tu brgyud pa bgrang zhing rtsi'o/_/ji ltar 'jig rten gyi khams kyi [{]mying [,]ming [}]gcig nas gcig tu brgyud pa 
[\[4b.6\]]bstan du yod pa de bzhin du phyogs bcu'i bskal pa'i [{]mying [,]ming [}]gcig nas gcig tu brgyud pa bstan du yod pa dang /_sangs rgyas kyi mtshan gcig nas gcig tu brgyud pa bstan du yod pa dang /_chos kyi [{]mying [,]ming [}]gcig nas gcig tu brgyud pa bstan du yod pa dang /_sems can gyi [{]mying [,]ming [}]gcig 
[\[4b.7\]]nas gcig tu brgyud pa bstan du yod pa dang /_las kyi [{]mying [,]ming [}]gcig nas gcig tu brgyud pa bstan du yod pa kun la'ang 'jug ste/_byang chub sems dpa' rnams kyi bgrang ba'i tshul 'di nyid ni/_phyogs bcu na [{]mying [,]ming [}]du bya ba gcig nas gcig tu brgyud pa bstan du rung ba ji snyed pa 
[\[5a\]]
[\[5a.1\]]thams cad la'ang 'jug ste/_byang chub sems dpa' rnams ni bgrad ba'i tshul 'dis phyogs bcu na [{]mying [,]ming [}]gcig nas gcig tu brgyud pa ji snyed yod pa thams cad kyang bgrang zhing rtsi'o/_/de ltar rigs kyi bu kho bos ni byang chub sems dpa'i ye shes snang 
[\[5a.2\]]ba chos thams cad shes par bya ba'i bzo mngon par shes pa dang ldan pa 'di shes bar zad na/_kho bos byang chub sems dpa' 'gro ba thams cad kyi grangs la zhugs pa/_chos kyi tshul thams cad kyi grangs la zhugs pa/_dus gsum gyi grangs la zhugs pa/_sems can thams cad 
[\[5a.3\]]kyi grangs la zhugs pa/_chos kyi phung po thams cad kyi grangs la zhugs pa/_sangs rgyas dang byang chub sems dpa' thams cad kyi grangs la zhugs pa/_/chos thams cad kyi ming gi 'khor lo la dbang bsgyur ba de dag gi spyod pa shes ba'am/_yon tan brjod pa'am/_spyod 
[\[5a.4\]]yul smos pa'am/_/yul brjod pa'am/_stobs bsngags pa'am/_bsam pa brtan pa'am/_tshogs yongs su brjod pa'am/_smon lam bshad par bya ba 'am/_spyod pa yongs su bstan pa'am/_pha rol tu phyin pa yongs su dag pa mngon par brjod pa'am/_yang 
[\[5a.5\]]dag par bsgrub pa yongs su dag pa'am/_yang dag par bstan pa'am/_ting nge 'dzin gyi khyad par smos pa'am/_ye shes snang ba khong du chud par nus re skan/_song rigs kyi bu lho phyogs kyi rgyud 'di nyid na grong khyer rgya mtsho brtan pa zhes bya ba yod de/_de na dge bsnyen ma 
[\[5a.6\]]phul du byung ba zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs [,]bzang [}]dge ba'i bshes gnyen gyi tshig thos nas spu g.yos te/_dga' 
[\[5a.7\]]ba chen po'i shugs skyes nas/_rab tu dga' ba'i yid dang ldan par gyur ba ngo mtshar gyi bsam pa/_rin po che rab tu dkon pa thob pa/_'gro ba mang po la phan pa'i sems dang bsam pas byung ba sangs rgyas skyes pa gcig nas gcig tu brgyud par 'gro ba la dbang bsgyur ba/_
[\[5b\]]
[\[5b.1\]]chos kyi dkyil 'khor rnam par dag pa'i blo gros la rten pa/_thams cad du rjes su song pa'i rig pa rnam par phye bas 'byung ba bstan pa la brtson pa/_dus gsum gyi dbyings su ma 'dres pa'i sangs rgyas kyi yul dang ldan pa/_bsod nams mi zad pa'i rgya mtsho las byung ba'i sems dang ldan pa/_
[\[5b.2\]]ye shes kyi snang ba chen po la dbang bsgyur ba/_khams gsum gyi khyim du sdud pa'i sgo shin tu gcod pa des/_khye'u dbang po'i dbang phyug gi rkang pa gnyis la spyi bos phyag 'tshal nas/_khye'u dbang po'i dbang phyug la lan brgya stong du mar g.yas phyogs su bskor ba byas nas/_yang dang 
[\[5b.3\]]yang bltas te/_khye'u dbang po'i dbang phyug gi drung nas song ngo /_/de nas tshong dpon gyi bu nor [{]bzangs [,]bzang [}]dge ba'i bshes gnyen gyi gdams ngag gi sprin gyi char yongs su 'dzin pa byed cing /_gang chen mtsho ltar sprin chen po'i char gyis ngoms [{]myi [,]mi [}]shes pa dge ba'i bshes gnyen gyi nyi 
[\[5b.4\]]ma'i ye shes kyi 'od gzer gyis dge ba yongs su smin par byas pa'i sa gzhi las dbang po'i myu gu 'thon cing skyes ba/_dge ba'i bshes gnyen gyi zla ba nya zhing rgyas pa'i gdams ngag gi 'od gzer gyi dra bas lus dang /_sems shin tu tshim par byas ba/_/dpyid kyi nyi ma'i 
[\[5b.5\]]'od kyis gdungs pa'i [{]ri dgas [,]ri dwags [}]kyi tshogs gsal zhing bsil ba'i gangs chu la 'thung bar 'dod pa ltar/_dge ba'i bshes gnyen gyi gdams ngag gi chu la 'thung bar 'dod pa/_bung ba mang po 'khor zhing lding bas rgyas par gyur pa'i pad mo dang ldan pa'i pad+mo'i mtsho ltar dge ba'i bshes 
[\[5b.6\]]gnyen gyi gdams ngag gis sems kyi me tog bun da ri ka kha phye ba/_rin po che sna tshogs kyis yongs su rgyas pa'i rin po che'i gling ltar dge ba'i bshes gnyen gyi gdams ngag rin po che 'phel ba'i snang bas sems shin tu snang bar byas ba/_'dzam bu'i shing chen po'i me tog dang /_
[\[5b.7\]]'bras bu'i tshogs chen po dang ldan pa ltar dge ba'i bshes gnyen gyi gdams ngag bsod nams dang ye shes kyi tshogs su gyur pa/_/phun sum tshogs pa dang ldan pa/_klu'i dbang po chen po rtsed mo dam pas rtse ba las byung ba'i nam mkha'i sprin chen po ltar dge ba'i bshes gnyen gyi 
[\[6a\]]
[\[6a.1\]]gdams ngag thos pa'i tshogs su gyur pa'i rnang shin tu che ba/_/sum cu rtsa gsum pa'i 'jig rten gyi brgyan pa'i sna tshogs kyi spo ltar dge ba'i bshes gnyen gyi gdams ngag las byung ba'i chos dri ma [{]myed [,]med [}]pa sna tshogs brtsegs pa'i spor gyur pa/_sum cu rtsa gsum pa'i tshogs 
[\[6a.2\]]kyi 'khor gyis bskor ba'i brgya byin lha ma yin gyi dbang po'i tshogs rab tu 'joms pa ltar dge ba'i bshes gnyen gyi gdams ngag las byung ba'i yon tan dri ma [{]myed [,]med [}]pa'i tshogs kyis yongs su bskor cing zil gyis [{]myi [,]mi [}]gnon la gzhan la zil gyis gnon pa de/_mthar gyis grong khyer rgya mtsho 
[\[6a.3\]]brtan pa gang na ba der phyin te/_dge bsnyen ma phul du byung ba yongs su tshol tshol ba las de la skye bo mang pos bstan te/_rigs kyi bu dge bsnyen ma phul du byung ba de grong khyer gyi dbus kyi rang gi khyim na 'dug go zhes nas/_tshong dpon gyi bu nor [{]bzangs [,]bzang [}]dge bsnyen ma phul du byung ba'i 
[\[6a.4\]]gnas gang na ba der song ste/_thal mo sbyar nas sgo gang na sdong sdod pa dang /_des dge bsnyen ma phul du byung ba'i khyim de shin tu rgya che la yangs shing rin po che'i ra bas yongs su bskor ba phyogs bzhi nas sgo shin tu mdzes pa rnam par phye ba/_rin po che tshad [{]myed [,]med [}]grangs [{]myed [,]med [}]pa'i rgyan gyis 
[\[6a.5\]]brgyan pa/_bsod nams kyi rnam par smin pas mngon par grub pa mthong nas/_de khyim der song ste/_kun tu bltas na dge bsnyen ma phul du byung ba na chung shin tu gzhon pa thog ma dar la bab pa/_gzugs mngon zhing mdzes la blta na sdug pa kha dog dam pa/_pri yab 
[\[6a.6\]]shin tu rgyas pa dang ldan pa/_skra phye mar bzhag pa/_lus la rgyan [{]myed [,]med [}]pa/_gos dang smad g.yogs dkar po bgos pa/_rin po che'i khri la 'dug pa mthong ste/_sangs rgyas dang byang chub sems dpa' ma gtogs par de'i lus sam/_sems kyi dbang ngam/_
[\[6a.7\]]gzi brjid dang /_kha dog gis zil gyis ma non pa'i sems can ni khyim de na gang yang [{]myed [,]med [}]de/_lha'am mi'ang rung ste/_sems can gang gis dge bsnyen ma phul du byung ba mthong bar gyur pa de dag thams cad kyis kyang /_dge bsnyen ma phul du byung ba la ston pa'i 'du 
[\[6b\]]
[\[6b.1\]]shes su bsam pa zhig_/rin po che'i khri la 'dug pa mthong ngo /_/gzhan yang khyim de na stan lha rdzas dang /[ {]myi'i [,]mi'i [}]rdzas las shin tu 'phags pa/_byang chub sems dpa'i las kyi rnam par smin pas yongs su grub pa bye ba stong phrag bcu bting ba dang /_mdun du phru ba gcig cig 
[\[6b.2\]]bzhag pa las kha zas dang skom gyi bag gam/_gos dang rgyan gyi longs spyod kyi bag gzhan ci yang [{]myi [,]mi [}]snang ngo /_/bud [{]myed [,]med [}]stong phrag bcu tsam zhig mdun du 'dug par mthong na'ang de dag thams cad kyang lha'i bu mo'i kha dog dang ldan pa/_lha'i bu mo'i gzugs dang ldan pa/_
[\[6b.3\]]lha'i bu mo'i tshul dang ldan pa/_lha'i bu mo'i spyod pa dang ldan pa/_lha'i bu mo'i longs spyod dang ldan pa/_lha'i bu mo'i tshul du shis pa dang ldan pa/_lha rdzas kyi gos yid bzhin du gyon pa/_lha rdzas kyi lhab lhub kyis shin tu klubs pa/_lha'i bu mo'i skad lta bu'i 
[\[6b.4\]]dbyangs snyan pa dang ldan pa lha'i bu mo'i chu zheng mdzes pa dang ldan pa sha stag ste/_de'i 'khor gyi bud [{]myed [,]med [}]kyang des ci bsgo ba bzhin du byed cing mdun na 'khod do/_/rim gro byed do/_/bkur sti byed do/_/gdong du lta'o/_/ci bsgo ba nyan cing gnas so/_/rje sar 'khod do/_
[\[6b.5\]]yongs su lta'o/_rnam par lta'o/_/'dud do/_/rab tu 'dud do/_/phyag 'tshal lo/_/de dag gi lus las spos kyi ngad ldang bas ni/_grong khyer de'i 'khor thams cad du dri zhim pos khyab par 'dug ste/_sems can gang gis dri de tshor bar gyur pa de dag thams cad 
[\[6b.6\]]kyang gnod sems [{]myed [,]med [}]pa'i sems dang /_shar gnyer ba [{]myed [,]med [}]pa'i sems dang /_'tshe ba [{]myed [,]med [}]pa'i sems dang /_phrag dog dang /_'jungs pa dang bral ba'i sems dang /_sgyu dang g.yo [{]myed [,]med [}]pa'i sems dang /_chags pa dang /_khong khro ba [{]myed [,]med [}]pa'i sems dang /_
[\[6b.7\]]zhum pa dang /_gzengs mthong ba [{]myed [,]med [}]pa'i sems dang /_byams pa'i sems dang /_phan pa'i sems dang /_sdom pa la gnas pa'i sems dang /_gzhan gyis yongs su bzung ba la re ba [{]myed [,]med [}]pa'i sems su gyur te/_gang gis de dag gi skad thos pa de dag 
[\[7a\]]
[\[7a.1\]]thams cad kyang dga' ba dang /_mos pa dang /_dul ba'i sems dang ldan par 'gyur ro/_/gang gis de dag mthong bar gyur pa de dag kyang /_'dod chags dang bral ba tsam du rang rang gis shes par 'gyur ro/_de ltar mthong nas tshong dpon gyi bu nor [{]bzangs kyis [,]bzang gis [}]dge 
[\[7a.2\]]bsnyen ma phul du byung ba'i rkang pa gnyis la spyi bos phyag 'tshal te/_dge bsnyen ma phul du byung ba la lan brgya stong du mar g.yas phyogs su bskor ba byas nas mdun du 'dug ste/_thal mo sbyar nas 'di skad ces smras so/_/'phags ma bdag gis bla na [{]myed [,]med [}]pa yang dag par rdzogs pa'i byang chub tu sems bskyed na/_
[\[7a.3\]]ji ltar byang chub sems dpa' byang chub sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags ma ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/_'phags ma ji ltar byang 
[\[7a.4\]]chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba bdag la bshad du gsol/_smras pa rigs kyi bu kho mo ni byang chub sems dpa'i rnam par thar pa/_bsod nams kyi mdzod [{]myi [,]mi [}]zad pa'i rgyan ces bya ba 
[\[7a.5\]]thob pa ste/_rigs kyi bu kho mo ni phru ba gcig po 'di las mos pa sna tshogs can rnams kha zas ci la dga' ba bzhin du tshod ma sna tshogs dang /_ro sna tshogs dang /_kha dog sna tshogs dang /_dri sna tshogs kyis tshim par byed de/_rigs kyi bu de ltar kho mo ni phru ba 
[\[7a.6\]]gcig po 'di las ci la dga' ba'i kha zas kyis sems can brgya 'ang yongs su tshim par byed do/_/sems can stong dang sems can brgya phrag stong dang /_sems can bye ba dang /_sems can bye ba phrag brgya dang /_sems can bye ba phrag stong dang /_sems can bye ba brgya phrag 
[\[7a.7\]]stong dang /_sems can bye ba khrag khrig brgya phrag stong nas/_sems can brjod du [{]myed [,]med [}]pa'i yang brjod du [{]myed [,]med [}]pa mos pa sna tshogs can rnams kyang ci la dga' ba'i kha zas kyis yongs su tshim par byed do/_/yongs su stobs par byed do/_/yongs su dga' bar byed do/_
[\[7b\]]
[\[7b.1\]]yongs su mgu bar byed do/_/yongs su spro bar byed do/_/shin tu tshim par byed do/_/yid bde bar byed do/_/'on kyang phru ba 'di las 'gong bar 'gyur ba med do/_/'grib [{]myed [,]med [}]de dma' bar [{]myi [,]mi [}]'gyur ro/_/zad par [{]myi [,]mi [}]'gyur ro/_'bri bar [{]myi [,]mi [}]'gyur ro/_/sa mtshams yod par [{]myi [,]mi [}]'gyur 
[\[7b.2\]]ro/_/mthar thug par [{]myi [,]mi [}]'gyur ro/_/mur thug par [{]myi [,]mi [}]'gyur ro/_/rigs kyi bu gzhung de dang 'dra bar sems can 'dzam bu'i gling gi rdul shin tu phra ba snyed dang /_de bzhin du gling ba zhi pa'i 'jig rten gyi khams kyi rdul shin tu phra ba snyed dang /_stong gi 'jig rten gyi khams kyi rdul 
[\[7b.3\]]shin tu phra ba snyed dang /_stong gnyis kyi 'jig rten gyi khams kyi rdul shin tu phra ba snyed dang /_stong gsum gyi stong chen po'i 'jig rten gyi khams kyi rdul shin tu phra ba snyed nas sems can mos pa sna tshogs can sangs rgyas kyi zhing brjod du [{]myed [,]med [}]pa'i yang brjod du [{]myed [,]med [}]pa'i rdul shin 
[\[7b.4\]]tu phra ba snyed cig 'ongs kyang /_ci la dga' ba'i kha zas tshod ma sna tshogs dang /_ro sna tshogs dang /_kha dog sna tshogs dang /_dri sna tshogs kyis yongs su tshim par byed do/_/yongs su dga' bar byed do/_/nyams bde bar byed do/_/shin tu tshim par byed do/_yid shin tu 
[\[7b.5\]]bde bar byed do/_/'on kyang phru ba 'di las 'gong bar 'gyur ba [{]myed [,]med [}]do/_/'grib pa [{]myed [,]med [}]do/_/dma' bar [{]myi [,]mi [}]'gyur ro/_/zad par [{]myi [,]mi [}]'gyur ro/_/sa mtshams yod par [{]myi [,]mi [}]'gyur ro/_/mthar thug par [{]myi [,]mi [}]'gyur ro/_/mur thug par [{]myi [,]mi [}]'gyur ro/_/rigs kyi bu gal te 
[\[7b.6\]]phyogs bcu'i 'jig rten gyi khams thams cad du gtogs pa'i sems can mos pa sna tshogs can dang /_bsam pa sna tshogs can thams cad 'ongs par gyur na yang /_de dag thams cad ci la dga' ba'i kha zas kyis yongs su tshim par byed pa nas/_yid bde 
[\[7b.7\]]bar bya ba'i bar du byed do/_/kha zas sna tshogs kyis ji lta ba de bzhin du btung ba rnam pa sna tshogs dang /_ro rnam pa sna tshogs dang /_stan sna tshogs dang /_mal cha sna tshogs dang /_bzhon pa sna tshogs dang /_gos sna tshogs dang /_me tog sna tshogs dang /_phreng ba sna 
[\[8a\]]
[\[8a.1\]]tshogs dang /_spos sna tshogs dang /_bdug spos sna tshogs dang /_byug pa sna tshogs dang /_phye ma sna tshogs dang /_rin po che sna tshogs dang /_rgyan sna tshogs dang /_rin po che'i shing rta sna tshogs dang /_gdugs sna tshogs dang /_rgyal mtshan sna tshogs dang /_lha'i ba dan sna 
[\[8a.2\]]tshogs dang /_yo byad kyi yul rnam pa sna tshogs kyis yongs su tshim par byed pa nas/_yid dga' bar 'gyur ba'i bar du byed do/_/rigs kyi bu gzhan yang shar phyogs kyi 'jig rten gyi khams gcig na nyan thos dang /_rang sangs rgyas sku'i tha ma 'dzin pa gang ji snyed cig 
[\[8a.3\]]bzhugs pa de dag thams cad kyang kho mo'i kha zas las gsol cing nyan thos dang /_rang sangs rgyas kyi byang chub kyi 'bras bu brnyes par mdzad do/_/shar phyogs kyi 'jig rten gyi khams gcig na ji lta ba de bzhin du 'jig rten gyi khams brgya dang /_'jig rten gyi khams 
[\[8a.4\]]stong dang /_'jig rten gyi khams brgya phrag stong dang /_'jig rten gyi khams bye ba dang /_'jig rten gyi khams bye ba phrag brgya dang /_'jig rten gyi khams bye ba phrag stong dang /_'jig rten gyi khams bye ba brgya phrag stong dang /_'jig rten gyi khams bye ba khrag khrig brgya 
[\[8a.5\]]phrag stong dang /_'jig rten gyi khams 'dzam bu'i gling gi rdul shin tu phra ba snyed dang /_gling bzhi pa'i 'jig rten gyi khams kyi rdul shin tu phra ba snyed dang /_stong gi 'jig rten gyi khams kyi rdul shin tu phra ba snyed dang /_stong gnyis kyi 'jig rten gyi khams kyi rdul 
[\[8a.6\]]shin tu phra ba snyed dang /_stong gsum gyi stong chen po'i 'jig rten gyi khams kyi rdul shin tu phra ba snyed nas/_de bzhin du shar phyogs kyi sangs rgyas kyi zhing brjod du [{]myed [,]med [}]pa'i yang brjod du [{]myed [,]med [}]pa'i rdul shin tu phra ba snyed kyi 'jig rten gyi khams na nyan thos dang /_rang sangs rgyas 
[\[8a.7\]]sku'i tha ma 'dzin pa ji snyed cig bzhugs pa de dag thams cad kyang kho mo'i kha zas las gsol cing nyan thos dang /_rang sangs rgyas kyi 'bras bu brnyes par mdzad do/_/shar phyogs na bzhugs pa ji lta ba de bzhin du lho phyogs dang /_nub phyogs dang /_byang phyogs dang /_
[\[8b\]]
[\[8b.1\]]byang shar gyi phyogs mtshams dang /_shar lho'i phyogs mtshams dang /_lho nub kyi phyogs mtshams dang /_nub byang gi phyogs mtshams dang /_'og dang steng gi phyogs na ji snyed cig bzhugs pa de dag thams cad kyang de bzhin no/_/rigs kyi bu shar phyogs kyi 'jig rten gyi khams 
[\[8b.2\]]gcig na sku tshe gcig gis thogs pa'i byang chub sems dpa' ji snyed cig bzhugs pa de dag thams cad kyang kho mo'i kha zas las gsol cing /_snying po byang chub tu bzhugs nas bdud sde dang bcas pa pham par mdzad de/_bla na [{]myed [,]med [}]pa yang dag par rdzogs pa'i byang chub tu mngon 
[\[8b.3\]]par 'tshang rgya'o/_/shar phyogs kyi 'jig rten gyi khams gcig na bzhugs pa ji lta ba de bzhin du 'jig rten gyi khams brgya dang /_'jig rten gyi khams stong dang /_'jig rten gyi khams brgya phrag stong dang /_'jig rten gyi khams 
[\[8b.4\]]bye ba brgya dang /_'jig rten gyi khams bye ba stong dang /_'jig rten gyi khams bye ba brgya phrag stong dang /_'jig rten gyi khams bye ba khrag khrig brgya phrag stong dang /_'jig rten gyi khams 'dzam bu'i gling gi rdul shin tu phra ba snyed dang /_gling bzhi pa'i 'jig rten gyi khams kyi 
[\[8b.5\]]rdul shin tu phra ba snyed dang /_stong gi 'jig rten gyi khams kyi rdul shin tu phra ba snyed dang /_/stong gnyis kyi 'jig rten gyi khams kyi rdul shin tu phra ba snyed dang /_stong gsum gyi stong chen po'i 'jig rten gyi khams kyi rdul shin tu phra ba snyed nas/_shar phyogs kyi sangs 
[\[8b.6\]]rgyas kyi zhing brjod du [{]myed [,]med [}]pa'i yang brjod du [{]myed [,]med [}]pa'i rdul shin tu phra ba snyed kyi 'jig rten gyi khams na/_byang chub sems dpa' sku tshe gcig gis thogs pa ji snyed cig bzhugs pa de dag thams cad kyang kho mo'i kha zas las gsol zhing snying po byang chub la bzhugs nas/_
[\[8b.7\]]bdud sde dang bcas pa pham par mdzad do/_/bla na [{]myed [,]med [}]pa yang dag par rdzogs pa'i byang chub tu mngon par 'tshang rgya'o//_shar phyogs na bzhugs pa ji lta ba de bzhin du lho phyogs dang /_nub phyogs dang /_byang phyogs dang /_byang shar gyi phyogs mtshams dang /_shar 
[\[9a\]]
[\[9a.1\]]lho'i phyogs mtshams dang /_lho nub kyi phyogs mtshams dang /_nub byang gi phyogs mtshams dang /_'og gi phyogs dang /_steng gi phyogs kyi 'jig rten gyi khams gcig na/_byang chub sems dpa' sku tshe gcig gis thogs pa ji snyed cig 
[\[9a.2\]]bzhugs pa de dag thams cad kyang kho mo'i kha zas las gsol cing snying po byang chub tu bzhugs te/_bdud sde dang bcas pa rab tu pham par mdzad nas/_bla na [{]myed [,]med [}]pa yang dag par rdzogs pa'i byang chub tu mngon par 'tshang rgya'o/_/shar phyogs kyi 'jig rten gyi khams gcig na 
[\[9a.3\]]bzhugs pa ji lta ba de bzhin du 'jig rten gyi khams brgya dang /_'jig rten gyi khams stong dang /_'jig rten gyi khams brgya phrag stong dang /_'jig rten gyi khams bye ba dang /_'jig rten gyi khams bye ba brgya dang /_'jig rten gyi khams bye ba stong dang /_'jig rten 
[\[9a.4\]]gyi khams bye ba brgya phrag stong dang /_'jig rten gyi khams bye ba khrag khrig brgya phrag stong dang /_'jig rten gyi khams 'dzam bu'i gling gi rdul shin tu phra ba snyed dang /_gling bzhi ba'i 'jig rten gyi khams kyi rdul shin tu phra ba snyed dang /_stong gi 'jig rten gyi 
[\[9a.5\]]khams kyi rdul shin tu phra ba snyed dang /_stong gnyis kyi 'jig rten gyi khams kyi rdul shin tu phra ba snyed dang /_stong gsum gyi stong chen po'i 'jig rten gyi khams kyi rdul shin tu phra ba snyed nas/_rigs kyi bu steng gi phyogs kyi 'jig rten gyi khams sangs rgyas kyi zhing brjod 
[\[9a.6\]]du [{]myed [,]med [}]pa'i yang brjod du [{]myed [,]med [}]pa'i rdul shin tu phra ba snyed na/_byang chub sems dpa' sku tshe gcig gis thogs pa ji snyed cig bzhugs pa de dag thams cad kyang kho mo'i kha zas las gsol cing /_snying po byang chub tu bzhugs nas bdud sde dang bcas pa pham par mdzad de/_bla na 
[\[9a.7\]{]myed [,]med [}]pa yang dag par rdzogs pa'i byang chub tu mngon par 'tshang rgya'o/_rigs kyi bu khyod kyis kho mo'i 'khor bud [{]myed [,]med [}]stong phrag bcu po 'di dag mthong ngam/_smras pa 'phags ma bdag gis mthong ngo /_/smras pa rigs kyi bu bud [{]myed [,]med [}]'di dag la [{]stsogs [,]sogs [}]ba brgya stong grangs 
[\[9b\]]
[\[9b.1\]{]myed [,]med [}]pa phrag bcu kho mo dang skal ba mnyam par spyod pa/_smon lam gcig pa/_dge ba'i rtsa ba gcig pa/_'byung ba'i rgyan gcig pa/_mos pa'i lam rnam par dag pa gcig pa/_kho mo dang skal ba mnyam par dran pa rnam par dag pa/_skal ba mnyam par blo rnam par dag pa/_skal 
[\[9b.2\]]ba mnyam par blo tshad [{]myed [,]med [}]par gyur pa/_skal ba mnyam par dbang po rab tu thob pa/_skal ba mnyam par sems kyis rgyas par 'gengs pa/_skal ba mnyam par spyod yul gyi yul dang ldan pa/_skal ba mnyam par chos kyi tshul la zhugs pa/_skal ba mnyam par don nges 
[\[9b.3\]]par rtogs pa/_skal ba mnyam par chos kyi don ston pa/_skal ba mnyam par gzugs rnam par dag pa/_skal ba mnyam par stobs tshad med pa/_skal ba mnyam par brtan pa gzhan gyis [{]myi [,]mi [}]thub pa/_skal ba mnyam par chos kyi sgra sgrog pa/_skal ba 
[\[9b.4\]]mnyam par dbyangs rnam par dag pa/_tshad [{]myed [,]med [}]pa'i yon tan brjod du yod pas rnam par spyod pa thams cad la skal pa mnyam par yon tan rnam par dag pa/_las kyi rnam par smin pa la kha na ma tho ba [{]myed [,]med [}]cing rnam par dag pas/_skal ba mnyam par las kyi rnam par smin 
[\[9b.5\]]pa rnam par dag pa/_'gro ba thams cad yongs su skyob pas/_skal ba mnyam par byams pa chen pos rgyas par 'gengs pa/_'gro ba thams cad yongs su smin par byed pas/[ {]myi [,]mi [}]skyo ba'i phyir skal ba mnyam par snying rje chen pos rgyas par 'gengs pa/_bsam 
[\[9b.6\]]pa ji lta ba bzhin du sems can thams cad tshim par byed pa'i lus yongs su ston pas/_skal ba mnyam par lus kyi las rnam par dag pa/_chos kyi dbyings kyi nges pa'i tshig gi tha snyad la skal ba mnyam par dag gi las rnam par dag pa/_sangs rgyas thams cad 
[\[9b.7\]]kyi 'khor gyi dkyil 'khor du skal pa mnyam par 'dod pa/_sangs rgyas la mchod cing rim gro bya ba'i phyir sangs rgyas kyi zhing thams cad du skal ba mnyam par rgyu ba/_chos thams cad kyi tshul khong du chud par bya ba la skal ba mnyam par mngon sum 
[\[10a\]]
[\[10a.1\]]du gyur pa'i ye shes dang ldan pa/_byang chub sems dpa'i sa thams cad thob par bya ba la skal ba mnyam par spyod pa/_rnam par dag pa sha stag cig kyang yod de/_rigs kyi bu bud med stong phrag bcu po 'di dag kyang skad cig 
[\[10a.2\]]gcig tu 'di lta ste/_byang chub sems dpa' sku tshe gcig gis thogs pa rnams la zhal zas yongs su 'bul ba'i phyir phyogs bcur rgyas par 'dong ngo /_/phru ba 'di nyid nas kha zas blangs shing /_srid pa'i tha ma pa dang /_nyan thos dang /_rang sangs rgyas kyi theg pa pa 
[\[10a.3\]]rnams la bsod snyoms 'bul ba'i phyir phyogs bcur rgyas par 'dong ngo /_/phru ba 'di nyid nas kha zas blangs shing phyogs bcu rgyas par bkang ste [{]yi dgas [,]yi dwags [}]kyi tshogs thams cad kha zas kyis yongs su tshim par byed do/_/rigs kyi bu de ltar kho mo ni phru ba 'di nyid 
[\[10a.4\]]nas lha rnams ni lha'i kha zas kyis yongs su tshim par byed do/_/klu rnams ni klu'i kha zas kyis/_gnod sbyin rnams ni gnod sbyin gyi kha zas kyis/_dri za rnams ni dri za'i kha zas kyis/_lha ma yin rnams ni lha ma yin gyi kha zas kyis/_nam mkha' lding 
[\[10a.5\]]rnams ni na ma mkha' lding gi kha zas kyis/[ {]myi [,]mi [}]'am ci rnams ni [{]myi [,]mi [}]'am ci'i kha zas kyis/_lto 'phye chen po rnams ni lto 'phye chen po'i kha zas kyis/[ {]myi [,]mi [}]rnams ni [{]myi'i [,]mi'i [}]kha zas kyis/[ {]myi [,]mi [}]ma yin pa rnams ni [{]myi [,]mi [}]ma yin pa'i kha zas kyis yongs su tshim par 
[\[10a.6\]]byed do/_/rigs kyi bu yud tsam zhig sdod dang de'u re mngon du 'gyur ro/_/dge bsnyen ma phul du byung ba des tshig de brjod ma thag tu de'i mod la 'di lta ste/_dge bsnyen ma phul du byung bas/_sngon gyi smon lam gyis bos pas sems can grangs [{]myed [,]med [}]pa zhig shar phyogs kyi 
[\[10a.7\]]sgo nas nang du 'ongs par gyur to/_/de bzhin du 'di lta ste/_dge bsnyen ma phul du byung ba'i sngon gyi smon lam gyis bos pas/_sems can grangs [{]myed [,]med [}]pa zhig_/lho phyogs dang nub phyogs dang /_byang phyogs kyi sgo nas nang du 'ongs par gyur te/_de ltar 'ongs pa de 
[\[10b\]]
[\[10b.1\]]dag dge bsnyen ma phul du byung bas/_/stan de dag la bkod de/_so so nas ci dga' ba'i kha zas tshod ma sna tshogs dang /_ro sna tshogs dang /_kha dog sna tshogs dang /_dri sna tshogs dang ldan pas yongs su tshim par byas so/_/yongs su bstabs par byas so/_/yongs su 
[\[10b.2\]]dga' ba byas so/_/yongs su mgu bar byas so/_/yongs su spro bar byas so/_/shin tu tshim par byas so/_/yid bde bar byas so/_/kha zas sna tshogs kyis ji lta ba de bzhin du btung ba rnam pa sna tshogs dang /_ro rnam pa sna tshogs dang /_stan sna tshogs dang /_mal 
[\[10b.3\]]cha sna tshogs dang /_bzhon ba sna tshogs dang /_gos sna tshogs dang /_me tog sna tshogs dang /_phreng ba sna tshogs dang /_spos sna tshogs dang /_bdug spos sna tshogs dang /_byug pa sna tshogs dang /_phye ma sna tshogs dang /_rin po che sna tshogs dang /_rgyan sna tshogs dang /_
[\[10b.4\]]rin po che'i shing rta sna tshogs dang /_gdugs sna tshogs dang /_rgyal mtshan sna tshogs dang /_lha'i ba dan sna tshogs dang /_yo byad kyi yul rnam pa sna tshogs kyis yongs su tshim par byas pa nas/_yid dga' bar 'gyur ba'i bar du byas so/_/lha rnams ni lha'i kha zas 
[\[10b.5\]]kyis yongs su tshim par byas so/_/klu dang gnod sbyin dang /_dri za dang lha ma yin dang /_nam mkha'i lding dang /[ {]myi'am [,]mi'am [}]ci dang /_lto 'phye chen po dang /[ {]myi [,]mi [}]dang [{]myi [,]mi [}]ma yin pa rnams kyang [{]myi [,]mi [}]ma yin pa'i kha zas kyis yongs su tshim par byas pa nas/_yid bde bar 'gyur ba'i 
[\[10b.6\]]bar du byas so/_/'on kyang phru ba de las 'gong bar gyur ba [{]myed[,]med[}]/_'grib pa [{]myed[,]med[}]/_dmas pa [{]myed[,]med[}]/_zad par gyur pa [{]myed[,]med[}]/_sa mtshams su gyur pa [{]myed[,]med[}]/_mthar thug pa [{]myed[,]med[}]/_mur thug pa [{]myed [,]med [}]do/_/de nas dge bsnyen ma phul du byung ba des/_tshong dpon gyi bu nor 
[\[10b.7\]{]bzangs [,]bzang [}]la 'di skad ces smras so/_/rigs kyi bu kho mos ni byang chub sems dpa'i rnam par thar pa bsod nams kyi mdzod mi zad pa'i rgyan ces bya ba 'di shes par zad na/_byang chub sems dpa'i bsod nams chen po'i rgya mtsho mi zad pas/[ {]myi [,]mi [}]zad pa'i bsod 
[\[11a\]]
[\[11a.1\]]nams dang ldan pa bsod nams kyi tshogs rgya chen po shin tu bstsags pas/_nam mkha' lta bur gyur pa/_'gro ba thams cad kyi smon lam yongs su rdzogs par byed pas/_nor bu rin po che yid bzhin gyi rgyal po lta bu/_'gro ba 
[\[11a.2\]]thams cad kyi dge ba'i rtsa ba yongs su bsrung bas/_bsod nams chen po'i 'khor yug dang ldan pa/_'gro ba thams cad du rin po che snyim pa nas char ltar 'thor bas bsod nams chen po'i sprin du gyur ba/_chos kyi grong khyer gyi sgo 'byed pas/_bsod 
[\[11a.3\]]nams chen po'i mdzod la mngon sum du lta ba/_'gro ba thams cad kyi phongs pa'i mun pa sel bas bsod nams chen po'i sgron mar gyur pa/_de dag gi spyod pa shes pa'am/_/yon tan brjod par nus re skan/_song rigs kyi bu lho phyogs kyi rgyud 'di 
[\[11a.4\]]nyid na grong khyer 'byung ba chen po zhes bya ba yod de/_de na khyim bdag mkhas pa zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba dris shig_/
[\[11a.5\]]de nas tshong dpon gyi bu nor [{]bzangs [,]bzang [}]dge bsnyen ma phul du byung ba'i rkang pa gnyis la spyi bos phyag 'tshal te/_dge bsnyen ma phul du byung ba la lan brgya stong du mar g.yas phyogs su bskor ba byas nas/_yang dang yang bltas te/_dge bsnyen ma phul 
[\[11a.6\]]du byung ba'i drung nas blta bas mi ngoms bzhin du song ngo /_/de nas tshong dpon gyi bu nor [{]bzangs [,]bzang [}]bsod nams kyi mdzod [{]myi [,]mi [}]zad pa'i rgyan gyi rnam par thar pa'i snang ba rab tu thob pa de/_bsod nams rgya mtsho de la ni rjes su sems/_bsod nams 
[\[11a.7\]]nam mkha' de la ni kun tu blta/_bsod nams kyi phung po de ni yongs su 'dzin/_bsod nams kyi ri bo de la ni mngon par 'dzeg_/bsod nams kyi tshogs de ni yang dag par sdud/_bsod nams kyi chu bo de la ni yongs su 'bog_/bsod nams kyi 
[\[11b\]]
[\[11b.1\]]mu stegs de las ni rab tu 'bab/_bsod nams kyi dkyil 'khor de ni yongs su sbyong /_bsod nams kyi gter de la ni yang dag par blta/_bsod nams kyi tshul de ni rjes su dran par byed/_bsod nams kyi chos de ni yongs su 'dzin/_bsod nams kyi rgyud de ni 
[\[11b.2\]]yongs su sbyong ba byed cing /_mthar gyis grong khyer 'byung ba chen po gang na ba der phyin nas/_dge ba'i bshes gnyen 'dod cing dge ba'i bshes gnyen lta bas bsgos pa'i sems kyi rgyud dang /_dge ba'i bshes gnyen gyi byin gyis brlabs pa'i bsam pa dang /_dge 
[\[11b.3\]]ba'i bshes gnyen la thogs pa med pa'i sbyor ba dang /_dge ba'i bshes gnyen la rim gro bya bas skyo ba med pa'i brtson 'grus dang /_dge ba'i bshes gnyen la rag lus pa'i dge ba'i rtsa ba thams cad dang /_dge ba'i bshes gnyen gyis nges par gyur pa'i bsod 
[\[11b.4\]]nams kyi tshogs thams cad dang /_dge ba'i bshes gnyen gyis rnam par spel ba'i thabs mkhas pa'i spyod pa dang /_gzhan gyi dring mi 'jog par dge ba'i bshes gnyen la rim gro bya ba la mkhas pa dang /_rnam par 'phel ba'i dge ba'i rtsa ba thams cad dang /_
[\[11b.5\]]rnam par dag par 'gyur ba'i byang chub sems dpa'i lhag pa'i bsam pa dang /_yang dag par 'phel ba'i byang chub sems dpa'i dbang po dang /_yongs su smin par 'gyur ba'i dge ba'i rtsa ba thams cad dang /_yang dag par 'phel ba'i smon lam chen po mngon par 
[\[11b.6\]]bsgrub pa dang /_shin tu yangs par 'gyur ba'i snying rje chen pos bdag nyid thams cad mkhyen pa nyid du nye bar gyur par yang dag par mthong nas/_sangs rgyas thams cad las byang chub sems dpa' kun tu bzang po'i spyod pas chos kyi snang ba yang dag par blang ba 
[\[11b.7\]]dang /_de bzhin gshegs pa'i stobs bcu snang ba rnam par 'phel bar byed cing khyim bdag mkhas pa yongs su tshol tshol ba las/_grong khyer gyi dbus lam gyi bzhi mdo zhig na rin po che sna bdun gyi stegs bu zhig la/_rin po che grangs med pa las byas pa'i 
[\[12a\]]
[\[12a.1\]]khri nor bu rin po che'i rkang pa rdo rje dang /_in dra nI la sna tshogs kyis spras pa bkye ba/_gser gyi lcag phod kyi dra bas legs par blas pa/_nor bu rin po che dri ma med pa'i snying po can rin po che lnga brgya tsam gyis gzugs legs par brgyan pa/_lha 
[\[12a.2\]]rdzas kyi stan sna tshogs bting ba/_gam yo nas lha rdzas kyi gos kyi rgyal mtshan dang /_ba dan mang po bsgreng ba/_rin po che du ma'i dra bas kun nas yog pa rin po che'i bla re chen po bres pa/_bla nas gser dang rin po che'i me tog gi lda ldi mang po bkye ba zhig la 'dug cing /_
[\[12a.3\]]'dzam bu chu klung gi gser gyi gdugs yu ba dri ma med pa baiDUr+ya las byas pa ni drung na bsgreng zhing bzung /_rin po che'i g.yag rnga dri ma med pa'i rdul yab ngang pa'i rgyal po lta bus ni legs par g.yab spos kyi rim gro'i yo byad sna tshogs kyis ni bdugs shing bsangs/_rol mo brdung ba dang /_dkrol 
[\[12a.4\]]ba lha rdzas kyi dbyangs las 'das par sgra 'byin pa lnga brgya tsam ni g.yas g.yon nas brdungs shing dkrol/_grong khyer 'byung ba chen po na 'khod pa'i sems can rnams shin tu dga' bar bya ba'i don du lha rdzas kyi [{]mye [,]me [}]tog gi sprin gyi char ni kun nas 'bab par 
[\[12a.5\]]gyur/_g.yog srog chags stong phrag bcu tsam sngon dge ba'i rtsa ba skal ba mnyam par spyod spyod pa dag nyan cing ci dga' bar byed pa/_lha rdzas las 'das pa'i rgyan gyis shin tu brgyan pa/_byang chub sems dpa'i bsam pa yongs su grub pa/_lha dang mi'i 
[\[12a.6\]]gzugs las shin tu 'das pa sha stag gis kun nas bskor cing 'dug pa mthong nas/_tshong dpon gyi bu nor [{]bzangs [,]bzang [}]khyim bdag mkhas pa gang na ba der song ste/_phyin nas khyim bdag mkhas pa'i rkang pa gnyis la spyi bos phyag 'tshal te/_khyim bdag 
[\[12a.7\]]mkhas pa la lan brgya stong du mar g.yas phyogs su bskor ba byas nas mdun du 'dug ste/_thal mo sbyar nas 'di skad ces smras so/_'phags pa bdag ni 'di lta ste/_sems can thams cad kyi sdug bsngal zhi bar bgyi ba dang /_sems can thams cad 
[\[12b\]]
[\[12b.1\]]shin tu bde ba la dgod pa dang /_sems can thams cad 'khor ba'i rgya mtsho nas mngon par gdon pa dang /_sems can thams cad chos rin po che'i gling du yang dag par bskyal ba dang /_sems can thams cad kyi sred pa'i brlan shin tu bskam pa dang /_sems can 
[\[12b.2\]]thams cad kyi snying rje'i brlan yang dag par bskyed pa dang /_sems can thams cad kyi 'dod pa'i dga' ba dang /_sred pa rnam par bzlog pa dang /_sems can thams cad sangs rgyas kyi ye shes la mos shing bsgrub par bgyi ba dang /_sems can thams cad 
[\[12b.3\]]'khor ba'i dgon pa las yang dag par bzla ba dang /_sems can thams cad sangs rgyas kyi yon tan dang chos la dga' zhing mos pa yang dag par bskyed pa dang /_sems can thams cad khams gsum gyi grong rdal nas gdon pa dang /_sems can thams 
[\[12b.4\]]cad thams cad mkhyen pa'i pho brang du gzud par sems can thams cad kyi don du bla na [{]myed [,]med [}]pa yang dag par rdzogs pa'i byang chub tu zhugs kyis kyang /_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du 
[\[12b.5\]]bgyi ba ma 'tshal te/_'phags pa ni byang chub sems dpa' rnams la gdams ngag dang /_rjes su bstan pa mdzad do zhes bdag gis thos na/_'phags pa ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar bslab na 
[\[12b.6\]]byang chub sems dpa' rnams sems can thams cad kyi rten du 'gyur ba bdag la bshad du gsol/_de skad ces smras pa dang /_khyim bdag mkhas pas tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu de ltar khyod kyis bla na [{]myed [,]med [}]pa yang 
[\[12b.7\]]dag par rdzogs pa'i byang chub tu sems bskyed pa legs so legs so/_/rigs kyi bu sems can gang bla na med pa yang dag par rdzogs pa'i byang chub tu sems bskyed cing /_byang chub sems dpa'i spyod pa yongs su tshol ba dang /_dge ba'i bshes gnyen 
[\[13a\]]
[\[13a.1\]]blta bas [{]myi [,]mi [}]ngoms pa dang /_dge ba'i bshes gnyen gyi drung du 'gro bas [{]myi [,]mi [}]skyo ba dang /_dge ba'i bshes gnyen la rim gro bya bas sgyid lug pa med pa dang /_dge ba'i bshes gnyen btsal bas yid [{]myi [,]mi [}]bde ba [{]myi [,]mi [}]skyed pa dang /_dge ba'i 
[\[13a.2\]]bshes gnyen btsal ba las phyir [{]myi [,]mi [}]ldog pa dang /_dge ba'i bshes gnyen la mos shing dang ba'i yid las rnam par [{]myi [,]mi [}]ldog pa dang /_dge ba'i bshes gnyen gyi ngor blta ba las phyir [{]myi [,]mi [}]ldog pa dang /_dge ba'i bshes gnyen gyi gdams ngag gi tshul la zhum pa [{]myed [,]med [}]
[\[13a.3\]]pa dang /_dge ba'i bshes gnyen la rim gro dang bsnyen bkur bya bas [{]myi [,]mi [}]skyo ba de lta bu ni shin tu dkon no/_/rigs kyi bu khyod kyis kho bo'i 'khor 'di dag mthong ngam/_smras pa 'phags pa mthong ngo /_smras pa rigs kyi bu 'di dag kun kyang kho bos bla na [{]myed [,]med [}]pa yang 
[\[13a.4\]]dag par rdzogs pa'i byang chub tu sems bskyed pa dag ste/_'di dag ni kho bos de bzhin gshegs pa'i rigs su bskyed pa'o/_/'di dag ni kho bos pha rol tu phyin pas bsdus te gsol pa'o/_/'di dag ni kho bos chos dkar po thams cad kyis bskyed pa'o/_/'di dag 
[\[13a.5\]]ni kho bos de bzhin gshegs pa'i stobs bcu la rnam par bskyed pa'o/_/'di dag ni kho bos 'jig rten gyi rigs las gyen du bskyod pa'o/_/'di dag ni kho bos de bzhin gshegs pa'i rigs la bkod pa'o/_/'di dag ni kho bos 'jig rten gyi lam gyi 'khor lo las 
[\[13a.6\]]bzlog pa'o/_'di dag ni kho bos chos kyi 'khor lo bskor ba la btsud pa'o/_/'di dag ni kho bos ngan song gsum gyi rgyud du ltung ba las yongs su bzung ba'o/_/'di dag ni kho bos chos nyid khong da chud par bya ba la bkod pa ste/_rigs kyi bu de ltar na byang chub sems 
[\[13a.7\]]dpa' rnams sems can thams cad kyi skyabs su gyur pa yin no/_/rigs kyi bu kho bo ni yid kyi mdzod nas byung ba'i bsod nams mang po thob pa ste/_de'i mthus kho bo ni zas 'dod pa rnams la kha zas kyi sbyin pa byed do/_/btang ba 'dod pa rnams la btung ba dang /_
[\[13b\]]
[\[13b.1\]]ro'i dam pa 'dod pa rnams la ro'i dam pa dang /_bza' ba 'dod pa rnams la bza' ba dang /_bca' ba 'dod pa rnams la bca' ba dang /_bldag pa 'dod pa rnams la bldag pa dang /_mur pa 'dod pa rnams la mur pa dang /_gos 'dod pa rnams la gos dang /_me tog 
[\[13b.2\]]'dod pa rnams la me tog dang /_phreng ba 'dod pa rnams la phreng ba dang /_spos 'dod pa rnams la spos dang /_bdug pa 'dod pa rnams la bdug pa dang /_byug pa 'dod pa rnams la byug pa dang /_phye ma 'dod pa rnams la phye ma dang /_rgyan dang lhab lhub 'dod pa rnams la 
[\[13b.3\]]rgyan dang lhab lhub dang /_rin po che 'dod pa rnams la rin po che dang /_gser 'dod pa rnams la gser dang /_dngul 'dod pa rnams la dngul dang /_mu tig 'dod pa rnams la mu tig dang /_rten 'dod pa rnams la rten dang /_stan 'dod pa rnams la bstan dang /_mal cha 'dod pa rnams la mal cha dang /_
[\[13b.4\]]na ba'i gsos sman dang /_yo byad 'dod pa rnams la na ba'i gsos sman dang yo byad dang /_bzhon pa 'dod pa rnams la bzhon pa dang /_dga' ba 'dod pa rnams la dga' ba dang /_glang po dang rta dang /_shing rta dang /_ba lang dang /_bong bu dang ma he dang /_
[\[13b.5\]]ra lug 'dod pa rnams la glang po dang /_rta dang shing rta dang ba lang dang /_bong bu dang ma he dang /_ra lug dang /_rgyal mtshan dang /_gdugs dang /_ba dan 'dod pa rnams la rgyal mtshan dang /_gdugs dang ba dan dang /_bran pho dang bran mo 'dod pa rnams la 
[\[13b.6\]]bran pho dang bran mo dang 'khor gyi byis pa 'dod pa rnams la 'khor gyi byis pa dang /_bud med 'dod pa rnams la bud [{]myed [,]med [}]dang /_bu mo gzhon nu 'dod pa rnams la bu mo gzhon nu dang /_cod pan dang gtsug gi rin po che 'dod pa rnams la cod pan dang gtsug gi rin 
[\[13b.7\]]po che dang /_thor pag dang bcas pa'i gtsug gi rin po che 'dod pa rnams la thor pag dang bcas pa'i gtsug gi rin po che dang /_skra mthon ting dri ma [{]myed [,]med [}]pa'i dkyil 'khor 'dod pa rnams la skra mthon ting dri ma [{]myed [,]med [}]pa'i dkyil 'khor gyi sbyin pa byed 
[\[14a\]]
[\[14a.1\]]pa nas/_yo byad sna tshogs thams cad 'dod pa rnams la yang yo byad sna tshogs thams cad kyi sbyin pa byed do/_/rigs kyi bu yud tsam zhig sdod dang /_de'u re mngon sum du mthong bar 'gyur ro/_de skad du khyim bdag mkhas pas/_
[\[14a.2\]]tshig de brjod ma thag tu de'i mod la sems can grangs med pa zhig khyim bdag mkhas pa'i sngon gyi smon lam gyis bos pas/_phyogs tha dad pa dang /_yul tha dad pa dang /_gnas tha dad pa dang /_grong khyer tha dad pa dang /_grong rdal tha dad pa dang /_tshong 
[\[14a.3\]]'dus tha dad pa dang /_ljongs tha dad pa dang /_'khor gyi grong tha dad pa dang /_khyim tha dad pa dang /_sems can gyi rgyud tha dad pa dang /_sems can gyi ris tha dad pa dang /_sems can rnam pa [{]myi [,]mi [}]mthun pa tha dad pa dang /_lam gyi rgyud tha dad pa dang /_gnas kyi rnam pa dang /[ {]mying [,]ming [}]du bya 
[\[14a.4\]]ba tha dad pa nas/_sems can skye mched rnam pa tha dad pa sna tshogs dang ldan pa/_kha zas sna tshogs don du gnyer ba kha zas sna tshogs 'dod pa/_bsam pa tha dad pa bza' ba dang btung ba/_gtsang ma 'dod pa dang /_sha 'dod pa dang /_kha zas rnam pa tha dad pa 
[\[14a.5\]]sna tshogs don du gnyer ba/_lam gyi rgyud rnam pa sna tshogs kyi khyad par du skyes pa'i skye mched la gnas pa 'di lta ste/_mi'i nang nas 'bras chan dang /_sran chan dang /_khur ba dang /_skyo ma dang /_nya dang /_sha la sogs pa kham gyis bza' ba'i kha zas sna tshogs don du gnyer ba 
[\[14a.6\]]dang /_mi'i nang nas ji lta ba bzhin du 'gro ba'i rgyud thams cad na rnam par spyod pa dag las kyang /_kha zas dang btung ba sna tshogs don du gnyer ba dag de ltar byang chub sems dpa'i mthu dang /_byang chub sems dpa'i sbyin pa thogs pa [{]myed [,]med [}]par gtong ba'i rnga'i sgra dang /_
[\[14a.7\]]byang chub sems dpa'i sngon gyi smon lam gyis bos pas kun kyang 'ongs bar gyur te/_'ongs nas kyang khyim bdag mkhas pa la slongs mo 'debs so/_/gdong du lta'o/_/sdod de/_gsol ba 'debs so/_de nas khyim bdag mkhas pas slong ba de dag kun nas 'dus 
[\[14b\]]
[\[14b.1\]]par shes nas/_yud tsam du bsams te nam mkha' la bltas pa dang /_nam mkha'i dbyings nas/_kha zas dang btung ba rnam pa sna tshogs ro sna tshogs dang ldan pa/_kha dog sna tshogs dang ldan pa/_dri sna tshogs dang ldan pa mang po 'thon te/_lag mthil du 'ongs par gyur to/_
[\[14b.2\]]des de dag yongs su blangs shing de ltar kun nas 'dus pa'i slongs mo ba mos pa sna tshogs dang ldan pa/_de dag ci 'dod pa'i zas dang /_btung ba'i rnam pa dang /_yo byad kyi khyad par thams cad kyis yongs su tshim par byas so/_/ci 'dod pa yongs su byin no/_/rab tu 
[\[14b.3\]]dga' bar byas so/_shin tu tshim par byas so/_dga' ba shin tu skye bar byas so/_/nyams shin tu bde bar byas so/_/yid rab tu dga' bar byas so/_/de ltar de dag shin tu tshim par byas nas/_des kyang ma chog ste/_de'i 'og tu chos bstan pa 'di lta ste/_ye shes 
[\[14b.4\]]kyi tshogs rgya chen po bstsags pa'i rgyu yongs su brjod de chos bstan to/_/phongs pa thams cad 'byung ba mi srid pa'i rgyu yongs su brjod pa dang /_skyid pa chen po yongs su 'grub par 'byung ba'i rgyu yongs su brjod pa dang /_chos kyi ye shes kyi tshul 'thob ba 'byung ba'i rgyu yongs 
[\[14b.5\]]su brjod pa dang /_bsod nams kyi tshogs rgya chen po bstsags pa'i rgyu yongs su brjod pa dang /_dga' ba bza' ba'i zas rab tu 'thob pa 'byung ba'i rgyu yongs su brjod pa dang /_mtshan dang dpe byad bzang pos shin tu brgyan pa'i lus 'thob pa 'byung ba'i rgyu yongs su brjod pa dang /_
[\[14b.6\]]thub pa [{]myed [,]med [}]pa'i stobs rnam par dag par 'thob pa 'byung ba'i rgyu yongs su brjod pa dang /_bla na [{]myed [,]med [}]pa'i kha zas yongs su shes pa 'thob pa 'byung ba'i rgyu yongs su brjod pa dang /_bdud kyi dpung thams cad rab tu 'joms pa'i bsod nams kyi stobs [{]myi [,]mi [}]zad pa rab tu 'thob pa 'byung 
[\[14b.7\]]ba'i rgyu yongs su brjod pa byas te chos ston to/_/des kha zas don du gnyer cing 'ongs pa rnams la nam mkha'i dbyings nas kha zas rnam pa sna tshogs blangs shing tshim par byas te/_de dag la tshe dang /_mdog dang /_stobs dang /_bde ba dang /_spobs pa phun sum tshogs pa/_
[\[15a\]]
[\[15a.1\]]'thob par bya ba'i phyir chos bstan to/_/des btung ba don du gnyer cing 'ongs pa rnams la btung ba mang po zhim pa kha na ma tho ba med pa/_yid shin tu dga' bar byed pa dag gis tshim par byas nas/_de dag la 'khor bas skom zhing 'khor ba la dga' 
[\[15a.2\]]ba las rnam par bzlog pa dang /_sangs rgyas kyi chos la dga' zhing sangs rgyas kyi chos la mos pa yongs su bskyed pa'i phyir chos bstan to/_des ro'i mchog don du gnyer cing 'ongs pa rnams la ro'i mchog sna tshogs dang rab dang /_skyur ba dang /_lan tsha dang /_tsha ba dang /_kha ba 
[\[15a.3\]]dang /_/bska ba rnam pa tha dad pas yongs su tshim par byas te/_de'i 'og tu skyes bu chen po'i mtshan ro bro ba'i mchog thob par bya ba'i phyir chos bstan to/_/des bzhon pa don du gnyer cing phyogs kyi rgyud sna tshogs nas 'ongs pa rnams la bzhon pa sna tshogs kyi sbyin 
[\[15a.4\]]pas yongs su bsdud de/_de dag theg pa chen po la gnas par bya ba'i phyir chos bstan to/_/des gos don du gnyer cing phyogs sna tshogs nas 'ongs pa kun nas 'dus par shes nas/_yud tsam du bsams te/_nam mkha'i dbyings la bltas pa dang /_nam 
[\[15a.5\]]mkha'i dbyings las gos sna tshogs dang /_sngon po dang /_ser po dang /_dmar po dang /_dkar po dang /_le brgan dang /_shel gyi kha dog tu 'dug pa kha dog sna tshogs can kha dog du mar rnam par dag pa dag 'thon cing lag pa'i mthil du 'ongs pas/_des de dag gis 
[\[15a.6\]]slongs mo ba de dag la yongs su bsdud nas/_de bzhin gshegs pa'i ngo tsha shes pa dang /_khrel yod pa bla na [{]myed [,]med [}]pa dang /_mdog gser gyi kha dog lta bu thob par 'gyur ba rnam par dag par bya ba'i phyir chos bstan to/_/de bzhin du yo byad sna tshogs thams cad kyis 
[\[15a.7\]]ji ltar 'ongs pa'i slongs mo ba rnams la sdud pa byas nas/_ci rigs su chos bstan to/_/de ltar khyim bdag mkhas pas byang chub sems dpa'i rnam par thar ba bsam gyis mi khyab pa'i yul bstan pa byas nas tshong dpon gyi bu nor [{]bzangs [,]bzang [}]la 'di skad 
[\[15b\]]
[\[15b.1\]]ces smras so/_/rigs kyi bu kho bos ni yid kyi mdzod nas byung ba'i bsod nams kyi rnam par thar pa 'di shes par zad na/_kho bos byang chub sems dpa' yo byad la dbang thob pa rin po che'i lag pa thob par gyur pa/_'jig rten gyi khams ma lus pa thams cad lag pas yongs su 
[\[15b.2\]]khebs par byas shing /_sangs rgyas kyi mchod pa sna tshogs bsgrub pa'i phyir/_de bzhin gshegs pa thams cad kyi 'khor gyi dkyil 'khor du rin po che kha dog sna tshogs kyi sprin gyi char rab tu 'bebs pa de bzhin du rgyan kha dog sna tshogs kyi sprin dang /_cod pan kha dog sna tshogs 
[\[15b.3\]]kyi sprin dang /_khang pa brtsegs pa kha dog sna tshogs kyi sprin dang /_na bza' kha dog sna tshogs kyi sprin dang /_lha rdzas kyi rol mo brdung ba dang dkrol ba dang /_glu yid du 'ong ba'i dbyangs snyan pa sna tshogs kyi sprin dang /_me tog kha dog sna tshogs kyi sprin dang /_spos kha dog 
[\[15b.4\]]sna tshogs kyi sprin dang /_bdug spos dang phreng ba dang byug pa dang /_phye ma dang chos gos dang /_gdugs dang rgyal mtshan dang /_ba dan kha dog sna tshogs dang /_rnam pa thams cad du sangs rgyas thams cad mchod pa'i sprin gyi char dang /_de bzhin gshegs pa'i 'khor gyi dkyil 
[\[15b.5\]]'khor thams cad dang /_sems can thams cad kyi gnas su sangs rgyas thams cad mchod cing bsnyen bkur ba dang /_sems can thams cad yongs su smyin par bya ba dang /_gdul bar bya ba'i phyir yo byad thams cad kyi sprin gyi char 'bebs pa de dag gi spyod pa shes pa 
[\[15b.6\]]'am/_yon tan brjod pa'am/_rnam par 'phrul ba bstan pa nus re skan/_/song rigs kyi bu lho phyogs kyi rgyud 'di nyid na grong khyer seng ge'i gzugs shes bya ba yod de/_de na chos kyi tshong dpon rin chen gtsug phud ces bya ba 'dug gis/_de'i gan du song la ji 
[\[15b.7\]]ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bya ba dris shig_/de nas tshong dpon gyi bu nor [{]bzangs [,]bzang [}]dga' rangs te/_mgu zhing nyams bde la tshim zhing yid bde ba skyes nas khyim bdag mkhas pa la 
[\[16a\]]
[\[16a.1\]]chos kyi rim gros slob ma'i tshul bstan te/_de'i byin gyi rlabs kyis sangs rgyas kyi chos thams cad thob par 'gyur bar yongs su blta zhing /_thams cad mkhyen pa nyid kyang de la rang lus par blta ba dang /_dge ba'i bshes gnyen dben par 
[\[16a.2\]]sems pa rgyun [{]myi [,]mi [}]'chad par bstan pa dang /_dge ba'i bshes gnyen gyi bka' shin tu nyan pa'i sems dang ldan par bstan pa dang /_dge ba'i bshes gnyen gyi dbang du 'gyur ba'i rjes su 'brang bar bya ba dang /_dge ba'i bshes gnyen gyi gdams ngag dang /_tshig 
[\[16a.3\]]mnyan par bya ba dang /_dge ba'i bshes gnyen las byung ba'i dad pa'i dbang po la bsam pa byed cing /_dge ba'i bshes gnyen gyis btam ste btang bas/_dge ba'i bshes gnyen bsnyen cig bkur ba dang /_/rjes su 'brang bar bya ba'i sems kyis/_khyim bdag 
[\[16a.4\]]mkhas pa'i rkang pa gnyis la spyi bos phyag 'tshal te/_khyim bdag mkhas pa la lan brgya stong du mar g.yas phyogs su bskor ba byas nas/_yang dang yang bltas te/_khyim bdag mkhas pa'i drung nas song ngo /_/de nas tshong dpon gyi bu nor [{]bzangs [,]bzang [}]bsod 
[\[16a.5\]]nams kyi chu bo de la ni yid ches par sems/_bsod nams kyi zhing de la ni yang dag par blta/_bsod nams kyi ri bo de ni yongs su sbyong /_bsod nams kyi mu stegs de la ni yang dag par 'dzeg_/bsod nams kyi mdzod de ni rnam par 'byed/_bsod nams 
[\[16a.6\]]gyi gter de la ni shin tu lta/_bsod nams kyi dkyil 'khor de ni yongs su sbyong /_bsod nams kyi phung po de ni yang dag par len/_bsod nams kyi stobs de ni yongs su bskyed/_bsod nams kyi shugs de ni rnam par 'phel bar byed cing /_mthar gyis grong 
[\[16a.7\]]khyer seng ge'i gzugs gang na ba der phyin te/_chos kyi tshong dpon rin chen gtsug phud yongs su tshol tshol ba las/_tshong 'dus kyi srang zhig na 'dug pa mthong nas/_des de'i rkang pa gnyis la spyi bos phyag 'tshal te/_g.yas phyogs su bskor ba 
[\[16b\]]
[\[16b.1\]]byas nas/_mdun du 'dug ste thal mo sbyar nas 'di skad ces smras so/_/'phags pa bdag gis bla na [{]myed [,]med [}]pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji 
[\[16b.2\]]ltar nan tan du bgyi ba ma 'tshal na/_'phags pa lam gang gis bdag thams cad mkhyen pa nyid du 'byung bar 'gyur ba de lta bu'i byang chub sems dpa'i lam gyi ma na ngag legs par [{]myi [,]mi [}]stsal tam/_de nas chos kyi tshong dpon rin chen gtsug phud kyis tshong 
[\[16b.3\]]dpon gyi bu nor [{]bzangs kyi [,]bzang gi [}]lag pa nas bzung ste/_rang gi khyim gang na ba der khrid de khyim de bstan nas 'di skad ces smras so/_/rigs kyi bu kho bo'i khyim la ltos shig ces nas/_des bltas na khyim de dag cing 'od gsal ba 'dzam bu chu klung gi gser 
[\[16b.4\]]las byas pa ste/_yangs shing mtho la dngul gyi ra bas bskor ba/_shel gyi rtsig pas shin tu legs par brtsigs te/_mdzes par byas ba/_bai DUr+ya'i phung po brgya phrag stong gis rab tu brgyan pa/_mus rag la pa'i ka ba bkye ba/_mu tig dmar po 
[\[16b.5\]]las byas pa'i seng ge'i khri shin tu bshams pa/_nor bu rin po che rang bzhin snang ba'i seng ge'i rgyal mtshan bsgreng ba/_nor bu rin po che rnam par snang ba'i bla re bres pa/_gser gyi dra ba yid bzhin gyi nor bus brgyan pas kun nas yog pa/_nor bu rin po 
[\[16b.6\]]che sna tshogs grangs [{]myed [,]med [}]pas rab tu brgyan pa/_a sma gar b+ha las brtsigs pa'i rdzing bu chu bsil bas gang ba dang ldan pa/_rin po che thams cad kyi shing gis bskor ba/_rgya che zhing yangs pa rim pa bcur brtsegs pa/_shin tu mtho ba/_
[\[16b.7\]]sgo brgyad dang ldan par 'dug pa mthong nas/_des khyim de'i nang du phyin te/_kun tu bltas na rim khang tha ma'i nang na bza' ba dang btung ba'i rnam pa yongs su gtong ba mthong ngo /_rim khang gnyis pa'i nang na gos kyi rnam pa thams cad yongs su 
[\[17a\]]
[\[17a.1\]]gtong ba mthong ngo /_/rim khang gsum pa'i nang na rin po che thams cad kyi rgyan dang /_lhab lhub yongs su gtong ba mthong ngo /_rim khang bzhi pa'i nang na btsun mo'i 'khor dga' ba'i yo byad du bya ba bud med rin po ches chen po'i steng na gzung du bya 
[\[17a.2\]]ba yongs su gtong ba mthong ngo /_/rim khang lnga pa'i nang nas lnga pa la gnas pa'i byang chub sems dpa' chos yang dag par bgro ba'i dga' ba la mos pa/_'jig rten la phan pa dang /_bde ba'i sems kyi spyod pa dang ldan pa/_gtsug lag thams cad mngon 
[\[17a.3\]]par bsgrub pa gzungs kyi tshul dang /_ting nge 'dzin gyi phyag rgya dang /_ting nge 'dzin las rnam par ldang ba dang /_ting nge 'dzin la rnam par dpyad pa dang /_ye shes kyi snang ba mngon par sgrub pa 'dus shing 'khod par mthong ngo /_/rim khang drug pa'i nang na byang chub sems dpa' 
[\[17a.4\]]shes rab kyi pha rol tu phyin pa la rnam par spyod pa rab tu thob pa shes rab shin tu zab pa/_rab tu zhi ba'i chos thams cad mngon par shes pa/_ting nge 'dzin dang /_gzungs kyi sgo dang /_snying po mang pos sgo kun nas byung pa/_bsgribs pa [{]myed [,]med [}]pa'i spyod yul can [{]myi [,]mi [}]
[\[17a.5\]]gnyis pa la yang dag par spyod pa/_chos yang dag par bgro ba la rnam par 'phrul ba/_shes rab kyi pha rol tu phyin pa'i rgyud kyi rjes su 'brang zhing rnam par dbye ba dang /_rab tu gsal bar byed pa/_shes rab kyi pha rol tu phyin pa'i sgo mang po yang dag par bgro ba 
[\[17a.6\]]byed pa rnams kun nas 'dus shing 'khod pa mthong ste/_'di ltar shes rab kyi pha rol tu phyin pa'i sgo zhi ba'i snying po zhes bya ba dang /_shes rab kyi pha rol tu phyin pa'i sgo 'gro ba thams cad du ye shes rnam par phye ba zhes bya ba dang /_shes rab kyi pha rol tu phyin pa'i 
[\[17a.7\]]sgo [{]myi [,]mi [}]g.yo ba'i [(]glong [,]klong [)]zhes bya ba dang /_shes rab kyi pha rol tu phyin pa'i sgo rdul dang bral ba'i 'od ces bya ba dang /_shes rab kyi pha rol tu phyin pa'i sgo thub par dka' ba zhes bya ba dang /_shes rab kyi pha rol tu phyin pa'i sgo 'gro ba thams cad mos par byed cing 
[\[17b\]]
[\[17b.1\]]rjes su 'brang ba'i dkyil 'khor zhes bya ba dang /_shes rab kyi pha rol tu phyin pa'i sgo phyi bzhin 'brang ba'i tshul gyi dkyil 'khor zhes bya ba dang /_shes rab kyi pha rol tu phyin pa'i sgo rgya mtsho'i snying po zhes bya ba dang /_shes rab kyi pha rol tu phyin pa'i sgo kun tu lta ba'i 
[\[17b.2\]]btang snyoms thob pa zhes bya ba dang /_shes rab kyi pha rol tu phyin pa'i sgo mi zad pa'i mdzod dang ldan pa zhes bya ba dang /_shes rab kyi pha rol tu phyin pa'i sgo chos thams cad kyi tshul rgya mtsho zhes bya ba dang /_shes rab kyi pha rol tu phyin pa'i sgo 'gro ba rgya mtsho'i rjes su 
[\[17b.3\]]song ba zhes bya ba dang /_shes rab kyi pha rol tu phyin pa'i sgo thogs pa [{]myed [,]med [}]pa'i spobs pa zhes bya ba dang /_shes rab kyi pha rol tu phyin pa'i sgo chos kyi sprin la [{]dmyigs [,]dmigs [}]pas rim pas [{]myi [,]mi [}{]dmyigs [,]dmigs [}]pa'i gnas shes bya ba dang /_de ltar shes rab kyi pha rol tu phyin pa'i sgo de dag la [{]stsogs [,]sogs [}]pa shes rab kyi pha 
[\[17b.4\]]rol tu phyin pa grangs [{]myed [,]med [}]pa brgya stong phrag bcu tshang bar yang dag par bgro ba byed cing /_rgyan brjod du [{]myed [,]med [}]pa shin tu rnam par phye ba'i 'khor gyi dkyil 'khor na 'khod pa mthong bar gyur to/_/rim khang bdun pa'i nang na byang chub sems dpa' sgra brnyan lta bu'i bzod pa 
[\[17b.5\]]rab tu thob pa thabs dang ye shes rnam par gdon mi za ba la shin tu byung ba/_de bzhin gshegs pa thams cad kyi chos kyi sprin yang dag par 'dzin pa sha stag 'dus shing 'khod pa mthong ngo /_/rim khang brgyad pa'i nang na byang chub sems dpa' ma nyams par 'gro ba'i 
[\[17b.6\]]mngon par shes pa rab tu thob pa/_'jig rten gyi khams thams cad du rnam par rgyu ba/_'khor gyi dkyil 'khor thams cad du gzugs brnyan rab tu 'byung ba/_chos kyi dbyings thams cad du lus shin tu rnam par phye ba/_de bzhin gshegs pa thams cad kyi 
[\[17b.7\]]zhabs kyi drung nas gud du mi 'phags pa'i yul dang ldan pa/_sangs rgyas thams cad kyi sku la yang dag par gzhol ba/_de bzhin gshegs pa thams cad kyi 'khor gyi dkyil 'khor du sngon du brjod pa'i gtam gyi skyes bur gyur pa sha stag kun nas 'dus shing 'khod pa 
[\[18a\]]
[\[18a.1\]]mthong ngo /_/rim khang dgu ba'i nang na byang chub sems dpa' tshe gcig gis thogs pa sha stag 'dus shing 'khod pa mthong ngo /_rim khang bcu pa'i nang na de bzhin gshegs pa thams cad thog ma byang chub tu thugs bskyed pa dang /_spyod pa 
[\[18a.2\]]dang /_'byung ba dang /_smon lam rgya mtsho dang /_sangs rgyas kyi rnam par 'phrul ba'i yul dang /_sangs rgyas kyi zhing dang /_'khor gyi dkyil 'khor thams cad dang bcas pa dang /_chos kyi 'khor lo rab tu sgrog pa dang bcas pa dang /_sems can 'dul ba mdzad pa'i 
[\[18a.3\]]byin gyis rlabs dang bcas par mthong ngo /_/mthong nas kyang chos kyi tshong dpon rin chen gtsug phud la 'di skad ces smras so/_/'phags pa khyod la 'di lta bu'i phun sum tshogs pa mnga' na/_phun sum tshogs pa'i rnam pa de ci lta bu zhig tu sbyang ba mdzad mdzad/_
[\[18a.4\]]dge ba'i rtsa ba ni su zhig la yongs su bskrun bskrun/_des smras pa/_rigs kyi bu kho bos dran te/_'das pa'i dus kyi bskal pa sangs rgyas kyi zhing gi rdul shin tu phra ba snyed 'das pa'i yang pha rol cig na/_'jig rten gyi khams 'khor lo sna tshogs zhes 
[\[18a.5\]]bya bar/_de bzhin gshegs pa chos kyi dbyings 'od gzer mtha' yas pas yongs su brgyan pa'i chos kyi rgyal po zhes bya ba mkhyen pa dang zhabs su ldan pa/_bde bar gshegs pa/_'jig rten mkhyen pa/_bla na [{]myed [,]med [}]pa/_skyes bu 'dul ba'i kha lo 
[\[18a.6\]]sgyur ba/_lha dang mi rnams kyi ston pa/_sangs rgyas bcom ldan 'das 'jig rten du byung ste/_de bzhin gshegs pa de ye shes rnam par snang ba la [{]stsogs [,]sogs [}]pa nyan thos bye ba phrag brgyad dang /_ye shes nyi ma'i gzi brjid la [{]stsogs [,]sogs [}]pa/_byang chub 
[\[18a.7\]]sems dpa' bye ba brgya phrag stong dang /_thabs gcig tu rgyal po chos kyi dbang phyug rgyal pos spyan drangs nas/_bza' shang gi ra ba chen po rin po che rgyal mtshan rgyan gyis mdzes pa zhes bya bar gshegs te/_de bzhin gshegs pa de 
[\[18b\]]
[\[18b.1\]]grong khyer du gshegs nas/_tshong 'dus kyi srang nas tshur bzhud pa'i tshe/_kho bos de bzhin gshegs pa de dang /_byang chub sems dpa' dang /_nyan thos kyi dge 'dun dang bcas pa la mchod pa bya ba'i phyir/_sil snyan dang rol mo'i sgra zhig kyang phyung /_spos kyi ri lu 
[\[18b.2\]]gcig cig kyang bsregs te/_bdug spos kyis bsangs so/_/spos kyi ri lu gcig po de/_de ltar bsregs pas zhag bdun du 'dzam bu'i gling thams cad kyang spos kyi na bun gyi sprin kha dog sna tshogs dang ldan pa/_sems can thams cad kyi lus dang 'dra bas yongs su khebs 
[\[18b.3\]]par gyur to/_/spos kyi na bun gyi sprin de dag las kyang sgra 'di skad du brjod de/_de bzhin gshegs pa ni bsam gyis mi khyab pa ste/_dus gsum du drim [{]myed [,]med [}]pa'i ye shes kyi phung po dang ldan pa'i thams cad mkhyen pa ste/_sgrib pa thams cad [{]myi [,]mi [}]mnga' ba'o/_nyon 
[\[18b.4\]]mongs pa'i bag chags thams cad yongs su sbyangs pa ste/_de bzhin gshegs pa la yon phul ba thams cad kyang /_thams cad mkhyen pa'i don chen po tshad [{]myed [,]med [}]pa bsgrub par 'gyur ro/_/thams cad mkhyen pa nyid du yang dag par gzhol bar 'gyur ro zhes/_
[\[18b.5\]]de skad du kho bo'i dge ba'i rtsa ba yongs su smin par bya ba dang /_sems can thams cad dge ba'i rtsa ba la shugs yang dag par bskyed pa'i phyir/_spos kyi na bun gyi sprin de las/_sangs rgyas kyi byin gyi brlabs kyis sgra'i rnam pa de lta bu byung ngo /_rigs kyi bu 
[\[18b.6\]]de ltar de bzhin gshegs pa'i byin gyi brlabs kyis/_bstan pa'i cho 'phrul gyi dge ba'i rtsa ba de yang kho bos gnas gsum du yongs su bsngos te/_gsum gang zhe na/_'di ltar phongs pa thams cad shin tu rgyun gcad pa dang /_dam pa'i chos mnyan pa 
[\[18b.7\]]dang [{]myi [,]mi [}]'bral ba dang /_dge ba'i bshes gnyen sangs rgyas dang byang chub sems dpa' thams cad mthong ba/_yongs su rdzogs par 'gyur bar bya ba'i phyir yongs su bsngos so/_/rigs kyi bu kho bos ni byang chub sems dpa'i rnam par thar ba smon lam gyi dkyil 
[\[19a\]]
[\[19a.1\]]'khor thogs pa [{]myed [,]med [}]pa'i rgyan ces bya ba 'di shes par zad na/_kho bos byang chub sems dpa' yon tan rin po che tshad [{]myed [,]med [}]pa'i 'byung gnas su gyur pa/_sangs rgyas kyi sku rgya mtsho dang /_tha [{]myi [,]mi [}]dad pa la zhugs pa/_tha [{]myi [,]mi [}]dad pa'i 
[\[19a.2\]]chos kyi sprin gyi char yang dag par 'dzin pa/_tha [{]myi [,]mi [}]dad pa'i yon tan rgya mtsho la zhugs pa/_kun tu bzang po'i spyod pa'i dra ba rnam par rgyas par gyur pa/_ting nge 'dzin tha [{]myi [,]mi [}]dad pa'i yul la zhugs pa byang chub sems dpa' thams cad tha [{]myi [,]mi [}]dad pas dge ba'i rtsa ba 
[\[19a.3\]]rgyun gcig tu gyur pa/_de bzhin gshegs pa thams cad dang tha [{]myi [,]mi [}]dad cing rnam par [{]myi [,]mi [}]rtog par spyod pa/_dus gsum tha [{]myi [,]mi [}]dad pas mnyam pa nyid la zhugs pa/_bskal pa thams cad tha [{]myi [,]mi [}]dad par yongs su gnas pas [{]myi [,]mi [}]skyo ba/_kun tu lta ba tha [{]myi [,]mi [}]dad pa'i yul 
[\[19a.4\]]gyi sa la gnas pa de dag gi spyod pa shes pa'am/_yon tan brjod par nus re skan/_/song rigs kyi bu lho phyogs kyi rgyud 'di nyid na yul sba'i rtsa ba zhes ba ba yod de/_de'i grong khyer kun nas sgo zhes bya ba na/_tshong dpon spos 'tshong kun tu lta ba zhes bya ba 'dug 
[\[19a.5\]]gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]chos kyi tshong dpon rin chen gtsug phud kyi rkang pa gnyis la spyi bos phyag 
[\[19a.6\]]'tshal te/_chos kyi tshong dpon rin chen gtsug phud la lan brgya stong du mar g.yas phyogs su bskor ba byas nas yang dang yang bltas te/_chos kyi tshong dpon rin chen gtsug phud kyi drung nas song ngo //_//sangs rgyas rmad gcad 
[\[19a.7\]]ces bya ba shin tu rgyas chen po'i mdo/_/bam po gnyis pa/_de nas tshong dpon gyi bu nor [{]bzangs [,]bzang [}]sangs rgyas mtha' yas pa mthong ba la zhugs pa/_byang chub sems dpa' mtha' yas pa dang 'grogs pa rab tu thob pa/_byang chub sems dpa'i 
[\[19b\]]
[\[19b.1\]]lam mtha' yas pa'i tshul gyis snang bar gyur ba/_chos kyi tshul mtha' yas pas mngon par brlan pas shin tu rtogs pa'i sems dang ldan pa/_byang chub sems dpa'i mos pa mtha' yas pa'i lam gyis rnam par dag pa/_byang chub sems dpa'i dbang po 
[\[19b.2\]]mtha' yas pa'i snang ba rab tu thob pa/_byang chub sems dpa'i bsam pa mtha' yas pa'i stobs la gnas pa/_byang chub sems dpa'i spyod pa mtha' yas ba'i rjes su song ba'i sems dang ldan pa/_byang chub sems dpa'i smon lam mtha' yas pa'i stobs 
[\[19b.3\]]yongs su skyes pa/_byang chub sems dpa' gzhan gyis thub pa [{]myed [,]med [}]pa/_mtha' yas ba'i rgyal mtshan can/_byang chub sems dpa'i ye shes snang ba mtha' yas pa'i rgyud dang ldan pa/_byang chub sems dpa'i chos mtha' yas pa'i snang ba rab tu thob pa de 
[\[19b.4\]]mthar gyis yul sba'i rtsa ba gang na ba der phyin nas/_grong khyer kun nas sgo yongs su tshol zhing phyogs dang /_phyogs mtshams dang /_yul phyogs nyen kor kun dang /_sgang dang gshong dang /_mnyam pa dang [{]myi [,]mi [}]mnyam pa thams cad du yongs su skyo ba [{]myed [,]med [}]pa'i 
[\[19b.5\]]bsam pa dang /_'jigs pa [{]myed [,]med [}]pa'i sems dang /_ldog pa [{]myed [,]med [}]pa'i brtson 'grus dang /_thub pa [{]myed [,]med [}]pa'i sems kyis/_dge ba'i bshes gnyen gyi gdams ngag ma brjed pa dang /_rtag tu dge ba'i bshes gnyen gyi spyod pa ma nor bas sems rab tu 
[\[19b.6\]]bsgos pa dang /_sgo kun nas rnam par [{]dmyigs [,]dmigs [}]pa'i dbang po dang ldan pa dang /_bag [{]myed [,]med [}]pa thams cad dang bral ba dang /[ {]myig [,]mig [}]dang rna ba g.yeng ba [{]myed [,]med [}]par kun tu tshol tshol nas yul spa'i rtsa ba'i dbus shig na/_grong khyer kun nas sgo tshong 'dus kyi rdal 
[\[19b.7\]]stong phrag bcu'i gnas su gyur pa/_de shin tu bzang por grub pa/_rab brtan pas bskor ba/_shin tu mtho ba bzhi mdo brgyad kyis brgyan pa 'dug par mthong ste/_de'i nang na spos 'tshong kun tu lta ba yang spos 'tshong gi khyams shig na 'dug pa mthong 
[\[20a\]]
[\[20a.1\]]nas/_spos 'tshong kun tu lta ba gang na ba der phyin te/_spos 'tshong kun du lta ba'i rkang pa gnyis la spyi bos phyag 'tshal nas/_mdun du 'dug ste/_thal mo sbyar nas 'di skad ces smras so/_/'phags pa bdag gis bla na [{]myed [,]med [}]pa yang dag 
[\[20a.2\]]par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba ma mtshal to/_smras pa rigs kyi bu de ltar khyod kyis bla na [{]myed [,]med [}]pa yang dag par rdzogs pa'i byang chub tu 
[\[20a.3\]]sems bskyed pa legs so legs so/_rigs kyi bu kho bos ni sems can thams cad kyi nad shes te/_rlung las gyur pa dang /_mkhris pa las gyur pa dang /_bad kan las gyur pa dang /_cha mnyam par 'khrugs pa dang /_gzhan gyis gnod par byas pa dang /_
[\[20a.4\]]mi ma yin pa las gyur pa dang /_dug 'thungs pa dang /_sngags dang /_mtshon dang /_ro langs pa'i sbyor ba sna tshogs dang /_me las gyur pa dang /_chus bskyod pa las gyur pa dang /_sngangs pa dang 'jigs pa sna tshogs las gyur pa thams cad kyang shes so/_nad 
[\[20a.5\]]de dag thams cad zhi bar bya ba yang shes te/_'di ltar snum par bya ba yang rab tu shes so/_/skyug par bya ba dang /_bkru ba dang /_brta ba dang /_gtar ba dang /_sna'i cho ga dang /_nya ra dang /_dugs dang /_lums dang /_byug pa dang /_dug gso ba dang /_'byung po'i gdon [{]myed [,]med [}]par 
[\[20a.6\]]bya ba dang /_bcud dang /_khrus dang /_bzhag pa dang /_bskyed pa dang /_kha dog sbyang ba dang /_nyam bstod pa'ang rab tu shes te/_rigs kyi bu phyogs bcu nas sems can gang ji snyed cig kho bo'i drung du 'ong ba de dag thams cad kyi nad thams cad kyang rab tu zhi 
[\[20a.7\]]bar byed de/_nad sos nas kyang legs par bkru ba dang lus la byug pas byug pa byas nas/_ci tshul gyi rgyan gyis yan lag shin tu brgyan te/_ci rigs pa'i gos lus la bskon nas/_kha zas bro ba'i mchog dang ldan pa sna tshogs kyis yongs su tshim par 
[\[20b\]]
[\[20b.1\]]byas te/_nor dpag tu med pas kyang phun sum tshogs par byed do/_/de'i 'og tu yang de dag la mi gtsang ba bstan cing /_/'dod chags spang ba'i phyir chos ston to/_byams pa chen po yongs su bsngags shing zhe sdang spang ba'i phyir chos ston to/_/chos rnam par dbye ba'i 
[\[20b.2\]]bye brag bstan cing gti mug spang ba'i phyir chos ston to/_khyad par khong du chud pa'i tshul gyi sgo yang dag par bstan cing cha mnyam pa'i spyod pa dang /_nyon mongs pa spang ba'i phyir chos ston to/_/sangs rgyas kyi yon tan gyi chos dang ldan pa'i gtam thams cad yongs su brjod 
[\[20b.3\]]cing byang chub kyi sems 'byung ba'i rgyu yongs su ston to/_/'khor ba'i sdug bsngal tshad gzung du [{]myed [,]med [}]pa yongs su bstan cing /_snying rje chen po 'byung ba'i rgyu yongs su ston to/_/bsod nams dang ye shes kyi tshogs rgya chen po bstsags pa yang dag par bsngags shing 
[\[20b.4\]]yon tan tshad med pa 'thob pa dang /_'byung ba'i rgyu yongs su ston to/_/sems can thams cad yongs su smin par bya ba dang /_gdul bar bya ba yongs su bstan cing theg pa chen po'i smon lam 'byung ba'i rgyu yongs su ston to/_/sangs rgyas kyi zhing thams cad 
[\[20b.5\]]dang /_bskal pa thams cad du gnas par bya ba'i spyod pa'i dra ba shin tu rgyas par bshad cing byang chub sems dpa' kun tu bzang po'i spyod pa 'thob pa dang /_'byung ba'i rgyu yongs su ston to/_/sbyin pa'i pha rol tu phyin pa yongs su bsngags shing mtshan dang dpe 
[\[20b.6\]]byad bzang pos brgyan pa'i sangs rgyas kyi sku 'thob pa dang 'byung ba'i rgyu yongs su ston to/_/tshul khrims kyi pha rol tu phyin pa yongs su brjod cing de bzhin gshegs pa'i sku yongs su dag pa thams cad du 'gro ba 'thob pa dang 'byung ba'i rgyu yongs su ston to/_/
[\[20b.7\]]bzod pa'i pha rol tu phyin pa yongs su brjod cing de bzhin gshegs pa'i sku gzugs dang /_sku mdog rnam par dag pa bsam gyis mi khyab pa'i rgyu yongs su ston to/_brtson 'grus kyi pha rol tu phyin pa yongs su brjod cing de bzhin gshegs pa'i sku 
[\[21a\]]
[\[21a.1\]]thub par dka' ba yongs su ston to/_/bsam gtan gyi pha rol tu phyin pa yongs su brjod cing de bzhin gshegs pa'i sku zil gyis [(]mnon [,]gnon [)]la/_zil gyis gnon pa rnam par dag pa yongs su ston to/_/shes rab kyi pha rol tu phyin pa yongs 
[\[21a.2\]]su brjod cing chos kyi sku yongs su dag pa yongs su ston to/_/thabs mkhas pa'i pha rol tu phyin pa yongs su brjod cing 'gro ba thams cad la mngon du gyur pa'i sku gtsang zhing rnam par dag pa yongs su ston to/_/smon lam gyi pha rol tu phyin pa yongs su brjod cing bskal 
[\[21a.3\]]pa thams cad kyi dus su 'gro ba thams cad kyi sems dang 'grogs pa'i sku rnam par dag pa yongs su ston to/_/stobs kyi pha rol tu phyin pa yongs su brjod cing sangs rgyas kyi zhing thams cad du mngon par 'byung ba'i sku rnam par dag pa yongs su ston to/_/ye shes kyi pha 
[\[21a.4\]]rol tu phyin pa yongs su brjod cing 'gro ba thams cad bsam pa ji lta ba bzhin du tshim par mdzad pa'i sku rnam par dag pa yongs su ston to/_/[{]myi [,]mi [}]dge ba'i chos thams cad las rnam par ldog pa yongs su brjod cing blta na phul du bzang ba'i sku rnam par dag pa yongs su 
[\[21a.5\]]ston to/_/de ltar de dag chos kyi sbyin pas yongs su bsdus te/_nor dang rin po che mtha' yas pa'i tshogs kyis nye bar brtan pa byas shing so sor 'gyed do/_/yang rigs kyi bu kho bo ni spos dang /_bdug spos dang /_bsgo ba dang /_bsku ba sbyor shes te/_'di 
[\[21a.6\]]ltar spos kyi rgyal po gzhal du med pa la [{]stsogs [,]sogs [}]pa dang /_spos kyi rgyal po sin+du ba ra la [{]stsogs [,]sogs [}]pa dang /_spos kyi rgyal po mi pham pa la [{]stsogs [,]sogs [}]pa dang /_spos kyi rgyal po rnam par gsal byed la [{]stsogs [,]sogs [}]pa dang /_spos kyi rgyal po nyi ma yod pa la [{]stsogs [,]sogs [}]
[\[21a.7\]]pa dang /_spos kyi rgyal po dus dang 'thun pa la [{]stsogs [,]sogs [}]pa dang /_spos kyi rgyal po sbrul gyi snying po'i tsan dan la [{]stsogs [,]sogs [}]pa dang /_spos kyi rgyal po sprin gyi a ga ru la [{]stsogs [,]sogs [}]pa dang /_spos kyi rgyal po dbang po mi 'khrug pa la [{]stsogs [,]sogs [}]pa/_spos sbyar ba thams cad 
[\[21b\]]
[\[21b.1\]]kyang rab tu shes so/_/yang rigs kyi bu kho bo ni sems can thams cad yongs su tshim par byed pa dang /_sgo thams cad nas sangs rgyas blta zhing mchod pa dang /_bsnyen bkur ba'i spos kyi gzugs shes te/_rigs kyi bu/_sems can thams cad yongs su tshim par 
[\[21b.2\]]byed pa dang /_sgo thams cad nas sangs rgyas blta zhing mchod pa dang /_bsnyen bkur ba'i spos kyi gzugs 'dis kho bo'i bsam pa thams cad kyang yongs su rdzogs par 'gyur te/_de'i mthus kho bo sems can thams cad yongs su skyob pa'i rgyan gyi sprin byin gyis rlob pa 
[\[21b.3\]]byed de 'di ltar spos kyi khang pa brtsegs pa'i sprin gyi rgyan nas rnam pa thams cad du de bzhin gshegs pa mchod cing rim gror bya ba'i rgyan gyi sprin gyi bar du byin gyis rlob pa byed do/_/rigs kyi bu kho bo na ni ma de bzhin gshegs pa la mchod pa bya bar 'dod par gyur pa de'i tshe/_
[\[21b.4\]]kho bos sems can thams cad yongs su tshim par byed pa dang /_sgo thams cad nas sangs rgyas blta zhing mchod pa dang /_bsnyen bkur ba'i spos kyi gzugs 'di las spos kyi mdzod kyi khang pa brtsegs pa'i sprin tshad gzung du [{]myed [,]med [}]pa bton cing /_phyogs 
[\[21b.5\]]bcu'i chos kyi dbyings thams cad na bzhugs pa'i de bzhin gshegs pa'i chos kyi dkyil 'khor gyi chos kyi dbyings thams cad du spos thams cad kyi mdzod kyi khang pa brtsegs pa'i sprin gyi rgyan byin gyis rlob pa byed do/_/chos kyi dbyings thams cad du sangs rgyas kyi zhing thams 
[\[21b.6\]]cad yongs su sbyong ba'i sprin gyi rgyan dang /_spos kyi khang pa'i sprin gyi rgyan dang /_spos kyi ra ba'i sprin gyi rgyan dang /_spos kyi ba gam gyi sprin gyi rgyan dang /_spos kyi rta babs kyi sprin gyi rgyan dang /_spos kyi skar khung gi sprin gyi rgyan dang /_spos kyi pu shu'i sprin gyi rgyan 
[\[21b.7\]]dang /_spos kyi zla gam gyi sprin gyi rgyan dang /_spos kyi gdugs kyi sprin gyi rgyan dang /_spos kyi rgyal mtshan bsgreng ba'i sprin gyi rgyan dang /_spos kyi lha'i ba dan gyi sprin gyi rgyan dang /_spos kyi bla bre'i sprin gyi rgyan dang /_spos kyi gzugs kyi dra ba'i sprin gyi rgyan dang /_spos kyi 
[\[22a\]]
[\[22a.1\]]'od kyi sprin gyi rgyan dang /_spos kyi snang ba dri ma [{]myed [,]med [}]pa'i sprin gyi rgyan dang /_spos thams cad kyi sprin gyi char rab tu 'bab pa'i rgyan byin gyis rlob ste/_rigs kyi bu kho bos ni sems can thams cad yongs su tshim par byed pa dang /_sgo thams 
[\[22a.2\]]cad nas sangs rgyas blta zhing mchod pa dang /_bsnyen bkur ba'i spos kyi gzugs kyi chos kyi sgo 'di shes par zad na/_kho bos byang chub sems dpa' sman gyi rgyal po lta bur gyur pa/_blta na don yod pa/_'grogs na don yod pa/_rjes su dran na don yod pa/_brtul 
[\[22a.3\]]zhugs rjes su byas na don yod pa/[ {]mying [,]ming [}]thos na don yod pa/_mthong pa tsam gyis sems can thams cad kyi nyon mongs pa zhi bar 'gyur ba/_mthong ba tsam gyis sems can rnams ngan song gi rgyud las ldog par 'gyur ba/_mthong pa tsam gyis sems can thams 
[\[22a.4\]]cad sangs rgyas kyi chos la skabs phye ba thob par gyur pa/_mthong ba tsam gyis sems can rnams kyi sdug bsngal gyi phung po thams cad zhi bar 'gyur ba mthong tsam gyis sems can thams cad 'jigs pa dang /_'khor ba'i lam gyi rgyud thams cad kyi 'jigs pa dang 
[\[22a.5\]]bral bar 'gyur ba mthong ba tsam gyis sems can rnams thams cad mkhyen pa'i phyogs la rten par 'gyur ba'i phyir [{]myi [,]mi [}]'jigs pa thob par 'gyur ba/_mthong ba tsam gyis sems can rnams rga shi'i grog po dang g.yang sar mi ltung ba/_mthong ba tsam gyis sems 
[\[22a.6\]]can rnams chos kyi dbyings mnyam pa nyid la gnas pas mya ngan las 'das pa'i bde ba 'thob par 'gyur ba de dag gi spyod pa shes pa'am yon tan brjod par nus re skan/_/song rigs kyi bu lho phyogs kyi rgyud 'di nyid na grong khyer ta la'i rgyal mtshan zhes bya ba yod 
[\[22a.7\]]de/_de na rgyal po me zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs[,]bzang[}]/_tshong dpon spos 'tshong kun 
[\[22b\]]
[\[22b.1\]]tu blta ba'i rkang pa gnyis la spyi bos phyag 'tshal te/_tshong dpon spos 'tshong kun tu blta ba la lan brgya stong du mar g.yas phyogs su bskor ba byas nas yang dang yang bltas te/_tshong dpon spos 'tshong kun tu blta ba'i drung nas song ngo /_/de nas tshong dpon gyi bu nor [{]bzangs [,]bzang [}]dge 
[\[22b.2\]]ba'i bshes gnyen gcig nas gcig tu brgyud pa de dag rjes su dran par byed cing /_dge ba'i bshes gnyen gyi gdams ngag gi sgo de dag rjes su dran par bya ba dang /_bdag ni dge ba'i bshes gnyen gyis yongs su bzung ngo /_/zhes rang gi sems yongs su tshim par bya ba dang /_
[\[22b.3\]]bdag ni dge ba'i bshes gnyen gyis yongs su bsrungs pas/_nga ni bla na [{]myed [,]med [}]pa yang dag par rdzogs pa'i byang chub las phyir ldog par yang [{]myi [,]mi [}]'gyur ro/_/snyam du rnam par sems shing /_sems dga' ba ni rab tu thob/_sems dang ba dang sems rab tu dga' ba dang /_
[\[22b.4\]]sems rangs pa dang /_sems mgu ba dang /_sems mos pa dang /_sems kyi shugs dang /_sems rnam par zhi ba dang /_sems rgya chen po dang /_sems kyi rgyan dang /_sems la thogs pa [{]myed [,]med [}]pa dang sems la sgrib pa [{]myed [,]med [}]pa dang /_sems rnam par phye ba dang /_sems 
[\[22b.5\]]yang dag par gzhol ba dang /_sems kyi dbang dang /_sems dbang sgyur ba dang /_sems kyi chos khong du chud pa dang /_sems kyis zhing rgyas bar dgang ba dang /_sems sangs rgyas mthong bas brgyan pa dang /_sems stobs bcu'i yid la bya ba dang mi 'bral ba'ang 
[\[22b.6\]]thob nas/_de mthar kyis ljongs nas ljongs dang /_grong nas grong dang /_yul nas yul du tshol zhing grong khyer ta la'i rgyal mtshan gang na ba der phyin te/_rgyal po me gang na bzhugs zhes dris na/_de la 'gro ba gzhan dag gis 'di skad du bstan te/_rigs kyi bu 'de re rgyal 
[\[22b.7\]]po me ni rgyal po'i don bsgrub pa'i phyir seng ge'i gdan la bzhugs shing /_rgyal po'i phrin las mdzad do/_/khams rab tu skyong ngo /_/chad pas gcad par 'os pa ni chad pas gcod do/_bya dgas sdud par 'os pa ni bya dgas sdud do/_g.yon yod pa rnams 
[\[23a\]]
[\[23a.1\]]la ni gyod rmed do/_/rtsod pa rnams kyi zhal ce ni yongs su gcod do/_/dma' ba rnams ni dbugs 'byin to/_/dregs pa rnams ni 'dul ba mdzad do/_/srog gcod pa las ni rnam par zlog go_/ma byin par len pa dang ni rnam par 'byed pa mdzad do/_/gzhan 
[\[23a.2\]]gyis yongs su bzung ba la mngon par zhen pa ni rnam par zhi bar mdzad do/_/[{]brdzun [,]rdzun [}]du smra ba las ni phyir zlog pa mdzad do/_/phra ma'i tshig dang ni rnam par 'bral bar mdzad do/_/zhe gcod pa'i ngag ni rgyun gcod pa mdzad do/_/tshig kyal pa las ni yongs su glon no/_/chags sems 
[\[23a.3\]]dang ni [{]myi [,]mi [}]'dre ba mdzad do/_/gnod sems dang ni rgyang sring ngo /_/log par lta ba dang ni 'dre ba [{]myed [,]med [}]par mdzad do/_/de nas tshong dpon gyi bu nor [{]bzangs [,]bzang [}]rgyal po me gang na ba der phyin na/_des mthong ba/_rgyal po me de ni rin po che'i seng ge'i khri chen po rdo rje mthu bo che'i nor bu sna tshogs 
[\[23a.4\]]kyis smras pa/_rin po che 'od gsal ba rnam pa sna tshogs grangs [{]myed [,]med [}]pa las byas pa'i rkang pa bkye ba/_rin po che gcig ma yin pas legs par spras shing brgyan pas yid du 'ong ba'i lhun dang ldan pa/_gser gyi lcag pod kyi dra bas legs par blas shing chub par 
[\[23a.5\]]btags pa/_nor bu rin po che du ma'i sgron mes shin tu snang bar byas pa/_nor bu rin po cha dbang gi rgyal po las byas pa'i pad mo'i snying po can/_lha rdzas kyi rin po che'i stan rim pa du mar bting ba/_gam yo nas lha rdzas kyi spos sna tshogs kyi bdug spos kyis shin tu bdugs 
[\[23a.6\]]pa/_rin po che'i rgyal mtshan bsgreng ba/_brgya phrag stong gis mdzes par byas pa/_rin po che'i ba dan brgya phrag stong rnam par bres pas brgyan pa/_rin po che'i me tog gi chun po sna tshogs kyi lda ldi rab tu bkye bas shin tu mdzes par byas pa/_steng nas lha rdzas kyi rin po che'i bla re sna 
[\[23a.7\]]tshogs bres pa zhig la 'dug cing /_de ni gzhon zhing dar la bab pa/_gzugs mdzes shing blta na yid du 'ong ba/_skra mthon ting g.yas phyogs su 'khyil ba dang ldan pa/_mgo gdugs ltar 'dug pa gtsug tor gyi spyi bo can/_'phral ba yangs pa/[ {]myig [,]mig [}]dkar 
[\[23b\]]
[\[23b.1\]]nag 'byes shing ring la/_rdzi ma ba'i rdzi ma ltar 'dug pa/_sna'i dbyibs legs shing bzang la ran par mdzes pa dang ldan pa/_mchu mtshal ltar mdog bzang zhing shin tu legs pa dang ldan pa/_so mnyam zhing thags bzang la shin tu dkar ba bzhi bcu tshang ba dang ldan pa/_
[\[23b.2\]]'gram pa'i lha nga seng ge'i 'gram pa ltar 'dug pa khur ba shas rgyas pa/_smin tshugs gzhu ltar 'dug cing ring la shin tu mdzes pa/_mdzod spu zla ba'i kha dog ltar 'dug pa'i thig le can/_rna ba'i shal ring zhing lhod par 'phyang ba/_zla ba nya ba ltar bzhin mdangs 
[\[23b.3\]]dang ldan zhing shin tu bzang ba/_mgul zlum zhing dung ltar mdzes pa/_snying ka dpal gyi be 'us brgyan pa/_ro stod seng ge'i ro stod ltar 'dug pa/_thal gong shin tu rgyas la/_dpung mgo'i lhun legs shing zlum pa/_lag pa ring ba dra bar 'brel ba'i sor mo 
[\[23b.4\]]can/_rkang lag 'khor los brgyan pa/_rkang lag 'jam zhing gzhon la shas rgyas pa/_bdun shin tu mtho ba/_rked pa rdo rje ltar 'dug pa/_lus che zhing drang ba/_brla zlum pa/_pho mtshan gsang ba'i sbubs na 'dug pa/_byin pa [{]ri dgas [,]ri dwags [}]e ne ya'i byin pa ltar 'dug 
[\[23b.5\]]pa/_sor mo ring ba/_rkang pa'i rting ba yangs pa/_'od 'dom gang ba dang ldan pa mdog gser gyi kha dog ltar 'dug pa/_ba spu re re nas g.yas phyogs su gyen du 'khyil ba/_shing n+ya gro da'i rgyal po ltar chu zheng gab pa/_lus mtshan dang dpe byad bzang pos shin tu 
[\[23b.6\]]brgyan pa/_mgo la nor bu rin po che yid bzhin gyi cod pan thogs pa/_'dzam bu chu klung gi gser las byas pa'i 'bral ba'i rgyan zla gam gyis mdzes par brgyan pa/_rna ba las rin po che in dra nI la'i rna cha dri ma med pa 'phyang ba/_nor bu rin po che rin thang [{]myed [,]med [}]
[\[23b.7\]]pa'i se mo de'i 'od kyis snang bar byas pas/_dri ma [{]myed [,]med [}]pa'i ro stod rgyas pa dang ldan pa/_lha rdzas kyi nor bu dam pa'i dpung rgyan dang /_gdu bus lag pa mdzes par brgyan pa zhig ste/_rin po che'i gdugs chen po rin po che baiDUr+ya dri ma [{]myed [,]med [}]pa'i yu ba can/_
[\[24a\]]
[\[24a.1\]]rin po che'i shar bu brgya phrag bcus rnam par phye ba/_'dzam bu chu klung gi gser gyi bla gab can nor bu rin po che sgra snang ba rnam par dag pa'i snying po can/_rin po che'i dril bu'i phreng ba las sgra snyan cing /_yid du 'ong ba 'byung ba/_nor bu rin po che'i 'od 
[\[24a.2\]]phyogs kun tu 'phro ba can drung nas bzung zhing bsgreng ba/_rgyal po'i gzi brjid dang dbang chen po la gnas pa/_srid la gzhan gyi 'khor gyis gtse ba med pa/_dgra'i 'jigs pa dang bral ba'i dbang phyug dang ldan par 'dug pa mthong ngo /_/de'i 'khor kun nas kyang blon po stong 
[\[24a.3\]]phrag bcu tshogs shing rgyal po'i dgos pa bsgrub pa la brtson pa mthong ngo /_/de'i mdun na chad pas gcod pa'i [{]myi [,]mi [}]sems can dmyal ba'i srungs ma lta bu/_gshin rje'i g.yog 'khor lta bu 'jigs 'jigs lta'i gos gyon pa/_gtum zhing [{]myi [,]mi [}]bzad la 'jigs pa chen po bskyed pa 
[\[24a.4\]{]myig [,]mig [}]dmar ba so gtsigs pa/_gdong gi gnyer ma gsum khro gnyer du bsdus pa/_ral gyi dang /_sta re dang /_lcags kyi chang mdud dang /_mda' dang /_be rga dang /_mdung la [{]stsogs [,]sogs [}]pa'i mtshon cha dang /_lag cha thogs pa'i lus dang /_bzhin gyi dbyibs [{]myi [,]mi [}]sdug cing 'jigs 
[\[24a.5\]]su rung ba/_sprin nag po ltar 'dug pa/[ {]myi [,]mi [}]snyan cing brlang la [(]bsdangs [,]bsngangs [)]pa'i sgra drag po 'byin pa/_gzi lta bar dka' ba/_'jigs pa chen po bskyed pa/_srog chags brgya phrag stong gi snying 'gems par byed pa/_de lta bu dag chad pas gcad par 'os pa'i sems can chad pas 
[\[24a.6\]]gcod pa la brtson pa mthong ngo /_/de na srog chags rku ba gzhan gyi nor la 'phrog pa/_sems can gyi longs spyod chud gson pa/_lam sgugs shing 'phrog pa/_grong dang grong khyer dang /_grong rdal dang /_lhas la myes gtong ba/_grong du chom po byed pa/_khyim phugs 'debs pa/_
[\[24a.7\]]sdig sdig ltar byed pa/_dug ldud pa/_dkrugs ma byed pa/_thong mi byed pa/_byi bo byed pa/_log par zhugs pa/_gnod par sems pa/_'dod chen che ba/_sdig pa sna tshogs kyi las [{]myi [,]mi [}]bzad pa byed pa/_brgya stong mang po bcing ba dam po lngas bcings shing rgyal po [{]mye'i [,]me'i [}]
[\[24b\]]
[\[24b.1\]]drung du khrid pa dag kyang mthong ngo /_/de dag la'ang rgyal po myes ci rigs bar chad pas gcad par gyur pa mthong ngo /_/des de na rgyal po mes bsgo zhing la la ni rka lag gcad/_la la ni rna ba dang sna bcad/_la la ni [{]myig [,]mig [}]phyung /_la la ni yan lag dang nying lag dang /_mgo bcad/_la la ni lus thams 
[\[24b.2\]]cad mes btang /_la la ni ba tshwa'i chu khol mas lus la gtor cing pags pa brnyil ba la [{]stsogs [,]sogs [}]pa/_de lta bu'i chad pa sna tshogs du ma mi bzad pa drag pa brlang ba yid du mi 'ong ba srog 'phrog pa dag kyang byed par mthong ngo /_/gsad pa'i sa de na 'ang bsad pa'i rka lag dang /_rna ba dang /[ {]myig [,]mig [}]dang /_
[\[24b.3\]]sna dang /_mgo dang /_yan lag dang /_nying lag gi phung po ri rab tsam du spungs pa mthong ngo /_/khrag gi mtsho dpag tshad gsum tsam du zabs su zab la chu zhing du dpag tshad du ma yod pa yang mthong ngo /_/de na shi ba'i [(]rkeng [,]keng [)]rus yan lag dang nying lag dang /_mgo dang bral ba brgya stong du ma la/_
[\[24b.4\]]spyang ki dang wa dang /_khyi dang bya rog dang /_bya rgod dang /_khra dang bya ku rar mang pos gang ste/_'drad cing 'thog pa mthong ngo /_/de la'ang la la ni kha dog gyur te/_sngon por gyur pa tsam/_la la ni rnags pa tsam/_la la ni bam pa tsam/_la la ni 'bu zhugs pa tsam du gyur te/_
[\[24b.5\]]shin tu skyi g.ya' zhing 'jigs 'jigs ltar 'dug pa mthong ngo /_/gsang ba de dag gsod pa'i tshe/[ {]myi [,]mi [}]sdug pa cho dgur byas pas na 'jigs 'jigs skad dang /_snying rdo rje skad du sgra 'byin cing cho nges 'debs pa'i sgra chen po thos na/_skyi g.ya' zhing mi dga' ba 
[\[24b.6\]]chen po bskyed pa/_sems can dmyal ba chen po ris gzhom pa'i sgra lta bu'ang thos so/_/des de ltar kha btags te brdungs pa dang /_shin tu 'jigs pa'i drag shul mthong nas/_'di snyam du gyur te bdag ni sems can thams cad la phan pa dang /_bde ba'i phyir bla na [{]myed [,]med [}]
[\[24b.7\]]pa yang dag par rdzogs pa'i byang chub tu mngon par zhugs te/_byang chub sems dpa'i spyod pa yongs su tshol zhing 'bad de/_dge ba'i bshes gnyen rnams la dge ba ni ci zhig bgyi/_mi dge ba ni gang zhig spang zhes 'dri 'dri na/_rgyal po me 'di la ni dge ba'i chos kyang [{]myed [,]med [}]de/_
[\[25a\]]
[\[25a.1\]]kha na ma tho ba chen po'i las la spyod pa yid kyi yongs su rtog pa shin tu gtum pa dang ldan pa/_sems can pha rol gyi srog gcad pa la zhugs pa/_sems can pha rol shin tu mnar ba la brtson pa/_tshe phyi ma la lta ba [{]myed [,]med [}]pa/_ngan song gi g.yang 
[\[25a.2\]]sa'i gad ka na 'dug pa zhig na/_'di las cig byang chub sems dpa'i spyod pa'ang thos par 'gyur ram snyam ste/_de de ltar sems shing yid la byed de/_sems can thams cad yongs su bskyab pa la mngon par brtson pa/_snying rje chen po skyes pa'i sems dang ldan pa 
[\[25a.3\]]de la steng gi nam mkha'i dbyings las lha mang pos bos pa/_rigs kyi bu drang srong rgyal ba'i drod kyi skye mched kyi dge ba'i bshes gnyen gyi gdams ngag tu bya ba mi dran nam/_des gyen du nam mkha'i dbyings la bltas nas/_dran no zhes brjod do/_/lha rnams kyis smras pa/_
[\[25a.4\]]rigs kyi bu khyod dge ba'i bshes gnyen gyi gdams ngag la de ltar the tshom ma bskyed cig_/rigs kyi bu dge ba'i bshes gnyen rnams ni yang dag pa ma nor bar ston gyi log pa ma yin no/_/rigs kyi bu byang chub sems dpa' rnams kyi thabs mkhas pas spyod pa'i 
[\[25a.5\]]ye shes ni bsam gyis mi khyab bo/_/sems can yongs su sdud pa'i ye shes ni bsam gyis mi khyab bo/_/sems can la phan 'dogs pa'i ye shes bsam gyis mi khyab bo/_/sems can tshar gcod pa'i ye shes bsam gyis mi khyab bo/_/sems can gzengs bstod 
[\[25a.6\]]pa'i ye shes bsam gyis mi khyab bo/_/sems can yongs su sbyong ba'i ye shes bsam gyis mi khyab bo/_/sems can yongs su skyong ba'i ye shes bsam gyis mi khyab bo/_/sems can 'dzudapa'i ye shes bsam gyis mi khyab bo/_/sems can yongs su 
[\[25a.7\]]smin par byed pa'i ye shes bsam gyis mi khyab bo/_sems can 'dul ba'i ye shes bsam gyis mi khyab bo/_/song rigs kyi bu de la byang chub sems dpa'i spyod pa dris shig ces nas/_tshong dpon gyi bu nor [{]bzangs kyis [,]bzang gis [}]lha'i ngag mnyan te/_rgyal 
[\[25b\]]
[\[25b.1\]]po me gang na ba der song ste phyin nas/_rgyal po me'i rkang pa gnyis la spyi bos phyag 'tshal te/_rgyal po me la lan brgya stong du mar g.yas phyogs su bskor ba byas nas mdun du 'dug ste/_thal mo sbyar nas 'di skad ces smras so/_/'phags pa bdag gis bla na med pa yang dag 
[\[25b.2\]]par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do zhes bdag 
[\[25b.3\]]gis thos na/_'phags pa ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba bdag la bka' stsal du gsol/_de nas rgyal po myes rgyal po'i bya ba byas te/_seng ge'i khri las langs nas tshong dpon gyi bu nor [{]bzangs [,]bzang [}]
[\[25b.4\]]kyi lag pa g.yas pa nas bzung ste/_rgyal po'i pho brang ta la'i rgyal mtshan du khrid do/_/de mthar gyis rang gi gnas su phyin nas/_tshong dpon gyi bu nor [{]bzangs [,]bzang [}]btsun mo'i 'khor gyi nang du khrid de khri la bzhag nas 'di skad ces smras so/_/rigs kyi bu nga'i khyim dang 
[\[25b.5\]]longs spyod la ltos shes nas/_des bltas na khyim de rgya che zhing yangs la rin po che bdun gyi ra bas yongs su bskor ba/_nor bu rin po che sna tshogs kyi khang pas shin tu mdzes par byas pa/_rin po che'i khang pa brtsegs pa brgya stong du mas rab tu brgyan pa/_nor bu rin po 
[\[25b.6\]]che bsam gyis mi khyab pa'i 'od shin tu 'bar bas gzi brjid rab tu 'bar bar byas pa/_nor bu rin po che sna tshogs kyis rnam pa tha dad pa rnam par phye zhing bris pas rnam par mdzes par byas pa/_mu tig dmar po'i ka ba bkye ba/_nang du seng ge'i khri mu sar gal ba las byas pa/_
[\[25b.7\]]rin po che brgya stong du mas rnam pa sna tshogs su brgyan pa/_shin tu bshams pa/_nor bu rin po che'i sgra snang ba'i seng ge'i rgyal mtshan shin tu bsgreng ba/_steng nas nor bu rin po che rnam par snang ba'i bla re bres pa/_yid bzhin gyi nor bu rin po che sna tshogs kyi dra 
[\[26a\]]
[\[26a.1\]]bas kun nas yog pa/_nor bu rin po che sna tshogs grangs [{]myed [,]med [}]pas rab tu brgyan pa'i ba gam gyi rgyan dang ldan pa/_a sma gar b+ha las byas pa'i rdzing chu bsil bas gang ba dang ldan pa/_rin po che sna tshogs kyi shing gis 'khor bar 'dug pa 
[\[26a.2\]]mthong ngo /_/de'i 'khor bud [{]myed [,]med [}]bzang zhing mdzes la blta na sdug pa/_kha dog rgyas pa/_bzang ba'i phul du bya ba dang ldan pa/_sgyu rtsal thams cad kyi tshul la mkhas pa sngon du ldang ba/_phyi nas nyal ba byams pa'i sems dang ldan pa/_ci bsgo ba bzhin du byed cing /_ngag nyan pa 
[\[26a.3\]]bye ba phrag bcu yang 'khod par mthong ngo /_/de nas rgyal po myes tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu ji snyam du sems/_cig sdig pa byed pa rnams la las kyi rnam par smin pa mngon par grub pa 'di lta bu yod dam/_lus phun sum tshogs pa 'di lta bu 
[\[26a.4\]]yod dam/_'khor phun sum tshogs pa 'di lta bu yod dam/_skyid pa chen po phun sum tshogs pa 'di lta bu yod dam/_dbang phyug dang dbang chen po thob pa phun sum tshogs pa 'di lta bu yod dam/_smras pa 'phags pa de lta bu ni ma mchis so/_/des smras pa/_rigs kyi 
[\[26a.5\]]bu nga ni byang chub sems dpa'i rnam par thar pa/_sgyu ma'i rnam pa thob pa ste/_rigs kyi bu nga'i yul na gnas pa'i sems can 'di dag kyang phal cher srog gcod pa byed pa/_ma byin par len pa/_'dod pas log par g.yem pa/[ {]brdzun [,]rdzun [}]du smra ba/_phra ma can tshig brlang bor smra ba/_
[\[26a.6\]]byung rgyal du brjod pa/_chags sems dang ldan pa/_gnod sems can/_log par lta ba/_sdig pa'i las byed pa/_khro zhing gtum pa/_bab rgyal can/_mi dge ba'i las kyi bya ba sna tshogs dang ldan pa dag ste/_de dag ni rnam pa gzhan gyis sdig pa'i spyod pa las bzlog 
[\[26a.7\]]pa dang /_dgag pa dang /_bstan par mi nus te/_de ltar rigs kyi bu nga ni sems can 'di dag gdul ba dang /_yongs su smin par bya ba dang /_shin tu dul bar bya ba dang /_phan pa la dgod par bya ba'i phyir/_snying rje chen po mdun du byas te/_gsod pa'i gshed ma sprul pa rnams 
[\[26b\]]
[\[26b.1\]]gsad pa'i myir sprul pa rnams la/_gsod du gzung pa dang /_chad pas gcod pa'i mi sprul pa rnams mi dge ba'i las kyi lam la spyod par sprul pa'i [{]myi [,]mi [}]rnams la chad pa sna tshogs kyis gcod du gzud pa dang /_rka lag dang sna dang rna ba dang /_yan lag dang nying lag dang /_mgo bcad pa 
[\[26b.2\]]las byung ba'i sdug bsngal mi bzad pa nyams su tshor bar gyur ba lta bu dag kyang yongs su ston pa byed de/_de mthong nas nga'i khams na gnas pa'i sems can de dag nyes pa gtong zhing skyo ba'i shugs thob par 'gyur ro/_/'jigs pa skye zhing bag tsha ba skye bar 'gyur ro/_/de dag sdig 
[\[26b.3\]]pa'i las byed pa rnams gtong zhing bag byed par 'gyur ro/_/rigs kyi bu de ltar nga ni sems can 'di dag thabs des nyes pa stong zhing 'jigs pa'i sems dang ldan pa dang /_skyo ba'i yid dang ldan par shes nas/_mi dge ba bcu'i las kyi lam las bzlog ste/_dge ba bcu'i 
[\[26b.4\]]las kyi lam dang ldan par byas nas dga' zhing bde ba'i mthar phyin pa/_sdug bsngal thams cad rgyun chad pa'i thams cad mkhyen pa nyid kyi bde ba la dgod pa byed kyi/_rigs kyi bu nga ni lus dang ngag gam/_yid kyis kyang sems can su la'ang co mi 'dri/_tho mi 'tsham mo/_rigs 
[\[26b.5\]]kyi bu nga ni phyi ma'i mtha'i mnar [{]myed [,]med [}]pa'i sdug bsngal gyis bgrings shes pa ste/_byol song gi skye gnas glen pa'i khams su gtogs pa las kyang chung ngu na/_rtswa'i rtse mos blta ba'i srog chags phre'u 'ga' la yang sems bskyed pa gcig tsam du yang sdug bsngal bar bya bar [{]myi [,]mi [}]
[\[26b.6\]]dga' na/_zhing du gyur cing dge ba'i las kyi lam bskyed par nus pa'i mi lta zhig ci smos/_rigs kyi bu nga ni rmi lam na yang mi dge ba'i chos yongs su rgyu ba [{]myi [,]mi [}]bskyed na/_ched du bsams te lta smos re skan/_rigs kyi bu de ltar ngas ni byang chub sems dpa'i rnam par thar 
[\[26b.7\]]pa sgyu ma'i rnam pa 'di shes par zad na/_ngas ni byang chub sems dpa' mi skye ba'i chos kyi bzod pa thob pa/_srid pa dang lam gyi rgyud thams cad sgyu ma'i rnam pa khong du chud pa sprul pa lta bu'i byang chub sems dpa'i spyod pas byung ba/_gzugs brnyan lta bu'i 'jig rten thams 
[\[27a\]]
[\[27a.1\]]cad rnam par rig pa/_rmi lam lta bu'i chos nyid khong du chud pa/_thogs pa med pa'i sgo'i chos kyi dbyings kyi tshul la rjes su zhugs pa/[ {]myig [,]mig [}]'phrul lta bu'i spyod pa'i dra ba rtogs par gyur pa/_ye shes bsgribs pa med pa'i spyod yul gyi yul dang 
[\[27a.2\]]ldan pa/_kun tu yang dag par gzhol ba'i ting nge 'dzin gyi lam gyis byung ba/_klong kun tu 'khyil pa'i rgyud kyi gzugs la dbang bsgyur ba/_sangs rgyas kyi spyod yul gyi yul khong du chud pa rnams kyi spyod yul shes pa'am/_yon tan brjod par nus re skan/_/song rigs kyi bu lho 
[\[27a.3\]]phyogs kyi rgyud 'di nyid na/_grong khyer 'od bzang po zhes bya ba yod de/_de na rgyal po 'od chen po zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod po la bslab par bya ba dang /_ji ltar nan tan du bya ba dris shig_/de nas tshong dpon gyi 
[\[27a.4\]]bu nor [{]bzangs kyis [,]bzang gis [}]rgyal po [{]mye'i [,]me'i [}]rkang pa gnyis la spyi bos phyag 'tshal nas/_rgyal po me la lan brgya stong du mar g.yas phyogs su bskor ba byas te/_yang dang yang bltas nas rgyal po me'i drung nas song ngo /_/de nas tshong dpon gyi bu nor [{]bzangs [,]bzang [}]ye shes sgyu ma de rjes su dran par byed cing /_
[\[27a.5\]]byang chub sems dpa'i rnam par thar pa/_sgyu ma'i rnam pa de la bsam pa dang /_chos nyid sgyu ma'i rnam pa de la rab tu brtag pa dang /_las kyi sgyu ma mnyam pa de khong du chud par bya ba dang /_chos kyi sgyu ma mnyam pa de la rjes su bsam pa dang /_chos kyis yongs su smin par bya 
[\[27a.6\]]ba'i sprul pa mnyam pa de khong du chud par bya ba dang /_ye shes las byung ba'i snang ba bsam gyis mi khyab pa de'i rjes su 'brang bar bya ba dang /_smon lam gyi sgyu ma'i rnam pa mtha' yas pa mngon par bsgrub pa de/_mngon par bsgrub par bya ba dang /_spyod pa sprul pa'i chos nyid chags 
[\[27a.7\]]pa [{]myed [,]med [}]pa de rnam par sbyong bar bya ba dang /_dus gsum gyi sgyu ma'i rnam pa'i mtshan nyid de yang rnam par dbye bar byed cing /_mthar gyis yul nas yul du dri ba dang /_kun tu btsal ba dang /_rjes su rnam par lta bu byed cing /_phyogs dang phyogs mtshams dang lam dang /_sman 
[\[27b\]]
[\[27b.1\]]ljongs dang /_thang dang /_thag thug dang /_khal khol dang /_ri dang ri sul dang /_grong dang grong khyer dang /_grong rdal dang /_ljongs dang khams dang /_rgyal po'i gnas thams cad du yongs su skyo ba [{]myed [,]med [}]pa'i sems dang lus la du ba med par tshol tshol te/_grong khyer chen po 'od bzang po'i 
[\[27b.2\]]nyen kor zhig tu phyin pa na/_rgyal po 'od chen po gang na bzhugs shes dris na/_de la 'gro ba mang pos bstan pa/_rigs kyi bu 'di re 'di ni grong khyer 'od bzang po zhes bya ba yin te/_'di na rgyal po 'od chen po bzhugs so zhes nas/_de nas tshong dpon gyi bu nor [{]bzangs [,]bzang [}]grong khyer chen 
[\[27b.3\]]po 'od bzang po gang na ba der phyin nas/_grong khyer chen po 'od bzang po mthong ngo /_/mthong nas kyang dga' rangs te/_mgu zhing nyams bde la tshim zhing yid bde ba skyes nas/_'di snyam du bsams so/_/'di na bdag gi dge ba'i bshes gnyen bzhugs pa lta ste/_de ring ni dge 
[\[27b.4\]]ba'i bshes gnyen de yang mthong bar 'gyur ro/_/de las byang chub sems dpa'i spyod pa yang thos par 'gyur ro/_/byang chub sems dpa'i 'byung ba'i sgo dang /_byang chub sems dpa'i chos nyid bsam gyis mi khyab pa dang /_byang chub sems dpa'i yon tan bsam gyis mi 
[\[27b.5\]]khyab pa dang /_byang chub sems dpa'i spyod yul bsam gyis mi khyab pa dang /_byang chub sems dpa'i khyu mchog gi mthu phyung ba bsam gyis mi khyab pa dang /_byang chub sems dpa'i ting nge 'dzin la rnam par spyod pa bsam gyis mi khyab pa dang /_byang chub sems dpa'i 
[\[27b.6\]]rnam par thar pas rnam par rol pa bsam gyis mi khyab pa dang /_byang chub sems dpa'i brtsams pa chen po mthar dbyung ba rnam par dag pa bsam gyis mi khyab pa 'ang thos par 'gyur ro zhes de ltar bsam pa yid la byed cing grong khyer chen po 'od bzang po gang na ba der song ste phyin 
[\[27b.7\]]nas grong khyer chen po 'od bzang po de la bltas na/_gser dang dngul dang baiDUr+ya dang /_shel dang mu tig dmar po dang /_a sma gar b+ha dang /_mu sa ra gal pa dang /_rin po che 'di bdun gyis shin tu bzang zhing blta na mdzes pa/_rin po che'i 'obs zabs su zab pa/_chus gang ba gzhi 
[\[28a\]]
[\[28a.1\]]gser gyi gram pas gang ba/_lha rdzas kyi ut+pa la dang /_pad+mo dang /_ku mud dang /_bun+da ri kas kun nas yog pa/_dus dang 'thun pa'i tsan dan gyi 'dam dang /_lu mas 'khor ba bdun gyis kun nas yongs su bskor ba/_rin po che 
[\[28a.2\]]sna bdun gyi ta la'i phreng ba rim pa bdun gyis kun nas yongs su bskor ba/_rdo rje rin po che'i ra ba bdun gyis kun nas yongs su bskor ba/_'di lta ste/_seng ge yid du 'ong ba'i rdo rje'i ra ba dang /_rdo rje gzhan gyis thub pa med pa'i ra ba dang /_'bug pa'i ngang tshul 
[\[28a.3\]]gyi rdo rje'i ra ba dang /_thub par dka' ba'i ngang tshul gyi rdo rje'i ra ba dang /_rdo rje brtan pa chags pa med pa'i ra ba dang /_rdo rje'i 'od gzer dra ba'i snying po'i ra ba dang /_rdul dang bral ba'i kha dog gi rgyan gyi rdo rje'i ra bas yongs su bskor ba ste/_rdo rje rin po che'i ra ba de dag thams cad 
[\[28a.4\]]kyang /_nor bu rin po che grangs med pas yongs su spras pa/_'dzam bu chu klung gi gser gyi lan kan dang /_ba so mdzes par bkye ba dngul rin po che'i ba so phreng ba mdzes pas brgyan pa/_rin po baiDUR+Ya'i ba so'i phreng ba mdzes pas brgyan pa/_rin po che shel gyi ba 
[\[28a.5\]]so'i phreng ba mdzes pas brgyan pa/_rin po che byi ru'i ba so'i phreng ba mdzes pas brgyan pa/_mu tig dmar po'i ba so'i phreng ba mdzes pas brgyan pa/_mu tig rin po che rgya mtsho'i snying po'i ba so'i phreng ba mdzes pas brgyan pa ste/_grong khyer chen po de'i sgo chen po brgyad kyi 
[\[28a.6\]]bar bar na yang dpag tshad bcu bcu yod do/_/sgo de dag kyang rin po che sna bdun las sna tshogs mdzes par byas pa ste/_blta na yid du 'ong ba'o/_/grong khyer chen po de ni de ltar rgya che zhing yangs la yan lag rnam par brgyad du rnam par phye ba/_baiDUr+ya sngon po'i sa la gnas pa ste/_
[\[28a.7\]]grong khyer chen po de'i nang na yang srang chen po bye ba phrag bcu yod de/_srang re re'i glo gnyis nas kyang khyim chen po brgya phrag stong stong mkhos legs par 'grigs pa ste/_kun kyang rin po che sna tshogs las byas pa dag go_/rin po che'i rgyan sna tshogs kyis 
[\[28b\]]
[\[28b.1\]]rab tu brgyan pa dag go_rin po che'i gdugs dang rgyal mtshan bsgreng ba dang /_ba dan che phra dang ldan pa dag go_/yo byad thams cad phun sum tshogs pa dag go_/_sems can khrag khrig du ma gnas pa dag go_/grong khyer chen po de yang nor bu rin po che'i kha dog grangs [{]myed [,]med [}]pa'i khang pas mdzes 
[\[28b.2\]]par byas pa ste/_'dzam bu chu klung gi gser gyi khang pa brtsegs pa la rin po che bai DUr+ya'i dra bas kun nas khebs pa bsam gyis mi khyab pa'i rin po che'i rgyan gyis brgyan pa/_grangs [{]myed [,]med [}]pa dang ldan pa'o/_/dngul gyi khang pa brtsegs pa la mu tig dmar po'i dra bas kun nas khebs pa bsam gyis [{]myi [,]mi [}]
[\[28b.3\]]khyab pa'i rin po che'i rgyan gyis brgyan pa/_grangs [{]myed [,]med [}]pa dang ldan pa'o/_/bai DUr+ya'i khang pa brtsegs pa la rin po che'i mdzod sna tshogs kyi dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/_/shel gyi khang pa brtsegs pa la rin po 
[\[28b.4\]]che'i rgyal po snying po yangs pa'i dra bas kun nas khebs pa bsam gyis mi khyab pa'i rin po che'i rgyan gyis brgya na pa grangs med pa dang ldan pa'o/_/nor bu rin po che 'gro ba'i yid du 'ong ba'i khang pa brtsegs pa la rin po che nyi ma'i snying po'i dra bas kun nas khebs pa bsam gyis mi 
[\[28b.5\]]khyab pa'i rin po che'i rgyan gyis brgyan pa grangs [{]myed [,]med [}]pa dang ldan pa'o/_/rin po che in dra nI la'i khang pa brtsegs pa la rin po che dpal gyi 'od zer gyi dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/_rin po che'i rgyal 
[\[28b.6\]]po 'gro ba rgya mtsho'i khang pa brtsegs pa la rin po che'i rgyal po skar ma'i 'od gzer gyi dra bas kun nas khebs pa bsam gyis mi khyab pa'i rin po che'i rgyan gyis brgyan pa bgrangs [{]myed [,]med [}]pa dang ldan pa'o/_/rin po che rdo rje'i khang pa brtsegs pa la rin po che'i rgyal po gzhan gyis mi thub pa'i 
[\[28b.7\]]dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs [{]myed [,]med [}]pa dang ldan pa'o/_dus dang 'thun pa'i tsan dan gyi khang pa brtsegs pa la lha rdzas kyi me tog man+dAr bas kun nas khebs ba bsam gyis mi khyab pa rin po che'i rgyan gyis brgyan pa grangs med 
[\[29a\]]
[\[29a.1\]]ba dang ldan pa'o/_spos kyi rgyal po mtshungs pa med pa'i khang pa brtsegs pa la lha rdzas kyi me tog sna tshogs kyi dra bas kun nas khebs pa bsam gyis mi khyab pa'i rin po che'i rgyan gyis brgyan pa grangs med pa dang ldan pa'o/_/rin po che'i khang 
[\[29a.2\]]pa brtsegs pa de dag re re zhing yang rin po che'i lan kan du mas brgyan pa/_rin po che'i stegs bu rim pa bdun gyis bskor ba/_rin po che'i ta la'i phreng ba rim pa bdun gyis 'khor bar 'grigs pa'o/_/rin po che'i lan kan de dag dang /_rin po che'i [(]te [,]de [)]la de dag thams cad du 'ang 
[\[29a.3\]]phan tshun rin po che'i srad bu'i 'brel ba'o/_/rin po che'i srad bu de dag thams cad kyang gser gyi dril gyi phreng bas brgyan pa'o/_/gser gyi dril gyi phreng ba de dag thams cad kyang rin po che'i chun po'i lda ldi sna tshogs kyis rnam par bres shing sbrel ba'o/_/rin po che'i chun po'i 
[\[29a.4\]]lda ldi de dag thams cad las kyang /_rin po che'i dril bu g.yer ka'i dra ba mngon par sbyangs pa dag ste/_de ltar grong khyer chen po de dag thams cad ni nor bu rin po che'i dra ba grangs med pas kun nas khebs pa'o/_rin po che'i dril bu g.yer ka'i dra ba grangs med pas kun nas 
[\[29a.5\]]khebs pa'o/_lha rdzas kyi spos kyi dra ba grangs med pas kun nas khebs ba'o/_/lha rdzas kyi me tog sna tshogs kyi dra ba grangs med pas kun nas khebs ba'o/_/rin po che'i 'bru'i dra ba grangs med pas kun nas khebs pa'o/_/rdo rje'i bla re grangs med pas kun nas khebs pa'o/_
[\[29a.6\]]rin po che'i bla re grangs med pas kun nas khebs pa'o/_/rin po che'i bla re grangs med pas kun nas khebs pa'o/_rin po che'i khang pa brtsegs pa'i bla re grangs med pas kun nas khebs pa'o/_/gos rin po che'i bla re grangs med pas kun nas khebs pa'o/_/me tog gi 
[\[29a.7\]]phreng ba'i bla re grangs med pas kun nas khebs pa'o/_rin po che'i gdugs dang /_rgyal mtshan sna tshogs btsugs shing bsgreng ba ste/_grong khyer chen po 'od bzang po de'i dbus su/_rgyal po 'od chen po bzhugs pa'i pho brang brtsigs pa 'khor kun tu dpag 
[\[29b\]]
[\[29b.1\]]tshad bzhi yod pa ste/_rin po che sna bdun las byas pa'o/_rin po che sna tshogs kyi stegs bu rim bdun gyis yongs su bskor ba'o/_/rin po che'i dril bu yid du 'ong ba'i sgra snyan par 'khrol ba'i dra ba rim bdun gyi sgra kun nas 'byung ba'o/_/rin pa che sna bdun gyi ta la'i 'phreng ba rim pa 
[\[29b.2\]]bdun gyis kun nas bskor ba'o/_/rin po che sna tshogs kyi khang pa brtsegs pa'i rgyan brgya stong bsam gyis mi khyab pa dang ldan pa'o/_rdzing rin po che sna tshogs du ma las byas pa/_gser gyi gram pa kun tu bkram pa yan lag brgyad dang ldan pa'i chus sa yongs su gang ba/_lha rdzas kyi 
[\[29b.3\]]uta pa la dang /_pad mo dang ku mud dang me tog pun da ri kas chu'i steng kun tu yog pa/_rin po che'i me tog dang 'bras bu shing sna tshogs kyis rab tu brgyan pa/_phyogs bzhi nas rin po che'i pha gus brtsigs pa'i them skas rnam par bkye ba can gyis shin tu mdzes par byas pa dang ldan 
[\[29b.4\]]pa/_/lha rdzas kyi sgra snyan cing yid du 'ong ba 'byin pa'i bya bran sna tshogs kyi sgra shin tu 'byung ba yod pa/_lha'i dbang po'i pho brang dang 'gran pa ste/_de'i dbus na rin po che 'gro ba la snang ba'i khang pa brtsegs pa/_shin tu bzang la mdzes shing yid du 'ong ba/_rin po che grangs med pa'i 
[\[29b.5\]]rgyan bsam gyis ma khyab pas gya nom par brgyan pa yod de/_de'i nang na rgyal po 'od chen po'i dam pa'i chos gces pa'i dbyig tu bya ba bzhugs so/_/de nas tshong dpon gyi bu nor [{]bzangs [,]bzang [}]rin po che'i 'obs de dag la ni chags pa'i sems [{]myed[,]med[}]/_rin po che'i ra ba de dag la ni ngo mtshar du 'dzin 
[\[29b.6\]]pa'i sems [{]myed[,]med[}]/_rin po che'i ta la'i 'phreng ba de dag la ni 'dod cing chags pa med/_rin pa che'i dril gyi dra ba'i sgra la ni ro myong bar byed pa [{]myed[,]med[}]/_lha rdzas kyi rol mo'i sgra dang /_glu nga ro snyan pa'i dbyangs la ni chags pa'i sems [{]myed[,]med[}]/_rin po che rnam pa tha dad pa'i gzhal [{]myed [,]med [}]khang dang /_
[\[29b.7\]]khang pa brtsegs pa sna tshogs kyi longs spyod ni yid la bya ba med par shin tu dga' bar gyur pa'i/_skyes pa dang bud [{]myed [,]med [}]kyi tshogs kyi chos kyi dga' ba'i mos pas shin tu dga' zhing /_gzugs dang sgra dang dri dang ro dang reg la dga' bas dben pa'i sems dang ldan pa/_chos 
[\[30a\]]
[\[30a.1\]]nges par brtags pa la shin tu mos pas sems can gang dang phrad kyang /_dge ba'i bshes gnyen rtag tu 'dri zhing mthar gyis grong khyer gyi lam gyi sum mdo'i drung zhig du phyin nas kun tu bltas na/_grong khyer gyi lam gyi sum mdo'i dbus kyi mchod rten gyi khang pa nas 
[\[30a.2\]]ha cang yang mi ring ba zhig na/_rgyan chen po dang ldan pa'i khri chen po bai D+'uR+Ya sngon po'i rkang pa bkye ba/_bai D+'uR+Ya dkar po'i seng ges blangs pa/_'dzam bu chu klung gi gser gyi lcags pod kyi dra ba legs par btags pa/_lha rdzas las kyang 'das pa'i rin po che'i stan sna tshogs bting ba/_
[\[30a.3\]]rin po che'i 'bru grangs med pas rnam par brgyan pa/_nor bu rin po che'i rgyan bsam gyis mi khyab pa'i dra bas kun nas khebs pa/_'dzam bu chu klung gi gser gyi snam bu la/_lha rdzas rin po che sna tshogs kyi gur shin tu spa bar bkye ba'i gnam yol bres pa/_nor bu rin po che yid bzhin 
[\[30a.4\]]gyi rgyal po'i pad mo'i snying po dang ldan pa/_de ltu bu'i chos kyi khri chen po la rgyal po 'od chen po [{]myi [,]mi [}]chen po'i mtshan sum cu rtsa gnyis kyis lus shin tu brgyan pa dpe byad bzang po sna tshogs brgyad cu tham pas lus shin tu mdzes pa gser gyi ri bo ltar rin po che sna tshogs rnam par bkod pas rnam par 
[\[30a.5\]]mdzes pa nyi ma'i dkyil 'khor ltar gzi brjid rab tu 'bar ba/_zla ba nya zhing rgyas pa'i dkyil 'khor ltar lta na bzang ba/_tshangs pa ltar tshangs pa'i 'khor gyi nang na rnam par mdzes pa/_rgya mtsho ltar zab mo'i chos dang yon tan mtha' yas pa'i rin po che'i tshogs dang ldan pa/_
[\[30a.6\]]sprin chen po ltar chos kyi rang bzhin gyi 'brug sgra sgrog pa/_nam mkha' ltar chos kyi tshul gyi skar ma'i tshogs kyis brgyan pa/_ri rab ltar kha dog bzhi po'i sems can rgya mtsho'i sems la gzugs brnyan rab tu snang ba rin po che'i gling ltar gzhi ye shes sna tshogs rin po ches 
[\[30a.7\]]yongs su gang ba de skyil mo krung du 'dug pa mthong ngo /_/de'i mdun na yang gser dang nor bu dang mu tig dang /_baiDUr+ya dang dung dang man shel dang byi ru dang /_sa le sbram dang dngul rin po che'i phung po dang /_lha rdzas kyi gos kha dog sna tshogs kyi phung po dang /_lha rdzas kyi rin po che'i rgyan 
[\[30b\]]
[\[30b.1\]]sna tshogs kyi phung po dang /_kha zas dang spyan gzigs sna tshogs kyi phung po dang /_zhim pa'i mchog khyad par du 'phags pa rnam pa sna tshogs kyi phung po dgod pa dang /_dngar ba'i thabs sna tshogs kyi yul du bkod pa mthong ngo /_/lha rdzas kyi shing rta rin po che bye ba brgya stong du ma dang /_lha rdzas kyi 
[\[30b.2\]]sil snyan bye ba brgya stong du ma dang /_lha rdzas kyi spos kyi rnam pa brgya stong du ma dang /_nad kyi rkyen sman dang /_yo byad kyi phung po du ma dang /_yo byad kyi khyad par thams cad kyi phung po spyad du rung zhing kha na ma tho ba med pa mang po sems can rnams ci dga' bar spyod du gzud pa'i phyir 
[\[30b.3\]]bshams te/_bkod pa dang /_ba bzhon gser gyi ru [{]myig [,]mig [}]can stong phrag du ma/_'o ma bres 'jal ba mang po yang sems can phongs pa rnams yongs su bsdu ba'i phyir bkod pa mthong ngo /_bu mo rin po che bye ba khrag khrig brgya stong bzhin bzang ba/_shin tu mdzes pa lta na sdug pa/_
[\[30b.4\]]rgyan thams cad kyis rnam par klubs pa/_lha rdzas kyi gos rin po che gyon pa/_lha rdzas kyi tsan dan sbrul gyi snying pos lus byugs pa/_sgyu rtsal drug cu rtsa bzhi'i tshul shes pa/_'dod pa'i spyod pa dang /_cho ga thams cad la mkhas pa dag kyang ba[{]stsogs [,]sogs [}]shing bkod par mthong ngo /_/de'i mdun na ji 
[\[30b.5\]]lta ba de bzhin du sems can rnams yongs su bsdu ba dang /_sems can rnams yongs su gzung ba dang /_sems can rnams dga' ba bskyed pa dang /_sems can rnams spro ba bskyed pa dang /_sems can rnams kyi yid dang bar bya ba dang /_sems can rnams kyi sems shin tu bde bar 
[\[30b.6\]]bya ba dang /_sems can rnams kyi nyon mongs pa rnam par zhi bar bya ba dang /_sems can rnams chos kyi rang bzhin gyi don la yongs su dgod pa dang /_sems can rnams thams cad mkhyen pa nyid du don mnyam par bya ba dang /_sems can rnams gzhan la 'khu ba rnam par bzlog par bya ba dang /_
[\[30b.7\]]lus dang ngag gis ngan du spyod pa thams cad rnam par bzlog pa dang /_sems can rnams kyi lta ba'i zug rngu yang dag par dbyung ba dang /_sems can rnams kyi lam yongs su sbyang ba'i phyir/_srang dang lam gyi bzhi mdo dang /_lam gyi sum mdo dang /_sgo dang khyams dag na'ang de bzhin te/_
[\[31a\]]
[\[31a.1\]]srang re re'i ngos g.yas g.yon nas kyang stegs bu bye ba nyi shu nyi shu tsam la yo byad thams cad yongs su spungs te bkod pa mthong ngo /_/de nas tshong dpon gyi bu nor [{]bzangs kyis [,]bzang gis [}]rgyal po 'od chen po la lus thams cad kyis phab nas phyag byas te/_rgyal po 'od chen po la 
[\[31a.2\]]lan brgya stong du mar g.yas phyogs su bskor ba byas nas mdun du 'dug ste/_thal mo sbyar nas 'di skad ces smras so/_'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab 
[\[31a.3\]]par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/_'phags pa ji ltar byang chub sems dpas byang chub sems dpa'i spyod pa la bslab par bgyi ba 
[\[31a.4\]]dang /_ji ltar nan tan du bgyi ba bdag la bka' stsal du gsol/_smras pa/_rigs kyi bu nga ni byang chub sems dpa'i spyod pa byams pa chen po'i rgyal mtshan yongs su dag pa dang /_yongs su rdzogs par byed pa ste/_rigs kyi bu ngas byang chub 
[\[31a.5\]]sems dpa'i spyod pa byams pa chen po'i rgyal mtshan 'di yang sangs rgyas brgya phrag du ma dang /_sangs rgyas stong phrag du ma dang /_sangs rgyas brgya stong phrag du ma dang /_sangs rgyas bye ba khrag khrig brgya stong du ma nas brjod du med pa'i yang brjod du med pa'i bar gyi sangs rgyas bcom ldan 
[\[31a.6\]]'das rnams la yongs su dris so/_yongs su zhus so/_rnam par sbyangs so/_yongs su sbyangs so/_rnam par bkod do/_rnam par bltas so/_rnam par dpyad do/_rjes su btsal to/_yongs su brtags so/_rnam par bris so/_rgya cher byas so/_rigs kyi bu de ltar da ni byang chub 
[\[31a.7\]]sems dpa'i spyod pa byams pa chen po'i rgyal mtshan 'di la gnas shing chos dang 'thun par khams skyong zhing ston to/_/chos dang 'thun par 'jig rten la phan par byed do/_/chos dang 'thun par 'jig rten na rjes su spyod do/_/chos dang 'thun par sems can bcos ba byed do/_
[\[31b\]]
[\[31b.1\]]chos dang 'thun par sems can rnams la nan tan byed do/_chos kyi dkyil 'khor la sems can rnams yongs su 'dzud do/_chos kyi tshul sems can rnams la nye bar bsgrub bo/_chos dang 'thun par sems can rnams la yongs su bsgo ba byed do/_chos kyi nan tan la sems can rnams yongs 
[\[31b.2\]]su sbyor ro/_chos kyi rang bzhin nges par rtogs pa la sems can rnams rab tu dgod do/_/byams pa'i sems dang /_byams pa chen po'i dbang dang /_byams pa'i stobs dang /_phan pa'i sems dang /_bde ba'i sems dang /_snying rje'i sems dang /_phan 'dog pa'i sems dang /_yongs su bsrung ba'i sems 
[\[31b.3\]]dang /_sems can yongs su 'dzin pa mi gtong ba'i sems dang /_sdug bsngal thams cad rnam par bzlog pa'i smon lam rgyun mi gcod pa'i sems dang /_bde ba'i mthar phyin pa la rab tu dgod par yang dag par spyod pa rgyun mi gcod pa la sems can rnams rab tu dgod do/_bag 
[\[31b.4\]]yangs kyi bde ba yang dag par bskyed pas sems can de dag gi lus kyang shin tu bde bar byed do/_/de dag gi 'khor ba'i bde ba la zhen pa'i sems kyi rgyud kyang rnam par bzlog pa byed do/_de dag gi sems kyi rgyun kyang chos kyi dga' ba dang mos pa la yongs su gzhol bar byed 
[\[31b.5\]]do/_/nyon mongs pa'i dri ma thams cad las rnam par sbyong ba byed do/_mi dge ba'i chos thams cad las yongs su sbyong ba byed do/_'khor ba'i rgyun las rnam par bzlog pa byed do/_chos kyi dbyings kyi tshul rgya mtsho la yongs su gzud pa byed do/_/de dag gis srid pa'i lam gyi rgyud du 
[\[31b.6\]]skye ba thams cad rgyun gcad pa'i phyir/_sems kyi ma rig pa yongs su bsrag pa byed do/_thams cad mkhyen pa nyid kyi 'bras bu thob par bya ba'i phyir de dag gi sems kyi myu gu bskyed do/_mi 'phrogs pa'i dad pa'i stobs yang dag par bskyed pa'i phyir de dag gi sems kyi rgya mtsho 
[\[31b.7\]]yang rab tu dang bar byed do/_rigs kyi bu de ltar nga ni byang chub sems dpa'i spyod pa byams pa chen po'i rgyal mtshan la gnas te/_chos dang 'thun par 'jig rten skyong zhing ston to/_rigs kyi bu nga'i khams na gnas pa'i sems can rnams ni ngas 'jigs shing sdang pa'am/_
[\[32a\]]
[\[32a.1\]]bag tsha zhing skyi g.ya' ba med de/_rigs kyi bu sems can gang phongs shing yo byad sna tshogs kyis brel ba/_bza' ba 'dod pa'am/_btung ba 'dod pa'am/_gos 'dod pa nas yo byad sna tshogs thams cad gang 'dod kyang rung ste/_de dag thams cad nga'i 
[\[32a.2\]]drung du 'ong ngo /_/de dag la'ang ngas snga nas bsham bsham pa'i mdzod sgo phye zhing ci 'dod pa khyer cig ces bstabs te/_gang gi don du khyed sdig pa'i las la spyod par gyur cing /_srog gcod pa'am/_ma byin par len pa'am/_'dod pas log par g.yem pa'am/[ {]brdzun [,]rdzun [}]
[\[32a.3\]]du smra ba 'am/_phra ma 'am/_ngag rtsub po'am/_tshig kyal pa'am/_chags sems dang /_gnod sems sam/_log par lta ba'am/_de ma yin pa'i lta ba'i rnam pa sna tshogs la mngon par zhen par gyur pa de dag thams cad kyang /_grong khyer chen po 'od bzang po 'di'i sgo dang /_srang dang /_
[\[32a.4\]]khyams dang /_lam gyi sum mdo dang /_bzhi mdo kun tu spungs te/_snga nas byin pa yin gyi/_su ci 'dod pa kun kyang khyer cig ces bstabs shing byin no/_/rigs kyi bu grong khyer 'od bzang po 'di na sems can ji snyed cig gnas pa de dag thams cad ni byang chub sems dpa' ste theg pa 
[\[32a.5\]]chen po la zhugs pa'o/_/de bas na grong khyer chen po 'od bzang po 'di yang de dag la bsam pa rnam pa ji lta bur dag pa'i tshul bzhin du snang ste/_la la la ni dog par snang ngo /_/la la la ni yangs par snang ngo /_/la la la ni gzhis la gnas par snang ngo /_/la la la ni gzhi rin po che bai 
[\[32a.6\]]DUr+ya las blangs par snang ngo /_/la la la ni sa'i ra bas bskor bar snang ngo /_/la la la ni rin po che rdo rje gzhan gyis mi thub pa'i rgyal mtshan gyi ra bas bskor bar snang ngo /_/la la la ni gseg ma dang gyo mos gang zhing thag thug dang grog po dang /_g.yang sa mang po can du snang ngo /_/la la 
[\[32a.7\]]la ni nor bu rin po che dam pa grangs med pas/_gzhi brgyan cing yongs su bkram pa dang /_lag mthil bzhin du gzhi mnyam par snang ngo /_/la la la ni sa las byas par snang ngo /_/la la la ni rin po che grangs med pa'i khang pa dang /_gzhal med khang dang /_khang bzang dang /_khang pa 
[\[32b\]]
[\[32b.1\]]brtsegs pa dang /_khang steng dang /_ba gam dang /_skar khung gi shar bu dang /_zla gam rin po che seng ge'i dra bas brgyan par snang ngo /_/grong khyer gyi phyi rol na gnas pa'i sems can sngon ngas byang chub sems dpa'i spyad pa spyod pa'i tshe/_bsdu ba'i dngos po bzhis yongs su bsdus pa/_bsam 
[\[32b.2\]]pa dag pa dge ba'i rtsa ba bskyed pa/_sangs rgyas mang po bsnyen bkur ba thams cad mkhyen pa nyid la mngon par mos pa thams cad mkhyen pa nyid du rab tu gzhol ba de dag la yang rin po che las byas par snang ngo /_/de ma yin pa gzhan dag la ni sa las byas par snang ste/_rigs kyi 
[\[32b.3\]]bu nga'i khams na gnas pa'i sems can yul dang phyogs dang /_grong khyer dang grong rdal dang /_ljongs dang khams dang /_rgyal po'i pho brang dag na rnyog pa lnga dang ldan pa'i 'jig rten gyi dus kyi rang bzhin gyis dkrugs te/_mi dge ba bcu'i las kyi lam zhig byed par 'dod par gyur na yang /_de'i 
[\[32b.4\]]tshe nga de dag la phan par bya ba'i sems kyis/_byang chub sems dpa'i ting nge 'dzin 'jig rten gyi dbang po'i glong zhes bya ba byams pa chen po'i sngon du 'gro ba la snyoms par 'jug ste/_rigs kyi bu de ltar nga ting nge 'dzin de la snyoms par zhugs pa dang /_de nyid kyi mod la sems 
[\[32b.5\]]can de dag gi 'jigs pa de dag dang mi bde ba de dag dang /_shar gnyer ba de dag dang thab mo dang rtsod pa de dag dang /_sems kyi 'khrug pa de dag dang /_'tshe ba'i sems de dag kyang byang chub sems dpa'i ting nge 'dzin 'jig rten gyi dbang po'i glong byams pa chen po'i sngon 
[\[32b.6\]]du 'gro ba de'i chos nyid thob pas rab tu zhi bar gyur to/_/nye bar zhi bar gyur to/_/rnam par ldog par gyur to/_/'gag par gyur to/_/rigs kyi bu yud tsam zhig sdod dang de'u re mngon sum du 'gyur ro/_/de nas rgyal po 'od chen pos de'i tshe/_byang chub sems dpa'i ting nge 'dzin byams 
[\[32b.7\]]pa chen po'i sngon du 'gro ba 'jig rten gyi dbang po'i glong la mnyam par gzhog go_/de ltar rgyal po 'od chen pos/_byang chub sems dpa'i ting nge 'dzin byams pa chen po'i/_sngon du 'gro ba 'jig rten gyi dbang po'i glong la mnyam par bzhag ma 
[\[33a\]]
[\[33a.1\]]thag tu de'i mod la grong khyer chen po 'od bzang po yul dang /_phyogs su bcas pa/_grong khyer dang grong rdal dang /_ljongs dang khams dang /_rgyal po'i pho brang gi 'khor dang bcas pa rnam pa drug tu g.yos so/_/de g.yos pa'i tshe rin po che'i ra ba de dag dang rin po 
[\[33a.2\]]che'i khang pa dang /_rin po che'i snying po dang /_rin po che'i khyim dang /_rin po che'i gnas dang /_rin po che'i gzhal med khang dang /_rin po che'i khang pa brtsegs pa dang /_rin po che'i ba gam dang /_rin po che'i pu shu dang /_rin po che'i skar khung dang /_rin po che'i stegs bu dang /_rin po che'i rta babs dang /_
[\[33a.3\]]rin po che'i zla gam dang /_rin po che'i seng ge'i dra ba dang /_rin po che'i lan kan dang /_rin po che'i 'bru dang /_rin po che'i bla re dang /_rin po che'i srad bus brgyus pa'i dril bu g.yer ka'i dra ba dang /_rin po che'i dril bu dang /_rin po che'i rgyal mtshan dang /_rin po che'i ba dan dang /_
[\[33a.4\]]rin po che'i ta la de dag kyang rab tu g.yos te/_sgra 'byin to/_rab tu 'khrol lo/_de dag de ltar sgra 'byin cing yid du 'ong la snyan pa dang /_mnyan na dga' ba'i dbyangs rjod cing /_rgyal po 'od chen po gang na ba der 'dud te phyag 'tshal lo/_/grong khyer chen po 'od bzang po'i 
[\[33a.5\]]nang na/_sems can ji snyed cig gnas pa de dag thams cad kyang /_dga' ba dang rangs pa'i sems kyis yongs su rgyas nas/_rgyal po 'od chen po gang na ba der logs su mngon tu lta ste/_lus thams cad kyis phab cing phyag 'tshal lo/_/de'i khams kyi grong dang grong 
[\[33a.6\]]khyer dang /_ljongs dang yul dang khams dang /_rgyal po'i pho brang 'khor na gnas pa de dag thams cad kyang lus dang sems bde bar gyur te/_dga' zhing rangs pa skyes nas/_rgyal po 'od chen po gang na ba de logs su phyag 'tshal lo/_/byol song gi skye gnas su gtogs 
[\[33a.7\]]pa'i sems can de dag thams cad kyang gcig la gcig byams pa'i sems dang /_phan pa'i sems su ldan par gyur nas/_rgyal po 'od chen po gang na ba der logs su lta zhing mngon par 'dud do/_/ri dang sgangamathon po'i sa'i phyogs thams cad kyang rgyal po 'od chen po gang na 
[\[33b\]]
[\[33b.1\]]bder mngon par 'dud do/_me tog gi shing dang /_'bras bu'i shing dang /_lo ma'i shing dang /_sa bon gyi tshogs dang /_'byung ba'i tshogs dang /_lo tog dang /_ldum bu dang /_rtsa dang gel pa dang /_sman dang nags tshal thams cad kyang rgyal po 'od chen po gang na ba de logs su lta zhing mngon par 'dud par 
[\[33b.2\]]gyur to/_/de'i khams na mtsho dang /_mtshe'u dang /_lu ma dang /_ldeng ka dang /_'bab chu dang /_chu klung dang /_rdzing dang /_khron pa ji snyed pa de dag thams cad kyang rgyal po 'od chen po gang na ba de logs su mngon par gzhol zhing rlabs kyi sgra 'byin par gyur to/_/klu'i rgyal po stong phrag bcu yang /_a ga ru nag po'i 
[\[33b.3\]]bdug spos kyi dud pa na bun du 'grigs pa'i spos kyi sprin las glog sna tshogs 'gyu ba'i 'od kyi snang bar byed cing /_'brug sgra sgrog pa dang /_spos chu'i char gyi rgyun shin tu phra ba mngon par 'bebs par gyur to/_/brgya byin dang rab mtshe ma dang dga' ldan dang /_rab 'phrul dga' dang /_
[\[33b.4\]]dbang bsgyur gyi lha'i rgyal po la [{]stsogs [,]sogs [}]pa lha'i bu stong phrag bcus kyang steng gi bar snang la 'khod de nam mkha'i dbyings thams cad lha rdzas kyi rol mo sil snyan gyi sprin bye ba khrag khrig brgya stong gi sgra phyung bas dbyangs snyan pa rgya cher bsgrags pa'i rgyan gyis brgyan pa dang /_lha'i bu 
[\[33b.5\]]mo grangs med pa lha'i glu snyan pa len pa'i sprin gyi sgra bsgrags pa'i dbyangs snyan cing yid du 'ong ba'i rgyan gyis brgyan pa dang /_lha rdzas kyi rin po che'i me tog sna tshogs kyi sprin grangs med pa'i char rab tu 'bab pa'i rgyan gyis brgyan pa dang /_lha rdzas kyi spos kyi sprin kha dog 
[\[33b.6\]]sna tshogs kyi sprin grangs med pa'i char rab tu 'bab pa'i rgyan gyis brgyan pa dang /_lha rdzas kyi rin po che'i phreng ba sna tshogs kyi sprin grangs med pa'i char rab tu 'bab pa'i rgyan gyis brgyan pa dang /_lha rdzas kyi phye ma kha dog sna tshogs kyi sprin grangs med pa'i char rab tu 'bab pa'i rgyan gyis brgyan 
[\[33b.7\]]pa dang /_lha rdzas kyi rin po che'i lhab lhub sna tshogs kyi sprin grangs med pa'i char rab tu 'bab pa'i rgyan gyis brgyan pa dang /_lha rdzas kyi gos sna tshogs dri ma med cing 'jam pa kha dog rnam pa tha dad pa'i sprin grangs med pa'i char rab tu 'bab pa'i rgyan gyis brgyan pa dang /_lha rdzas kyi rin 
[\[34a\]]
[\[34a.1\]]po che'i gdugs rnam par bye ba sna tshogs kyi sprin grangs med pa'i char rab tu 'bab pa'i rgyan gyis brgyan pa dang /_lha rdzas kyi rin po che'i seng ge yid du 'ong ba'i rgyal mtshan gyi sprin grangs med pa'i char rab tu 'bab pa'i rgyan gyis brgyan pa dang /_lha rdzas kyi 
[\[34a.2\]]rin po che 'bar ba'i lce shin tu 'phro ba'i rin po che'i ba dan gyi sprin grangs med pa'i char rab tu 'bab pa'i rgyan gyis brgyan par rgyal po 'od chen pa la mchod pa bya ba'i phyir byin gyis brlabs so/_glang po'i rgyal po chen po shugs 'dzin gyis kyang glang po'i dbang po'i khyu mchog gi mthu phyung 
[\[34a.3\]]ba dang /_rnam par 'phrul pa'i mthus nam mkha'i dbyings thams cad lha rdzas kyi rin po che sna tshogs kyi pad mo'i sprin grangs med pas kun nas yog par byin gyis brlabs so/_/lha rdzas kyi nor bu rin po che'i se mo do grangs med par rab tu 'phyad ba dang /_lha rdzas kyi rin po 
[\[34a.4\]]che'i snam bu'i lda ldi dang /_chun po grangs med par rab tu 'phyang ba dang /_lha rdzas kyi rin po che sna tshogs kyi phreng ba'i rgyud grangs med pa mngon par 'phyang ba'i rgyan gyis brgyan pa dang /_lha rdzas kyi rin pa che sna tshogs kyi lhab lhub dang /_phreng ba grangs med pa mngon par 'phyang 
[\[34a.5\]]ba'i rgyan gyis brgyan pa dang /_lha rdzas kyi rin po che sna tshogs kyi me tog gi lda ldi grangs med pa mngon par bris pa'i rgyan gyis brgyan pa dang /_lha rdzas spos kyi rgyal po'i kha dog sna tshogs phyogs thams cad du dri zhim pos rgyas par 'gengs pa'i sprin grangs med pas kun 
[\[34a.6\]]nas khebs pa'i rgyan gyis brgyan pa dang /_lha rdzas kyi rin po che'i gos kha dog sna tshogs kyi sprin grangs med pa'i char rab tu 'bab pa'i rgyan gyis brgyan pa dang /_lha rdzas kyi bdug spos kyi dud pa na bun du 'grigs pa'i sprin grangs med pa'i char rab tu 'bab pa'i rgyan 
[\[34a.7\]]gyis brgyan pa dang /_lha rdzas kyi phye ma kha dog sna tshogs kyi sprin grangs med pa'i char phra mo rab tu 'bab pa'i rgyan gyis brgyan pa dang /_lha'i bu mo'i tshogs lha rdzas kyi rol mo byed pa dang /_glu snyan pa'i dbyangs yid du 'ong bar len cing bstod pa'i sprin gyis yog 
[\[34b\]]
[\[34b.1\]]pa'i char mngon par 'bab pa'i rgyan gyis brgyan par nam mkha'i dbyings byin gyis brlabs so/_srin po'i dbang po brgya stong grangs med pa rgya mtsho la gnas pa dang /_gling bzhi pa'i 'jig rten gyi khams kyi rten gyis gzhi la gnas pa/_kha zas su sha dang khrag 'thung zhing za ba/_
[\[34b.2\]]chu la spyod pa dang /[ {]ri dgas [,]ri dwags [}]dang /_phyugs dang bya dang ba lang dang rta dang /_glang po dang bong bu dang /_skyes pa dang /_bud med kyi tshogs kyi mdangs 'phrogs pa/_zhe sdang ba'i yid kyi rnam par rtog pa dang ldan pa/_rtag tu 'gro ba la 'tshe zhing 'tho 'tsham pa la zhugs pa rnams kyang byams pa 
[\[34b.3\]]dang /_phan pa'i sems dam pa dang ldan zhing bzhin gyi mdog shin tu dang ba dang /_'gro ba thams cad la mi 'tshe zhing mtho 'tsham pa med pa la zhugs te/_'jig rten pha rol la lta bar gyur nas/_thal mo sbyar cing shin tu dga' ba'i sems kyis rgyal po 'od chen po gang na ba de 
[\[34b.4\]]logs su btud nas phyag 'tshal bar gyur to/_/lus dang sems kyi bde ba rgya chen po mtshungs pa med pa yang myong bar gyur to/_/gnod sbyin dang grul bum dang /_sha za dang 'byung bo'i dbang po brgya stong du ma yang byams pa dang /_phan pa'i sems dam pa dang ldan zhing bzhin 
[\[34b.5\]]gyi mdog shin tu dang ba dang /_'gro ba thams cad la mi 'tshe zhing 'tho 'tsham med pa la zhugs te/_'jig rten pha rol la lta bur gyur nas/_thal mo sbyar cing shin tu dga' ba'i sems kyis rgyal po 'od chen po gang na ba der 'dud cing phyag 'tshal bar gyur te/_lus 
[\[34b.6\]]dang sems kyi bde ba rgya chen po mtshungs pa med pa yang myong bar gyur to/_/de ltar gling bzhi ba'i 'jig rten gyi khams thams cad kyi sems can kun gyi 'jigs pa dang /_gnod pa dang /_mi bde ba dang /_shar gnyer ba dang /_thab mo dang /_rtsod pa dang /_sems kyi 'khrug pa dang /_
[\[34b.7\]]'tshe ba'i sems thams cad kyang rab tu zhi bar gyur to/_/rnam par zhi bar gyur to/_/rnam par log par gyur to/_/'gags par gyur to/_/phyir log par gyur to/_/gling bzhi pa'i 'jig rten gyi khams 'dir ji lta ba de bzhin du stong gsum gyi stong chen po'i 'jig rten gyi/_
[\[35a\]]
[\[35a.1\]]khams thams cad nas/_phyogs bcur 'jig rten gyi khams bye ba khrag khrig brgya stong phrag bcu'i bar gyi sems can kun gyi 'jigs pa dang /_gnod pa dang /_mi bde ba dang /_shar gnyer ba dang /_thab mo dang /_rtsod pa dang /_sems kyi 'khrug pa dang /_
[\[35a.2\]]'tshe ba'i sems thams cad kyang byang chub sems dpa'i ting nge 'dzin byams pa chen po'i sngon du 'gro ba/_'jig rten gyi dbang po'i klong gi chos nyid thob pa'i phyir/_rab tu zhi bar gyur to/_rnam par zhi bar gyur to/_rnam par log par gyur to/_/'gags par gyur to/_phyir log par gyur to/_
[\[35a.3\]]de nas rgyal po 'od chen po ting nge 'dzin de las langs te/_tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu ngas byang chub sems dpa'i spyod pa'i ye shes snang ba'i sgo byams pa chen po'i rgyal mtshan 'di shes par zad na/_ngas byang chub sems dpa' 'jig rten gyi 
[\[35a.4\]]khams thams cad bde ba'i bsam pas rgyas par 'gengs pas byams pa chen po'i gdugs tshad med pa dang ldan pa/_'khor mi phyed pa dang ldan pas/_'gro ba thams cad 'khor du gyur pa/_rab 'bring dang tha ma'i sbyor bas 'gro ba thams cad yongs su bskyab pa la zhugs pa/_
[\[35a.5\]]'gro ba thams cad yongs su bzung bu la zhugs pas/_byams pa'i sems lta bu dang ldan pa/_bsod nams dang ye shes kyi 'od zer 'gro ba thams cad du 'byung bas/_zla ba nya zhing rgyas pa lta bur gyur pa/_shes bya thams cad ye shes kyi 'od kyis snang bar byed 
[\[35a.6\]]pa'i phyir nyi ma'i dkyil 'khor lta bur gyur ba/_sems can thams cad kyi sems kyi mun pa thibs po rab tu sel bas/_sgron ma chen po lta bur gyur pa/_sems can thams cad kyi sems kyi mtsho'i g.yo sgyu'i rnyog pa dang bar byed pas/_nor bu rin po che chu 'dod dang 'dra ba/_
[\[35a.7\]]'gro ba thams cad kyi bsam pa dang /_smon lam yongs su rdzogs par byed pas/_nor bu rin po che yid bzhin gyi rgyal po dang 'dra ba/_'gro ba thams cad ting nge 'dzin dang /_snyoms par 'jug pa'i khang pa dang /_thams cad mkhyen pa nyid kyi pho brang chen por gzhog 
[\[35b\]]
[\[35b.1\]]pas rlung mar chen po dang 'dra ba de dag gi spyod pa shes pa'am/_yon tan brjod pa'am/_bsod nams kyi ri bo gzhal ba'am/_yon tan gyi skar ma'i tshogs kyis brgyan pa'i nam mkha' la blta ba'am/_smon lam chen po'i rlung gi dkyil 'khor las mtshams bcad pa'am/_chos mnyam 
[\[35b.2\]]pa nyid kyi stobs la tshad gzung ba'am/_theg pa chen po'i rgyan gyi bsngags pa yongs su brjod pa'am/_kun tu bzang po'i spyod pa'i tshul gyi khyad par brjod pa'am/_byang chub sems dpa'i ting nge 'dzin chen po bsgom pa'i sgo dbye ba'am/_snying rje chen po'i sprin yongs su smos par nus 
[\[35b.3\]]re skan/_/song rigs kyi bu lho phyogs kyi rgyud 'di nyid na rgyal po'i gnas brtan pa zhes bya ba yod de/_de na dge bsnyen ma mi g.yo ba zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar 
[\[35b.4\]]nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]rgyal po 'od chen po'i rkang pa gnyis la spyi bos phyag 'tshal nas/_rgyal po 'od chen po la lan brgya stong du mar g.yas phyogs su bskor ba byas te/_yang dang yang bltas nas/_rgyal po 'od chen po'i drung 
[\[35b.5\]]nas song ngo //_//sangs rgyas rmad gcad ces bya ba shin tu rgyas pa chen po'i mdo/_/bam po gsum pa/_de nas tshong dpon gyi bu nor [{]bzangs [,]bzang [}]grong khyer chen po 'od bzang po nas byung ste yud tsam du lam gyi 'go btsal nas/_rgyal po 'od chen po'i 
[\[35b.6\]]gdams ngag de la rjes su bsam pa byed cing /_byang chub sems dpa'i spyod pa'i tshul byams pa chen po'i rgyal mtshan de rjes su dran par bya ba dang /_ting nge 'dzin gyi sgo 'jig rten gyi dbang po'i glong gis snang ba chen po de yongs su bsgom pa dang /_byang chub sems dpa' 
[\[35b.7\]]lus rnam par dag pa/_bsam gyis mi khyab pas brgyan pa'i seng ge'i khri'i rgyan rnam par phye ba/_rnam pa sna tshogs de dag mngon par bsgrub pa dang /_byang chub sems dpa'i smon lam dang /_bsod nams kyi dbang dang /_stobs bsam gyis mi khyab pa/_de dag rjes su 
[\[36a\]]
[\[36a.1\]]spel ba dang /_byang chub sems dpa' sems can yongs su smin par bya ba'i ye shes kyi tshul bsam gyis mi khyab pa de shin tu bstan par bya ba dang /_byang chub sems dpa'i longs spyod kyi bdag nyid che ba thun mong du gyur pa/_bsam gyis 
[\[36a.2\]]mi khyab pa de la rjes su bsam pa dang /_byang chub sems dpa'i gnas rnam pa tha dad pa bsam gyis mi khyab pa de dag kyang mtshan mar bya ba dang /_byang chub sems dpa' rnams kyis sems can yongs su smin par bya ba rnam par dag pa bsam gyis mi khyab pa de/_rjes su dran par bya ba dang 
[\[36a.3\]]byang chub sems dpa'i 'khor phun sum tshogs shing yongs su dag pa de la brtag pa dang /_byang chub sems dpa'i sems can gyi don bsam pa snang ba'i tshul bsam gyis mi khyab pa de la yid ches par byed byed pas/_sems dga' zhing mos pa'i shugs dang /_sems kyi 
[\[36a.4\]]nyams bde ba dang /_sems shin tu tshim pa dang /_sems khong nas dga' ba dang /_sems rnyog pa med pa dang /_sems 'od dang ba dang /_sems brtan pa dang /_sems rgya che ba dang /_sems mi zad pa thob ste/_de de ltar dge ba'i bshes gnyen rjes su dran zhing yid 
[\[36a.5\]]la byed pa la brtson pas/_gdong mchi mas gang nas rjes su sems pa/_kyi hud kye dge ba'i bshes gnyen mthong ba 'di ni yon tan rin pa che thams cad kyi 'byung gnas su gyur pa'o/_/byang chub sems dpa'i spyod pa thams cad yongs sa dag pa dang /_yongs su rdzogs 
[\[36a.6\]]par 'gyur ba'i rgyur gyur pa'o/_/byang chub sems dpa'i dran pa thams cad rnam par dag par byed pa'o/_/byang chub sems dpa'i gzungs kyi dkyil 'khor thams cad yongs su sbyong ba'o/_/byang chub sems dpa'i ting nge 'dzin gyi snang ba thams cad yongs su bskyed pa'o 
[\[36a.7\]]sangs rgyas thams cad mthong bar 'gyur ba yongs su sgrub pa'o/_/sangs rgyas kyi chos thams cad kyi sprin gyi char rab tu 'bebs pa'o/_/byang chub sems dpa'i smon lam gyi tshul thams cad rab tu brjod pa'o/_/shes rab dang ye shes kyi snang ba bsam gyis 
[\[36b\]]
[\[36b.1\]]mi khyab par yang dag par skyed pa'o/_/byang chub sems dpa'i dbang po brtan pa'i [{]myi [,]mi [}]gu skyed par byed pa'o/_/dge ba'i bshes gnyen rnams ni bdag ngan song gi g.yang sa thams cad nas skyob pa'o/_dge ba'i bshes gnyen rnams ni bdag chos mnyam pa nyid kyi 
[\[36b.2\]]tshul khong du chud par bya ba la gzhog pa'o/_/dge ba'i bshes gnyen rnams ni bdag la lam bde ba dang /_mi bde ba ston pa'o/_dge ba'i bshes gnyen rnams ni bdag la theg pa chen po yongs su ston pa'o/_/dge ba'i bshes gnyen rnams ni bdag la byang chub sems 
[\[36b.3\]]dpa' kun tu bzang po'i spyod pa'i gdams ngag gis 'dems pa'o/_/dge ba'i bshes gnyen rnams ni bdag la thams cad mkhyen pa nyid kyi grong khyer gyi lam ston pa'o/_/dge ba'i bshes gnyen rnams ni bdag thams cad mkhyen pa'i gnas su phyin par skyel ba'o/_/
[\[36b.4\]]dge ba'i bshes gnyen rnams ni bdag chos kyi dbyings kyi tshul rgya mtsho la 'jug par byed pa'o/_dge ba'i bshes gnyen rnams ni bdag la dus gsum gyi shes bya rgya mtsho'i tshul rab tu ston pa'o/_/dge ba'i bshes gnyen rnams ni bdag la 'phags pa'i tshogs 
[\[36b.5\]]kyi dkyil 'khor thams cad rab tu ston pa'o/_/dge ba'i bshes gnyen rnams ni bdag gi dkar po'i chos thams cad rnam par 'phel bar byed pa'o zhes de de ltar du zhing smre sngags 'don pa'i tshe/_nam mkha'i dbyings la 'khod pa'i lha'i tshogs dang /_rtag tu phyi bzhin 
[\[36b.6\]]'brang zhing yang dag par bskul ba dang /_sangs rgyas kyi pho nya ltar gyur pa'i byang chub sems dpa' rnams 'di skad 'dzer to/_/rigs kyi bu dge ba'i bshes gnyen gyi gdams ngag la zhugs pa'i byang chub sems dpa' ni sangs rgyas bcom ldan 'das rnams 
[\[36b.7\]]kyang thugs shin tu dgyes par 'gyur ba yin/_dge ba'i bshes gnyen gyi tshig dang /_mi 'gal bar gnas pa'i byang chub sems dpas ni thams cad mkhyen pa nyid du'ang shin tu bsnyen pa yin/_dge ba'i bshes gnyen gyi tshig la the tsom mi za ba'i byang chub 
[\[37a\]]
[\[37a.1\]]sems dpa' la ni dge ba'i bshes gnyen rnams kyang nye bar bsnyen pa yin/_dge ba'i bshes gnyen yid la bya ba dang mi 'bral ba'i byang chub sems dpa' la ni don thams cad kyang mngon du 'gyur ba yin gyis/_rigs kyi bu rgyal po'i pho brang brtan par dge 
[\[37a.2\]]bsnyen ma mi g.yo ba gang na ba der song shig dang /_de las byang chub sems dpa'i spyod pa thos par 'gyur ro/_/de nas tshong dpon gyi bu nor [{]bzangs [,]bzang [}]ting nge 'dzin gyi ye shes snang ba las langs nas mthar gyis rgyal po'i pho brang brtan par dge bsnyen ma mi g.yo ba gang na ba der song nas/_
[\[37a.3\]]dge bsnyen ma mi g.yo ba yongs su tshol zhing rmed rmed pa las/_de la 'gro ba mang pos bstan pa/_rigs kyi bu dge bsnyen ma mi g.yo ba de ni rang gi khyim na pha ma dang /_'grogs shing gzhon nur gyur pa ste/_rang gi gnyen bshes kyi tshogs kyis yongs su bskor cing /_skye bo'i 
[\[37a.4\]]tshogs chen po la chos ston to/_/de nas tshong dpon gyi bu nor [{]bzangs [,]bzang [}]dga' ba chen po dang /_mos shing spro bas/_yongs su rgyas pa'i sems dang ldan pa de dge bsnyen ma mi g.yo ba'i khyim gang na ba der song ste phyin nas/_dge bsnyen ma mi g.yo ba'i khyim gyi sgo na sdod pa'i tshe/_des 
[\[37a.5\]]khyim de thams cad 'od lus dang sems shin tu bde bar byed pa/_gser gyi kha dog tu 'dug pa zhig gis khyab cing gsal bar gyur nas/_'od des tshong dpon gyi bu nor [{]bzangs [,]bzang [}]la phog par gyur ma thag tu tshor ba thams cad la dbang bsgyur ba'i ting nge 'dzin gyi sgo mang po 
[\[37a.6\]]dang /_zhi ba'i gnas kyi ting nge 'dzin gyi sgo mang po dang /_'gro ba thams cad dang bral ba'i ting nge 'dzin gyi sgo mang po dang /_kun tu lta ba'i btang snyoms dang ldan pa'i ting nge 'dzin gyi sgo mang po dang /_de bzhin gshegs pa'i mdzod kyi ting nge 'dzin gyi sgo mang po la [{]stsogs [,]sogs [}]pa/_
[\[37a.7\]]ting nge 'dzin gyi sgo lnga brgya tsam la zhugs par gyur te/_yongs su skyes so/_/de dag kyang shin tu phra zhing gzhon pa ste/_'di ltar dper na thog ma mngal du zhugs pa'i rnam par shes pa lta bu ste/_ting nge 'dzin de dag kyang shin ti+u phra zhing gzhon par skyes par gyur to/_/des dri 
[\[37b\]]
[\[37b.1\]]zhim po zhig tshor na'ang de ni lha la'ang med lha'i bu mo la yang med/_klu la yang med klu'i bu mo la yang med/_gnod sbyin la yang med gnod sbyin gyi bu mo la yang med/_dri za la yang med/_dri za'i bu mo la yang med/_lha ma yin la yang med/_lha ma yin gyi bu mo yang med/_nam mkha'i lding 
[\[37b.2\]]la yang med/_nam mkha' lding gi bu mo la yang med/_mi'am ci la yang med/_mi'am ci'i bu mo la yang med/_lto 'phye chen po la yang med/_lto 'phye chen po'i bu mo la yang med/_mi la yang med/_mi'i bu mo la yang med cing mi srid pa de lta bu'i dri zhim po tshor bar gyur to/_bud med 
[\[37b.3\]]de'i gzugs dang mnyam pa yang phyogs bcu'i 'jig rten na med na lhag pa lta ga las 'ong /_kha dog dang mdog de lta bu yang de bzhin gshegs pa'i sku mdog dang kha dog dang /_byang chub sems dpa' dbang bskur ba'i kha dog dang mdog ma gtogs par de'i kha dog dang /_
[\[37b.4\]]mdog tu mnyam pa phyogs bcu'i 'jig rten na med na lhag pa lta ga las 'ong /_lus kyi chu zheng dang dbyibs de la bu yang de bzhin gshegs pa'i sku'i khrun chu zheng dang /_dbyibs dang /_byang chub sems dpa' dbang bskur ba thob pa'i lus kyi chu zheng dang /_dbyibs ma gtogs 
[\[37b.5\]]par de'i lus kyi chu zheng dang dbyibs su mnyam pa/_phyogs bcu'i 'jig rten na med na lhag pa lta ga las 'ong /_'od kyi rgyan de lta bu'ang de bzhin gshegs pa'i 'od kyi rgyan dang /_byang chub sems dpa' dbang bskur ba thob pa'i 'od kyi rgyan ma gtogs par de'i 'od kyi rgyan 
[\[37b.6\]]dang /_mnyam pa phyogs bcu'i 'jig rten na med na lhag pa lta ga las 'ong /_de'i kha'i ngad kyi dri zhim po dang mnyam pa'i dri de lta bu yang phyogs bcu'i 'jig rten gyi lha'i gnas sam/_klu dang gnod sbyin dang /_dri za dang lha ma yin dang /_nam mkha' lding dang /_mi'am ci dang /_
[\[37b.7\]]lto 'phye chen po dang /_mi dang mi ma yin pa'i gnas na med na lhag pa lta ga las 'ong /_khyim gyi rgyan dang /_longs spyod de lta bu'ang de bzhin gshegs pa'i longs spyod dang /_byang chub sems dpa' dbang bskur ba thob pa'i longs spyod ma gtogs par de'i khyim gyi rgyan 
[\[38a\]]
[\[38a.1\]]dang /_longs spyod du mnyam pa yang phyogs bcu'i 'jig rten na med na lhag pa lta ga las 'ong /_g.yog 'khor phun sum tshogs pa/_de lta bu'ang de bzhin gshegs pa'i 'khor phun sum tshogs pa dang /_byang chub sems dpa'i 'khor 
[\[38a.2\]]phun sum tshogs pa ma gtogs par de'i g.yog 'khor phun sum tshogs pa dang /_mnyam pa yang phyogs bcu'i 'jig rten na med na lhag pa lta ga las 'ong ste/_dge bsnyen ma mi g.yo ba de la 'dod chags dang ldan pa'i sems kyis blta bar nus pa'i sems 
[\[38a.3\]]can de lta bu'ang phyogs bcu'i 'jig rten gyi sems can gyi ris na med do/_/dge bsnyen ma mi g.yo ba de mthong ma thag du nyon mongs pa zhi bar mi 'gyur ba de lta bu'i sems can yang phyogs bcu'i 'jig rten gyi sems can gyi ris na med de/_'di lta ste dper na/_tshangs pa chen 
[\[38a.4\]]po stong phrag bcu la dbang sgyur ba la ni 'dod pa la spyod pa'i nyon mongs pa rnams mi rgyu'o/_/de bzhin du dge bsnyen ma mi g.yo ba'ang mthong ma thag tu sems can rnams kyi nyon mongs pa mi rgyu'o/_/dge bsnyen ma mi g.yo ba de la blta bas ngoms par 'gyur ba'i sems 
[\[38a.5\]]can de lta bu'ang shes rab kyis ngoms pa ma gtogs par phyogs bcu'i 'jig rten gyi khams kyi sems can gyi ris na med do/_/de nas tshong dpon gyi bu nor [{]bzangs kyis [,]bzang gis [}]dge bsnyen ma mi g.yo ba'i lus kyi byin bsam gyis mi khyab pa dang /_gzugs dang kha dog dang dbyibs 
[\[38a.6\]]dang /_chu zheng bsam gyis mi khyab pa dang /_sa'i gzhi dang /_grong khyer dang rin po che thams cad la thogs pa med pa'i 'od zer gyi dra ba'i rgyan bsam gyis mi khyab pa dang /_sems can gyi don bsam gyis mi khyab pa bsgrub pa mthong ste/_ba spu'i bu ga thams cad nas byung ba'i dri 
[\[38a.7\]]zhim po tshor nas/_'khor rgya mtsho phun sum tshogs pa mtha' yas pa mthong ste/_khyim dang gzhal med khang gi rgyan phun sum tshogs pa mi 'phrogs pa mthong nas yon tan rgya mtsho tshad med pa khong du chud de/_dge bsnyen ma mi g.yo ba la tshigs su bcad pa 'dis bstod do/_/khyod 
[\[38b\]]
[\[38b.1\]]kyis rtag tu tshul khrims dri med yongs bsrungs te/_/bzod pa shin tu yangs pa'ang yongs su bsgoms mdzad cing /_/brtson 'grus brtan pa rdo rje lta bu bsgrubs pas na/_/ri bo'i rgyal po lta bur 'gro bar 'phags shing 'bar/_/de nas tshong dpon gyi bu nor [{]bzangs kyis[,]bzang gis[}]/_dge 
[\[38b.2\]]bsnyen ma mi g.yo ba la tshigs su bcad pa des mngon par bstod de 'di skad ces smras so/_/'phags ma bdag gis bla na med pa yang dag par rdzogs pa'i byang chub tu sems bskyed na/_/ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan 
[\[38b.3\]]du bgyi ba ma 'tshal te/_'phags ma ni byang chub sems dpa' rnams la gdams ngag dang rjes su bstan pa mdzad do/_/zhes bdag gis thos na/_'phags ma ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba bdag la 
[\[38b.4\]]bshad du gsol/_de nas dge bsnyen ma mi g.yo bas/_byang chub sems dpa'i ngag 'jam zhing yid du 'ong la nyams su bde bas/_tshong dpon gyi bu nor [{]bzangs [,]bzang [}]la dga' bar 'gyur ba'i tshig tu brjod nas 'di skad ces smras so/_/rigs kyi bu de ltar khyod kyis bla na med pa yang dag 
[\[38b.5\]]par rdzogs pa'i byang chub tu sems bskyed pa legs so legs so/_/rigs kyi bu kho mo ni byang chub sems dpa'i rnam par thar ba thub par dka' ba'i ye shes snying po thob ba ste/_byang chub sems dpa'i spyod pa'i sgo yi dam brtan pa la slob pa/_chos thams cad mnyam 
[\[38b.6\]]pa nyid kyi sa'i gzungs kyi sgo thob pa'o/_/kho mo ni sbos pa'i ye shes snang ba/_chos kyi gzhi thams cad snang bar brjod pa thob pa'o/_/kho mo ni chos thams cad yong su btsal bas mi skyo ba'i rgyan gyi ting nge 'dzin gyi sgo thob ba'o/_/smras pa 'phags ma byang chub sems 
[\[38b.7\]]dpa'i rnam par thar ba thub par dka' ba'i ye shes kyi snying po de'i yul ni ji lta bu zhig mchis/_yi dam la brtan pa'i byang chub sems dpa'i spyod pa'i sgo dang /_chos thams cad mnyam pa nyid kyi sa'i gzungs kyi sgo dang /_chos kyi gzhi thams cad snang bar brjod 
[\[39a\]]
[\[39a.1\]]pa'i spobs pa snang ba'i sgo dang /_chos yongs su btsal bas mi skyo ba'i rgyan gyi ting nge 'dzin gyi sgo'i yul ni ji lta bu zhig mchis/_smras pa/_rigs kyi bu gnas 'di ni yid ches par dka'o/_/smras pa 'phags ma bstan du gsol/_sangs rgyas kyi byin dang /_
[\[39a.2\]]dge ba'i bshes gnyen gyis yongs su bzung na yid ches par mchi grang /_rtogs pa dang 'tshal ba dang /_rnam par rtogs pa dang /_rjes su rtogs pa dang /_rig pa dang /_dmigs su phebs pa dang /_goms pa dang /_mi 'gal ba dang /_rnam par mi rtog pa dang /_sgro 'dogs pa ma 
[\[39a.3\]]mchis pa dang /_mnyam par bgyid par yang mchi grang /_de nas dge bsnyen ma mi g.yo bas/_tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu sngon 'das pa'i dus shig na dri ma med pa'i 'od kyi bskal pa la/_de bzhin gshegs pa phyag rab tu brkyang ba zhes 
[\[39a.4\]]bya ba 'jig rten du byung ste/_kho mo yang de'i tshe rgyal po glog gis byin pa'i bu cig ma zhig tu gyur nas/_de'i tshe nub mo mi nyal tsam zhig na rgyal po'i sgo yang bcad/_pha dang ma yang nyal/_skyes ba dang bud med dag kyang gnyid kyis log_/rol mo brdung ba dang dkrol ba'i 
[\[39a.5\]]sgra yang zhi/_lhan cig spyod pa'i bud med lnga brgya tsam dag kyang nyal bar gyur ba zhig na/_kho mo mal gyi steng na 'dug cing /_nam mkha'i dbyings la rgyu ba'i skar ma'i tshogs kyi phreng ba rnam par 'khod pa la lta lta ba las/_steng gi bar snang la bcom ldan 'das de bzhin gshegs 
[\[39a.6\]]pa dgra bcom pa yang dag par rdzogs pa'i sangs rgyas phyag rab tu brkyang ba/_ri'i dbang po ri rab ltar lha dang klu dang /_gnod sbyin dang /_dri za dang /_lha ma yin dang /_nam mkha' lding dang /_mi 'am ci dang /_lto 'phye chen po'i 'khor mang pos bskor ba/_byang chub sems dpa'i 
[\[39a.7\]]tshogs grangs med pas yongs su bskor ba/_phyogs thams cad du 'od zer gyi dra ba thogs pa med pas rgyas par khyab pa'i sku bzhugs pa mthong ngo /_/de bzhin gshegs pa de'i sku'i ba spu'i bu ga thams cad nas kyang dri zhim po rnam pa 'di lta bu byung ste/_des kho mo'i lus 
[\[39b\]]
[\[39b.1\]]dang sems shin tu bde bar gyur/_yid shin tu dga' bar gyur te/_mal gyi steng nas langs nas sor mo bcu'i thal mo sbyar te sa la babs nas/_bcom ldan 'das de bzhin gshegs pa phyag rab tu brkyang ba de la phyag 'tshal te/_de'i spyi gtsug la bltas na'ang /_mthar thug 
[\[39b.2\]]par ma rung /_g.yas g.yon gyi tshad kyang zin par ma rung /_mtshan dang dpe byad phun sum tshogs pa la bsams na'ang ngoms par ma rung ste/_de'i tshe kho mo 'di snyam du bsams so/_/las ji lta bu zhig byas na lus phun sum tshogs pa 'di lta bu ni 'thob par 'gyur/_mtshan 
[\[39b.3\]]dang dpe byad bzang po phun sum tshogs pa ni skye bar 'gyur/_'od kyi rgyan phun sum tshogs pa ni 'byung bar 'gyur/_'khor phun sum tshogs pa ni 'grub par 'gyur/_yid kyi rang bzhin gyi gnas dang /_longs spyod phun sum tshogs pa ni 'byung bar 'gyur/_bsod nams 
[\[39b.4\]]phun sum tshogs pa ni skye bar 'gyur/_ye shes phun sum tshogs pa ni rnam par dag par 'gyur/_ting nge 'dzin gyi rnam par 'phrul pa bsam gyis mi khyab pa phun sum tshogs pa ni yang dag par 'grub par 'gyur/_gzungs phun sum tshogs pa ni yongs su rdzogs 
[\[39b.5\]]par 'gyur/_spobs pa phun sum tshogs pa ni dbang du 'gyur snyam pa dang /_rigs kyi bu de nas bcom ldan 'das de bzhin gshegs pa phyag rab tu brkyang ba des kho mo'i bsam pa thugs su chud nas des 'di skad ces bka' stsal to/_/bu mo khyod kyis nyon mongs pa thams 
[\[39b.6\]]cad gzhom pa'i phyir thub pa med pa'i sems skyed cig_/mngon par zhen pa thams cad bsal ba'i phyir pham pa med pa'i sems skyed cig_/chos zab mo'i tshul khong du chud par bya ba'i phyir zhum pa med pa'i sems skyed cig_/sems can bsam pa mi zad pa dang ldan 
[\[39b.7\]]pa'i rgya mtsho'i klong du ltung bas mi sgul ba'i sems skyed cig_/srid pa'i lam gyi rgyud thams cad du skye ba'i skye mched du mgo rmongs pa med pa'i sems skyed cig_/sangs rgyas thams cad blta bar mos pa rgyun mi gcad pa'i phyir ngoms mi shes pa'i sems skyed cig_/
[\[40a\]]
[\[40a.1\]]sangs rgyas thams cad kyi chos kyi sprin yongs su gzung ba'i phyir chog mi shes pa'i sems skyed cig_/sangs rgyas thams cad kyi chos kyi tshul snang ba rtogs par bya ba'i phyir nges par rtogs pa'i sems skyed cig_/de bzhin gshegs pa thams cad kyi 
[\[40a.2\]]chos kyi 'khor lo gzung ba'i phyir yang dag par gzung ba'i sems skyed cig_/de bzhin gshegs pa'i zhal nas byung ba shes par bya ba lta la ci smos kyi chung ngu na brdar byed pa tsam la yang 'khrul pa med pa'i sems skyed cig_/bu mo khyod kyis sems can rnams kyi bsam pa ji lta 
[\[40a.3\]]ba bzhin du chos rin po chen rnam par dbye ba'i phyir/_rnam par dbye ba'i sems skyed cig ces byung ste/_de ltar rigs kyi bu kho mos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas phyag rab tu brkyang ba las/_chos kyi tshul gyi gdams 
[\[40a.4\]]ngag gi sgo rnam pa de lta ba dag thos nas thams cad mkhyen pa'i ye shes la ni mngon par mos par gyur/_stobs bcu'i rang bzhin la ni mngon par smon par gyur/_sangs rgyas gsung la ni mngon par dad par gyur/_sangs rgyas kyi 'od kyi rgyan ni yongs su sbyang bar dga'/_sangs 
[\[40a.5\]]rgyas kyi sku phun sum tshogs pa ni yongs su bsgrub par dga'/_sangs rgyas kyi mtshan dang dpe byad bzang po rnam par dag pa la ni mngon par mos par gyur/_sangs rgyas kyi 'khor gyi dkyil 'khor phun sum tshogs pa la ni mngon par smon par gyur/_sangs rgyas kyi zhing rnam par 
[\[40a.6\]]dag pa la ni mngon par dad par gyur/_sangs rgyas kyi spyod lam phun sum tshogs pa la ni mngon par mos par gyur/_sangs rgyas kyi sku tshe'i tshad phun sum tshogs pa la ni mngon par dga' nas/_rdo rje ltar ri dang mtshon ca thams cad kyi mthus thub par dka' ba'i sems nyon 
[\[40a.7\]]mongs pa thams cad dang nyan thos dang /_rang sangs rgyas thams cad kyis mi phyed mi tshugs pa bskyed de/_rigs kyi bu de nas nye bar bzung ba tshun chad du sems bskyed pa de'i mthus bskal pa 'dzam bu'i gling gi rdul shin tu phra ba snyed cig tu yid kyi dgu las kyang 'dod 
[\[40b\]]
[\[40b.1\]]pa la spyad par yang mi dran na/_gnyis kyis gnyis 'du ba lta ci smos/_rigs kyi bu de nas nye bar bzung ba tshun chad du rang gi gnyen bshes la'ang khong khro ba'i sems cig ma bskyed na/_de ma yin pa'i sems can ma nyes pa'i gzhan lta ci smos/_de nas nye bar bzung ba tshun chad du 
[\[40b.2\]]bdag tu lta ba dang /_ldan pa'i sems bskyed pa gcig tsam yang bskyed par mi dran na/_de ma yin pa'i yo byad gzhan la bdag gir byas te/_mngon par chags pa lta ci smos/_shi 'pho ba dang mngal na gnas pa'i tshe'ang sems rmongs pa'am/_'du shes sna tshogs sam/_lung 
[\[40b.3\]]du ma bstan pa'i sems kyang byung du mi dran na/_legs par bsams shing gnas pa lta ci smos/_bskal pa de snyed cig tu sangs rgyas gcig kyang chung ngu na rmi lam du mthong ba'i rnam par dmigs par yang brjod du mi dran na/_byang chub sems dpa'i mig bcus mthong bar gyur pa lta ci smos/_
[\[40b.4\]]de nas nye bar bzung ba tshun chad du de bzhin gshegs pa thams cad kyi chos kyi sprin yang dag par 'dzin kyang chung ngu na [{]mying [,]ming [}]du bya ba'i chos kyi tshig dang /_yi ge gcig kyang brjod par mi dran na/_de bzhin gshegs pa'i zhal gyi mdzod nas byung ba lta ci smos/_de 
[\[40b.5\]]nas nye bar bzung ba tshun chad du chos kyi rgya mtsho de snyed cig 'thung 'thung yang /_chung ngu na 'jig rten pa'i chos rnams la/_tshig 'ga' 'ang ma bsams ma brtags par mi dran no/_/de nas nye bar bzung ba tshun chad du de snyed cig gi chos kyi tshul rgya mtsho las kyang /_chung ngu na 'jig 
[\[40b.6\]]rten pa'i bzo'i rgyus dang /_tshul yang rung ste/_chos kyi tshul gyi sgo gang la yang kho mos ting nge 'dzin mngon par ma bsgrubs pa de lta bu med do/_/de nas nye bar bzung ba tshun chad du de bzhin gshegs pa de snyed kyi chos kyi 'khor lo bzung yang ji ltar yongs su bzung ba las 
[\[40b.7\]]sems can 'dul ba'i dbang du bya ba ma gtogs par chung ngu na rjes su brgyud pa'i rgyus tsam gyi tshig dang /_yi ge 'ga' yang bor bar mi dran no/_/de nas nye bar bzung ba tshun chad du sangs rgyas rgya mtsho de snyed cig mthong yang chug chung ngu na sprul pa'i sangs rgyas kyi smon lam 
[\[41a\]]
[\[41a.1\]]gyi rgyud kyang rung ste/_smon lam 'ga' yang kho mos sems can rgya mtsho thams cad rnam par dag par bya ba'i phyir/_mngon par ma bsgrubs pa med do/_/de nas nye bar bzung ba tshun chad du sangs rgyas rgya mtsho de snyed cig gi sngon gyi byang chub sems dpa'i spyod 
[\[41a.2\]]pa rgya mtsho las/_byang chub sems dpa' spyod pa 'ga' tsam yang kho mos bdag gi spyod pa yongs su dag par bya ba'i phyir mngon par ma bsgrubs pa de lta bu mi dran no/_/de nas nye bar bzung ba tshun chad du sems can gang kho mos bla na med pa yang dag par rdzogs pa'i byang chub tu ma 
[\[41a.3\]]bskul ba de lta bu gcig kyang mig lam du 'ong par mi dran no/_/de nas nye bar bzung ba tshun chad du nyan thos dang rang sangs rgyas yid la bya ba dang ldan pa'i sems bskyed pa gcig kyang mngon par bsgrubs su mi dran no/_/rigs kyi bu de nas nye bar bzung ba tshun chad du bskal 
[\[41a.4\]]pa 'dzam bu'i gling gi rdul shin tu phra ba snyed cig lon yang tshig dang /_yi ge 'ga' la yang the tshom bskyed pa'am/_gnyis kyis 'du shes sam/_rnam par rtog pa'i 'du shes sam/_sna tshogs kyi 'du shes sam/_rab kyi 'du shes sam/_bzang ngan gyi 'du shes 
[\[41a.5\]]sam/_sdug mi sdug gi 'du shes bskyed du ma dran no/_/rigs kyi bu kho mo ni de phyin cad du sangs rgyas byung ba dang ma bral lo/_/sangs rgyas bcom ldan 'das rnams dang ma bral lo/_/byang chub sems dpa' rnams dang ma bral lo/_/yang dag pa'i dge ba'i bshes gnyen rnams 
[\[41a.6\]]dang ma bral lo/_/sangs rgyas kyi smon lam thos pa dang ma bral lo/_/byang chub sems dpa'i spyod pa thos pa dang ma bral lo/_/byang chub sems dpa'i pha rol tu phyin pa'i tshul thos pa dang ma bral lo/_/byang chub sems dpa'i sa'i ye shes snang ba'i tshul thos pa dang ma bral 
[\[41a.7\]]lo/_/byang chub sems dpa'i gzungs dang ting nge 'dzin mi zad pa'i mdzod dang /_gter thos pa thob pa dang ma bral lo mtha' dang dbus med pa'i 'jig rten gyi khams kyi dra ba la 'jug cing khong du chud par bya ba'i tshul thos pa dang ma bral lo/_/mtha' dang dbus med 
[\[41b\]]
[\[41b.1\]]pa'i sems can gyi khams 'byung ba'i rgyu thos pa thob pa dang ma bral lo/_/'gro ba thams cad kyi nyon mongs pa'i dra ba'i dkyil 'khor yongs su zad par bya ba'i ye shes snang ba dang ma bral lo/_/sems can thams cad kyi dge ba'i rtsa ba 'byung ba'i rgyu'i ye shes thob pa dang ma bral lo/_/
[\[41b.2\]]sems can thams cad kyi bsam pa ji lta ba bzhin du lus yongs su ston pa dang ma bral lo/_/sems can thams cad kyi shes par byed pa'i dbyangs kyi dkyil 'khor rnam par dag pa dang ma bral lo/_/rigs kyi bu kho mo byang chub sems dpa'i rnam par thar ba'i sgo thub par dka' 
[\[41b.3\]]ba'i ye shes kyi snying po 'di dang /_chos thams cad yongs su btsal bas mi skyo ba'i rgyan gyi ting nge 'dzin gyi sgo 'di la snyoms par zhugs te/_byang chub sems dpa'i spyod pa'i sgo yi dam la brtan pa 'di rnam par phye ba dang /_gzungs kyi sgo chos thams cad mnyam pa nyid 
[\[41b.4\]]kyis 'di dang /_spobs pa'i ye shes snang ba'i sgo chos kyi gzhi thams cad snang bar brjod pa 'di rnam par phye ba dang /_cho 'phrul bsam gyis mi khyab pa yod na rigs kyi bu khyod mngon sum du blta bar 'dod dam/_smras pa/_'phags ma 'tshal lo/_de nas dge bsnyen ma mi 
[\[41b.5\]]g.yo ba de na de ltar 'dug bzhin du byang chub sems dpa'i rnam par thar pa'i sgo thub par dka' ba'i ye shes kyi snying po la [{]stsogs [,]sogs [}]pa dang /_ting nge 'dzin gyi sgo thams cad yongs su btsal bas mi skyo ba'i rgyan la [{]stsogs [,]sogs [}]pa dang /_ting nge 'dzin gyi sgo don yod pa'i dkyil 
[\[41b.6\]]'khor gyi rgyan la [{]stsogs [,]sogs [}]pa dang /_ting nge 'dzin gyi sgo stobs bcu'i ye shes kyi dkyil 'khor mngon du 'gyur ba la [{]stsogs [,]sogs [}]pa dang /_ting nge 'dzin gyi sgo sangs rgyas kyi rigs mi zad pa'i mdzod la [{]stsogs [,]sogs [}]pa ting nge 'dzin gyi sgo brgya stong phrag bcu la rnam par blta ba dang /_rnam 
[\[41b.7\]]par dpyad pa dang /_rjes su 'jug pa dang /_nges par rtogs par byas so/_/de ltar dge bsnyen ma mi g.yo ba snyoms par zhugs ma thag tu tshong dpon gyi bu nor [{]bzangs kyis [,]bzang gis [}]phyogs bcur 'jig rten gyi khams sangs rgyas kyi zhing brjod du med pa phrag bcu'i rdul shin tu phra ba 
[\[42a\]]
[\[42a.1\]]snyed rnam pa drug du g.yos pa dang /_bai DUr+ya yongs su dag pa'i rgyu las gyur par gnas par mthong ngo /_/'jig rten gyi khams re re'i gling bzhi pa bye ba phrag brgya brgyan/_de bzhin gshegs pa bye ba phrag brgya brgya bzhugs par mthong ste/_la la ni dga' ldan 
[\[42a.2\]]gyi gnas na bzhugs pa nas/_la la ni yongs su mya ngan las 'da' ba mdzad pa'i bar du 'ang mthong ngo /_/de yang 'jig rten gyi khams bai DUr+ya'i rang bzhin de dag yongs su dag cing sgrib pa med pa'i phyir te/_de bzhin gshegs pa de dag so so nas 'od zer dang /_'od kyi dkyil 
[\[42a.3\]]'khor chos kyi dbyings thams cad du rgyas par khyab pa mnga' ba dang /_de bzhin gshegs pa de dag so so'i 'khor gyi dkyil 'khor shin tu rnam par phye ba rgya mtsho yang mthong bar gyur to/_/de bzhin gshegs pa de dag re re'i gsung gi dkyil 'khor chos kyi 'khor lo thams 
[\[42a.4\]]cad brjod pa sems can thams cad kyi rna lam du rnam par grags pa'ang thos par gyur to/_/de nas dge bsnyen ma mi g.yo ba ting nge 'dzin de las langs nas tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu khyod kyis mthong ngam/_thos sam shes sam/_
[\[42a.5\]]smras pa 'phags ma mthong ngo /_/thos so rig go_/rigs kyi bu kho mo ni de ltar byang chub sems dpa'i spyod pa yi dam brtan pa la slob cing /_chos thams cad yongs su btsal bas mi skyo ba'i rgyan gyi ting nge 'dzin la mnyam par bzhag ste/_byang chub sems dpa'i rnam 
[\[42a.6\]]par thar pa'i sgo thub par dka' ba'i ye shes kyi snying pa la gnas nas/_chos thams cad mnyam pa nyid kyi sa'i gzungs khong du chud pa dang /_spobs pa'i ye shes snang ba chos kyi gzhi thams cad snang ba brjod pa la mkhas pa'i legs par bshad pas sems can thams 
[\[42a.7\]]cad yongs su tshim par byed par zad na kho mos byang chub sems dpa' yon tan tshad med bsam gyis [{]myi [,]mi [}]khyab pa dang ldan pa nam mkha'i dbyings la 'dab chags khyu mchog 'khod pa ltar gnas med par spyod pa/_nam mkha' lding gi dbang po chen po ltar yongs su smin pa'i 
[\[42b\]]
[\[42b.1\]]byang chub sems dpa' gdon pa'i phyir/_sems can thams cad kyi rgya mtsho la 'jug pa tshong pa ltar stobs bcu'i ye shes rin po che mngon par 'dod cing /_thams cad mkhyen pa nyid kyi rin po che'i gling du rgyu ba/_mthu dang ldan pa'i nya ba ltar/_yid du 'ong ba'i chos kyi dkyil 
[\[42b.2\]]'khor gyi rgya dang ldan pa'i lag pas sred pa'i chu las byung ba'i sems can yongs su smin par mngon par gdon pa'i phyir/_chos kyi rgya mtsho la rnam par rgyu ba/_lha'i dbang po ltar nyon mongs pa'i lha ma yin gyi g.yul chen po rtul ba bzlog pa'i phyir/_khams gsum gyi 
[\[42b.3\]]gnas yongs su bkang zhing rnam par rgyu ba nyi ma'i dkyil 'khor ltar sems can gyi sred pa'i chu dang /_nyon mongs pa'i 'dam shin tu bskam pa'i phyir/_chos kyi dbyings kyi nam mkha'i dbyings la yang dag par 'phags pa zla ba nya zhing rgyas pa ltar 'dul ba'i yid kyi me tog ku mu ta 
[\[42b.4\]]rnam par kha dbye ba'i phyir/_ye shes kyi nam mkha' la mngon par shar ba/_sa'i gzhi ltar 'gro ba thams cad kyi dge ba'i dbang po'i myu gu bskyed cing /_rnam par spel ba'i phyir byams mi byams dang /_mthon dman med par 'jig rten na mnyam par gnas pa rlung 
[\[42b.5\]]mar ltar sems can thams cad kyi nyon mongs pa dang /_lta ba'i shing dang shing phran gyi nags tshal dang /_kun dga' rtsa ba nas gdon pa'i phyir chags pa med par phyogs thams cad tu rnam par rgyu ba/_'khor los sgyur ba ltar bsdu ba'i dngos po'i yo byad dang /_rkyen gyis 
[\[42b.6\]]'gro ba thams cad yongs su bsdu ba'i phyir/_'jig rten na rnam par spyod pa de dag gi spyod pa shes pa'am/_yon tan brjod par nus re skan/_song rigs kyi bu lho phyogs kyi rgyud 'di nyid kyi yul dga' 'dzin tshad med pa na/_grong khyer dga' ba 'dzin pa zhes bya ba 
[\[42b.7\]]yod de/_de na kun tu rgyu thams cad du 'gro ba zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]dge bsnyen 
[\[43a\]]
[\[43a.1\]]ma mi g.yo ba'i rkang pa gnyis la spyi bos phyag 'tshal to/_/dge bsnyen ma mi g.yo ba la lan brgya stong du mar g.yas phyogs su bskor ba byas nas yang dang yang bltas te/_dge bsnyen ma mi g.yo ba'i drung nas song ngo /_de nas tshong dpon gyi bu nor [{]bzangs [,]bzang [}]dge 
[\[43a.2\]]bsnyen ma mi g.yo ba mngon du byas te/_dge bsnyen ma mi g.yo ba'i gdams ngag rjes su dran par byed cing /_dge bsnyen ma mi g.yo bas bstan pa dang /_yang dag par bstan pa dang /_bsgrags pa dang /_bshad pa dang /_brjod pa dang /_yang dag par brjod pa dang /_gzhag pa dang /_
[\[43a.3\]]rnam par phye ba dang /_smos pa dang /_rgya cher bstan pa de dag thams cad la gdon mi za bar yid ches shing rjes su 'brang bar bya ba dang /_rjes su bsam pa dang /_khong du chud par bya ba dang /_sgom pa dang /_yongs su bsgom pa dang /_gzhan du mi 'gyur ba dang /_rtogs par bya ba dang /_
[\[43a.4\]]snang bar bya ba dang /_mnyam par bya ba [{]myed [,]med [}]cing /_mthar gyis gnas nas gnas dang yul nas yul du rgyu ste/_rgyu zhing song song nas yul dga' 'dzin tshad med pa gang na ba der phyin nas/_grong khyer dga' ba 'dzin pa rmed cing tshol tshol te/_nyi ma nub tu chab zhig na grong khyer dga' ba 
[\[43a.5\]]'dzin par phyin nas/_grong khyer dga' ba 'dzin pa'i nang du song ste/_grong khyer gyi lam gyi bzhi mdo'i dbus shig tu phyin nas srang gi sgo nas/_srang gi sgo dang lam gyi bzhi mdo nas lam gyi bzhi mdo dang /_grong phrag nas grong phrag tu kun tu rgyu thams cad du 'gro 
[\[43a.6\]]ba tshol zhing rmed rmed pa dang /_mtshan mo mi nyal tsam zhig na grong khyer dga' ba 'dzin pa'i byang phyogs logs na/_ri shin tu mod pa zhes bya ba zhig yod pa de'i rtse mo rtswa dang gel pa dang /_sman sna tshogs dga' dga' ltar skyes pas brgyan pa 'od chen po dang ldan pa la nyi 
[\[43a.7\]]ma shar ba lta bur gnas pa mthong ngo /_/des snang ba de mthong nas dga' ba'i shugs chen po skyes te 'di snyam du bsams so/_/bdag gi dge ba'i bshes gnyen ri'i rtse mo 'di la gdon mi za bar mthong bar 'gyur ba lta zhig snyam nas/_grong khyer de nas byung ste/_ri shin du 
[\[43b\]]
[\[43b.1\]]mod pa gang na ba der phyin pa dang /_ri shin tu mod pa de la 'dzegs nas/_ri'i rtse mo snang ba chen po can gang na ba der phyin pa dang /_rgyang ring po zhig nas kun tu rgyu thams cad du 'gro ba tshangs pa chen po bas kyang lhag pa'i kha dog dang ldan pa dpal gyis shin tu 'bar ba zhig tshangs pa stong phrag bcus 
[\[43b.2\]]kun nas bskor te/_'chags nas 'chag cing 'dug pa mthong nas/_de'i drung du phyin te/_rkang pa gnyis la spyi bos phyag 'tshal nas/_de la lan brgya stong du mar g.yas phyogs su bskor ba byas te/_mdun du 'dug nas thal mo sbyar te/_'di skad ces smras so/_/'phags pa bdag 
[\[43b.3\]]gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpa' byang chub sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang rjes 
[\[43b.4\]]su bstan pa mdzad do zhes bdag gis thos na/_'phags pa ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba bdag la bshad du gsol/_smras pa rigs kyi bu de ltar khyod/_bla na med pa yang dag par 
[\[43b.5\]]rdzogs pa'i byang chub tu zhugs pa legs so/_/legs so rigs kyi bu kho bo ni thams cad du 'gro ba ste/_thams cad kyi rjes su song ba'i byang chub sems dpa'i spyod pa la gnas pa'o/_/sgo thams cad du rnam par spyod pas snang ba'i ting nge 'dzin gyi sgo dang /_dngos po 
[\[43b.6\]]med pa la gnas pas/_mngon par 'du bya ba med pa'i rdzu 'phrul dang /_chos kyi dbyings kun gyi gzhir thug par thal ba'i shes rab kyi pha rol tu phyin pa'i ye shes snang ba'i sgo dang ldan pa'o/_/rigs kyi bu de ltar kho bo ni sems can gyi snod kyi 'jig rten gyi rgyud thams cad dang /_
[\[43b.7\]]sems can gyi lam gyi rgyud thams cad dang /_sems can gyi shi 'pho ba'i sgo thams cad dang /_sems can gyi skye ba'i sgo thams cad dang /_srid pa'i lam gyi rgyud tha dad pa thams cad dang /_skye ba'i skye mched sna tshogs kyi 'jig rten gyi gnas rnam pa tha dad pa dag 
[\[44a\]]
[\[44a.1\]]gi sems can kha dog dang /_dbyibs dang /_chu zheng rnam pa sna tshogs dang ldan pa/_skye ba kun tu 'brel pa/_rnam pa sna tshogs dang ldan pa/_sbyor ba sna tshogs dang ldan pa/_mos pa sna tshogs can 'di lta ste lha'i lam gyi rgyud du gtogs pa dang /_klu'i lam gyi 
[\[44a.2\]]rgyud du gtogs pa dang /_gnod sbyin gyi lam gyi rgyud du gtogs pa dang /_dri za'i lam gyi rgyud du gtogs pa dang /_lha ma yin gyi lam gyi rgyud du gtogs pa dang /_nam mkha' lding gi lam gyi rgyud du gtogs pa dang /_mi'am ci'i lam gyi rgyud du gtogs pa dang /_lto 'phye 
[\[44a.3\]]chen po'i lam gyi rgyud du gtogs pa dang /_sems can dmyal ba'i lam gyi rgyud du gtogs pa dang /_byol song gi skye gnas kyi lam gyi rgyud du gtogs pa dang /_gshin rje'i 'jig rten gyi lam gyi rgyud du gtogs pa dang /_mi'i lam gyi rgyud du gtogs pa dang /_mi ma 
[\[44a.4\]]yin pa'i lam gyi rgyud du gtogs pa dang /_lta ba'i rnam pa sna tshogs la gnas pa nyan thos kyi theg pa la mos pa dang /_rang sangs rgyas kyi theg pa la mos pa dang /_theg pa chen po la mos pa'i sems can rnams kyi don thabs sna tshogs dang /_ye shes kyi tshul dang sbyor ba sna 
[\[44a.5\]]tshogs kyis byed de/_'di ltar sems can la la la ni bzo'i rgyud tha dad pa thams cad dang ldan pa'i gzugs snang bas 'jig rten gyi bzo sna tshogs bslabs shing don byed do/_/sems can la la ni 'di lta ste/_thams cad mkhyen pa'i ye shes bstabs pa'i phyir 
[\[44a.6\]]bsdu ba'i dngos po bzhis yongs su bsdu ba'i thabs kyis don byed do/_/sems can la la la ni 'di lta ste/_thams cad mkhyen pa nyid du 'gyur ba'i ye shes kyi sgo snang ba yongs su bskyed pas pha rol tu phyin pa yang dag par brjod cing don byed do/_/sems can la la la ni 'di lta ste/_
[\[44a.7\]]byang chub kyi sa bon chud mi za bar brtan cing yongs su bskyed pas/_byang chub sems dpa'i sems yongs su brjod cing don byed do/_/sems can la la la ni 'di lta ste/_sangs rgyas kyi zhing thams cad yongs su dag par bya ba dang /_sems can thams cad yongs su smyin par bya 
[\[44b\]]
[\[44b.1\]]ba'i smon lam yongs su bskyed pa'i phyir/_byang chub sems dpa'i spyod pa rnam pa thams cad du yang dag par brjod pas don byed do/_/sems can la la la ni 'di lta ste/_ngan du spyod pa'i rnam par smin pa dang /_mthun pa'i rgyus sems can dmyal ba'i lam gyi rgyud kyi sdug bsngal gyi tshor ba myong 
[\[44b.2\]]bar 'gyur ba yongs su bstan pas/_skyo ba yongs su bskyed cing don byed do/_/sems can la la la ni 'di lta ste/_de bzhin gshegs pa la bskyed pa'i yon tan thams cad ni gdon mi za bar thams cad mkhyen pa nyid kyi 'bras bu'i mthar thug par 'gyur bar brjod pas/_dga' ba 
[\[44b.3\]]chen po bskyed cing don byed do/_/sems can la la la ni 'di lta ste/_sangs rgyas kyi yon tan dang sku la mngon par mos pas thams cad mkhyen pa nyid du smon lam 'debs par bya ba'i phyir/_de bzhin gshegs pa thams cad kyi yon tan dang /_bsngags pa yang dag par brjod 
[\[44b.4\]]pas don byed do/_/sems can la la la ni 'di lta ste/_mi zlogs shing lhun gyis grub pa dang /_rgyun chad pa med par sangs rgyas kyi phrin las nan tan du mdzad pa'i mthu dang ldan pa'i sangs rgyas kyi sku 'thob par mos pa bskyed pa'i phyir/_sangs rgyas kyi bdag nyid che ba 
[\[44b.5\]]brjod pas don byed do/_/sems can la la ni 'di lta ste/_tshur zil gyis gnon la phar zil gyis mi gnon pa'i sangs rgyas kyi sku phun sum tshogs pa 'thob par mos pa bskyed pa'i phyir/_sangs rgyas kyi mnga' chen po yongs su brjod cing don byed do/_/rigs kyi bu gzhan 
[\[44b.6\]]yang kho bo ni grong khyer dga' ba 'dzin pa 'di'i bzhi mdo'i phongs thams cad dang /_srang thams cad dang /_lam gyi sum mdo thams cad dang /_grong mtshams thams cad dang /_khyim thams cad dang /_mthun par 'dus pa'i rdal thams cad dang grong thams cad dang /_grong gi rgyud 
[\[44b.7\]]thams cad du rnam pa ji ltar tshogs shing 'dus pa'i bud med dang /_skyes pa dang khye'u dang bu mo rnams kyi bsam pa ji lta ba dang /_sbyor ba ji lta ba dang /_mthu ji lta ba dang /_rnam par spyod pa ji lta ba bzhin du de dag dang /_mthun pa'i lus kyi chu zheng dang dbyibs mngon 
[\[45a\]]
[\[45a.1\]]par bsgrubs shing /_chos ston kyang /_sems can de dag gis de sus bstan pa dang /_de ga las 'ongs pa mi shes te/_gzhan du na thos nas ma nor bar nan tan du byed pa ni med pa'ang ma yin no/_/gzhan yang rigs kyi bu 'dzam bu'i gling 'di na/_zhags pa 
[\[45a.2\]]'thub pa lta ba rnam pa sna tshogs la mngon par zhen pa/_dgu bcu rtsa drug 'khod pa de dag thams cad kyi nang du yang sems can lta ba'i rnam pa sna tshogs la chags pa rnams yongs su smin par bya ba'i phyir thams cad dang mthun par gnas te/_rigs kyi bu ci ltar kho bo grong khyer dga' ba 
[\[45a.3\]]'dzin pa 'di na sems can gyi don byed cing 'dug pa de bzhin du 'dzam bu'i gling gi grong dang /_grong khyer dang /_ljongs dang /_yul dang /_khams dang /_rgyal po'i phong brang 'khor thams cad na yang sems can gyi don byed do/_/'dzam bu'i gling na ji lta ba de bzhin du gling bzhi pa'i 'jig rten gyi khams 
[\[45a.4\]]thams cad dang /_de bzhin du stong dang stong gnyis pa dang /_stong gsum gyi stong chen po'i 'jig rten gyi khams dang /_de bzhin du phyogs bcu'i 'jig rten gyi khams sems can gyi rten du bya ba thams cad dang /_sems can gyi gnas su bya ba thams cad dang /_sems 
[\[45a.5\]]can gyi gzhir bya ba thams cad dang /_sems can gyi khams su bya ba'i ming du gtogs pa thams cad dang /_sems can yongs su rgyu ba thams cad dang /_sems can yongs su 'du ba thams cad dang /_sems can rgya mtsho na gnas pa thams cad dang /_sems can gyi rgyud 
[\[45a.6\]]gnas pa thams cad dang /_sems can gyi phyogs su bya ba thams cad dang /_sems can gyi phyogs mtshams su bya ba thams cad dang /_sems can spyod pa'i gnas thams cad du 'ang /_thabs sna tshogs dang /_tshul sna tshogs dang /_sgo sna tshogs dang /_rigs pa 
[\[45a.7\]]sna tshogs dang /_'phrad pa sna tshogs dang /_thabs kyi tshul sna tshogs dang /_bya ba sna tshogs kyis sems can rnams kyi don byed do/_/gzugs dang kha dog sna tshogs yongs su bstan cing mos par bya ba dang /_tshig gi lam sna tshogs brjod pas kyang sems can rnams kyi 
[\[45b\]]
[\[45b.1\]]don byed do/_/rigs kyi bu kho bos ni byang chub sems dpa'i spyod pa thams cad du 'gro ba thams cad kyi rjes su song ba 'di shes par zad na/_kho bos byang chub sems dpa' 'gro ba thams cad dang /_mnyam pa'i lus dang ldan pa bdag dang /_sems can gyi lus su tha mi dad pa'i ting nge 'dzin 
[\[45b.2\]]thob pa/_'phrul ba'i 'khor lo rgya chen pos srid pa'i lam gyi rgyud thams cad du khyab pa/_'jig rten gyi skye ba thams cad rang gi lus la rjes su spyod pa/_'gro ba thams cad kyis lta na dga' zhing yid du 'ong ba'i sprul pa'i 'khor lo la brtson pa/_'gro ba thams cad kyi rigs dang 
[\[45b.3\]]rgyud dang tsher skye ba rab tu ston pa/_bskal pa thams cad du gnas pa la thogs pa med pa'i smon lam gyi 'khor lo dang ldan pa/_mig 'phrul lta bu'i spyod pa rnam par phye ba'i snang ba rab tu thob pa/_'gro ba thams cad kyi don byed kyang /_gos pa med par gnas pa la brtson pa/_dus 
[\[45b.4\]]gsum gyi 'gro ba'i dbyings mnyam pa nyid khong du chud pa/_ye shes kyi dbyings bdag med pa dang ldan pas/_snang bar byas pa'i snying rje chen po mtha' yas pa'i snying po dang ldan pa/_'gro ba thams cad kyi dge ba'i rtsa ba yongs su bskyed pa la mngon par brtson pa/_de dag gi spyod 
[\[45b.5\]]pa shes pa'am/_yon tan brjod par nus re skan/_/song rigs kyi bu lho phyogs kyi rgyud 'di nyid na yul khams chen po zhes bya ba yod de/_de na spos 'tshong gi tshong dpon longs spyod uta pa la zhes bya ba 'dug gis/_de'i gan du song la ji ltar byang chub sems dpas byang chub 
[\[45b.6\]]sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]kun tu rgyu thams cad du 'gro ba'i rkang pa gnyis la spyi bos phyag 'tshal te/_kun tu rgyu thams cad du 'gro ba la lan brgya stong du mar g.yas phyogs su bskor ba byas 
[\[45b.7\]]nas/_yang dang yang bltas te/_kun tu rgyu thams cad du 'gro ba'i drung nas song ngo /_/de nas tshong dpon gyi bu nor [{]bzangs [,]bzang [}]lus dang srog la ni mi lta/_srid pa'i longs spyod dang yongs sa zin pa dang /_nye bar blangs pa la mngon par chags pa'i gnas thams cad la ni mi lta 
[\[46a\]]
[\[46a.1\]]sems can gyi yul gyi dga' ba thams cad la ni mi lta/_gzugs dang sgra dang dri dang /_bro dang /_reg bya thams cad la ni mi lta/_g.yog 'khor dang longs spyod dang /_nye bar spyod pa thams cad la ni mi lta ste/_rgyal srid dang dbang phyug gi dbang gi bde ba thams cad la ni mi lta la 
[\[46a.2\]]sangs rgyas kyi zhing bla na med par yongs su dag pa mngon par bsgrubs pas sems can thams cad yongs su smin par bya ba dang /_gdul ba dang yongs su dag par bya ba la lta ba/_mchod pa dang bsnyen bkur ba dang /_rim gro bya bas mi ngoms pas de bzhin gshegs pa thams 
[\[46a.3\]]cad la lta ba dang /_rang bzhin med pa yongs su shes pa'i ye shes khong du chud par bya ba'i phyir chos thams cad la blta ba yon tan rgya mtsho thams cad kyi don du nan tan bya ba las nyam pa med par bya ba'i phyir byang chub sems dpa'i yon tan thams cad la blta ba dang /_bskal 
[\[46a.4\]]pa thams cad du byang chub sems dpa'i spyod pa la yang dag par gnas par bya ba'i phyir/_byang chub sems dpa' thams cad kyi smon lam chen po la lta ba/_de bzhin gshegs pa'i 'khor gyi dkyil 'khor rgya mtsho thams cad du'ajug par bya ba la lta ba/_ting nge 
[\[46a.5\]]'dzin gyi sgo re rer byang chub sems dpa'i ting nge 'dzin grangs med pa thams cad gzung ba la rnam par 'phrul par bya ba'i phyir/_byang chub sems dpa'i ting nge 'dzin gyi sgo thams cad la lta ba/_de bzhin gshegs pa thams cad kyi chos kyi 'khor lo yang dag par 
[\[46a.6\]]bzung bas mi ngoms par bya ba'i phyir/_chos kyi ye shes snang ba'i 'khor lo thams cad la lta ba/_de sangs rgyas dang byang chub sems dpa'i yon tan 'di dag dang /_gzhan dag kyang dge ba'i bshes gnyen las 'byung ba ste/_dge ba'i bshes gnyen ni de dag 
[\[46a.7\]]thams cad kyi 'byung gnas su gyur pa ma yin par yang dag par lta zhing mthar gyis yul khams chen po gang na ba der phyin nas/_spos 'tshong gi tshong dpon longs spyod ud pa la yongs su rmed cing tshol tshol ba las mthong nas/_spos 'tshong gi tshong dpon longs spyod 
[\[46b\]]
[\[46b.1\]]ud pa la gang na ba der phyin te/_drung du song nas/_spos 'tshong gi tshong dpon longs spyod ud pa la'i rkang pa gnyis la spyi bos phyag 'tshal te/_spos 'tshong gi tshong dpon longs spyod ud pa la la lan brgya stong du mar g.yas phyogs su bskor ba byas nas/_spos 'tshong gi tshong dpon 
[\[46b.2\]]longs spyod ud pa la'i mdun du 'dug te/_thal mo sbyar nas 'di skad ces smras so/_/'phags pa bdag sangs rgyas thams cad dang mnyam pa'i ye shes 'tshal te/_sangs rgyas thams cad kyi sngon gyi smon lam gyi dkyil 'khor yongs su rdzogs par bgyi bar yang dga'/_
[\[46b.3\]]sangs rgyas thams cad kyi chos kyi sku yongs su grub par bgyi bar yang dga'/_sangs rgyas thams cad kyi ye shes kyi sku yongs su 'tshal bar bgyi bar yang dga'/_byang chub sems dpa'i spyod pa'i dkyil 'khor thams cad yongs su dag par bgyi bar yang dga'/_byang chub 
[\[46b.4\]]sems dpa'i ting nge 'dzin gyi dkyil 'khor thams cad snang bar bgyid par yang dga'/_byang chub sems dpa'i gzungs kyi dkyil 'khor thams cad yongs su brten par yang dga'/_sgrib pa'i dkyil 'khor thams cad rnam par gtor bar yang dga'/_zhing gi 
[\[46b.5\]]dkyil 'khor thams cad du rnam par rgyu bar yang 'tshal nas/_bla na med pa yang dag par rdzogs pa'i byang chub tu yang dag par zhugs na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba dang /_ji ltar nan tan du bgyis na byang chub 
[\[46b.6\]]sems dpa' thams cad mkhyen pa nyid du 'byung bar 'gyur bar ma 'tshal to/_/smras pa rigs kyi bu de ltar khyod kyis bla na med pa yang dag par rdzogs pa'i byang chub tu sems bskyed pa legs so legs so/_/rigs kyi bu kho bo ni spos thams cad shes te/_spos sbyar 
[\[46b.7\]]ba thams cad dang /_bdug spos thams cad dang /_bdug spos sbyar ba thams cad dang /_byug pa thams cad dang /_byug pa sbyar ba thams cad dang /_phye ma thams cad dang /_phye ma sbyar ba thams cad dang /_spos dang /_byug pa dang /_phye ma'i rnam pa thams cad kyang shes 
[\[47a\]]
[\[47a.1\]]te/_lha'i spos kyang shes so/_/klu dang gnod sbyin dang dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa'i spos kyang shes so/_/nad gso ba'i spos dang /_yid mi bde ba bstsal ba'i spos dang /_'jig 
[\[47a.2\]]rten gyi dga' ba yongs su bskyed pa'i spos dang /_nyon mongs pa 'bar bar bya ba'i spos dang /_nyon mongs pa zhi bar ba ba'i spos dang /_'dus byas kyi dga' ba dang /_bde ba sna tshogs yongs su bskyed pa'i spos dang /_'dus byas thams cad las skyo ba yongs su bskyed pa'i spos 
[\[47a.3\]]dang /_bag bya ba'i gnas thams cad sel ba'i spos dang /_sangs rgyas yid la bya ba'i rgyud yang dag par 'byung ba'i spos dang /_chos kyi tshul khong du chud par bya ba'i spos dang /_'phags pas spyad pa'i spos dang /_byang chub sems dpa'i spos rnam pa tha dad pa 
[\[47a.4\]]dang /_byang chub sems dpa'i sa thams cad rnam par dgod pa'i spos kyang shes te/_/kho bos sposade dag thams cad rnam pa ji lta bu'ang rab tu shes so/_/'byung ba dang /_skye ba dang /_'grub pa dang /_yongs su rdzogs pa dang /_yongs su dag pa dang /_yongs su spang ba 
[\[47a.5\]]dang /_rab tu sbyar ba dang /_yongs su spyad pa dang /_yul dang mthu dang las dang rgyu yang rab tu shes so/_/rigs kyi bu mi'i 'jig rten na spos glang po'i snying po zhes bya ba/_klu yongs su 'khrug par byed pa yod de/_de'i ri lu til gyi 'bru tsam gyis kyang yul khams chen 
[\[47a.6\]]po thams cad spos kyi sprin gyi dra ba shin tu stug pas kun nas khebs par gyur te/_zhag bdun du spos chu'i rgyun shin tu phra ba'i char mngon par 'bab bo/_/de'i tshe sems can su'i lus sam gos la spos chu'i rgyun de dag gis bab par gyur pa de dag thams cad kyang me 
[\[47a.7\]]tog gser gyi kha dog du 'dug pas rnam par brgyan pa'i gos dang lus su 'gyur ro/_/khang pa dang gzhal med khang dang /_khang pa brtsegs pa gang du bab par gyur pa de dag thams cad kyang me tog gser gyi kha dog lta bur rnam par brgyan par gnas so/_/sems 
[\[47b\]]
[\[47b.1\]]can khyim gyi nang na gnas pa gang gis spos kyi sprin gyi dra ba de la rlung gis ma dad pa'i dri tshor bar gyur pa de dag thams cad kyang zhag bdun du dga' ba dang /_mos pa chen pos yongs su rgyas par 'gyur te/_lus dang sems la bde ba dang dga' ba sna tshogs kyang rab tu myong bar 'gyur ro/_/
[\[47b.2\]]de dag gi las la yang khams 'khrug pa la sa gyur pa'am/_gzhan gyis gnod par bya ba las gyur pa'i nad kyang 'byung bar 'gyur ba med do/_/sems kyi sdug bsngal ba dang yid mi bde ba yang mi 'byung ngo /_/'jigs pa'am/_sdang ba'am bag tsha ba'am/_yid 'khrug pa 
[\[47b.3\]]'am/_gnod sems kyang mi rgyu ste/_de dag thams cad zhag bdun du dga' ba dang bde ba skyes te/_gcig la gcig byams pa'i sems su 'gyur ro/_rigs kyi bu kho bo ni de dag de ltar dga' ba dang /_nyams bde ba skyes [(]ba [,]pa [)]rnams la bsam pa dag par bya ba'i phyir ci 
[\[47b.4\]]nas kyang bla na med pa yang dag par rdzogs pa'i byang chub tu nges par 'gyur ba de ltar chos ston to/_/gzhan yang rigs kyi bu ri ma la ya las 'byung ba'i tsan dan sa steng sa dam pa zhes bya ba yod de/_de lus la bskus na me'i 'obs su mchongs kyang tshig pa med do/_
[\[47b.5\]]rigs kyi bu rgya mtsho'i mtha' nas 'byung ba'i spos gzhan gyis thub pa med pa zhes ba yod de/_de rnga'am dung la bskus na de'i sgras gzhan gyi 'khor thams cad pham par 'gyur ro/_/rigs kyi bu mtsho ma dros pa'i ngogs nas 'byung ba'i a ga ru nag po pad mo'i 
[\[47b.6\]]snying po zhes bya ba yod de/_de'i ri lu til gyi 'bru tsam gcig gi dris kyang 'dzam bu'i gling thams cad rgyas par gang bar 'gyur te/_sems can gang gis spos kyi dri de tshor ba de dag thams cad kyang sdig pa la smod cing sdom pa'i sems rab tu thob bar 'gyur ro/_/
[\[47b.7\]]rigs kyi bu ri'i rgyal po kha ba can las 'byung ba'i spos kyi rnam pa 'od dang ldan pa zhes bya ba yod de/_de'i dri tshor na sems can de dag 'dod chags dang bral ba'i sems su 'gyur te/_kho bo ni de dag la ci nas kyang rdul dang bral ba'i dkyil 'khor ces bya ba'i ting nge 
[\[48a\]]
[\[48a.1\]]'dzin thob par 'gyur ba de ltar chos ston to/_/rigs kyi bu srin po'i 'jig rten nas 'byung ba'i spos kyi rnam pa rgya mtsho'i snying po zhes bya ba yod do/_/de ni 'khor los sgyur ba'i longs spyod kyi don du 'byung ste/_des bdugs ma thag tu 'khor los sgyur 
[\[48a.2\]]ba'i rgyal po'i dpung gi tshogs yan lag bzhi pa yang nam mkha'i dbyings la gnas so/_/rigs kyi bu lha'i 'khor chos bzang po nas 'byung ba'i spos kyi rnam par rnam par 'byed pa zhes bya ba yod de/_des bdugs ma thag tu lha rnams sangs rgyas kyi dri zhim po dran par 'gyur ro/_/
[\[48a.3\]]rigs kyi bu lha'i rgyal po rab mtshe ma'i gnas na spos kyi rnam pa dag pa'i mdzod ces bya ba yod de/_des bdug ma thag tu mtshe ma'i lha'i bu thams cad lha'i rgyal po rab mtshe ma'i drung du 'dong ngo /_/de dag der phyin nas kyang lha'i rgyal po rab mtshe mas chos kyi gtam bya'o/_/
[\[48a.4\]]rigs kyi bu dga' ldan gyi gnas na/_spos kyi rnam pa sin du bar zhes bya ba yod de/_de'i spos kyi dud pa byang chub sems dpa' tshe gcig gis thogs pa chos kyi stan la 'dug pa'i mdun du phyung na/_spos kyi sprin chen pos chos kyi dbyings thams cad rgyas par gang zhing /_
[\[48a.5\]]de bzhin gshegs pa'i 'khor gyi dkyil 'khor thams cad du rgyan rnam pa sna tshogs dang ldan pa'i chos kyi sprin chen po'i char rab tu 'bab bo/_/rigs kyi bu lha'i rgyal po rab 'phrul dga'i gnas na/_spos kyi rnam pa yid 'phrog pa zhes bya ba yod de/_des lha'i 
[\[48a.6\]]rgyal po rab 'phrul dga'i gnas su bdugs na/_zhag bdun du chos kyi sprin gyi char bsam gyis mi khyab pa 'bab par 'gyur ro/_/rigs kyi bu kho bos ni spos sbyar ba de shes su zad na/_kho bos byang chub sems dpa' skyon gyi dri ma med pa 'dod pa'i 'jig 
[\[48a.7\]]rten thams cad nas gyen du 'phags pa/_nyon mongs pa'i bdud kyi zhags pa dang bral ba/_srid pa'i lam gyi rgyud thams cad las shin tu 'das pa/_ye shes sgyu ma'i rnam pa dang /_gzugs kyis rnam par spyod pa/_'jig rten thams cad kyis gos pa med 
[\[48b\]]
[\[48b.1\]]pa/_chags pa med pa'i ngang tshul can/_sgrib pa med par ye shes kyi dkyil 'khor rnam par dag pa/_thogs pa med pa'i ye shes kyi spyod yul dang /_yul du ldan pa/_kun gyi gzhi'i gnas thams cad la mi gnas par/_srid pa'i kun gzhi dang gnas thams cad du rgyu ba rnams 
[\[48b.2\]]kyi spyod pa che shes pa'am/_yon tan brjod pa'am/_tshul khrims kyi spyod pa rnam par dag pa'i sgo yongs su smos pa'am/_kha na ma tho ba med pa'i spyod pa brjod pa'am/_gnod par spyod pa med pa'i lus dang ngag dang yid kyi rgyud bstan par nus re skan/_/song rigs kyi bu lho phyogs 
[\[48b.3\]]kyi rgyud 'di nyid na/_grong khyer khang pa brtsegs pa zhes bya ba yod de/_de na mnyan pa dpa' bo zhes bya ba 'dug gis de'i drung du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong 
[\[48b.4\]]dpon gyi bu nor [{]bzangs kyis[,]bzang gis[}]/_spos 'tshong gi tshong dpon longs spyod ud pa la'i rkang pa gnyis la spyi bos phyag 'tshal nas/_spos 'tshong gi tshong dpon longs spyod uta pa la la lan brgya stong du mar g.yas phyogs su bskor ba byas nas/_yang dang yang bltas te/_
[\[48b.5\]]spos 'tshong gi tshong dpon longs spyod uta pa la'i drung nas song ngo /_/de nas tshong dpon gyi bu nor [{]bzangs [,]bzang [}]grong khyer khang pa brtsegs par 'gro ba'i lam du 'jug pa'i tshe/_lam gyi gyen thur dang /_lam mnyam pa dang /_lam gyi thag thug dang /_lam rdul yod pa 
[\[48b.6\]]dang /_lam rdul med pa dang /_lam bde ba dang /_lam mi bde ba dang /_lam dog pa dang /_lam bgegs med pa dang /_lam 'khyug pa dang /_lam 'khyug pa med pa la rnam par dpyad de bltas nas 'di snyam du bsams so/_/'di ltar bdag dge ba'i bshes gnyen de'i 
[\[48b.7\]]drung du 'gro ba 'di ni/_byang chub sems dpa'i lam gyi nan tan gyi rgyur 'gyur ro/_/pha rol tu phyin pa'i lam gyi nan tan gyi rgyur 'gyur ro/_/sems can la phan gdags pa'i lam gyi rgyur 'gyur ro/_/sems can thams cad byams sdang dang /_mthon dman du gyur 
[\[49a\]]
[\[49a.1\]]ba'i g.yang sa las rnam par bzlog pa dang /_sems can thams cad mi mnyam pa'i nan tan las bsgyur ba dang /_sems can thams cad kyi nyon mongs pa'i rdul rab tu zhi bar bya ba dang /_sems can thams cad kyi mi dge ba'i lta ba sna tshogs kyi sdong dum 
[\[49a.2\]]dang /_tsher ma dang /_gyo mo dang gseg ma bstsal ba dang /_chos kyi dbyings bsgribs pa med pa la gzhol par bya ba dang /_thams cad mkhyen pa'i pho brang du thogs pa med par bskyal ba'i rgyur 'gyur ro/_/de ci'i phyir zhe na/_dge ba'i bshes gnyen ni dge ba'i chos 
[\[49a.3\]]thams cad kyi 'byung gnas so/_/dge ba'i bshes gnyen la ni thams cad mkhyen pa nyid kyi rag lus so zhes de de ltar sems shing yid la byed pas spyod pa thub par dka' ba de mthar gyis grong khyer khang pa brtsegs pa der phyin nas mnyan pa dpa' bo yongs su rmed cing tshol tshol 
[\[49a.4\]]ba las grong khyer chen po zhig gi sgo rgya mtsho chen po'i ngogs na/_mnyan pa dpa' bo de tshong pa brgya phrag stong tsam dang /_srog chags brgya stong du ma gtam sna tshogs mnyan par 'dod pa sha stag gis kun nas bskor cing /_rgya mtsho'i gtam yongs su brjod pas/_
[\[49a.5\]]sangs rgyas kyi yon tan rgya mtsho sems can rnams la ston cing 'dug pa mthong ngo /_/mthong nas kyang mnyan pa dpa' bo gang na ba der song ste/_phyin nas mnyan pa dpa' bo'i rkang pa gnyis la spyi bos phyag 'tshal te/_mnyan pa dpa' bo la lan brgya stong du mar g.yas 
[\[49a.6\]]phyogs su bskor ba byas nas/_mnyan pa dpa' bo'i mdun du 'dug ste/_thal mo sbyar nas 'di skad ces smras so/_'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems 
[\[49a.7\]]dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang /_rjes su bstan pa mdzad do zhes bdag gis thos na/_'phags pa ji ltar byang chub sems dpas byang chub 
[\[49b\]]
[\[49b.1\]]sems dpa'i spyod pa la bslab par bgyi ba dang /_ji ltar nan tan du bgyi ba bdag la bka' stsal du gsol/_smras pa rigs kyi bu khyod kyis de ltar bla na med pa yang dag par rdzogs pa'i byang chub tu sems bskyed de/_ye shes chen po 'thob pa 'byung ba'i rgyu 'dri ba dang /_'khor ba'i 
[\[49b.2\]]sdug bsngal sna tshogs kyi rgyud 'gyur ba'i rgyu dang /_thams cad mkhyen pa nyid kyi gling gi gnas su 'gro ba 'byung ba'i rgyu dang /_dbyer med pa'i theg pa chen po 'byung ba'i rgyu dang /_nyan thos dang rang sangs rgyas kyi sar ltung bas 'jigs pa dang 'bral bar 'gyur ba'i lam gyi 
[\[49b.3\]]nan tan 'byung ba'i rgyu dang /_zhi ba'i ting nge 'dzin gyi sgo dang /_rgyud sna tshogs khong du chud par bya ba'i ye shes kyi lam 'byung ba'i rgyu dang /_byang chub sems dpa'i spyod pa thams cad du 'gro bas rnam par spyod pa'i smon lam gyi shing rta'i 'khor lo thogs pa med pa'i 
[\[49b.4\]]lam 'byung ba dang /_rnam par dag par 'gyur ba'i rgyu dang /_byang chub sems dpa'i spyod pa gzi brjid kyi dba' rlabs kyis rnam par brgyan pa thams cad kyi rang bzhin dang /_tshul gyi lam 'byung ba dang /_rnam par dag par 'gyur ba'i rgyu dang /_chos kyi phyogs dang /_
[\[49b.5\]]sgo thams cad kyi phyi ma'i mtha'i lam 'byung ba dang /_rnam par dag par 'gyur ba'i rgyu dang /_thams cad mkhyen pa'i rgya mtshor 'jug pa'i lam 'byung ba dang /_rnam par dag par 'gyur ba'i rgyu 'di 'dri ba legs so legs so/_/rigs kyi bu kho bo ni rgya 
[\[49b.6\]]mtsho'i ngogs kyi grong khyer khang pa brtsegs pa 'di na/_byang chub sems dpa'i spyod pa snying rje chen po'i rgyal mtshan yongs su sbyong zhing gnas te/_rigs kyi bu kho bo ni 'dzam bu'i gling gi sems can phongs pa rnams mthong nas/_de dag gi don du dka' ba spyod de/_
[\[49b.7\]]de dag gi bsam pa yongs su rdzogs par bya'o/_/'jig rten gyi zang zing gis yongs su bsdu bar bya'o/_/chos kyi longs spyod kyis de dag yongs su tshim par bya'o/_/de dag la bsod nams kyi tshogs kyi lam man ngag du bstan par bya'o/_/ye shes kyi tshogs 
[\[50a\]]
[\[50a.1\]]rnam par spel bar bya'o/_/dge ba'i rtsa ba'i stobs yongs su spel bar bya'o/_/byang chub kyi sems bskyed par bya'o/_/byang chub kyi bsam pa rnam par dag par bya'o/_/snying rje chen po'i stobs nye bar brtan par bya'o/_/'khor ba'i sdug bsngal rnam 
[\[50a.2\]]par zhi bar bya'o/_/'khor ba'i spyod pas yongs su mi skyo ba'i stobs shin tu brtan par bya'o/_/sems can rgya mtsho bsdu ba la 'di dag sbyar bar bya'o/_/yon tan rgya mtsho'i nan tan gyi sgo la dgod par bya'o/_/'di dag la chos rgya mtsho'i ye shes snang ba nye bar bsgrub par bya'o/_/
[\[50a.3\]]sangs rgyas rgya mtsho thams cad kyang 'di dag gis mngon par mthong bar bya'o/_/thams cad mkhyen pa nyid kyi rgya mtsho la yang 'di dag gzud par bya'o zhes de lta bu'i bsam pa dang /_yid la bya ba la brtson par kho bos rgya mtsho'i ngogs kyi grong khyer khang pa brtsegs pa 'di na 
[\[50a.4\]]gnas so/_/rigs kyi bu kho bo ni de ltar 'gro ba la phan pa dang /_bde bar brtson pas rgya mtsho chen po'i rin po che'i gling thams cad kyang shes so/_/rin po che'i 'byung gnas thams cad dang /_/rin po che'i rigs thams cad dang /_rin po che'i gtos thams cad kyang rab tu 
[\[50a.5\]]shes so/_/klu'i gnas thams cad dang /_klu'i 'khrug pa thams cad dang /_gnod sbyin gyi gnas thams cad dang /_gnod sbyin 'khrug pa thams cad dang /_srin po'i gnas thams cad dang /_srin po'i 'jigs pa thams cad rab tu zhi bar bya ba dang /_'byung po'i gnas 
[\[50a.6\]]thams cad dang /_'byung po'i bar chad thams cad rnam par zhi bar bya ba yang rab tu shes te/_glong yod pa thams cad glong thams cad bkol ba dang dba' rlabs chen po yongs su spang ba dang /_chu'i kha dog rnam pa tha dad pa'ang rab tu shes so/_/gnyi zla dang gza' 
[\[50a.7\]]skar gyi tshogs yongs su 'khor ba dang /_nyin zhag dang skad cig dang /_yud tsam dang thag cig kyang rab tu shes so/_/phan tshun du 'gro ba'i shol 'dums dang /_bde mi bde dang /_gru'i 'khrul 'khor brtan par bya ba dang /_gru bzur ba dang /_gru phul ba dang /_
[\[50b\]]
[\[50b.1\]]rlung brngo ba dang rlung bskyed pa dang /_gru bsgyur zhing bzlog pa dang /_gru brtod pa dang /_gru btang ba yang rab tu shes so/_/rigs kyi bu de ltar kho bo ni shes pa de lta bu dang ldan pas rtag tu sems can gyi don dang dgos pa byed de/_tshong pa'i tshogs gru brtan pos lam bde zhing nye zhor mi 'gyur la mi 
[\[50b.2\]]'jigs pa nas/_chos kyi gtam gyis dga' ba dang /_spro ba bskyed cing bsam pa ji lta ba bzhin du rin po che'i gling du phyin par byas nas/_de dag rin po che thams cad kyis tshogs te/_phun sum tshogs par gyur pa dang /_phyir yang 'dzam bu'i gling du 'gyed 'gyed kyang 
[\[50b.3\]]rigs kyi bu kho bo'i gru ni nam yang bub pa'am/_nye zhor gyur ma myong ste/_sems can gang gis kho bo mthong bar gyur pa dang /_sems can gang gis kho bo'i chos bstan pa thos pa de dag kyang 'khor ba'i rgya mtsho thams cad du nye zhor 'gyur ba'i 'jigs pa dang bral bar 
[\[50b.4\]]'gyur ro/_/thams cad mkhyen pa nyid kyi rgya mtshor 'jug pa'i ye shes kyang mngon sum du 'gyur ro/_/sred pa'i rgya mtsho bskam pa'i don du'ang rab tu 'jug par 'gyur te/_dus gsum rgya mtsho'i ye shes snang ba'ang rab tu thob bo/_/sems can thams cad kyi sdug bsngal 
[\[50b.5\]]rgya mtsho zad par bya ba'i phyir yang mngon par mos par 'gyur ro/_/sems can thams cad kyi sems rgya mtsho'i rnyog pa dang bar bya ba'i phyir yang rab tu brtson par 'gyur ro/_/zhing rgya mtsho thams cad rnam par dag par bya ba'i phyir yang brtson 'grus rtsom par 'gyur ro/_/phyogs 
[\[50b.6\]]rgya mtsho thams cad rgyas par gang ba las kyang phyir mi ldog par 'gyur ro/_/'gro ba thams cad kyi dbang po rgya mtsho tha dad pa'ang khong du chud par 'gyur ro/_/sems can thams cad kyi spyod pa rgya mtsho'i rjes su'ang 'brang bar 'gyur ro/_/'gro ba'i bsam pa rgya mtsho 
[\[50b.7\]]ji lta ba bzhin du yang gzugs brnyan 'byung bar 'gyur ro/_/rigs kyi bu kho bo ni byang chub sems dpa'i rnam par thar ba mthong ba dang /_thos pa dang 'grogs pa dang /_rjes su dran pa'i chu klung gi dbyangs shes bya ba thob par zad na kho bos byang chub sems 
[\[51a\]]
[\[51a.1\]]dpa' 'khor ba'i rgya mtsho thams cad du rnam par spyod pa nyon mongs pa'i rgya mtsho thams cad kyis gos pa med pa/_lta ba'i rnam pa'i rgya mtsho thams cad kyi chags pa'i chu srin gyi 'jigs pa dang bral ba/_chos rgya mtsho thams cad kyi rang bzhin dang /_
[\[51a.2\]]gzhi las rnam par rgyu ba/_'gro ba rgya mtsho thams cad bsdu ba'i dngos pos yongs su sdud pa'i rgya mtsho dang ldan pa/_thams cad mkhyen pa nyid kyi rgya mtsho dang 'grogs pa/_sems can gyi mngon par chags pa'i rgya mtsho thams cad rab tu bsrub pa/_dus rgya mtsho thams 
[\[51a.3\]]cad dang /_tha mi dad par rnam par spyod pa/_'gro ba rgya mtsho thams cad yongs su smin par bya ba'i dmigs pa shes pa/_'gro ba rgya mtsho thams cad kyi 'dul ba'i dbres las mi 'da' bar de dag gi spyod pa shes pa'am/_yon tan brjod par nus re skan/_/song rigs kyi bu 
[\[51a.4\]]lho phyogs kyi rgyud 'di nyid na grong khyer dga' ba'i phreng ba zhes bya ba yod de/_de na tshong dpon rgyal ba dam pa zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas 
[\[51a.5\]]tshong dpon gyi bu nor [{]bzangs kyis [,]bzang gis [}]mnyan pa dpa' bo'i rkang pa gnyis la spyi bos phyag 'tshal nas/_mnyan pa dpa' bo la lan brgya stong du mar g.yas phyogs su bskor ba byas te/_yang dang yang bltas nas gdong mchi mas bkang ste/_ngu zhing /_dge ba'i bshes gnyen 
[\[51a.6\]]blta bas ma ngoms bzhin du mnyan pa dpa' bo'i drung nas song ngo //_//sangs rgyas rmad gcad ces bya ba shin tu rgyas pa chen po'i mdo/_/bam po bzhi ba/_de nas tshong dpon gyi bu nor [{]bzangs [,]bzang [}]byams pa chen pos sems can gyi khams tshad 
[\[51a.7\]]med par rgyas ba'i sems dang ldan pa/_snying rje chen po'i rlan gyis mngon par brlan pa'i rgyud can/_bsod nams dang ye shes kyi tshogs rgya chen po'i rgyan shin tu bstsags pa nyon mongs pa'i rdul dang mun pa dang dri ma dang 'dam thams cad dang bral ba/_chos mnyam pa nyid khong du chud 
[\[51b\]]
[\[51b.1\]]pas/_thams cad mkhyen pa nyid kyi lam gyen thur med pa la zhugs pa/_dge ba'i chos tshad med pa la 'jug pa'i sgor zhugs pa/_mi dge ba thams cad kyis mi shigs pa'i brtson 'grus brtan pa'i mthu sngon du 'dor ba dang ldan pa/_byang chub sems dpa'i ting nge 'dzin bsam gyis 
[\[51b.2\]]mi khyab pa rab tu byang ba/_rgya chen po'i bde ba rab tu thob pa/_shes rab kyi nyi ma'i 'od zer snang bas/_ma rig pa'i mun pa ma lus pa bsal ba/_thabs kyi ser bu bde zhing bsil bas blags pa'i ye shes kyi me tog gis rgyas pa/_smon lam chen po'i rgya mtshor 'byung ba'i ye 
[\[51b.3\]]shes kyi tshul dang mthun pa/_chos kyi dbyings thams cad du thogs pa med par rgyas par 'gengs pa'i ye shes dang ldan pa/_thams cad mkhyen pa nyid kyi pho brang du thogs pa med par 'gro ba la mngon du gyur pa/_byang chub sems dpa'i lam la mngon par mos pa de/_grong 
[\[51b.4\]]khyer dga' ba'i phreng ba gang na ba der phyin te/_tshong dpon rgyal ba dam pa yongs su rmed cing tshol tshol ba las/_grong khyer dga' ba'i phreng ba'i shar phyogs logs kyi 'dab cig na/_shing a sho ka'i nags tshal rgyal mtshan sna tshogs zhes bya ba 'dug pa de'i 
[\[51b.5\]]nang na khyim bdag stong phrag du ma zhig gis bskor te/_grong khyer gyi bya ba sna tshogs yongs su 'gro zhing de las brten te/_bdag tu bya ba thams cad yang dag par gzhom pa dang /_yongs su 'dzin pa thams cad yongs su gtang ba dang /_dngos por 'dzin pa thams cad rab 
[\[51b.6\]]tu spang ba dang /_mngon par zhen pa thams cad shin tu gzhig pa dang /_sred pa'i 'ching ba thams cad gcad par bya ba dang /_lta ba'i rnam pa thams cad kyi sgo glegs gcag pa dang /_the tsom dang yid gnyis dang /_nem nur gyi rab rib thams cad rnam par bsal ba dang /_
[\[51b.7\]]g.yo sgyu'i rnyog pa shin tu gdang ba dang /_phrag dog dang ser sna'i dri ma yongs su sbyang ba dang /_sems kyi mtsho shin tu gsal bar bya ba dang /_sems rnyog pa med pa la sems can rab tu dgod pa dang /_dad pa rnyog pa med pa'i stobs bskyed de/_sangs rgyas blta 
[\[52a\]]
[\[52a.1\]]bar mos pa bskyed pa dang /_byang chub sems dpa'i stobs bsngags shing /_sangs rgyas kyi chos yang dag par blang ba dang /_byang chub sems dpa'i spyod pa smos te/_byang chub sems dpa'i ting nge 'dzin gyi stobs yongs su bskyed pa dang /_byang chub 
[\[52a.2\]]sems dpa'i shes rab kyi stobs yang dag par ston cing /_byang chub sems dpa'i dran pa'i stobs rnam par dag pa'i mthar phyin par bya ba'i phyir/_chos kyi gtam byed cing 'di lta ste/_byang chub tu sems bskyed pa la mngon par mos par bya ba'i phyir chos ston cing 'dug 
[\[52a.3\]]pa mthong ngo /_/de nas tshong dpon gyi bu nor [{]bzangs kyis [,]bzang gis [}]gtam de'i rjes chad chad du bsdad nas tshong dpon rgyal ba dam pa'i rkang pa gnyis la spyi bos phyag 'tshal te/_ring mo zhig tu btud nas chos la shin tu gus pa'i bsam pas tshig 'di skad du brjod do/_/'phags pa bdag ni 
[\[52a.4\]]nor [{]bzangs [,]bzang [}]nor [{]bzangs [,]bzang [}]shes bgyi ba ste/_byang chub sems dpa'i spyod pa yongs su tshol na ci nas kyang bdag byang chub sems dpa'i spyod pa la slob par 'gyur ba dang /_bslabs nas kyang ci nas sems can thams cad yongs su smin par bgyi ba dang /_gdul ba'i don la mngon du mos par 'gyur ba dang /_sangs rgyas thams cad 
[\[52a.5\]]kyi zhal blta ba las mi 'phang ba dang /_sangs rgyas thams cad kyi chos thos par 'gyur ba dang /_sangs rgyas thams cad kyi chos kyi sprin gyi char yongs su gzung ba dang /_sangs rgyas thams cad kyi chos kyi tshul la nan tan du bgyi ba dang /_'jig rten gyi khams thams 
[\[52a.6\]]cad du byang chub sems dpa'i spyod pa spyad pa dang /_bskal pa thams cad du gnas kyang byang chub sems dpa'i spyod pas yongs su mi skyo ba dang /_de bzhin gshegs pa thams cad kyi rnam par 'phrul pa yongs su btsal bar 'gyur ba dang /_sangs rgyas thams 
[\[52a.7\]]cad kyi byin gyi rlabs yang dag par mnod pa dang /_de bzhin gshegs pa thams cad kyi stobs rnams la snang ba thob par 'gyur ba de ltar 'phags pas bdag la bshad du gsol/_/de nas tshong dpon rgyal ba dam pas/_tshong dpon gyi bu nor [{]bzangs [,]bzang [}]la 
[\[52b\]]
[\[52b.1\]]'di skad ces smras so/_/rigs kyi bu de ltar khyod kyis bla na med pa yang dag par rdzogs pa'i byang chub tu sems bskyed pa legs so legs so/_/rigs kyi bu kho bo ni 'di lta ste/_dngos po med pa la gnas pas mngon par 'du bya ba med pa'i rdzu 'phrul thob pa'i mthus/_
[\[52b.2\]]byang chub sems dpa'i spyod pa'i sgo thams cad du 'gro ba yongs su sbyong ste/_de ltar kho bo byang chub sems dpa'i spyod pa yongs su dag pa'i sgo thams cad du 'gro ba 'di la gnas shing /_stong gsum gyi stong chen po'i 'jig rten gyi khams thams cad kyi sum cu rtsa gsum gyi 
[\[52b.3\]]lha'i 'jig rten thams cad dang /_mtshe ma'i lha'i gnas thams cad dang /_dga' ldan gyi lha'i 'jig rten thams cad dang /_'phrul dga'i lha'i 'jig rten thams cad dang /_gzhan 'phrul dbang byed kyi lha'i 'jig rten thams cad dang /_bdud kyi gnas thams cad 
[\[52b.4\]]dang /_'dod pa'i khams kyi lha'i ris su gtogs pa thams cad dang /_lha'i gnas thams cad dang /_klu'i 'jig rten thams cad dang /_klu'i gnas thams cad dang /_gnod sbyin gyi 'jig rten thams cad dang /_gnod sbyin gyi gnas thams cad dang /_srin 
[\[52b.5\]]po'i 'jig rten thams cad dang /_srin po'i gnas thams cad dang /_grul bum gyi 'jig rten thams cad dang /_grul bum gyi gnas thams cad dang /[ {]yi dgas [,]yi dwags [}]kyi 'jig rten thams cad dang /[ {]yi dgas [,]yi dwags [}]kyi gnas thams cad dang /_dri za'i 'jig rten 
[\[52b.6\]]thams cad dang /_dri za'i gnas thams cad dang /_lha ma yin gyi 'jig rten thams cad dang /_lha ma yin gyi gnas thams cad dang /_nam mkha' lding gi 'jig rten thams cad dang /_nam mkha' lding gi gnas thams cad dang /_mi'am ci'i 'jig rten thams 
[\[52b.7\]]cad dang /_mi'am ci'i gnas thams cad dang /_lto 'phye chen po'i 'jig rten thams cad dang /_lto 'phye chen po'i gnas thams cad dang /_mi'i 'jig rten thams cad dang /_mi'i gnas thams cad dang /_grong dang grong khyer dang /_grong rdal dang /_ljongs dang /_
[\[53a\]]
[\[53a.1\]]khams dang /_rgyal po'i pho brang 'khor dang 'dod pa'i khams su gtogs pa'i sems can gyi rgyud thams cad du chos ni ston to/_/chos ma yin pa ni bzlog go_/rtsod pa ni zhi bar byed do/_/'thab pa ni rnam par bzlog go_/'khrug pa ni nye bar zhi bar byed do/_/
[\[53a.2\]]g.yul du lhags pa ni rnam par bzlog go_/shags 'gyed pa ni zhi bar byed do/_/mdud par 'dzin pa ni rab tu sel to/_bcings pa thams cad ni yongs su gcod do/_/btson ra thams cad ni mngon par 'dral lo/_/'jigs pa ni rnam par bzlog go_/mi dge ba'i las kyi 'du 
[\[53a.3\]]byed ni rgyun gcod do/_/srog gcod pa las ni sems can rnams rnam par zlog go_/ma byin par len pa dang 'dod pas log par g.yem pa dang /[ {]brdzun [,]rdzun [}]du smra ba dang phra ma dang zhe gcod pa dang /_tshig kyal pa dang chags sems dang /_gnod sems dang log par lta ba las ni sems 
[\[53a.4\]]can rnam par zlog go_/mi bya ba thams cad ni byed du mi 'dzud do/_/dge ba'i chos bya ba thams cad ni byed du 'dzud do/_/sems can thams cad ni bzo thams cad la slob tu 'dzud de/_'jig rten rnams rab tu dga' bar bya ba dang /_sems can yongs su smin par 
[\[53a.5\]]bya ba dang /_zhags pa 'thub pa thams cad la gong ma'i ye shes khyad par du 'phags pa brjod pa'i phyir rjes su 'brang bar bya ba dang /_lta ba'i rnam pa thams cad rnam par bzlog pa dang /_sangs rgyas kyi chos thams cad brjod cing bstan pa'i phyir 'jig rten la phan par 
[\[53a.6\]]'gyur ba'i gtsug lag thams cad kyang ston to/_/rnam par 'god do/_/rab tu gsal bar byed do/_/brjod do/_/de bzhin du tshangs pa'i 'jig rten gyi bar du gzugs kyi khams kyi lha thams cad zil gyis mnan te chos ston to/_stong gsum gyi stong chen po'i 'jig 
[\[53a.7\]]rten gyi khams 'dir ji lta ba de bzhin du phyogs bcur yang 'jig rten gyi khams sangs rgyas kyi zhing bye ba khrag khrig brgya stong brjod du med pa'i yang brjod du med pa'i rdul shin tu phra ba snyed dag tu chos ston te/_sangs rgyas kyi chos kyang ston to/_/byang chub sems dpa'i 
[\[53b\]]
[\[53b.1\]]chos dang nyan thos kyi chos dang rang sangs rgyas kyi chos kyang ston to/_sems can dmyal ba yang ston to/_sems can dmyal bar 'gro ba'i lam dang /_sems can dmyal ba pa'i sems can gyi mi bde ba'ang ston to/_/byol song gi skye gnas kyang ston to/_/byol song gi skye gnas kyi 
[\[53b.2\]]lam gyi rgyud tha dad pa dang /_byol song gi skye gnas kyi lam du 'gro ba'i lam dang /_byol song gi skye gnas su skyes pa'i sdug bsngal yang ston to/_/gshin rje'i 'jig rten yang ston to/_/gshin rje'i 'jig rten du 'gro ba'i lam dang /_gshin rje'i 'jig rten gyi 
[\[53b.3\]]sdug bsngal yang ston to/_/mtho ris kyi 'jig rten yang ston to/_/mtho ris kyi 'jig rten du 'gro ba'i lam dang /_mtho ris kyi 'jig rten gyi dga' ba spyod pa dang /_longs spyod kyang ston to/_/mi'i 'jig rten yang ston to/_/[{]myi'i [,]mi'i [}]'jig rten gyi lam gyi rgyud du 'gro ba'i lam dang 
[\[53b.4\]]mi'i 'jig rten gyi bde ba dang /_sdug bsngal nyams su myong ba sna tshogs kyang ston te/_de ltar rigs kyi bu kho bo ni 'jig rten gyi chos kyang ston to/_/'jig rten kun 'byung ba dang /_'jig rten nub par 'gyur ba dang /_'jig rten gyi kha na ma tho ba dang /_'jig rten nas 
[\[53b.5\]]'byung pa yang ston to/_/de yang 'di ltar byang chub sems dpa'i lam yang dag par bstan pa dang /_'khor ba'i skyon rnam par bzlog pa dang /_thams cad mkhyen pa nyid kyi yon tan yang dag par brjod pa dang /_srid pa'i lam gyi rgyud du mgo 'khor ba dang sdug bsngal 
[\[53b.6\]]du gyur pa yang dag par ston pa dang /_sgrib pa med pa'i chos nyid brjod pa dang /_'jig rten rgyu'i bya ba yongs su bstan pa dang /_'jig rten 'byung ba dang /_ldog pa'i bde ba dang /_sdug bsngal thams cad smos pa dang /_'gro ba thams cad kyi gnas kyi ming du 
[\[53b.7\]]bya ba rnam par bsgom pa dang /_de bzhin gshegs pa'i chos gnas pa med pa mngon par bstan pa dang /_las dang nyon mongs pa'i 'khor lo thams cad rnam par bzlog pa dang /_de bzhin gshegs pa'i chos kyi 'khor lo 'khor ba shin tu brjod pa'i phyir chos 
[\[54a\]]
[\[54a.1\]]ston to/_/rigs kyi bu kho bo ni byang chub sems dpa'i spyod pa rnam par dag pa'i sgo thams cad du 'gro ba dngos po med pa la gnas pas mngon par 'du bya ba med pa'i rdzu 'phrul gyi mthus brgyan pa 'di shes par zad na kho bos byang chub sems dpa' thams 
[\[54a.2\]]cad mngon par shes pa zhing gi dbyings thams cad du sgyu ma lta bu'i ye shes kyi lus kyis rgyas par 'gengs pa kun tu lta ba'i ye shes kyis rab tu thob pa tshig gi lam dang /_sgra thams cad rnam par [{]dmyigs [,]dmigs [}]pa la shin tu gzhol ba'i rna ba dang ldan pa/_dus gsum rgyas par 'gengs 
[\[54a.3\]]pa'i chos kyi sgo snang ba la dbang rab tu thob pa/_chos thams cad la yang dag par gzhol ba'i ye shes la dbang gis dbang sgyur ba'i skyes bu dpa' bo sems can tshad med bsam gyis mi khyab pa'i bsam pa ji lta ba bzhin du rnam par [{]dmyigs [,]dmigs [}]par bya ba lam 'dres pa'i 
[\[54a.4\]]dbyangs kyi dkyil 'khor dang ldan pa'i lce yangs shing srab la yid du 'ong ba dang ldan pa/_bsam pa tha dad pa'i sems can rgya mtsho'i yid du 'ong ba'i kha dog dang /_dbyibs su ldan pa'i byang chub sems dpa' thams cad dang mnyam pa'i lus sgyu ma lta bu dang ldan pa/_de 
[\[54a.5\]]bzhin gshegs pa thams cad dang mi gnyis pa'i spyod lam gyis/_bsam gyis mi khyab pa'i lus la gzhol ba/_dus gsum thams cad du rjes su 'brang ba'i ye shes kyi lus dang ldan pa nam mkha'i dbyings ltar tshad med pa'i spyod yul dpag tu med pa'i yul dang ldan pa 
[\[54a.6\]]de dag gi spyod pa shes pa'am/_yon tan brjod par nus re skan/_/song rigs kyi bu lho phyogs kyi rgyud 'di nyid kyi yul shu ma phyi ma'i mtha' na/_grong khyer ka ling ga'i nags tshal zhes bya ba yod te/_de na dge slong ma seng ge rnam par bsgyings ba zhes bya ba 'dug 
[\[54a.7\]]gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]tshong dpon rgyal ba dam pa'i rkang pa gnyis la spyi bos phyag 
[\[54b\]]
[\[54b.1\]]'tshal te/_tshong dpon rgyal ba dam pa la lan brgya stong du mar g.yas phyogs su bskor ba byas nas/_yang dang yang bltas te/_tshong dpon rgyal ba dam pa'i drung nas song ngo /_/de nas tshong dpon gyi bu nor [{]bzangs [,]bzang [}]mthar gyi yul shu ma phyi ma'i mtha'i grong khyer ka ling ga'i nags tshal gang 
[\[54b.2\]]na ba der song ste phyin nas/_dge slong ma seng ge rnam par bsgyings pa yongs su tshol zhing sems can kun la rmed pa'i tshe/_gang nas gang du song ba de dang der rogs pa brgya phrag du ma dang /_bu mo brgya phrag du ma zhig srang dang lam gyi bzhi mdo dang /_lam gyi sum mdo dag na tshogs te/_
[\[54b.3\]]rjes su 'brang ngo /_/skyes pa brgya phrag du ma dang /_bud med brgya phrag du ma zhig gis kyang rigs kyi bu 'di re dge slong ma seng ge rnam par bsgyings pa ni/_grong khyer ka ling ga'i nags tshal 'di nyid kyi bza' shing gi ra ba chen po rgyal ba'i 'od kyis byin pa nyi ma'i mdog na sems 
[\[54b.4\]]can tshad med pa'i don du chos ston cing 'dug go zhes bstan to/_/de nas tshong dpon gyi bu nor [{]bzangs [,]bzang [}]bza' shing gi ra ba nyi ma'i mdog der phyin nas kun tu btsal te/_bltas na bza' shing gi ra ba de na/_shing zla ba shar ba zhes bya ba khang pa brtsegs pa'i dbyibs ltar 'dug 
[\[54b.5\]]pa/_'od sna tshogs kyi kha dog can 'od kyi mdog dang ldan pa/_'khor kun tu dpag tshad kyi khyon tsam du 'od kyis rgyas par 'gengs pa mang po dang /_lo ma'i shing yongs su 'gengs pa zhes bya ba gdugs kyi rnam pa dang dbyibs su 'dug pa'i 'dab mas kun nas 
[\[54b.6\]]khebs pa/_baiDUr+ya sngon po'i kha dog ltar 'dug pa'i sprin gyi mdog dang ldan pa mang po dang me tog gi shing me tog gi mdzod ces bya ba/_ri'i rgyal po kha ba can ltar mdangs dga' ba'i dbyibs sna tshogs dang ldan pa kha dog sna tshogs kyi me tog mi zad pa'i char rab tu 'bebs pa/_sum 
[\[54b.7\]]cu rtsa gsum gyi lha'i pho brang gi rgyan gyi kun nas 'du ba dang /_sus kyang mi shigs pa lta bu mang po dang /_shing tog gi shing rtag tu smin pa'i ro dpe med pa'i 'bras bu'i tshogs shes bya ba gser gyi ri bo'i lhun ltar 'dug pa/_rtag tu shing tog phun sum tshogs 
[\[55a\]]
[\[55a.1\]]par gnas pa mang po dang /_rin po che'i rgyal po'i shing rnam par snang ba'i mdzod ces bya ba rin po che'i rgyal po dpe med pa'i dbyibs ltar 'dug pa/_lha rdzas kyi rin po che'i phreng ba dang /_se mo do dang /_rgyan rin po che yid bzhin gyi rgyal po'i mdzod nas byung ba 
[\[55a.2\]]ltar phun sum tshogs pa dang ldan pa/_rin po che'i kha dog grangs med pa'i 'byung gnas su gyur pa mang po dang /_gos kyi shing dga' bar byed pa zhes bya ba lha rdzas kyi gos rin po che'i kha dog sna tshogs kyi tshogs rab tu 'gyed cing 'phyang bas shin tu brgyan pa mang po dang /_rol 
[\[55a.3\]]mo'i shing dga' bskyed pa zhes bya ba lha rdzas las kyang lhag pa'i rol mo yid du 'ong ba'i sgra snyan pa 'byin pa mang po dang /_spos kyi shing kun tu zhim pas brgyan pa zhes bya ba phyogs thams cad du thogs pa med par rnam pa thams cad du yid du 'ong ba'i spos kyi ngad 'byung ba mang 
[\[55a.4\]]po dag kyang yod par mthong /_mtshe'u dang lu ma dang /_lteng ka dang /_rdzing bu rin po che bdun gyi pha gus mtha' brtsigs pa/_phyogs bzhi nas rin po che'i them skas btsugs pa/_rin po che sna tshogs kyi khri 'phang dus dang 'thun pa'i tsan dan gyi dri zhim pos bskus pas 
[\[55a.5\]]kun nas bskor ba/_gzhi rin po che'i rgyal po baiDUr+ya sngon po las legs par blangs pa/_'dzam bu chu klung gi gser gyi bye ma bdal ba yan lag brgyad dang ldan pa'i chu lha rdzas kyi dri yid du 'ong ba can gyis yongs su gang ba/_rin po che'i pad mo dang /_ut+pa la dang /_
[\[55a.6\]]ku mu ta dang /_me tog pun da ri ka kha dog sna tshogs lha rdzas kyi bsung dang ldan pas/_chu kun nas yog pa/_bya bran sna tshogs kyi khyu lha rdzas las kyang 'das pa'i gzugs yid du 'ong ba dang ldan pa/_sgra snyan pa 'byin cing brjod pas gang ba/_lha rdzas kyi 
[\[55a.7\]]rin po che sna tshogs kyi shing gi phreng ba legs par bkye bas yongs su bskor cing brgyan pa dang ldan pa shing sna tshogs de dag gi drung thams cad du'ang rin po che'i seng ge'i khri sna tshogs yid du 'ong ba'i gzugs dang ldan pa/_rin po che sna tshogs kyi rgyan bsam gyis mi khyab 
[\[55b\]]
[\[55b.1\]]pa du mas brgyan pa/_lha rdzas kyi stan rin po che sna tshogs 'bel bar bting ba/_lha rdzas kyi spos dang /_bdug spos kyi rnam pa thams cad kyis bdugs pa/_lha rdzas las kyang 'das pa'i dar rin pa che mngon par spyangs ba/_rin po che sna tshogs kyi bla re bkye ba/_rin po che sna tshogs 
[\[55b.2\]]dang 'dzam bu chu klung gi gser gyi dra ba sna tshogs kun nas bres pa/_rin po che'i dril gyi dra ba yid du 'ong zhing snyan pa'i sgra 'byin pa/_mang pos brgyan pa/_'khor du lha rdzas kyi rin po che'i stan brgya phrag du ma bting zhing bshams pa mthong ngo /_/rin po che'i shing drung la lar ni seng 
[\[55b.3\]]ge'i khri rin po che'i pad+mo'i snying po can bshams pa mthong ngo /_/la lar ni seng ge'i khri nor bu rin po che'i spos kyi rgyal po'i pad mo'i snying po byas pa bshams pa mthong ngo /_/la lar ni seng ge'i khri rin po che'i rgyal po klu'i rgyan gyi pad mos snying po byas pa bshams pa mthong 
[\[55b.4\]]ngo /_/la lar ni seng ge'i khri nor bu rin po che'i rgyal po seng ge'i bya la'i pad mos snying po byas pa bshams pa mthong ngo /_/la lar ni seng ge'i khri rin po che'i rgyal po rnam par snang ba'i pad mos snying po byas pa bshams pa mthong ngo /_/la lar ni seng ge'i khri rin po che'i 
[\[55b.5\]]rgyal po phyogs rnam par snang ba'i pad mos snying po byas pa bshams pa mthong ngo /_/la lar ni seng ge'i khri rin po che'i rgyal po dbang po'i rdo rje'i pad mos snying po byas pa bshams pa mthong ngo /_/la lar ni seng ge'i khri rin po che'i rgyal po 'gro ba'i yid du 'ong ba'i pad+mos 
[\[55b.6\]]snying po byas pa bshams pa mthong ngo /_/rin po che'i shing drung la lar ni seng ge'i khri rin po che'i rgyal po mdog dkar po'i pad mos snying po byas pa bshams pa mthong ngo /_/bza' shing gi ra ba de'i gzhi thams cad kyang rin po che sna tshogs kyis yongs su gang zhing rgya mtsho chen po ltar 
[\[55b.7\]]rin po che'i gling gis yongs su gang ba mthong ngo /_/baiDUr+ya sngon po'i dam pas spras te/_rin po che thams cad kyis brgyan pa'i sa phyogs ka tsa lin da ltar reg na bde zhing 'jam pa/_gom pa bor zhing bteg pa'i tshe mtho dman med pa/_rdo rje rin po che mchog gi 
[\[56a\]]
[\[56a.1\]]pad+mo'i dri yid du 'ong bar zhim zhing reg na bde ba'i sil ma kun tu bkram pa/_nga ngur dang /_rma bya dang /_khrung khrung dang /_ku na la dang /_ka la ping ka dang /_ko ki la dang /_dzi ban dzi ba ka sgra snyan cing yid du 'ong ba'i nga ro 'byin pa mang pos gang ba/_lha rdzas kyi rin po 
[\[56a.2\]]che'i tsan dan gyi shing mang po'i nags tshal shin tu legs par 'grigs pas brgyan pa/_rin po che sna tshogs kyi pad+mo'i sprin gyi char dang /_rin po che'i me tog sna tshogs mi zad pa'i char rgyun tu 'bab pa/_'dres pa'i nags tshal las kyang khyad par du 'phags pa/_rin po che sna 
[\[56a.3\]]tshogs kyi khang bu brtsegs ma brgyan par bkod pa'i nang nas/_spos kyi rgyal po'i bdug spos rin thang med pa rtag tu 'thul zhing zhim pa lha'i mdun sa chos bzang po'i rgyan las kyang lhag par brgyan pa/_lha rdzas las kyang 'das pa'i rin po che'i dra ba sna tshogs kyis 
[\[56a.4\]]kun nas bres pa/_mu tig rin po che'i me tog gi phreng ba dang /_lda ldi kun nas bres pas rab tu brgyan pa/_rin po che'i dril bu rnam pa sna tshogs su rnam par bkye ba'i gser gyi dra ba 'bar bas/_kun nas dkrigs pa/_rol mo'i shing dang /_rin po che'i ta la 
[\[56a.5\]]las dril bu'i dra ba rlung gis legs par bskyod pas yid du 'ong ba'i sgra snyan pa'i dbyangs 'byung ba dang ldan pa/_dbang bsgyur gyi lha'i rgyal po'i lha mo dpe tshul shin tu bzang ba rnams kyis glu snyan pa'i sgra rab tu yid du 'ong ba len ma/_lha rdzas kyi yid bzhin gyi 
[\[56a.6\]]gos kha dog sna tshogs kyi sprin gyi char rab tu 'bab pas rnam par mdzes pa/_rgya mtsho chen po ltar kha dog dang /_mdog sna tshogs su ldan pas blta na gtang [{]myi [,]mi [}]bra ba/_khang pa brtsegs pa rin po che'i rgyan dang ldan pa brgya stong grangs [{]myed [,]med [}]pas rab tu brgyan pa/_
[\[56a.7\]]sum cu rtsa gsum gyi lha'i pho brang ltar blta na bzang ba/_rin po che sna tshogs rnam par phye bas rnam pa thams cad du brgyan pa'i gdugs shin tu legs pa/_rnam par bsgreng zhing bkram pas kun nas blta na mdzes pa/_dbang po chen po'i 'jig rten ltar 
[\[56b\]]
[\[56b.1\]]shin tu mdzes pa'i de'u sna tshogs kyis brgyan pa/_yid du 'ong ba'i 'od snang ba chen po rtag par 'byung ba/_tshangs pa chen po'i gzhal [{]myed [,]med [}]khang ltar nor bu rin po che'i rgyal po 'gro ba yid du 'ong ba'i 'od kyis 'bar ba ste/_bza' shing gi ra ba chen po nyi ma'i mdog ces bya ba 
[\[56b.2\]]de/_dge slong ma seng ge rnam par bsgyings pa'i rdzu 'phrul gyi mthu stobs dang /_byin gyi rlabs che zhing bsam gyis mi khyab pas/_'jig rten gyi khams grangs med pa'i gnas su gyur pa'i nam mkha'i dbyings ltar yangs shing tshad med de/_rgya chen po dang ldan pa mthong 
[\[56b.3\]]ngo /_/de nas tshong dpon gyi bu nor [{]bzangs kyis [,]bzang gis [}]de ltar yon tan tshad [{]myed[,]med[}]/_bsam gyis mi khyab pa tshogs pa'i bza' shing gi ra ba'i rgyan byang chub sems dpa'i las kyi rnam par smin pas yongs su grub pa/_'jig rten las 'das pa'i dge ba'i rtsa ba rgya chen po 
[\[56b.4\]]las skyes pa/_sangs rgyas la mchod cing rim gror byas pa'i rgyu 'thun pa bsam gyis [{]myi [,]mi [}]khyab pa las byung ba/_'jig rten gyi khams thams cad na yod pa'i dge ba'i rtsa ba ma lus pas [{]myi [,]mi [}]'phrogs pa/_chos kyi rang bzhin sgyu ma'i rnam pa lta bus grub pa/_dge ba'i 
[\[56b.5\]]bsod nams dri ma [{]myed [,]med [}]pa rgya chen pos grub cing byung ba/_dge slong ma seng ge rnam par bsgyings pa'i sngon gyi spyod pa bzang po legs par byas pa dang /_rgyu 'thun pa'i stobs dang /_shugs kyis byung ba nyan thos dang /_rang sangs rgyas thams cad dang /_thun mong ma yin 
[\[56b.6\]]pa/_mu stegs can dang /_phas kyi rgol ba thams cad kyis mi 'phrogs pa/_bdud kyi lam yongs su rgyu ba thams cad kyis [{]myi [,]mi [}]tshugs pa/_byis pa so so'i skye bo thams cad kyis bltar med pa mthong ste/_shing sna tshogs de dag gi drung gi seng ge'i khri chen po de dag la 
[\[56b.7\]]'ang dge slong ma seng ge rnam par bsgyings pa/_lus shin tu mdzes pa/_spyod lam zhi ba/_yid zhi ba/_shin tu dben pa/_dbang po thul ba/_glang po ltar shin tu dul ba/_mtsho ltar dang zhing gsal la rnyog pa med pa'i sems dang ldan pa/_rin po che'i rgyal po 
[\[57a\]]
[\[57a.1\]]yid bzhin gyi nor bu ltar 'dod pa thams cad sgrub pa/_pad mo la chus mi chags pa ltar 'jig rten gyi chos kyis ma gos pa/_seng ge ltar 'jigs pa dang /_skyi g.ya' ba [{]myed [,]med [}]pa/_mi 'jigs pa rnam par dag pas/_ri'i dbang po chen po ltar [{]myi [,]mi [}]sgul 
[\[57a.2\]]ba/_tshul khrims rnam par dag pas yid du 'ong ba'i spos kyi rgyal po ltar 'gro ba'i sems tshim par byed pa/_kha ba'i tsan dan ltar nyon mongs pa'i gdung ba rab tu zhi bar byed pa/_sman gyi rgyal po blta na bzang ba ltar 'gro ba thams cad kyi sdug bsngal rnam par zhi bar byed pa/_
[\[57a.3\]]chu'i lha'i zhags pa ltar blta na don yod pa/_de bzhin gshegs pa'i 'od ltar lus dang sems kyi bag yangs bde ba bskyed pa/_tshangs pa chen po ltar 'dod chags dang /_zhe sdang dang /_gti mug gi kun nas ldang ba dang bral ba/_rin po che'i rgyal po nor bu chu 
[\[57a.4\]]'dang ltar nyon mongs pas rnyog pa can du gyur pa'i sems can gyi sems rab tu dang bar byed pa/_zhing gshin pa ltar dge ba'i rtsa ba rnam par 'phel bar byed pa 'dug par mthong ngo /_/'khor gyi stan de dag la'ang 'khor sna tshogs 'khod par mthong ste/_'khor 
[\[57a.5\]]gyi stan la la la ni lha'i bu dbang po chen po la [{]stsogs [,]sogs [}]pa/_gtsang ma'i gnas kyi rigs su gtogs pa'i lha'i bu rnams 'khod cing dge slong ma seng ge rnam par bsgyings pas/_chos kyi sgo rnam par thar pa [{]myi [,]mi [}]zad pa yang dag par 'byed pa zhes bya ba yang dag par 
[\[57a.6\]]bstan pa mthong ngo /_/'khor gyi stan la la ni tshangs pa yid du 'ong ba la [{]stsogs [,]sogs [}]pa/_tshangs pa'i ris su gtogs pa'i lha'i bu rnams 'khod cing dge slong ma seng ge rnam par bsgyings pas/_dbyangs kyi dkyil 'khor rnam par dag pa/_gzhi kun 
[\[57a.7\]]nas 'byed pa zhes bya ba yang dag par bstan pa mthong ngo /_/'khor gyi stan la la ni lha'i rgyal po dbang sgyur la [{]stsogs [,]sogs [}]pa gzhan 'phrul dbang byed kyi lha'i bu dang lha'i bu mo'i 'khor dang bcas pa dag 'khod cing /_dge slong ma seng ge rnam par bsgyings pas/_chos 
[\[57b\]]
[\[57b.1\]]kyi sgo byang chub sems dpa'i bsam pa rnam par dag pa'i dbang gis rnam par brgyan pa zhes bya ba yang dag par bstan pa mthong ngo /_/'khor gyi stan la la la ni lha'i rgyal po rab 'phrul dga' la [{]stsogs [,]sogs [}]pa 'phrul dga'i lha'i bu lha'i bu mo'i 'khor dang bcas pa rnams 'khod cing /_
[\[57b.2\]]dge slong ma seng ge rnam par bsgyings pas/_chos kyi sgo thams cad dge bas rnam par brgyan pa zhes bya ba yang dag par bstan pa mthong ngo /_/'khor gyi stan la la la ni lha'i rgyal po rab dga' ldan la [{]stsogs [,]sogs [}]pa/_dga' ldan gyi ris su gtogs pa'i lha'i bu lha'i bu mo'i 'khor 
[\[57b.3\]]dang bcas pa rnams 'khod cing /_dge slong ma seng ge rnam par bsgyings pas chos kyi sgo rang gi sems kyi mdzod kyi glong zhes bya ba yang dag par bstan pa mthong ngo /_/'khor gyi stan la la la ni lha'i rgyal po rab mtshe ma la [{]stsogs [,]sogs [}]pa lha'i bu lha'i bu mo'i 'khor dang bcas pa rnams 
[\[57b.4\]]'khod cing /_dge slong ma seng ge rnam par bsgyings pas/_chos kyi sgo rgyan mtha' yas pa zhes bya ba yang dag par bstan pa mthong ngo /_/'khor gyi stan la la la ni lha'i rgyal po brgya byin la [{]stsogs [,]sogs [}]pa sum cu rtsa gsum gyi ris su gtogs pa'i lha'i bu lha'i 
[\[57b.5\]]bu mo'i 'khor dang bcas pa rnam 'khod cing /_dge slong ma seng ge rnam par bsgyings pas/_chos kyi sgo skyo ba'i sgo zhes bya ba yang dag par bstan pa mthong ngo /_/'khor gyi stan la la la ni klu'i rgyal po gang chen mtsho la [{]stsogs [,]sogs [}]pa klu'i rgyal po 'od brgya pa dang /_dga' bo 
[\[57b.6\]]dang bsnyen dga' bo dang /_yid du 'ong ba dang /_shugs ldan dang /_ma dros pa la [{]stsogs [,]sogs [}]pa klu'i bu mo'i 'khor dang bcas pa klu'i byis pa'i 'khor dang bcas pa rnams 'khod cing /_dge slong ma seng ge rnam par bsgyings pas/_chos kyi sgo sangs rgyas kyi rdzu 
[\[57b.7\]]'phrul dang /_yul gyi 'od kyi brgyan ces bya ba yang dag par bstan pa mthong ngo /_/'khor gyi stan la la la ni rgyal po chen po ngal bso po la [{]stsogs [,]sogs [}]pa gnod sbyin gyi dbang po gnod sbyin gyi bu mo dang /_gnod sbyin gyi byis pa'i 'khor dang bcas pa rnams 'khod cing /_
[\[58a\]]
[\[58a.1\]]dge slong ma seng ge rnam par bsgyings pas/_chos kyi sgo 'gro ba thams cad yongs su skyob pa'i mdzod ces bya ba yang dag par bstan pa mthong ngo /_/'khor gyi stan la la la ni dri za'i rgyal po gnas srung po la [{]stsogs [,]sogs [}]pa dri za mang po dri za'i bu mo dang /_dri za'i byis pa'i 
[\[58a.2\]]'khor dang bcas pa rnams 'khod cing /_dge slong ma seng ge rnam par bsgyings pas/_chos kyi sgo dga' ba mi zad pa char rab tu 'beb pa zhes bya ba yang dag par bstan pa mthong ngo /_/'khor gyi stan la la la ni lha ma yin gyi dbang po sgra gcan la [{]stsogs [,]sogs [}]pa lha ma yin rnams 
[\[58a.3\]]lha ma yin gyi bu mo dang /_lha ma yin gyi byis pa'i 'khor dang bcas pa rnams 'khod cing /_dge slong ma seng ge rnam par bsgyings pas/_chos kyi sgo chos kyi dbyings shes pa'i tshul gyi shugs kyis brgyan pa zhes bya ba yang dag par bstan pa mthong ngo /_/'khor gyi stan la 
[\[58a.4\]]la la ni nam mkha' lding gi dbang po shugs 'dzin chen po la [{]stsogs [,]sogs [}]pa nam mkha' lding gi dbang po nam mkha' lding gi bu mo dang /_nam mkha' lding gi byis pa'i 'khor dang bcas pa rnams 'khod cing /_dge slong ma seng ge rnam par bsgyings pas/_chos kyi sgo 
[\[58a.5\]]srid pa'i rgya mtshos 'jigs pa'i yul zhes bya ba yang dag par bstan pa mthong ngo /_/'khor gyi stan la la la ni mi'am ci'i rgyal po sdong po la [{]stsogs [,]sogs [}]pa/_mi 'am ci'i dbang po mi'am ci'i bu mo dang /_mi'am ci'i byis pa'i 'khor dang bcas pa rnams 'khod 
[\[58a.6\]]cing /_dge slong ma seng ge rnam par bsgyings pas/_chos kyi sgo sangs rgyas kyi spyod pa snang ba zhes bya ba yang dag par bstan pa mthong ngo /_/'khor gyi stan la la la ni lto 'phye chen po'i dbang po khro gnyer gdong la [{]stsogs [,]sogs [}]pa/_lto 'phye chen po'i bu mo dang /_lto 'phye 
[\[58a.7\]]chen po'i byis pa'i 'khor dang bcas pa rnams 'khod cing /_dge slong ma seng ge rnam par bsgyings pas/_chos kyi sgo sangs rgyas la dga' ba skye ba zhes bya ba yang dag par bstan pa mthong ngo /_/'khor gyi stan la la la ni skyes pa dang /_bud [{]myed [,]med [}]dang /_khye'u dang bu mo 
[\[58b\]]
[\[58b.1\]]brgya stong mang po 'khod cing /_dge slong ma seng ge rnam par bsgyings pas/_chos kyi sgo khyad par du 'gro ba zhes bya ba yang dag par bstan pa mthong ngo /_/'khor gyi stan la la la ni srin po'i dbang po rtag tu mdangs 'phrog pa sdong po'i rgyal po la [{]stsogs [,]sogs [}]pa srin po'i dbang po srin po'i 
[\[58b.2\]]bu mo dang srin po'i byis pa'i 'khor dang bcas pa rnams 'khod cing /_dge slong ma seng ge rnam par bsgyings pas/_chos kyi sgo snying rje 'byung ba zhes bya ba yang dag par bstan pa mthong ngo /_/'khor gyi stan la la la ni sems can nyan thos kyi theg pa la mos pa rnams 'khod cing /_dge 
[\[58b.3\]]slong ma seng ge rnam par bsgyings pas/_chos kyi sgo ye shes khyad par du 'phags pa'i mthu zhes bya ba yang dag par bstan pa mthong ngo /_/'khor gyi stan la la la ni sems can rang sangs rgyas kyi theg pa la mos pa rnams 'khod cing /_dge slong ma seng ge rnam 
[\[58b.4\]]par bsgyings pas/_chos kyi sgo sangs rgyas kyi yon tan rgya chen po'i 'od ces bya ba yang dag par bstan pa mthong ngo /_/'khor gyi stan la la la ni sems can theg pa chen po la mos pa rnams 'khod cing /_dge slong ma seng ge rnam par bsgyings pas/_ting nge 
[\[58b.5\]]'dzin gyi ye shes snang ba'i sgo kun tu sgo zhes bya ba yang dag par bstan pa mthong ngo /_/'khor gyi stan la la la ni byang chub sems dpa' thog mar sems bskyed pa rnams 'khod cing /_dge slong ma seng ge rnam par bsgyings pas/_ting nge 'dzin gyi sgo sangs 
[\[58b.6\]]rgyas thams cad kyi smon lam gyi phung po zhes bya ba yang dag par bstan pa mthong ngo /_/'khor gyi stan la la la ni byang chub sems dpa' sa gnyis pa la gnas pa rnams 'khod cing /_dge slong ma seng ge rnam par bsgyings pas/_ting nge 'dzin gyi sgo rdul dang bral ba'i 
[\[58b.7\]]dkyil 'khor ces bya ba yang dag par bstan pa mthong ngo /_/'khor gyi stan la la la ni byang chub sems dpa' sa gsum pa la gnas pa rnams 'khod cing /_dge slong ma seng ge rnam par bsgyings pas/_ting nge 'dzin gyi sgo rab tu zhi ba'i rgyan ces bya ba yang 
[\[59a\]]
[\[59a.1\]]dag par bstan pa mthong ngo /_/'khor gyi stan la la la ni byang chub sems dpa' sa bzhi pa la gnas pa rnams 'khod cing /_dge slong ma seng ge rnam par bsgyings pas/_ting nge 'dzin gyi sgo thams cad mkhyen pa'i shugs kyi 
[\[59a.2\]]yul 'byung ba zhes bya ba yang dag par bstan pa mthong ngo /_/'khor gyi stan la la la ni byang chub sems dpa' sa lnga pa la gnas pa rnams 'khod cing /_dge slong ma seng ge rnam par bsgyings pas/_ting nge 'dzin gyi sgo sems kyi rgyud me tog gi snying po zhes bya ba yang 
[\[59a.3\]]dag par bstan pa mthong ngo /_/'khor gyi stan la la la ni byang chub sems dpa' sa drug pa la gnas pa rnams 'khod cing /_dge slong ma seng ge rnam par bsgyings pas/_ting nge 'dzin gyi sgo rnam par snang ba'i snying po zhes bya ba yang dag par bstan pa mthong ngo /_/'khor gyi stan la la la 
[\[59a.4\]]ni byang chub sems dpa' sa bdun pa la gnas pa rnams 'khod cing /_dge slong ma seng ge rnam par bsgyings pas/_ting nge 'dzin gyi sgo sa kun nas brgyan pa zhes bya ba yang dag par bstan pa mthong ngo /_/'khor gyi stan la la la ni byang chub sems dpa' sa brgyad pa la gnas pa rnams 
[\[59a.5\]]'khod cing /_dge slong ma seng ge rnam par bsgyings pas/_ting nge 'dzin gyi sgo chos kyi dbyings su lus shin tu rnam par phye ba'i yul zhes bya ba yang dag par bstan pa mthong ngo /_/'khor gyi stan la la la ni byang chub sems dpa' sa dgu pa la gnas pa rnams 'khod cing /_dge 
[\[59a.6\]]slong ma seng ge rnam par bsgyings bas/_chos kyi sgo mi dmigs pa'i stobs kyi gnas kyis brgyan pa zhes bya ba yang dag par bstan pa mthong ngo /_/'khor gyi stan la la la ni byang chub sems dpa' sa bcu pa la gnas pa rnams 'khod cing /_dge slong ma seng ge rnam par 
[\[59a.7\]]bsgyings pas/_ting nge 'dzin gyi sgo sgrib pa med pa'i dkyil 'khor ces bya ba yang dag par bstan pa mthong ngo /_/'khor gyi stan la la la ni lag na rdo rje'i 'khor gyi dkyil 'khor 'khod cing /_dge slong ma seng ge rnam par bsgyings pas/_chos 
[\[59b\]]
[\[59b.1\]]kyi sgo ye shes rdo rje mthu bo che'i rgyan ces bya ba yang dag par bstan pa mthong ngo /_/de ltar skye ba'i skye mched rnam pa tha dad pa thams cad kyi sems can du gdags pa dang /_sems can gyi lam gyi rgyud ji snyed pa de dag gi sems can yongs su smin pa rnam par 'dul ba/_snod du gyur 
[\[59b.2\]]ba ji snyed cig bza' shing gi ra ba der 'ongs shing /_'khor gyi stan la so sor 'khod pa/_bsam pa tha dad pa mos pa mi mtshungs pa/_bsam pa shin tu gzhol bar gyur ba/_dad pa'i ro rngams chen po dang ldan pa rnams la/_dge slong ma seng ge rnam par bsgyings pas ci nas kyang 
[\[59b.3\]]thams cad bla na med pa yang dag par rdzogs pa'i byang chub tu nges par 'gyur ba/_de lta de ltar chos bstan pa mthong ngo /_/de ci'i phyir zhe na/_de ni dge slong ma seng ge rnam par bsgyings pa des kun tu lta ba'i btang snyoms dang ldan pa la [{]stsogs [,]sogs [}]pa dang /_sangs rgyas kyi chos thams 
[\[59b.4\]]cad shin tu bstan pa la [{]stsogs [,]sogs [}]pa dang /_chos kyi dbyings kyi gzhi tha dad pa la [{]stsogs [,]sogs [}]pa dang /_sgrib pa'i dkyil 'khor thams cad rnam par 'thor ba la [{]stsogs [,]sogs [}]pa dang /_'gro ba thams cad kyi dge ba'i sems yang dag par 'byung ba la [{]stsogs [,]sogs [}]pa dang /_khyad par 
[\[59b.5\]]yod pa'i rgyan la [{]stsogs [,]sogs [}]pa dang /_chags pa med pa'i tshul gyi snying po la [{]stsogs [,]sogs [}]pa dang /_chos kyi dbyings kyi dkyil 'khor la [{]stsogs [,]sogs [}]pa dang /_sems kyi mdzod la [{]stsogs [,]sogs [}]pa dang /_kun tu mos pa mngon par sgrub pa'i snying po la [{]stsogs [,]sogs [}]pa shes rab kyi pha 
[\[59b.6\]]rol tu phyin pa'i sgo brgya stong grangs med pa non pa'i phyir te/_bza' shing gi ra ba nyi ma'i mdog der byang chub sems dpa' 'am/_sems can gzhan ji snyed cig dge slong ma seng ge rnam par bsgyings pa la lta ba dang /_chos mnyan pa'i phyir 'ong ba de dag thams 
[\[59b.7\]]cad kyang sngon/_dge slong ma seng ge rnam par bsgyings pas/_dge ba'i chos yang dag par blang ba la shin tu bkod pa nas/_bla na med pa yang dag par rdzogs pa'i byang chub las phyir mi ldog pa'i bar du byas pa sha stag go_/de nas tshong dpon gyi bu nor [{]bzangs [,]bzang [}]
[\[60a\]]
[\[60a.1\]]kyis/_dge slong ma seng ge rnam par bsgyings pa'i bza' shing gi ra ba phun sum tshogs pa dang /_nags tshal phun sum tshogs pa dang /_gtsug lag khang phun sum tshogs pa dang /_'chag sa phun sum tshogs pa dang /_longs su spyod phun sum tshogs pa 
[\[60a.2\]]dang /_mal cha phun sum tshogs pa dang /_'khor gyi dkyil 'khor phun sum tshogs pa dang /_dbang chen po phun sum tshogs pa dang /_rdzu 'phrul dang rnam par 'phrul pa phun sum tshogs pa dang /_dbyangs kyi rgyan phun sum tshogs pa rnam pa de lta bu mthong ste/_chos kyi tshul 
[\[60a.3\]]bsam gyis mi khyab pa'ang thos nas/_chos kyi sprin gyi char chen pos sems mngon par brlan pa de'i yid la dge slong ma seng ge rnam par bsgyings pas/_bsam pa rnam par dag pa phun sum tshogs par byas kyis da ni g.yas phyogs su bskor ba lan brgya stong 
[\[60a.4\]]du ma zhig tu bya'o snyam pa dang /_de'i mod la dge slong ma seng ge rnam par bsgyings pas/_bza' shing gi ra ba dang /_'khor gyi dkyil 'khor du bcas pa de dag thams cad kyang snang ba chen pos khyab par byas so/_/de ltar g.yas phyogs su bskor ba bya'o/_/snyam du 
[\[60a.5\]]bsams nas bskor ba byed pa'i tshe/_'khor thams cad na'ang dge slong ma seng ge rnam par bsgyings pa 'dug pa mthong nas mdun du 'dug ste/_thal mo sbyar nas 'di skad ces smras so/_/'phags ma bdag gis bla na med pa yang dag par rdzogs pa'i byang chub tu 
[\[60a.6\]]sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags ma ni byang chub sems dpa' rnams la gdams ngag dang rjes su bstan pa mdzad do/_/zhes bdag 
[\[60a.7\]]gis thos na/_'phags ma ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba bdag la bshad du gsol/_des smras pa/_rigs kyi bu kho mo ni byang chub sems dpa'i rnam par thar pa rlom sems 
[\[60b\]]
[\[60b.1\]]thams cad yongs su bcom pa zhes ba ba thob pa'o/_/smras pa/_'phags ma byang chub sems dpa'i rnam par thar pa rlom sems thams cad yongs su bcom pa de'i yul ji lta bu zhig mchis/_smras pa rigs kyi bu de ni ye shes snang ba ste/_dus gsum du byung ba'i 
[\[60b.2\]]rgyan sems skad cig gi cha shas la rnam par dmigs pa'i rang bzhin no/_/smras pa/_'phags ma ye shes snang ba de'i yul yang ji lta bu zhig mchis/_smras pa/_rigs kyi bu kho mo ye shes snang ba 'di la sgrub pa dang yongs su sgrub pa'i tshe chos thams cad 
[\[60b.3\]]rab tu 'thad pa zhes bya ba'i ting nge 'dzin skyes te/_ting nge 'dzin de thob ma thag tu yid kyi rang bzhin gyi lus kyis phyogs bcu thams cad kyi 'jig rten gyi khams thams cad du/_byang chub sems dpa' sku tshe gcig gis thogs pa dga' ldan gyi pho brang na bzhugs 
[\[60b.4\]]pa/_thams cad re re la yang lus sangs rgyas kyi zhing brjod du med pa'i rdul shin tu phra ba snyed kyis mchod pa rnam pa tha dad pa/_sangs rgyas kyi zhing brjod du med pa'i rdul shin tu phra ba snyed kyi mchod pa sbyar ba'i phyir 'gro ste/_'di ltar lha'i lus dang klu dang 
[\[60b.5\]]gnod sbyin dang /_dri za dang lha ma yin dang nam mkha' lding dang /_mi 'am ci dang /_lto 'phye chen po dang /_mi dang mi ma yin pa'i dbang po'i lus me tog gi sprin yongs su 'dzin pa dang /_spos kyi sprin yongs su 'dzin pa dang /_bdug spos kyi sprin yongs su 
[\[60b.6\]]'dzin pa dang /_phreng ba'i sprin yongs sa 'dzin pa dang /_byug pa'i sprin yongs su 'dzin pa dang /_phye ma'i sprin yongs su 'dzin pa dang /_na bza'i sprin yongs su 'dzin pa dang /_gdugs kyi sprin yongs su 'dzin pa dang /_rgyal mtshan gyi sprin yongs 
[\[60b.7\]]su 'dzin pa dang /_ba dan gyi sprin yongs su 'dzin pa dang /_rin po che'i lhab lhub kyi sprin yongs su 'dzin pa dang /_rin po che'i dra ba'i rgyan gyi sprin yongs su 'dzin pa dang /_rin po che'i gnam yol gyi rgyan gyi sprin yongs su 'dzin pa dang /_rin po che'i rgyan 
[\[61a\]]
[\[61a.1\]]rnam par phye ba'i sprin yongs su 'dzin pa dang /_rin po che'i sgron ma'i rgyan gyi sprin yongs su 'dzin pa dang /_rin po che'i gdan gyi rgyan gyi sprin yongs su 'dzin pa mang pos mchod pa sbyar ba'i phyir 'gro'o/_/dga' ldan gyi gnas na bzhugs pa'i byang chub 
[\[61a.2\]]sems dpa' sku tshe gcig gis thogs pa rnams la mchod pa bya ba'i phyir/_ji ltar 'gro ba de bzhin du yum gyi skur gshegs pa dang /_bltam pa dang /_btsun mo'i 'khor gyi nang na bzhugs pa dang /_mngon par 'byung ba dang /_snying po byang chub tu gshegs pa dang /_
[\[61a.3\]]bla na med pa yang dag par rdzogs pa'i byang chub tu mngon par sangs rgyas shing snying po byang chub la bzhugs pa dang /_chos kyi 'khor lo rab tu bskor ba'i de bzhin gshegs pa thams cad dang /_de bzhin du lha'i gnas na bzhugs pa dang /_klu dang /_gnod sbyin dang /_
[\[61a.4\]]dri za dang /_lha ma yin dang /_nam mkha' lding dang /_mi 'am ci dang /_lto 'phye chen po dang /_mi dang mi ma yin pa'i gnas na bzhugs pa dang /_'gro ba thams cad kyi sems dang bsam pa yongs su tshim par mdzad nas/_yongs su mya ngan las 'da' ba'i bar de 
[\[61a.5\]]dag thams cad la'ang yid kyi rang bzhin gyi lus rnam pa de lta bu dag gis rnam pa de lta bu'i mchod pa byed cing /_de bzhin gshegs pa thams cad kyi drung du 'gro'o/_sems can gang gis kho mos sangs rgyas mchod pa dang /_rim gro byed pa'i las 'di shes 
[\[61a.6\]]par gyur pa de dag thams cad kyang bla na med pa yang dag par rdzogs pa'i byang chub tu nges par 'gyur ro/_/sems can gang kho mo'i drung du 'ong ba de dag thams cad la'ang kho mo ni shes rab kyi pha rol tu phyin pa'i gdams ngag dang /_rjes su bstan pa 'di nyid 
[\[61a.7\]]ston te/_rigs kyi bu kho mo ye shes kyi mig gis sems can thams cad la lta yang /_sems can gyi 'du shes kyang mi bskyed la/_rlom sems kyang mi byed de/_'gro ba thams cad kyi skad rgya mtsho yang nyan te/_tshig gi lam thams cad la mngon par 
[\[61b\]]
[\[61b.1\]]zhen pa med pas/_rlom sems su byed pa med do/_/de bzhin gshegs pa thams cad kyang mthong ste/_chos kyi lus yongs su shes pas rlom sems su byed pa med do/_/de bzhin gshegs pa thams cad kyi chos kyi 'khor lo yongs su 'dzin kyang /_chos kyi rang bzhin 
[\[61b.2\]]khong du chud pas rlom sems su byed pa med do/_/sems kyi skad cig re re la chos kyi dbyings thams cad rgyas par 'gengs kyang /_chos nyid sgyu ma'i rang bzhin khong du chud pas rlom sems su byed pa [{]myed [,]med [}]do/_/rigs kyi bu kho mos ni byang chub sems dpa'i rnam par 
[\[61b.3\]]thar ba rlom sems thams cad yongs su bcom pa 'di shes par zad na/_kho mos byang chub sems dpa' chos kyi dbyings mtha' dang dbus med pa la zhugs pa/_chos thams cad la rlom sems med par gnas kyang skyil mo krung gcig gis chos kyi dbyings 
[\[61b.4\]]thams cad rgyas par 'gengs pa/_sangs rgyas kyi zhing thams cad rang gi lus su 'dus par ston kyang /_skad cig gcig gis de bzhin gshegs pa thams cad kyi drung du 'dong ba/_lus la sangs rgyas kyi rdzu 'phrul thams cad la 'byung zhing rgyu ba/_sangs rgyas 
[\[61b.5\]]kyi zhing brjod du med pa'i yang brjod du med pa ba spu'i nyag ma gcig gis sbams shing mngon par 'phen pa/_rang gi ba spu'i bu gar 'jig rten gyi khams brjod du med pa'i yang brjod du med pa 'du ba dang /_'jig pa'i bskal pa yongs su ston pa/_skad cig 
[\[61b.6\]]gcig la bskal pa brjod du med pa'i yang brjod du med par gnas pa/_mnyam pa nyid kyis yang dag par 'dzud pa/_skad cig gcig gis brjod du med pa'i yang brjod du med pa'i bskal par 'khor ba de dag gi spyod pa shes pa'am/_yon tan brjod 
[\[61b.7\]]par nus re skan/_/song rigs kyi bu lho phyogs kyi rgyud 'di nyid kyi yul bgrod dka' ba na/_grong khyer rin po che'i rgyan ces bya ba yod de/_de na bcom pa ma lha'i bshes gnyen ma zhes bya ba 'dug gis de'i gan du song la ji ltar byang chub sems dpas byang 
[\[62a\]]
[\[62a.1\]]chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]dge slong ma seng ge rnam par bsgyings pa'i rkang pa gnyis la spyi bos phyag 'tshal te/_dge slong ma seng ge rnam par 
[\[62a.2\]]bsgyings pa la lan brgya stong du mar g.yas phyogs su bskor ba byas nas yang dang yang bltas te/_dge slong ma seng ge rnam par bsgyings pa'i drung nas song ngo /_/de nas tshong dpon gyi bu nor [{]bzangs [,]bzang [}]shes rab kyi snang ba chen po des sems snang bar gyur pa de thams cad 
[\[62a.3\]]mkhyen pa'i ye shes snang ba de la ni sems/_chos nyid kyi rang bzhin gyi stobs snang ba de la ni yang dag par rjes su lta/_sems can thams cad kyi skad rnam par [{]dmyigs [,]dmigs [}]pa'i mdzod kyi gzungs kyi tshul de ni brtan par byed/_de bzhin gshegs pa thams cad 
[\[62a.4\]]kyi chos kyi 'khor lo yang dag par 'dzin pa'i gzungs kyi tshul de ni shin tu rgya che bar byed/_snying rje chen po 'gro ba thams cad kyi skyabs su gyur pa'i stobs de ni nye bar ston/_chos thams cad kyi tshul snang ba'i sgo nas yang dag par 'byung ba'i thams cad mkhyen pa nyid kyi 
[\[62a.5\]]shugs de la ni rab tu rtog_/chos kyi dbyings rgya chen po'i dkyil 'khor rgyas par 'gengs pa'i smon lam yongs su dag pa de'i rjes su ni 'brang /_chos thams cad kyi phyogs snang bar byed pa'i ye shes kyi 'od de ni shin tu gsal bar byed/_chos thams cad 
[\[62a.6\]]kyis phyogs bcu'i 'jig rten gyi khams rnam par phye ba rgyas par 'gengs pa'i mngon par shes pa'i stobs de ni mngon par sgrub/_byang chub sems dpa'i lam dang /_dran pa thams cad nye bar blangs pas brtsams pa mthar dbyung ba'i smon lam de ni yongs su 
[\[62a.7\]]rdzogs par byed cing /_mthar gyis yul bgrod dka' ba'i grong khyer rin po che'i rgyan gang na ba der phyin te/_bcom pa ma lha'i bshes gnyen ma yongs su tshol tshol ba dang /_de la bcom pa ma lha'i bshes gnyen gyi yon tan mngon par mi shes la ye shes kyi 
[\[62b\]]
[\[62b.1\]]spyod yul gyi tshul la mi mkhas pa'i mi ji snyed pa de dag 'di snyam du sems te/_mi 'di de ltar zhi zhing dul ba'i dbang po dang ldan la de ltar shes bzhin dang ldan te/_de ltar 'khrul pa med cing de ltar yid 'khrug pa med la de ltar gnya' shing gang tsam du lta ste/_de ltar gnod 
[\[62b.2\]]pas mi tshugs shing de ltar mtshan mar mi 'dzin la/_gzugs kyi rnam pa thams cad la g.yeng ba med pa'i mig dang ldan te/_yid la brel ba med cing /_bsam pa zab la mngon par mdzes te/_rgya mtsho ltar 'dug cing sems mi nyams mi 'khrug pa de la bcom 
[\[62b.3\]]pa ma lha'i bshes gnyen mas ko ci zhig bya/_'di lta bu dag ni 'dod chags la dga' ba med de/_sems phyin ci log dang ldan yang mi srid do/_/'di lta bu dag ni sdug cing gtsang ba'i 'du shes yongs su rgyu ba med de/_'di lta bu dag ni 'dod pas 'khol kyang mi 
[\[62b.4\]]srid do/_/'di lta bu dag ni bud med kyi dbang du 'gyur ba med de/_'di lta bu dag ni bdud kyi spyod yul la spyod kyang mi srid do/_/'di lta bu dag ni bdud kyi spyod yul la chags pa med de/_'di lta bu dag ni 'dod pa'i 'dam du bying ba yang mi srid do/_/'di lta bu 
[\[62b.5\]]dag ni bdud kyi zhags pas bcings par 'gyur ba med de/_mi dgos pa byed kyang mi srid do snyam mo/_/gang yang bcom pa ma lha'i bshes gnyen ma'i yon tan gyi khyad par mngon par shes shing /_ye shes kyi spyod yul mngon du gyur pa de dag ni 'di skad ces 
[\[62b.6\]]'dzer te/_rigs kyi bu de ltar khyod bcom pa ma lha'i bshes gnyen ma la yongs su dri bar sems pa ni khyod kyang thob par bya ba legs par thob pa ste/_legs so legs so/_/khyod ni nges par sangs rgyas su smon pa'o/_/khyod ni bdag nges par sems 
[\[62b.7\]]can thams cad kyi gnas su bsgyur bar 'dod pa'o/_/khyod ni nges par sems can thams cad kyi 'dod chags kyi zug rngu dbyung bar 'dod pa'o/_/khyod ni nges par sdug cing gtsang ba'i 'du shes rnam par gtor bar 'dod pa'o/_/rigs kyi bu 'de re bcom pa 
[\[63a\]]
[\[63a.1\]]ma lha'i bshes gnyen ma ni grong khyer gyi lam gyi sum mdo'i byang phyogs logs shig na rang gi khyim na 'dug go_/de nas tshong dpon gyi bu nor [{]bzangs kyis [,]bzang gis [}]tshig de thos nas dga' rangs te/_mgu zhing nyams bde la tshim zhing yid bde ba 
[\[63a.2\]]skyes nas/_bcom pa ma lha'i bshes gnyen ma'i khyim gang na ba der phyin nas/_de'i khyim che zhing yangs la rin po che'i ra ba rim pa bcus bskor ba/_rin po che ta la'i phreng ba rim pa bcus kun nas bskor ba/_'obs spos chus gang ba/_lha rdzas kyi rin po che'i 
[\[63a.3\]]pad mo dang /_uta pa la dang /_ku mu ta dang /_me tog pun da ri kas chu yongs su khebs pa yan lag brgyad dang ldan pa'i chus yongs su gang ba/_gzhi gser gyi bye ma bdal ba/_spos yid du 'ong ba dang /_'dres pa'i chudri zhim pas gang ba/_rin po che 
[\[63a.4\]]sil ma mang pos shin tu brgyan pa/_rim pa bcus kun nas bskor ba/_rin po che thams cad las byas pa'i khang pa dang /_gzhal med khang dang /_khang pa brtsegs pas rnam par dgrigs shing ba gam dang rta babs dang /_skar khung gi shar bu dang /_zla gam 
[\[63a.5\]]seng ge'i shing tags dang /_snang ba'i rgyal mtshan la [{]stsogs [,]sogs [}]pa/_rin po che sna tshogs kyi 'od kyis 'bar ba rin po che rnam pa sna tshogs grangs med pa'i 'byung gnas kyis brgyan pa/_rin po che'i dag baiDUR+Yas sbas pa'i gzhi dang ldan pa/_lha rdzas kyi spos 
[\[63a.6\]]zhim po thams cad kyis 'khor thams cad nas bdugs shing bsangs pa/_a ka ru nag po mchog gi bdug spos kyis dri zhim par bdug pa/_spos kyi byug pas 'khor kun nas byugs pa/_rin po che sna tshogs kyi lan kan gyis rtsig ngos kun tu bres pa/_
[\[63a.7\]]steng 'dzam bu chu klung gi gser gyi dra ba rin po che sna tshogs kyis rab tu spras pas kun nas bkab pa/_gser gyi dril gyi dra ba brgya stong rlung gis bskyod cing 'khrol ba'i sgra yid du 'ong zhing snyan pa 'byung ba/_rin po che thams cad kyi me tog gi sprin sil ma 
[\[63b\]]
[\[63b.1\]]kun tu bkram pas/_rin po che'i me tog gi rgyan dang ldan pa/_rin po che sna tshogs thams cad kyi rgyal mtshan bsgreng bas sgo shin tu brgyan pa/_nor bu rin po che sna tshogs kyi 'od kyi dra ba snang ba/_mu med par brjod du yod pa/_rin po che byu ru'i sdong po dang /_rdo rje dang /_man shel 
[\[63b.2\]]la [{]stsogs [,]sogs [}]pa'i gter brgya stong kun gyis shes pa/_phun sum tshogs pas mdzod mi zad pa dang ldan pa/_bza' shing gi ra ba chen po bcus brgyan pa mthong ste/_de nas bcom pa ma lha'i bshes gnyen ma gzugs mdzes shing bzang la blta na sdug pa/_gya nom pa'i kha 
[\[63b.3\]]dog dam pa rgyas pa dang ldan pa/_gser gyi kha dog ltar 'dug pa'i mdog can skra mthon ting du 'dug pa/_lus kyi yan lag dang nying lag tshul dang 'dra bar rnam par grub pa/_'dod pa'i khams kyi lha dang mi thams cad las 'phags pa'i kha dog dang 
[\[63b.4\]]gzugs dang dbyibs mdzes pa dang ldan pa/_tshangs pa las kyang 'das pa'i dbyangs kyi yan lag dang ldan pa/_sems can thams cad kyi sgra skad kyi tshul la mkhas pa/_rgyan thams cad dang ldan zhing yid du 'ong ba'i dbyangs can rnam par thar pa yi ge'i 'khor lo'i 
[\[63b.5\]]rgyan la mkhas pa dang ldan pa/_bzo dang gtsug lag thams cad la mkhas par byung ba/_chos kyi ye shes sgyu ma la mkhas par bslabs pa/_byang chub sems dpa'i thabs dang tshul rnam pa thams cad du thob pa/_rin po che'i lhab lhub sna tshogs 
[\[63b.6\]]kyis rnam par brgyan pa'i lus yid du 'ong ba dang ldan pa/_rin po che thams cad las byas pa'i dra ba 'od shin tu gsal bas lus rab tu brgyan pa/_lha rdzas kyi nor bu rin po che'i rgyan dang /_lhab lhub grangs med pas rab tu brgyan pas/_lus shin tu 
[\[63b.7\]]'bar ba/_nor bu rin po che dam pa yid bzhin gyi rgyal po'i cod pan thogs pa/_rin po che bai DUr+ya'i phreng ba mdo zungs rdo rje rin po che sna tshogs dang /_nor bu rin po che seng ge mdzes pa sna tshogs bkye ba mgul na thogs pa/_dge ba'i rtsa ba spyad pa 
[\[64a\]]
[\[64a.1\]]la skal ba 'thun pa dang /_smon lam gcig pa'i 'khor mang po gzhan gyis mi phyed cing yid du 'ong ba dang ldan pa/_bsod nams dang ye shes kyi tshogs chen po'i gter mi zad pa'i mdzod dang ldan pa 'dug pa mthong ste/_des khyim de dag 
[\[64a.2\]]thams cad dang /_rin po che'i gnas dang /_gzhal med khang gi rgyan de dag thams cad kyang rang gi lus las byung ba'i 'od dga' bar byed pa/_lus bde ba dang sim pa skyed pa/_sems khong nas dga' bar byed pas gsal zhing snang bar byas pa mthong ngo /_/
[\[64a.3\]]de nas tshong dpon gyi bu nor [{]bzangs kyis [,]bzang gis [}]bcom pa ma lha'i bshes gnyen ma'i rkang pa gnyis la spyi bos phyag 'tshal te/_mdun du 'dug nas thal mo sbyar te 'di skad ces smras so/_/'phags ma bdag gis bla na med pa yang dag par rdzogs pa'i byang chub 
[\[64a.4\]]tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags ma ni byang chub sems dpa' rnams la gdams ngag dang rjes su bstan pa mdzad do zhes bdag 
[\[64a.5\]]gis thos na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba 'phags mas bdag la bstan du gsol/_/des smras pa rigs kyi bu kho mos ni byang chub sems dpa'i rnam par thar 
[\[64a.6\]]pa 'dod chags dang bral ba'i mthar phyin pa zhes bya ba thob ste/_rigs kyi bu de ltar kho mo ni lha rnams la lha mo'i gzugs dang kha dog dang /_dbyibs dang chu zheng las kyang lhag par kha dog gsal ba dang /_rnam par dag pas ci la mos pa bzhin du snang 
[\[64a.7\]]bar byed do/_/de bzhin du klu dang gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa rnams la yang bud med kyi gzugs dang /_kha dog dang dbyibs dang /_chu zheng lhag par 
[\[64b\]]
[\[64b.1\]]'od gsal zhing rnam par dag pas ci la mos pa bzhin du snang bar byed do/_/sems can gang 'dod chags kyis kun nas 'khor ba'i sems dang ldan pa dag_/kho mo'i drung du 'ong na'ang de dag thams cad la kho mo ni 'dod chags dang 'bral bar 'gyur ba'i phyir chos 
[\[64b.2\]]ston te/_de dag gis chos de thos nas kyang 'dod chags dang bral ba thob par 'gyur ro/_/byang chub sems dpa'i ting nge 'dzin chags pa med pa zhes bya ba yang rab tu 'thob bo/_/la la ni kho mo mthong ma thag tu 'dod chags dang bral bar 'gyur te/_
[\[64b.3\]]byang chub sems dpa'i ting nge 'dzin dga' ba dang ldan pa zhes bya ba yang rab tu 'thob bo/_/la la ni gtam byas pa tsam gyis 'dod chags dang bral ba thob par 'gyur te/_byang chub sems dpa'i ting nge 'dzin chags pa med pa'i dbyangs shes bya ba 
[\[64b.4\]]yang rab tu 'thob bo/_/la la ni lag nas bzung ba tsam gyis 'dod chags dang bral ba thob par 'gyur te/_byang chub sems dpa'i ting nge 'dzin sangs rgyas kyi zhing thams cad du rjes su 'gro zhing gnas pa zhes bya ba'ang rab tu 'thob bo/_/la la ni 
[\[64b.5\]]gcig tu 'grogs pa tsam gyis 'dod chags dang bral ba thob par 'gyur te/_byang chub sems dpa'i ting nge 'dzin bral bas snang ba zhes bya ba yang rab tu 'thob bo/_/la la ni bltas pa tsam gyis 'dod chags dang bral ba thob par 'gyur te/_
[\[64b.6\]]byang chub sems dpa'i ting nge 'dzin rab tu zhi ba'i rnam par brgyan ces bya ba yang rab tu thob bo/_/la la ni glel ba tsam gyis 'dod chags dang bral ba thob par 'gyur te/_byang chub sems dpa'i ting nge 'dzin phas kyi rgol ba rnam par 'thor 
[\[64b.7\]]pa zhes bya ba yang rab tu 'thob bo/_/la la ni [{]myig [,]mig [}]btsums pa tsam gyis 'dod chags dang bral ba thob par 'gyur te/_byang chub sems dpa'i ting nge 'dzin sangs rgyas kyi yul snang ba zhes bya ba yang rab tu 'thob bo/_/la la ni pang du 'khyud 
[\[65a\]]
[\[65a.1\]]pa tsam gyis 'dod chags dang bral ba 'thob par 'gyur te/_byang chub sems dpa'i ting nge 'dzin 'gro ba thams cad yongs su sdur cing [{]myi [,]mi [}]gtong ba'i snying po zhes bya ba yang rab tu 'thob bo/_/la la ni 'o byas pa tsam gyis 'dod 
[\[65a.2\]]chags dang bral ba 'thob par 'gyur te/_byang chub sems dpa'i ting nge 'dzin 'gro ba thams cad bsod nams kyi mdzod la reg par byed pa zhes bya ba yang rab tu 'thob bo/_/de ltar kho mo ni sems can gang ji snyed cig kho mo'i drung du 'ong ba de dag thams 
[\[65a.3\]]cad kyang byang chub sems dpa'i rnam par thar pa 'dod chags dang bral ba'i mthar phyin pa thams cad mkhyen pa'i sa chags pa med pa la mngon du gyur pa 'di nyid la rab tu 'god do/_/smras pa/_'phags ma khyod de lta bu'i phun sum tshogs pa dang ldan pa de khyod 
[\[65a.4\]]kyis dge ba'i rtsa ba ni gang du bskyed/_phrin las ni ji lta bu zhig bstsags/_smras pa/_rigs kyi bu kho mos dran na 'das pa'i dus shig na/_de bzhin gshegs pa dgra bcom pa yang dag par rdzogs pa'i sangs rgyas mkhyen pa dang zhabs su ldan pa/_
[\[65a.5\]]bde bar gshegs pa/_'jig rten mkhyen pa/_bla na med pa/_skyes bu 'dul ba'i kha lo sgyur ba/_lha dang mi'i ston pa sangs rgyas bcom ldan 'das shin tu mtho bar gshegs pa zhes ba ba 'jig rten du byung ste/_de bzhin gshegs pa shin tu 
[\[65a.6\]]mtho bar gshegs pa de sems can rnams la thugs brtse ba'i sku don tu rgyal po'i gnas sgo bzang po zhes bya bar gshegs nas sgo'i them pa la zhabs kyis gnon pa'i tshe/_grong khyer de thams cad kyang /_rab tu g.yos nas yangs shing rgya che la rin 
[\[65a.7\]]po che du ma las byas par yongs su grub par gyur te/_steng gi bar snang yang rin po che mang po'i 'od kyis rnam par brgyan pa dang /_rin po che'i me tog sna tshogs kyis yongs su gang ba dang /_lha rdzas kyi rol mo sna tshogs kyi sgra rab tu 'byung ba dang /_lha'i lus kyi 
[\[65b\]]
[\[65b.1\]]sprin tshad med pa rgya che bas khebs par gyur to/_/rigs kyi bu kho mo yang de'i tshe tshong dpon gyi chung ma zhig tu gyur te/_blo gros bzang mo zhes bya'o/_/de nas kho mo cho 'phrul gyis yang dag par bskul nas khyim thab dang lhan cig tu dong dong ste/_de bzhin 
[\[65b.2\]]gshegs pa grong bar gyi srang du gshegs pa la dad pa rgya chen po skyes te/_kho mos ni rin po che'i dril bu gcig cig phul lo/_/de'i tshe 'jam dpal gzhon nur gyur pa yang bcom ldan 'das de bzhin gshegs pa shin tu mtho bar gshegs pa'i zham 'bring 
[\[65b.3\]]na 'dug te/_des kho mo bla na med pa yang dag par rdzogs pa'i byang chub tu sems bskyed do/_/rigs kyi bu kho mos byang chub sems dpa'i rnam par thar pa 'dod chags dang bral ba'i mthar phyin pa 'di shes par zad na/_kho mos byang chub sems dpa'i 
[\[65b.4\]]thabs dang ye shes mtha' yas pa la gnas pa/_bsod nams rgya che zhing yangs pa'i mdzod dang ldan pa/_ye shes kyi yul la thub pa med pa de dag gi spyod pa shes pa'am/_yon tan brjod par nus re skan/_/song rigs kyi bu lho phyogs kyi rgyud 
[\[65b.5\]]'di nyid na grong khyer dge ba'i pha rol tu phyin pa zhes ba ba yod de/_de na khyim bdag nan khugs shes bya ba de bzhin gshegs pa'i mchod rten tsan dan gyi khri 'phang can la mchod pa byed pa zhig 'dug gis/_de'i gan du song la ji ltar byang chub 
[\[65b.6\]]sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]bcom pa ma lha'i bshes gnyen ma'i rkang pa gnyis la spyi bos phyag 'tshal te/_bcom pa ma lha'i 
[\[65b.7\]]bshes gnyen ma la lan brgya stong du mar g.yas phyogs su bskor ba byas nas/_yang dang yang bltas te/_bcom pa ma lha'i bshes gnyen ma'i drung nas song ngo /_/de nas tshong dpon gyi bu nor [{]bzangs kyis [,]bzang gis [}]grong khyer dge ba'i pha rol tu phyin par 
[\[66a\]]
[\[66a.1\]]khyim bdag nan khugs kyi khyim ga la ba der phyin nas/_khyim bdag nan khugs kyi rkang pa gnyis la spyi bos phyag 'tshal te/_mdun du 'dug nas thal mo sbyar te/_'di skad ces smras so/_/'phags pa bdag gis bla na med pa yang dag par 
[\[66a.2\]]rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan 
[\[66a.3\]]pa mdzad do/_/zhes bdag gis thos nas/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba 'phags pas bdag la bshad du gsol/_des smras pa rigs kyi bu kho bo ni byang chub 
[\[66a.4\]]sems dpa'i rnam par thar ba yongs su mi zad pa thob pa ste/_rigs kyi bu kho bo'i sems kyi rgyud las ni/_'jig rten gyi khams thams cad nas kyang /_sems can 'dul ba'i dbang du mdzad pa ma gtogs par 'jig rten gyi khams thams cad nas 
[\[66a.5\]]kyang shin tu mya ngan las 'das pa'i tshul du de bzhin gshegs pa yongs su mya ngan las 'das pa med do/_/yongs su mya ngan las 'da' ba med do/_/yongs su mya ngan las 'da' bar 'gyur ba med do/_/rigs kyi bu de ltar kho bo ni de bzhin gshegs pa'i 
[\[66a.6\]]mchod rten tsan dan gyi khri 'phang gi sgo 'byed pa ste/_kho bo mchod rten gyi sgo 'byed 'byed pas byang chub sems dpa'i ting nge 'dzin sangs rgyas kyi rigs mi zad pa'i rgyan ces bya ba thob bo/_/rigs kyi bu kho bo ni ting nge 'dzin 'di nyid la sems kyi skad cig skad cig tu mnyam 
[\[66a.7\]]par gzhog ste/_sems kyi skad cig thams cad la'ang khyad par gyi rnam pa du ma rab tu 'thob bo/_/smras pa/_'phags pa ting nge 'dzin de'i yul ji lta bu zhig mchis/_smras pa rigs kyi bu kho bo ting nge 'dzin 'di la snyoms par zhugs pa'i tshe/_'jig 
[\[66b\]]
[\[66b.1\]]rten gyi khams kyi rgyud 'di sangs rgyas gcig nas gcig tu brgyud po bsod skyabs la [{]stsogs [,]sogs [}]pa de bzhin gshegs pa thams cad dang /_gser thub dang /_log par dad sel dang /_thams cad mnga' ba dang /_gtsug tor can dang /_rnam par gzigs dang /_rgyal dang /_
[\[66b.2\]]rdzogs mdzad dang /_grags mchog dang /_pad mo'i bla la [{]stsogs [,]sogs [}]pa de bzhin gshegs pa thams cad kyang sangs rgyas mthong ba'i mtshams 'brel pas/_sangs rgyas gcig nas gcig tu brgyud pa rgyun mi 'chad pa'i tshul gyis mngon sum du mthong ste/_
[\[66b.3\]]sems kyi skad cig gcig la sangs rgyas brgya yang mthong ngo /_/de'i 'og ma'i sems kyis sangs rgyas stong yang mthong ngo /_/de'i 'og ma'i sems kyis sangs rgyas brgya phrag stong yang mthong ngo /_/de bzhin du sangs rgyas bye ba dang /_sangs rgyas bye ba 
[\[66b.4\]]phrag brgya dang /_sangs rgyas bye ba phrag stong dang /_sangs rgyas bye ba brgya phrag stong dang /_sangs rgyas bye ba khrag khrig dang /_sangs rgyas bye ba dung phyur dang /_sangs rgyas bye ba thams cad dang /_sangs rgyas bye ba khrag khrig dang /_de'i 'og ma'i sems 
[\[66b.5\]]kyis sangs rgyas 'byung ba gcig nas gcig tu brgyud pa brjod du med pa'i yang brjod du med pa dag kyang mthong ngo /_/de'i 'og ma'i sems kyis de bzhin gshegs pa 'dzam bu'i gling gi rdul shin tu phra ba snyed kyang mthong ngo /_/de'i 'og ma'i sems 
[\[66b.6\]]kyis de bzhin gshegs pa sangs rgyas kyi zhing brjod du med pa'i yang brjod du med pa'i bar kyi rdul shin tu phra ba snyed kyang mthong ste/_de bzhin gshegs pa de dag gis thugs dang po bskyed pa'i tshogs gcig nas gcig tu brgyud pa la'ang 'jug go_
[\[66b.7\]]thugs dang po bskyed pas 'thob pa'i rnam par 'phrul pa la'ang 'jug go_/smon lam rnam pa tha dad pa mngon par bsgrubs pa rnam par dag pa la 'ang 'jug go_/spyod pa rnam par dag pa la'ang 'jug go_/pha rol tu phyin pa yongs su rdzogs par 
[\[67a\]]
[\[67a.1\]]mdzad pa la'ang 'jug go_/byang chub sems dpa'i sa thams cad yongs su bsgrubs pa la 'ang 'jug go_/bzod pa brnyes pa rnam par dag pa la'ang 'jug go_/bdud kyi dkrugs ma rnam par 'thor ba'i khyu mchog gi mthu phyung 
[\[67a.2\]]ba la'ang 'jug go_/mngon par rdzogs par 'tshang rgya ba'i rnam par 'phrul pa'i rgyan la'ang 'jug go_/sangs rgyas kyi zhing rnam par dag par mdzad pa rnam pa tha dad pa la'ang 'jug go_/sems can yongs su smin par mdzad pa rnam pa tha dad pa la'ang 'jug 
[\[67a.3\]]go_/'khor kun nas 'dus pa rnam pa tha dad pa la'ang 'jug go_/'od kyi dkyil 'khor rnam pa tha dad pa la'ang 'jug go_/chos kyi 'khor lo bskor ba'i khyu mchog gi mthu phyung ba la'ang 'jug go_/sangs rgyas kyi rdzu 'phrul dang /_rnam par 'phrul pa 
[\[67a.4\]]dang /_cho 'phrul la'ang 'jug go_/de bzhin gshegs pa de dag gis chos bstan pa yang shin tu rnam par gsal ba dang /_ma 'dres par dran te/_yang dag par 'dzin to/_/dran pas yongs su bcangs so/_/rig pas rab tu shes par byed 
[\[67a.5\]]do/_/blo gros kyis shin tu rnam par 'byed do/_/blos rtogs par byed do/_/shes rab kyis snang bar byed do/_/ma byon pa'i sangs rgyas gcig nas gcig tu brgyud pa'i byams pa la [{]stsogs [,]sogs [}]pa dag kyang mthong zhing shes te/_sems kyi skad cig gcig 
[\[67a.6\]]la sangs rgyas brgya yang mthong ngo /_/de'i 'og ma'i sems kyis sangs rgyas stong yang mthong ba nas/_de'i 'og ma'i sems kyis de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed dag kyang 
[\[67a.7\]]mthong ste/_de bzhin gshegs pa de dag gis thugs dang po bskyed pa'i tshogs gcig nas gcig tu brgyud pa la'ang 'jug go_/de bzhin gshegs pa de dag gis chos bstan pa yang shin tu gsal ba dang /_ma 'dres par rjes su dran 
[\[67b\]]
[\[67b.1\]]te yang dag par 'dzin to/_/dran pas yongs su bcangs so/_/rig pas rab tu shes par byed do/_/blo gros kyis rnam par 'byed do/_/blos rtogs par byed do/_/shes rab kyis snang bar byed do/_/ji ltar 'jig rten gyi khams kyi rgyud 'di sngon gyi 
[\[67b.2\]]mtha' dang phyi ma'i mthar gtogs pa'i sangs rgyas gcig nas gcig tu brgyud pa mthong zhing shes pa de bzhin du phyogs bcu'i 'jig rten gyi khams kyi rgyud 'das pa dang /_ma 'ongs pa sangs rgyas kyi zhing brjod du med pa'i yang brjod du med pa snyed kyi 
[\[67b.3\]]de bzhin gshegs pa gcig nas gcig tu brgyud pa thams cad kyang shes shing mthong ngo /_/de bzhin gshegs pa de dag gis thugs dang po bskyed pa'i tshogs gcig nas gcig tu brgyud pa la'ang 'jug go_/sangs rgyas gcig nas gcig tu brgyud 
[\[67b.4\]]pa de la'ang rgyun mi 'chad pa dang /_mi zad pa dang /_dad pas shes par bya ba dang /_byang chub sems dpa'i brtson 'grus dang /_zho non pas khong du chud par bya ba dang /_byang chub sems dpa'i brtson 'grus kyi shugs rnam par 'phel bar byed pa 
[\[67b.5\]]dang /_'jig rten thams cad dang /_nyan thos dang /_rang sangs rgyas thams cad dang /_de'i yul la zhugs pa'i byang chub sems dpa' thams cad kyis mi 'phrogs pa shes shing khong du chud par byed do/_/rnam par snang mdzad la [{]stsogs [,]sogs [}]
[\[67b.6\]]pa da ltar byung ba'i de bzhin gshegs pa phyogs bcu'i 'jig rten gyi khams na bzhugs pa gcig nas gcig tu brgyud pa thams cad kyang mthong zhing shes te/_sems kyi skad cig gcig la sangs rgyas brgya yang mthong zhing shes so/_/de'i 
[\[67b.7\]]'og ma'i sems kyis sangs rgyas stong yang mthong ba nas/_de'i 'og ma'i sems kyis de bzhin gshegs pa sangs rgyas kyi zhing brjod du med pa'i yang brjod du med pa'i rdul shin tu phra ba snyed kyi bar du yang mthong ste/_nam de bzhin gshegs pa 
[\[68a\]]
[\[68a.1\]]gang gi zhal blta bar dga' ba de'i tshe 'ang de bzhin du mthong ste/_sangs rgyas bcom ldan 'das de dag gis bstan pa dang /_bstan pa mdzad pa dang /_bstan par 'gyur ba de dag kyang thos so/_/thos nas kyang 'dzin to/_/dran 
[\[68a.2\]]pas yongs su bcangs so/_/rig pas rab tu shes par byed do/_/blo gros kyis rnam par 'byed do/_/blos rtogs par byed do/_/shes rab kyis snang bar byed do/_/rigs kyi bu kho bos ni byang chub sems dpa' rnam par thar pa yongs su mya ngan las mi 'da' ba'i mthar phyin pa 'di 
[\[68a.3\]]shes bar zad na/_kho bos byang chub sems dpa' dus gsum skad cig gcig tu shes pa rab tu thob pa/_skad cig gcig gi cha shas la ting nge 'dzin rnam par phye ba la spyad pa/_de bzhin gshegs pa'i nyi ma las byung ba rtog pa dang /_rnam par 
[\[68a.4\]]rtog pa thams cad mnyam pa nyid du khong du chud pa/_sangs rgyas thams cad dang mnyam pa'i ting nge 'dzin rjes su rtogs pa/_bdag dang sems can dang /_sangs rgyas mi gnyis par spyod pa/_rang bzhin gyis 'od gsal ba'i chos kyi rgyan gyi dkyil 
[\[68a.5\]]'khor dang ldan pa/_ye shes kyi 'khrul 'khor kyis 'jig rten gyi dra ba 'gengs pa/_de bzhin gshegs pa rgya mtsho thams cad dang /_mi 'gal bar rnam par spyod pa/_chos kyi dbyings thams cad du rnam par rtogs par byed pa'i ye shes kyi yul 
[\[68a.6\]]dang ldan pa/_de bzhin gshegs pa thams cad kyi chos bstan pa rnam par rig par byed pa'i ye shes kyi yul can de dag gi spyod pa shes pa'am/_yon tan brjod par nus re skan/_/song rigs kyi bu lho phyogs kyi rgyud 'di nyid na ri gru 'dzin ces bya 
[\[68a.7\]]ba yod de/_de na byang chub sems dpa' spyan ras gzigs kyi dbang po zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba dris shig ces 
[\[68b\]]
[\[68b.1\]]nas de'i tshe/_tshigs su bcad pa 'di gnyis smras so/_/song shig nor [{]bzangs [,]bzang [}]dpal gyi chu rgyal dpung zhig na/_/mkhas pa rnams kyis ri rgyal gru 'dzin mdzes pa yod/_/rin chen rgyus byas shing dang nags tshal me tog mang /_/bza' shing ra ba rdzing dang chu bran 
[\[68b.2\]]'bab par ldan/_/ri mchog de la brtan par spyan ras gzigs kyi dbang /_/'gro ba rnams la phan pa'i don du rnam par spyod/_/de'i gan song dang nor [{]bzangs [,]bzang [}]khyod la mgon po yis/_/yon tan rgya chen tshul la 'jug pa ston par byed/_/de nas 
[\[68b.3\]]tshong dpon gyi bu nor [{]bzangs kyis [,]bzang gis [}]khyim bdag nan khugs kyi rkang pa gnyis la spyi bos phyag 'tshal nas/_khyim bdag nan khugs la lan brgya stong du mar g.yas phyogs su bskor ba byas te/_yang dang yang bltas nas khyim bdag nan khugs kyi 
[\[68b.4\]]drung nas song ngo //_//sangs rgyas rmad gcad ces bya ba shin tu rgyas pa chen po'i mdo//_bam po lnga pa/_/de nas tshong dpon gyi bu nor [{]bzangs [,]bzang [}]khyim bdag nan khugs kyi gdams ngag rjes su sems shing /_byang chub 
[\[68b.5\]]sems dpa'i mos pa'i mdzod de ni shes par byed/_byang chub sems dpa'i rjes su dran pa'i stobs de ni rjes su dran par byed/_sangs rgyas kyi tshul gcig nas gcig tu brgyud pa'i stobs ni yang dag par 'dzin/_sangs rgyas gcig nas 
[\[68b.6\]]gcig tu brgyud pa'i mtshams ni khong du chud par byed/_rnas thos pa'i sangs rgyas kyi mtshan de dag gi rjes su ni 'brang /_sangs rgyas kyi chos bstan pa'i tshul de dang ni 'thun par byed/_sangs rgyas kyis yang dag par bsgrub pa'i rgyan de ni khong du chud 
[\[68b.7\]]par byed/_sangs rgyas mngon par rdzogs par 'tshang rgya ba'i khyu mchog gi mthu phyung ba de la ni yid ches par byed/_de bzhin gshegs pa'i phrin las bsam gyis mi khyab pa de ni mngon du byed cing /_mthar gyis ri gru 'dzin gang na ba der 
[\[69a\]]
[\[69a.1\]]song nas/_ri gru 'dzin gyi steng du phyin te/_byang chub sems dpa'i spyan ras gzigs kyi dbang po yongs su rmed cing tshol tshol ba las/_nub phyogs logs kyi ri'i sman ljongs mtsho dang /_mtshe'u dang 'bab chus mdzes par gyur pa/_baiDUr+ya 
[\[69a.2\]]sngon po'i dkyil 'khor ltar sngo zhing 'jam la gzhon pa'i spang /_nags tshal chen po'i mthongs na 'dug pa zhig na/_rin po che'i rdo rje'i rdo stegasashig la skyil mo krung bcas te 'dug cing /_rin po che sna tshogs kyi rdo stegs la 'khod pa'i byang chub sems 
[\[69a.3\]]dpa'i tshogs dpag tu med pas/_kun nas bskor cing chos ston te/_chos kyi rnam grangs 'gro ba thams cad yongs su sdud pa'i yul byams pa chen po dang /_snying rje chen po'i sgo gsal bar ston pa zhes ba ba yang dag par ston cing 'dug pa mthong 
[\[69a.4\]]ngo /_/mthong nas kyang dga' rangs te mgu zhing nyams bde la tshim zhing yid bde ba skyes nas dga' bas rgyas zhing mi 'dzum pa'i mig gis thal mo sbyar nas/_dge ba'i bshes gnyen la dad pa'i shugs dang ldan pas sems mi 'khrug pa/_dge 
[\[69a.5\]]ba'i bshes gnyen mthong na/_sangs rgyas thams cad mthong bar 'dzin pa/_dge ba'i bshes gnyen las byung ba'i chos kyi sprin thams cad yang dag par gzung ba'i 'du shes dang ldan pa/_yon tan dang nan tan thams cad dge ba'i bshes 
[\[69a.6\]]gnyen la rag lus pa'i 'du shes can/_dge ba'i bshes gnyen dang phrad pa shin tu dka' bar sems pa/_dge ba'i bshes gnyen las stobs bcu'i ye shes rin pa che 'byung zhing thob par 'gyur ba'i 'du shes dang ldan pa/_dge ba'i bshes 
[\[69a.7\]]gnyen las snang ba mi zad pa 'byung ba'i 'du shes can/_dge ba'i bshes gnyen gyi rten gyi bsod nams kyi rgyud rnam par 'phel bar 'gyur ba'i 'du shes dang ldan pa/_dge ba'i bshes gnyen ni thams cad mkhyen pa nyid kyi sgo yang dag par ston pa'i 
[\[69b\]]
[\[69b.1\]]'du shes dang ldan pa/_dge ba'i bshes gnyen ni ye shes kyi rgya mtsho chen po la 'jug pa'i yongs su ston par 'du shes pa/_dge ba'i bshes gnyen ni thams cad mkhyen pa nyid kyi tshogs yang dag par 'dus pa/_yongs su bskyed pa'i 'du shes dang ldan pa de/_
[\[69b.2\]]byang chub sems dpa' spyan ras gzigs kyi dbang po gang na ba der phyin to/_/de nas byang chub sems dpa' spyan ras gzigs kyi dbang pos tshong dpon gyi bu nor [{]bzangs [,]bzang [}]ring zhig nas tshur 'ong ba mthong nas/_smras pa/_tshur shog dpe med pa'i theg pa chen po 
[\[69b.3\]]yangs shing bsam gyis mi khyab pa la zhugs pa/_skye ba las byung ba'i sdug bsngal sna tshogs kyis gtses shing skyabs med par gyur pa'i 'gro ba thams cad yongs su bskyab pa'i bsam pa dang ldan pa/_sangs rgyas kyi chos thams cad mngon sum du gyur pa/_
[\[69b.4\]]'jig rten thams cad las 'das te dpe med tshad med pa la mngon par mos pa/_snying rje chen pos byin gyis brlabs pas/_'gro ba thams cad yongs sa bskyab pa'i blo gros can/_blta na kun tu bzang po'i spyod pa la mngon du bltas pa/_smon lam chen po'i 
[\[69b.5\]]dkyil 'khor yongs su sbyang ba'i sems dang ldan pa/_sangs rgyas thams cad kyi chos kyi sprin yongs su gzung bar mos pa/_dge ba'i rtsa ba bstsags pas ngoms mi shes pa'i bsam pa dang ldan pa/_dge ba'i bshes gnyen gyi gdams ngag la yang dag par 
[\[69b.6\]]zhugs pa/_'jam dpal gyi ye shes rgya mtsho las byung ba'i yon tan gyi 'byung gnas sangs rgyas kyi byin gyi rlabs thob par bya ba la mngon du bltas pa/_ting nge 'dzin gyi snang ba dang shugs rab tu thob pa/_sangs rgyas thams cad kyi chos kyi sprin gyi char yang 
[\[69b.7\]]dag par gzung ba la mngon par mos pa'i sems dang ldan pa/_sangs rgyas mthong bas dga' ba dang /_mos pa'i shugs kyis yid rab tu bde bar gyur pa/_legs par spyod pa tshad med cing bsam gyis mi khyab pa'i shugs kyis mngon par brlan 
[\[70a\]]
[\[70a.1\]]pa'i sems dang ldan pa/_yon tan la nan tan du bya ba'i shugs kyis rnam par dag pa'i bsod nams dang ye shes kyi mdzod bdag la mngon du gyur pa/_thams cad mkhyen pa'i ye shes mthong ba'i lam gyi shugs gzhan la yongs 
[\[70a.2\]]su bstan pa'i bsam pa can/_snying rje chen po'i shugs ma nyams pa'i rtsa ba dang ldan pa/_de bzhin gshegs pa'i ye shes snang ba'i shugs yang dag par gzung ba'i blo gros can khyod 'ongs pa legs so legs so/_/de nas tshong dpon gyi bu nor [{]bzangs [,]bzang [}]byang chub 
[\[70a.3\]]sems dpa' spyan ras gzigs kyi dbang po gdan pa der song nas/_byang chub sems dpa' spyan ras gzigs kyi dbang po'i rkang pa gnyis la spyi bos phyag 'tshal te/_byang chub sems dpa' spyan ras gzigs kyi dbang po la lan brgya stong du mar 
[\[70a.4\]]g.yas phyogs su bskor ba byas nas mdun du 'dug ste/_thal mo sbyar nas 'di skad ces smras so/_/'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub 
[\[70a.5\]]sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/_ji ltar byang chub sems dpas byang 
[\[70a.6\]]chub sems dpa'i spyod pa la bslab par bgyi ba dang /_ji ltar nan tan du bgyi ba 'phags pas bdag la bshad du gsol/_de nas byang chub sems dpa' spyan ras gzigs kyi dbang pos mdog 'dzam bu chu klung gi gser gyi kha dog tu 'dug pa 
[\[70a.7\]]'od kyi dra ba rnam pa sna tshogs tshad med pa 'phro ba'i rgyan gyi sprin rab tu 'gyed pa'i lag pa g.yas pa brkyang te/_mtshan dang dpe byad bzang po las byung ba'i 'od gzer sna tshogs dri ma med pa/_lus dang sems kyi bde ba tshad med pa rab tu skyed 
[\[70b\]]
[\[70b.1\]]pa'i tshogs kyis shin tu rgyas pa'i lag pa/_tshong dpon gyi bu nor [{]bzangs kyi [,]bzang gi [}]spyi bo la bzhag ste/_'di skad ces smras so/_/rigs kyi bu de ltar khyod kyis bla na med pa yang dag par rdzogs pa'i byang chub tu sems bskyed pa legs so legs so/_/rigs kyi bu nga 
[\[70b.2\]]ni byang chub sems dpa'i spyod pa'i sgo snying rje chen po'i sgo thogs pa med pa zhes bya ba shes te/_rigs kyi bu nga ni byang chub sems dpa'i spyod pa'i sgo snying rje chen po'i sgo thogs pa med pa de ni 'gro ba thams cad la dbye ba med par sems can yongs su smyin par bya ba dang /_gdul ba la 
[\[70b.3\]]zhugs pa sgo kun nas thos shing rnam par rig par 'gyur bas/_sems can yongs su bsdu ba dang /_gdul ba la nye bar gnas pa ste/_rigs kyi bu de ltar nga byang chub sems dpa'i spyod pa'i sgo snying rje chen po'i sgo thogs pa med pa la gnas pas/_de bzhin 
[\[70b.4\]]gshegs pa thams cad kyi zhabs kyi drung nas kyang mi g.yo la/_sems can thams cad kyi dgos pa la'ang sta gon du gnas te/_sbyin pas kyang sems can yongs su sdud do/_/ngag snyan pa dang don bya ba dang /_don 'thun pas kyang sems can yongs 
[\[70b.5\]]su bsdud do/_/gzugs kyi lus rnam par bstan pas kyang /_sems can yongs su smyin par byed do/_/kha dog dang dbyibs dang gzugs bsam gyis mi khyab pa bstan te/_rnam par dmigs par bya ba dang /_'od gzer kyi dra ba dgye bas kyang 
[\[70b.6\]]sems can rab tu tshim par byed cing yongs su smyin par byed do/_/bsam pa ji lta ba bzhin du dbyangs brjod pa dang /_ci la dga' ba'i spyod lam yongs su bstan pa dang /_mos pa sna tshogs dang /_tshul 'thun par chos bstan pa dang /_rdzu 'phrul 
[\[70b.7\]]dang rnam par 'phrul pa sna tshogs dang /_dge ba'i chos bstsags par bag [{]myi [,]mi [}]byed pa'i sems can gyi sems yongs su bskul ba dang /_bsam pa dang 'thun par sprul pa sna tshogs tshad med pa yongs su bstan pa dang /_rigs sna tshogs su skyes pa'i 
[\[71a\]]
[\[71a.1\]]sems can rnams dang skal ba 'thun pa'i gzug yongs su bstan pa dang /_gnas gcig tu 'grogs pas kyang sems can yongs su bsdus shing yongs su smyin par byed do/_/rigs kyi bu de ltar ngas byang chub sems dpa'i spyod pa'i sgo snying rje 
[\[71a.2\]]chen po'i sgo thogs pa med pa 'di yongs su sbyangs pas/_'gro ba thams cad rab tu rten pa'i smon lam bskyed de/_'di ltar sems can thams cad kyi g.yang sa'i 'jigs pa dang /_sems can thams cad kyi rgyud kyi 'jigs pa zhi bar bya ba dang /_sems can 
[\[71a.3\]]thams cad kyi mgo rmongs pa'i 'jigs pa rnam par bzlog pa dang /_sems can thams cad kyi bcings pa'i 'jigs pa yongs su gcad pa dang /_sems can thams cad kyi srog la bab par mi bde ba'i 'jigs pa rnam par bzlog pa dang /_sems can thams 
[\[71a.4\]]cad kyi yo byad kyis phongs pa'i 'jig pa bsal ba dang /_sems can thams cad kyi 'tsho ba med pa'i 'jigs pa zhi bar bya ba dang /_sems can thams cad kyi grags pa med pa'i 'jig rten pa las yongs su bzla ba dang /_sems can thams cad kyi 'khor ba'i 
[\[71a.5\]]'jigs pa rab tu zhi bar bya ba dang /_sems can thams cad kyi 'khor du bag tsha ba'i 'jigs pa med par bya ba dang /_sems can thams cad 'chi ba'i 'jigs pa las rnam par bzla ba dang /_sems can thams cad kyi ngan song gi 'jigs pa rnam par 
[\[71a.6\]]bzlog pa dang /_sems can thams cad kyi lam mun pas nyam nga ba phyir mi ldog pa'i snang bas gsal bar bya ba dang /_sems can thams cad skal ba mi mnyam pa dang 'grogs pa'i 'jigs pa shin tu bsal ba dang /_sems can thams cad kyi sdug pa 
[\[71a.7\]]dang bral ba'i 'jigs pa dgag par bya ba dang /_sems can thams cad kyi mi sdug pa dang /_'grogs pa'i 'jigs pa med par bya ba dang /_sems can thams cad lus la mi bde ba'i 'jigs pa dang bral bar bya ba dang /_sems can thams cad sems la mi bde 
[\[71b\]]
[\[71b.1\]]ba'i 'jigs pa las dgrol ba dang /_sems can thams cad sdug bsngal ba dang /_yid mi bde ba dang 'khrugs pa las yongs su bzla ba'i phyir 'gro ba thams cad rab tu rten pa'i smon lam mngon par bsgrub pa 'di byas so/_/sems can thams cad kyi 'jigs pa rnam 
[\[71b.2\]]par zhi bar bya ba'i phyir yang 'jig rten du rjes su dran pa'i sgo byin gyis brlabs so/_/sems can thams cad 'jigs pa dang bral bar bya ba'i phyir/_rang gi [{]mying [,]ming [}]'khor lo yang 'jig rten du rnam par dmigs par byas so/_/dus ji lta ba bzhin du 'gro bas rnam par 
[\[71b.3\]{]dmyigs [,]dmigs [}]par bya ba'i phyir 'gro ba thams cad kyi rnam pa'i bye brag mtha' yas pa dang mnyam par nga'i lus kyang byin gyis brlabs so/_/rigs kyi bu de ltar nga ni thabs 'dis sems can thams cad 'jigs pa las yongs su bkrol cing sangs rgyas kyi chos thams 
[\[71b.4\]]cad thob par bya ba'i phyir/_bla na med pa yang dag par rdzogs pa'i byang chub tu sems bskyed cing phyir mi ldog par byed do/_/rigs kyi bu ngas byang chub sems dpa'i spyod pa'i sgo snying rje chen po'i sgo thogs pa med pa 'di thob par zad na/_des byang chub sems 
[\[71b.5\]]dpa' kun tu bzang po rnams sangs rgyas thams cad kyi smon lam gyi dkyil 'khor la rnam par dag pa/_byang chub sems dpa' kun tu bzang po'i spyod pa khong du chud par rtogs pa/_dge ba'i chos mngon par 'du bya ba rgyun mi gcod pa'i rgyud dang ldan 
[\[71b.6\]]pa/_byang chub sems dpa'i ting nge 'dzin thams cad kyi rgyud la rtag tu mnyam par gzhag pa/_bskal pa thams cad du gnas shing spyod pa las phyir mi ldog pa'i rgyud dang ldan pa/_dus gsum thams cad kyi tshul rjes su rtogs pa'i rgyud dang ldan pa/_
[\[71b.7\]]'jig rten gyi khams thams cad kyi klong yongs su 'khyil ba'i rgyud la mkhas pa/_sems can thams cad kyi mi dge ba'i sems rnam par zhi bar byed pa'i rgyud dang ldan pa/_sems can thams cad kyi dge ba'i sems yongs su 'phel ba'i rgyud dang ldan pa/_
[\[72a\]]
[\[72a.1\]]sems can thams cad kyi 'khor ba'i rgyud las phyir mi ldog par byed pa'i rgyud dang ldan pa/_de dag gi spyod pa shes pa'am/_yon tan brjod par nus re skan/_de la 'di skad ces bya'o/_/g.yas phyogs bskor ba byas te gus par bkur bstod nas/_/
[\[72a.2\]]nor [{]bzangs [,]bzang [}]shin tu dul ba lho phyogs rgyud du song /_/spyan ras gzigs dbang drang srong snying rje rnam spyod pa/_/rin chen ri'i sul na gnas par des kyang mthong /_/rin chen sna tshogs rdo rje'i ri yi sman ljongs na/_/pad+ma'i snying po'i seng ge'i khri la brtan par 'dug_
[\[72a.3\]]lha dang lha min klu dang srin po mi'am ci/_/rgyal ba'i sras kyis bskor cing de la chos kyang ston/_/mthong nas nor [{]bzangs [,]bzang [}]dga' ba tshad med skyes par gyur/_/bsnyen te yon tan rgya mtsho'i rkang la phyag 'tshal nas/_/ci nas bzang po'i spyod pa bdag gis thob 
[\[72a.4\]]'gyur bar/_/'phags pas thugs rje bskyed de gdams shing bslab par gsol/_/bsod nams brgya pas brgyan pa'i dri med lag brkyang ste/_/'od sprin dra ba rgya chen bzang po rab bton nas/_/nor [{]bzangs [,]bzang [}]spyi bor bzhag ste sems can rnam 
[\[72a.5\]]dag pa/_/spyan ras gzigs kyi dbang po mkhas pas tshig 'di smras/_/sangs rgyas sras bo nga ni rnam thar gcig sgo shes/_/ye shes snying po rgyal ba kun gyi thugs rje sdug_/'gro ba thams cad bskyab cing yongs su bsdu phyir byung /_/kun 
[\[72a.6\]]tu bdag nyid rang la byams pa bzhin du rgyu/_/'gro ba mang po thams cad sdug bsngal kun las skyob/_/gang rnams dam du bcings shing dgra lag phyin pa dang /_/lus la gzer cing de bzhin btson rar btsud pa yang /_/nga yi ming thos bcings 
[\[72a.7\]]shing bzung ba thar bar 'gyur/_/rgyal po dag la nyes pa'i g.yon byas gsad spangs pa/_/de tshe de dag nga yi ming yang dran gyur na/_/mda' 'phangs de yi lus la phog par mi 'gyur te/_/mtshon rnon btab kyang de dag mi 'dzug sgal bar 'gyur/_/
[\[72b\]]
[\[72b.1\]]dbang po'i 'khor du phyin kyang gang rnams rtsod gyur pa/_/dgra rnams kun las rgyal 'gyur grags pa 'thob par 'gyur/_/grags dang grogs dang rigs dang nor rnams 'phel bar 'gyur/_/nga yi ming dran de dag thub pa med par 'gyur/_/gang gis nga yi ming ni rjes su dran 
[\[72b.2\]]byas pa/_/de dag rkun pos 'jigs dogs dgras 'jigs nags phyin te/_/seng ge dom gzig gcan zan g.yag rgod sbrul gang yang /_/dgra rnams kun las rgyal zhing 'jigs pa med par 'gyur/_/gang rnams la las nga yi ming zhig dran byas na/_/sdang ba'i 
[\[72b.3\]]sems kyis rin chen ltongasasu bor gyur tam/_/sol mdag lci me rab tu 'bar bar bor gyur kyang /_/me rnams pad mos gang ba'i chu yi gter du 'gyur/_/nga yi ming ni skad 'ga' yud tsam rjes dran na/_/rgya mtsho'i chur bor de yi nang du 'chi mi 'gyur/_/chu bos mi 
[\[72b.4\]]'khyer me yi dbus su tshig mi 'gyur/_/don med kun tu mi 'gyur don rnams 'grub par 'gyur/_/shing sgrog dbyig chings lcags sgrog de bzhin ltung rnams dang /_/brnyas shing khyad bsad de bzhin brid cing bslus pa dang /_/spyos shing bsdigs te gshe dang sma phab rnam pa 
[\[72b.5\]]las/_/nga yi ming tsam dran par byas na thar pa thob/_/gang rnams shar gnyer sna tshogs glags lta ji snyed dang /_/gang rnams rtag tu zhe sdang mi snyan brjod pa'i rnams/_/nga yi ming thos dran byas snyan par brjod par 'gyur/_/mthong ba tsam gis mod la byams pa'i sems kyang 
[\[72b.6\]]skye/_/nga yi ming tsam la la gang gis dran byas nas/_/gnod pa'i don du ro langs sngags dang byad byed pa'i/_/dgra rnams rtag tu de yi zil gyis non par 'gyur/_/ma lus dug gis de yi lus la mi tshugs so/_/la la gang gis nga yi ming tsam dran byas na/_/
[\[72b.7\]]klu dbang srin tshogs mkha' lding sha za thams cad dang /_/grul bum srul po 'tshe byed gtum po'i sems dang ldan/_/mdangs 'phrog 'jigs byed rmi lam 'ong ba'ang zhi bar 'gyur/_/nga yi ming ni skad cig yud tsam dran byas kyang /_/pha dang ma dang gnyen bshes 
[\[73a\]]
[\[73a.1\]]mdza' ba kun dang yang /_/'bral bar mi 'gyur sdang dang 'grogs par de bzhin min/_/nor zad mi 'gyur phongs pa'i dngos su mi 'gyur ro/_/nga yi ming gi rjes su la la dran byed na/_/'di nas shi 'phos mnar med sems dmyal mi 'gro ste/_/byol song skye 
[\[73a.2\]]gnas [{]yi dgas [,]yi dwags [}]mi khom gnas su min/_/sems can dag la lha dang mi yi gnas su skye/_/nga yi ming ni la la gang gis dran byas na/_/dmus long zhar ba 'on pa zha bor mi 'gyur te/_/'theng po long bar mi 'gyur gsal smra blta sdug 'gyur/_/bskal pa bye ba mang por dbang por 
[\[73a.3\]]kun ldan 'gyur/_/la la gang gis nga yi [{]mying [,]ming [}]ni rjes dran na/_/sems can dag pa 'di nas shi 'phos phyogs bcu yi/_/'jig rten khams su sangs rgyas mngon sum skye bar 'gyur/_/sangs rgyas mthong 'gyur de dag chos kyang thos par 'gyur/_/'di dang de bzhin 
[\[73a.4\]]gzhan dag thabs mang ji snyed kyis/_/'gro bar sems can nga 'dul gzhal dang zad mi nus/_/sangs rgyas sras po ngas ni rnam thar gcig bsgoms te/_/yon tan can gyi yon tan thams cad ngas mi shes/_/de'i tshe byang chub sems dpa' gzhan du mi 'gro ba 
[\[73a.5\]]zhes bya ba shar phyogs nas nam mkha'i dbyings las 'ongs te/_mi mjed kyi 'jig rten gyi khams kyi 'khor yug gi rtse mor 'dug go_/byang chub sems dpa' gzhan du mi 'gro bas/_mi mjed kyi 'jig rten gyi khams kyi 'khor yug gi rtse mo la rkang pa gnyis 
[\[73a.6\]]bor ma thag du/_mi mjed kyi 'jig rten gyi khams 'di rnam pa drug tu g.yos te/_rin po che du ma'i rang bzhin du kun nas gnas par gyur to/_/byang chub sems dpa' gzhan du [{]myi [,]mi [}]'gro ba des/_nyi ma dang zla ba'i 'od thams cad zil gyis non pa dang /_lha dang 
[\[73a.7\]]klu dang gnod sbyin dang /_dri za dang lha ma yin dang /_nam mkha' lding dang mi'am ci dang lto 'phye chen po dang /_brgya byin dang tshangs pa dang /_'jig rten gyi mgon po dang /_me dang rin po che dang /_glog dang /_skar ma'i 'od kyang zil gyis non pa de lta bu'i 'od lus las 
[\[73b\]]
[\[73b.1\]]bkye ste/_sems can dmyal ba chen po dag kyang snang bar byas/_byol song gi skye gnas dang /_gshin rje'i 'jig rten gyi lam gyi rgyud thibs po thams cad kyang snang bar byas te/_ngan song gi sdug bsngal thams cad kyang de ma thag tu zhi'o/_/sems can thams cad kyi nyon 
[\[73b.2\]]mongs pa yang nyams su mi gnod par gyur to/_/mya ngan gyi zug rngu dang sdug bsngal sna tshogs kyang rtse zil bar gyur to/_/sangs rgyas kyi zhing 'di thams cad du 'ang rin po che'i sprin gyi char phab ste/_me tog dang spos dang /_bdug pa dang /_phreng ba dang /_byug pa dang /_phye ma dang /_na bza' 
[\[73b.3\]]dang /_gdugs dang /_rgyal mtshan dang /_ba dan gyi rgyan thams cad dang ldan pa'i mchod pa sna tshogs kyi sprin gyi char yang mngon par phab ste/_bcom ldan 'das gang na ba der song ngo /_/de'i lus de'i gzugs brnyan ni sems can thams cad gnas su snang ba ste bsam 
[\[73b.4\]]pa ji lta ba bzhin du tshim par byed pa la mngon par gzhol bas/_ri gru 'dzin de la byang chub sems dpa' spyan ras gzigs kyi dbang po'i drung du yang phyin par snang ngo /_/de nas byang chub sems dpa' spyan ras gzigs kyi dbang pos tshong dpon gyi bu nor [{]bzangs [,]bzang [}]
[\[73b.5\]]la 'di skad ces smras so/_/rigs kyi bu khyod kyis byang chub sems dpa' gzhan du mi 'gro ba 'khor gyi dkyil 'khor 'dir phyin pa mthong ngam/_smras pa 'phags pa mthong ngo /_/smras pa rigs kyi bu byang chub sems dpa' gzhan du mi 'gro ba'i gan du 
[\[73b.6\]]song la ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]byang chub sems dpa' spyan ras gzigs kyi dbang po'i rkang pa gnyis la spyi bos phyag 
[\[73b.7\]]'tshal te/_byang chub sems dpa' spyan ras gzigs kyi dbang po la/_lan brgya stong du mar g.yas phyogs su bskor ba byas nas/_byang chub sems dpa' spyan ras gzigs kyi dbang po'i drung nas song ngo /_/de nas tshong dpon gyi 
[\[74a\]]
[\[74a.1\]]bu nor [{]bzangs [,]bzang [}]byang chub sems dpa' spyan ras gzigs kyi dbang po'i ye shes kyi gting ma rnyed pa'i sems kyis spyan ras gzigs kyi dbang po blta bas kyang ma ngoms bzhin du bsgo ba dang /_mi 'gal bar byang chub sems dpa' gzhan du mi 'gro ba gang na 
[\[74a.2\]]ba der song ste/_byang chub sems dpa' gzhan du mi 'gro ba'i rkang pa gnyis la spyi bos phyag 'tshal nas mdun du 'dug ste/_thal mo sbyar nas 'di skad ces smras so/_/'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub 
[\[74a.3\]]sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/_ji ltar byang chub sems dpas byang chub 
[\[74a.4\]]sems dpa'i spyod pa la bslab par bgyi ba dang /_ji ltar nan tan du bgyi ba 'phags pas bdag la bshad du gsol/_/des smras pa rigs kyi bu nga ni byang chub sems dpa'i rnam par thar ba sgo kun tu 'gro ba thob pa'o/_/smras pa/_'phags pa khyod kyis de bzhin 
[\[74a.5\]]gshegs pa gang gi zhabs kyi drung nas byang chub sems dpa'i rnam par thar pa'i sgo kun tu 'gro ba zhes bya ba 'di brnyes/_'jig rten gyi khams de ni 'di nas ji srid cig na mchis/_'jig rten gyi khams de nas bzhud nas ni ji srid cig lags/_smras pa rigs kyi bu gnas 
[\[74a.6\]]'di ni lha dang mi dang lha ma yin du bcas pa'i 'jig rten dang /_dge sbyong dang bram zer bcas pa'i skye dgus kyang shes par dka' ste/_de ni byang chub sems dpa'i mthu dang /_byang chub sems dpa'i brtson 'grus mi ldog pa dang /_byang chub sems dpa'i spyod pa mi 
[\[74a.7\]]'phrogs pa'i yul te/_de ni rigs kyi bu dge ba'i bshes gnyen gyis yongs su ma zin pa/_sangs rgyas kyis ma dgongs pa/_dge ba'i rtsa ba ma bstsags pa/_bsam pa yongs su ma dag pa/_byang chub sems dpa'i dbang po ma thob pa/_shes rab kyi mig dang mi 
[\[74b\]]
[\[74b.1\]]ldan pa rnams kyis thos ba 'am/_yongs su gzung ba'am/_yid ches pa'am/_khong du chud par bya bar mi nus so/_/smras pa/_sangs rgyas kyi mthu dang /_dge ba'i bshes gnyen gyi gzungs kyis dad pa dang /_mos par bgyi na 'phags pas bdag la bka' mi stsal tam/_
[\[74b.2\]]des smras pa rigs kyi bu nga ni shar phyogs kyi 'jig rten gyi khams dpal gyi snying po dang ldan pa de bzhin gshegs pa dpal kun nas yang dag par 'byung ba'i sangs rgyas kyi zhing nas 'ongs te/_de bzhin gshegs pa dpal kun nas yang dag par 'byung ba'i zhabs kyi drung 
[\[74b.3\]]nas ngas byang chub sems dpa'i rnam par thar pa sgo kun tu 'gro ba 'di thob bo/_/rigs kyi bu 'jig rten gyi khams dpal gyi snying po dang ldan pa de nas nga song nas ni bskal pa sangs rgyas kyi zhing brjod du med pa'i rdul shin tu phra ba snyed cig 
[\[74b.4\]]'das te/_sems bskyed pa re re zhing yang gom pa sangs rgyas kyi zhing brjod du med pa'i rdul shin tu phra ba snyed cig bor ro/_/gom pa re res kyang sangs rgyas kyi zhing brjod du med pa'i rdul shin tu phra ba snyed kyi sangs rgyas kyi zhing 'das te/_sangs rgyas kyi zhing de dag thams cad kyang de bzhin 
[\[74b.5\]]gshegs pa dang ldan par shes te/_sangs rgyas bcom ldan 'das de dag thams cad la 'ang de bzhi gshegs pa'i mchod pa bla na med pa yid kyis rang bzhin chos nyid mngon par 'du ba ba med pa'i rgyas btab pa de bzhin gshegs pas gnang ba/_byang chub sems dpa'i 
[\[74b.6\]]dga' ba yongs su bskyed pas mchod pa byas so/_/'jig rten gyi khams de dag na sems can gyi khams rgya mtsho ji snyed pa de dag thams cad kyang mthong ste/_de dag thams cad kyi sems rgya mtsho yang khong du chud do/_/de dag thams cad kyi dbang po'i 'khor lo yang 
[\[74b.7\]]yongs su shes shing bsam pa dang /_mos pa ji lta ba bzhin du gzugs kyi lus yongs su bstan to/_/chos kyi dbyangs rab tu bsgrags so/_/'od kyi dkyil 'khor yongs su bkye'o/_/yo byad sna tshogs phun sum tshogs pas kyang nye bar bsdud do/_rang gi lus kyang de dag 
[\[75a\]]
[\[75a.1\]]la byin gyis brlabs te/_de ni yongs su smin par bya ba dang /_gdul ba'i sbyor ba rgyun mi 'chad pa'i phyir ro/_/shar phyogs nas ji ltar 'ongs pa de bzhin du lho phyogs dang nub phyogs dang /_byang phyogs dang /_byang shar gyi phyogs mtshams dang /_shar 
[\[75a.2\]]lho'i phyogs mtshams dang /_lho nub kyi phyogs mtshams dang /_nub byang gi phyogs mtshams dang /_'og dang steng gi phyogs nas kyang de bzhin te/_rigs kyi bu ngas ni byang chub sems dpa'i rnam par thar ba'i sgo kun tu 'gro ba zhes bya ba 'di shes par zad na/_ngas byang chub 
[\[75a.3\]]sems dpa' phyogs kun tu mngon par gzhol ba/_tha mi dad pa'i ye shes kyi yul dang ldan pa/_chos kyi dbyings thams cad du lus rnam par bkod pa/_sems can thams cad kyi bsam pa dang /_mos pa ji lta ba bzhin du mthun par spyod pa/_zhing thams cad 
[\[75a.4\]]lus kyis rgyas par 'gengs pa/_chos thams cad kyi rgyud kyi rjes su song ba/_dus gsum gyi rgyud mnyam pa nyid du gyur pa/_chos phyogs kyi rgyud dang mnyam pa nyid du gyur pa'i lus dang ldan pa/_'gro ba'i rgyud thams cad du rnam par snang ba/_de bzhin gshegs 
[\[75a.5\]]pa'i rgyud thams cad la rnam par rtog pa med pa/_chags pa med pa'i rgyud thams cad khong du chud pa/_gnas med pa'i rgyud la rab tu gnas pa de dag gi spyod pa shes pa'am/_yon tan brjod par nus re skan/_/song rigs kyi bu lho phyogs kyi rgyud 'di nyid na grong khyer 
[\[75a.6\]]sgo dang ldan pa zhes bya ba yod de/_de na lha lha chen po zhes bya ba 'dug gis de'i gan du song la/_ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]byang chub 
[\[75a.7\]]sems dpa' gzhan du mi 'gro ba'i rkang pa gnyis la spyi bos phyag 'tshal te/_byang chub sems dpa' gzhan du mi 'gro ba la lan brgya stong du mar g.yas phyogs su bskor ba byas nas yang dang yang bltas te/_byang chub sems dpa' gzhan du mi 'gro ba'i drung 
[\[75b\]]
[\[75b.1\]]nas song ngo /_/de nas tshong dpon gyi bu nor [{]bzangs [,]bzang [}]byang chub sems dpa'i spyod pa rgya chen po'i rjes su song ba'i sems dang ldan pa/_byang chub sems dpa' gzhan du mi 'gro ba'i ye shes kyi spyod yul 'dod pa'i ngang tshul can mngon par shes pa chen po mngon par bsgrub pa'i yul la 
[\[75b.2\]]yon tan gyi khyad par du lta ba/_brtson 'grus brtan pa'i go cha rab tu dga' ba'i khyad par thob pa/_bsam gyis mi khyab pa'i rnam par thar pas rnam par rtse ba'i rjes su song ba'i bsam pa dang ldan pa de byang chub sems dpa'i yon tan gyi sa la ni nan tan du byed/_ting nge 'dzin 
[\[75b.3\]]gyi sa la ni rnam par dpyod/_gzungs kyis la ni rab tu gnas par byed/_smon lam gyi sa la ni 'jug par byed/_so so yang dag par rig pa'i sa la ni rjes su slob/_stobs kyis la ni yongs su bsgrub cing mthar gyis grong khyer sgo dang ldan pa gang na ba der song ste/_lha lha 
[\[75b.4\]]chen po kun du dris pa dang /_de la 'gro ba mang pos bstan pa/_rigs kyi bu 'de re/_lha lha chen po grong khyer gyi lam gyi bzhi mdo na bdag nyid shin tu che bas sems can rnams la chos ston cing 'dug go_/de nas tshong dpon gyi bu nor [{]bzangs [,]bzang [}]lha lha chen po gang na ba der song ste/_
[\[75b.5\]]lha lha chen po'i rkang pa gnyis la spyi bos phyag 'tshal nas/_mdun du 'dug ste thal mo sbyar nas 'di skad ces smras so/_'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i 
[\[75b.6\]]spyod pa la bslab par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/_ji ltar byang chub sems dpas byang chub sems dpa'i spyod pa la bslab par bgyi 
[\[75b.7\]]ba dang /_ji ltar nan tan du bgyi ba 'phags pas bdag la bshad du gsol/_/de nas lha lha chen pos lag pa bzhi phyogs bzhir brkyang ste/_rgya mtsho chen po bzhi las shin tu myur ba'i shugs kyis chu blangs te/_bdag gis gdong bkrus nas tshong dpon gyi bu nor 
[\[76a\]]
[\[76a.1\]{]bzangs [,]bzang [}]la gser gyi me tog gis gtor te 'di skad ces smras so/_/rigs kyi bu byang chub sems dpa' rnams ni mthong bar shin tu dka' ste/_thos par yang rab tu dka'o/_/skyes bu mchog gi me tog pun da ri ka ni 'jig rten gyi phul du bya ba 
[\[76a.2\]]yin pas/_ngo mtshar rmad du byung ba yin te/_'jig rten gyi gnas su gyur pa'o/_/'gro ba'i rten du gyur pa'o/_/sems can rnams la snang ba chen po 'byin pa'o/_/lam rmongs pa rnams la lam bde ba ston pa'o/_/chos kyi tshul du gzung ba la mgon du gyur pa'o/_/
[\[76a.3\]]thams cad mkhyen pa'i grong khyer du phyin par bya ba la ded dpon chen por gyur pa ste/_de la kho bo 'di snyam du sems so/_/byang chub sems dpa' sems dpa' chen po rnams kyi ming ni sems dri ma med pa rnams la rang gi lus kyi gzugs brnyan ston cing lus rnam par dag pa 
[\[76a.4\]]rnams la mngon par snang ba dang /_ngag gi nyes pa spangs pa rnams dbyangs kyi snang ba yongs su gdon par byed pa dang /_bsam pa dag pa rnams la dus thams cad du mngon sum du gyur par gnas pas/_lta ba ngan pa 'joms pa yin par bsams so/_/
[\[76a.5\]]rigs kyi bu kho bo ni byang chub sems dpa'i rnam par thar pa sprin gyi dra ba thob pa'o/_/smras pa 'phags pa byang chub sems dpa'i rnam par thar ba'i sprin gyi dra ba de'i yul ji lta bu zhig mchis/_de nas lha lha chen pos tshong dpon gyi bu nor [{]bzangs [,]bzang [}]
[\[76a.6\]]kyi mdun du ri chen po tsam gyi gser gyi phung po dang /_dngul gyi phung po dang /_bai DUr+ya'i phung po dang /_shel gyi phung po dang /_mu sa ra gal pa'i phung po dang /_a sma gar b+ha'i phung po dang /_nor bu rin po che ngang gis snang ba'i phung po dang /_nor bu 
[\[76a.7\]]rin po che dri ma med pa'i snying po'i phung po dang /_nor bu rin po che rnam par snang ba'i phung po dang /_nor bu rin po che phyogs kun tu mngon pa'i phung po dang /_gtsug gi nor bu rin po che dang /_cod pan gyi phung po dang /_nor bu rin po che sna tshogs kyise mo do'i phung po 
[\[76b\]]
[\[76b.1\]]dang /_dpung rgyan gyi phung po dang /_rna cha'i rgyan gyi phung po dang /_gdub bu'i phung po dang /_ska rags kyi phung po dang /_rkang gdub kyi phung po dang /_mu tig dmar po'i dra ba'i phung po dang /_nor bu rin po che sna tshogs kyi phung po dang /_yan lag dang nying lag thams cad kyi rgyan gyi phung po dang /_nor bu rin po che yid 
[\[76b.2\]]bzhin gyi rgyal po'i phung po dang /_me tog thams cad dang /_spos thams cad dang /_bdug pa thams cad dang /_phreng ba thams cad dang /_byug pa thams cad dang /_phye ma thams cad dang /_gos thams cad dang /_gdugs thams cad dang /_rgyal mtshan thams cad dang /_
[\[76b.3\]]lha'i ba dan thams cad dang /_rol mo brdung ba thams cad dang /_rol mo dkrol ba thams cad dang /_'dod pa'i yul thams cad dang /_bu mo bye ba brgya stong grangs med pa dag kyang nye bar bstan nas/_tshong dpon gyi bu nor 
[\[76b.4\]{]bzangs [,]bzang [}]la 'di skad ces smras so/_/rigs kyi bu 'di dag las khyer la/_sbyin pa mang po ni byin cig_/bsod nams mang po ni gyis shig_/de bzhin gshegs pa rnams la mchod cig_/sems can mang po ni sbyin pas bsdu ba'i dngos pos yongs 
[\[76b.5\]]su bsdus te/_gtong ba'i pha rol tu phyin pa la khod cig_/'jig rten ni sbyin pa la slobs shig_/gtang bar dga' ba yongs su gtang ba ni ston cig_/rigs kyi bu khyod la kho bos ji ltar yo byad kyi rnam pas bsdud pa 'di bzhin du sbyin pa'i bsam pa dang /_ma 
[\[76b.6\]]bral ba'i sems can tshad med pa dag gi bsam pa'i rgyud kyang gtong bas yongs su bsgo ba byed do/_/sangs rgyas dang chos dang dge 'dun dang /_byang chub sems dpa' dang dge ba'i bshes gnyen rnams la'ang dge ba'i rtsa ba bskyed cing /_bla na med pa yang 
[\[76b.7\]]dag par rdzogs pa'i byang chub tu yang dag par bskul ba byed do/_/rigs kyi bu gzhan yang kho bo ni sems can 'dod pa'i dga' bas myos pa/_yul gyi longs spyod la yongs su chags pa rnams la yul de dag mi sdug par byin gyis rlob bo//
[\[77a\]]
[\[77a.1\]]khro bas non pa dang nga rgyal can dang /_rgyags shing dregs pa dang /_rlom pa tshar gcod pas/_gdul ba rnams la ni gtum zhing srin po ltar mi sdug la 'jigs pa'i lus sha za zhing khrag 'thung ba'i tshul dang ldan par bstan te/_
[\[77a.2\]]rlom pa dang /_snyems pas 'khrug pa de dag thams cad zhi bar byed do/_/le lo can brtson 'grus bor ba'i sems can rnams la ni me dang /_chu dang /_rgyal po dang rkun po dang /_gnod pa'i 'jigs pa yongs su bstan cing skyo bar byas te/_brtson 
[\[77a.3\]]'grus rtsom pa la 'god par byed do/_/de ltar thabs de dang de dag gis pha rol tu phyin pa thams cad kyi phyogs dang mi mthun par rab tu gzhom pa dang /_pha rol tu phyin pa thams cad kyi tshogs bstsags pa dang /_sgrib pa'i ri'i g.yang sa'i lam thams cad las yang 
[\[77a.4\]]dag par bzla ba dang /_sgrib pa med pa'i chos la gzud pa'i phyir mi dge ba thams cad las rnam par bzlog ste/_dge ba thams cad phun sum tshogs pa la yang dag par 'god pa byed do/_/rigs kyi bu kho bos ni byang chub sems dpa'i rnam par thar pa 
[\[77a.5\]]sprin gyi dra ba 'di shes par zad na/_kho bos byang chub sems dpa'i dbang po ltar nyon mongs pa'i lha ma yin rab tu 'joms pa/_chu ltar 'gro ba thams cad kyi sdug bsngal gyi me'i phung po zhi bar byed pa/_me'i phung po ltar 'gro ba thams cad kyi sred pa'i 
[\[77a.6\]]chu skems pa/_rlung ltar 'dzin pa'i mngon par chags pa thams cad kyi ri rnam par 'thor ba/_rdo rje ltar bdag gi 'du shes sra ba'i brag rab tu rnyil ba/_de dag gi spyod pa shes pa'am/_yon tan brjod par nus re skan/_/song rigs kyi bu 'dzam 
[\[77a.7\]]bu'i gling 'di nyid kyi yul ma ga d+ha'i snying po byang chub na sa'i lha mo brtan ma zhes bya ba 'dug gis de'i gan du song la/_ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/
[\[77b\]]
[\[77b.1\]]de nas tshong dpon gyi bu nor [{]bzangs kyis [,]bzang gis [}]lha lha chen po'i rkang pa gnyis la spyi bos phyag 'tshal te/_lha lha chen po la lan brgya stong du mar g.yas phyogs su bskor ba byas nas/_yang dang yang bltas te/_lha lha chen po'i drung nas song ngo /_/de nas tshong dpon 
[\[77b.2\]]gyi bu nor [{]bzangs [,]bzang [}]mthar gyis yul ma gad+ha'i snying po byang chub tu sa'i lha mo brtan ma gang na ba der song ba dang de 'gro ba'i tshe sa'i lha mo brgya stong phrag bcu gcig la gcig 'di skad ces 'dzer to/_/sems can thams cad kyi rten du 'gyur ba zhig ni 'di nas 
[\[77b.3\]]tshur 'ong ngo /_/de bzhin gshegs pa'i snying po can sems can thams cad kyi ma rig pa'i sgo nga'i sbubs 'dra la bar 'gyur ba zhig ni 'di nas tshur 'ong ngo /_/chos kyi rgyal po'i rigs su byung ba chags pa med cing dri ma med pa'i chos kyi rgyal po'i go 'phang dam 
[\[77b.4\]]pa 'thob par 'gyur ba zhig ni 'di nas tshur 'ong ngo /_/ye shes kyi mthu bo che rdo rje'i mtshon cha can dpa' bo phas kyi rgol ba'i 'khor thams cad rab tu 'dul ba zhig ni 'di nas tshur 'ong ngo zhes nas/_de'i mod la lha mo brtan ma la [{]stsogs [,]sogs [}]pa/_sa'i lha 
[\[77b.5\]]mo brgya stong phrag bcus sa chen po rab tu bskyod de/_'brug sgra zab mo lta bu'i sgra chen po grag par byas nas/_stong gsum gyi stong chen po'i 'jig rten gyi khams 'od chen pos snang bar byas te/_lus rin po che'i rgyan dang /_lhab lhub thams cad 
[\[77b.6\]]kyis shin tu brgyan nas/_glog gi phreng ba'i tshogs nam mkha'i dbyings las 'gyu zhing snang ba lta bu sha stag du byas te/_shing thams cad kyi myu gu ni skye bar byed/_me tog gi shing thams cad ni kha 'bu bar byed/_chu klung gi rgyun thams cad ni 
[\[77b.7\]]'bab par byed/_mtsho dang mtshe'u dang lu ma thams cad ni rgyas par byed/_spos chu'i char pa ni rab tu 'bab par byed/_me tog gi sprin rab tu 'thor ba'i rlung chen po ni ldang bar byed/_sil snyan bye ba khrag khrig brgya stong ni rab tu 
[\[78a\]]
[\[78a.1\]]sgra sgrog par byed/_lha rdzas kyi gzhal med khang dang rgyan gyi tshogs mang po ni rab tu 'khrol bar byed/_ba lang dang /_khyu mchog dang /_glang po dang /_stag dang /[ {]ri dgas [,]ri dwags [}]kyi dbang po ni rab tu sgra 'byin par byed/_lha dang 
[\[78a.2\]]lha ma yin dang /_klu dang 'byung po'i dbang po rnams ni 'brug sgra 'byin par byed/_ri'i dbang po chen po rnams ni phan tshun thug par byed/_gter gyi tshogs bye ba brgya stong ni mngon du byung bar byed cing sa'i 'og nas 'thon to/_/de nas sa'i lha mo 
[\[78a.3\]]brtan mas tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu khyod 'dir 'ongs pa legs so/_/sa'i phyogs 'di ni sngon khyod kyi gnas su gyur te/_kho mo'i mngon sum du dge ba'i rtsa ba bskyed pa yin na/_de'i rnam 
[\[78a.4\]]par smyin pa'i phyogs 'ga' tsam blta bar 'dod dam/_de nas tshong dpon gyi bu nor [{]bzangs kyis [,]bzang gis [}]sa'i lha mo brtan ma'i rkang pa gnyis la spyi bos phyag 'tshal te/_sa'i lha mo brtan ma la lan brgya stong du mar g.yas phyogs su bskor ba byas nas/_
[\[78a.5\]]sa'i lha mo brtan ma'i mdun du 'dug ste thal mo sbyar nas 'di skad ces smras so/_/'phags ma 'tshal lo/_/de nas sa'i lha mo brtan mas rkang pa'i mthil gyis sa chen po la brdabs te/_rin po che'i gter bye ba brgya stong grangs med pa rab tu brgyan 
[\[78a.6\]]pa bstan nas 'di skad ces smras so/_/rigs kyi bu rin po che'i gter bye ba khrag khrig brgya stong 'di dag kyang khyod kyi rjes su 'brang ba'o/_/khyod kyi sngon du 'gro ba'o/_/khyod kyis ci dgar spyad pa'o/_/khyod kyi bsod nams kyi rnam par 
[\[78a.7\]]smin pa las byung ba'o/_/khyod kyi bsod nams kyi stobs kyis bsrungs pa'o/_/'di las long ste/_khyod kyis ci dgos pa de dag gyis shig_/rigs kyi bu gzhan yang kho mo ni byang chub sems dpa'i rnam par thar pa ye shes thub par dka' 
[\[78b\]]
[\[78b.1\]]ba'i snying po can thob pa ste/_de ltar kho mo ni byang chub sems dpa'i rnam par thar pa 'di dang ldan pas/_de bzhin gshegs pa mar me mdzad tshun chad du byang chub sems dpa'i rjes su 'brang zhing /_rtag tu bsrung ba la zhugs pa ste/_de tshun chad 
[\[78b.2\]]du rigs kyi bu kho mo ni byang chub sems dpa'i sems kyi spyod pa la rnam par spyod do/_/ye shes kyi yul la 'jug go_/smon lam gyi dkyil 'khor khong du chud par byed do/_/byang chub sems dpa'i spyod pa rnam par dag pa rjes su rtogs par byed 
[\[78b.3\]]do/_/ting nge 'dzin thams cad kyi tshul gyi rjes su 'brang ngo /_/byang chub sems dpa'i mngon par shes pa thams cad dang /_sems rgya chen pos rgyas par 'gengs so/_/byang chub sems dpa' thams cad kyi stobs kyis dbang 
[\[78b.4\]]bsgyur ba dang /_zhing gi dra ba thams cad rgyas par dgang ba dang /_de bzhin gshegs pa thams cad kyis lung bstan pa yang dag par mnod pa dang /_dus thams cad du mngon par 'tshang rgya ba yang dag par bstan pa dang /_chos kyi 
[\[78b.5\]]'khor lo bskor ba'i tshul thams cad dang /_mdo sde yang dag par brjod pa'i chos kyi sprin gyi tshul thams cad dang /_chos snang ba chen pos snang bar bya ba'i tshul dang /_sems can thams cad yongs su smyin par bya ba'i tshul dang /_sangs rgyas kyi rnam 
[\[78b.6\]]par 'phrul pa thams cad yang dag par bstan pa'i tshul yang rjes su rtogs par byed do/_/yang dag par 'dzin to/_/yang dag par nod do/_/rigs kyi bu byang chub sems dpa'i rnam par thar pa ye shes thub par dka' ba'i snying po can 'di yang bskal pa 
[\[78b.7\]]ri rab kyi rdul shin tu phra ba snyed kyi pha rol de'i yang pha rol cig tu 'jig rten gyi khams zla ba'i rgyal mtshan zhes bya bar bskal pa snang bas rnam par brgyan pa la de bzhin gshegs pa spyan bzang po las thob ste/_rigs kyi bu de ltar kho mo byang chub 
[\[79a\]]
[\[79a.1\]]sems dpa'i rnam par thar pa ye shes thub par dka' ba'i snying po can 'di la yongs su dpyod dpyod/_rnam par dpyod dpyod/_shin du dpyod dpyod/_yang dag par 'phel bar byed byed de/_shin tu 
[\[79a.2\]]rgyas par byed byed pas/_bskal pa bzang po la thug gi bar du de bzhin gshegs pa mthong ba dang ma bral lo/_/de srid kyi bar gyis kho mos de bzhin gshegs pa dgra bcom pa yang dag par rdzogs pa'i sangs rgyas sangs rgyas kyi zhing brjod du med pa'i yang brjod du 
[\[79a.3\]]med pa'i rdul shin tu phra ba snyed cig bsnyen bkur to/_/de bzhin gshegs pa de dag thams cad snying po byang chub tu gshegs pa'i rnam par 'phrul pa yang mthong ste/_kho mo ni de bzhin gshegs pa de dag thams cad kyi dge ba'i rtsa ba mngon sum 
[\[79a.4\]]du mthong ba'o/_/rigs kyi bu kho mos byang chub sems dpa'i rnam par thar pa ye shes thub par dka' ba'i snying po can 'di shes par zad na/_kho mos byang chub sems dpa' de bzhin gshegs pa thams cad kyi zham ring du 'brang ba/_
[\[79a.5\]]sangs rgyas thams cad kyi gsung gi rjes su 'brang ba/_de bzhin gshegs pa'i ye shes 'jug par dka' ba la rab tu zhugs pa/_sems kyi skad cig gis chos kyi dbyings thams cad rgyas par 'gengs pa'i shugs dang ldan 
[\[79a.6\]]pa/_de bzhin gshegs pa dang mnyam pa nyid du gyur pa'i lus dang ldan pa/_sangs rgyas thams cad kyi dgongs pa dri ma med pa'i snying por gyur pa/_sangs rgyas 'byung ba thams cad rtag tu mngon par bsgrubs pa/_sangs rgyas kyi 'phrin las 
[\[79a.7\]]tha mi dad pa'i pho nyar gyur pa/_de dag gi spyod pa shes pa'am/_yon tan brjod par nus re skan/_/song rigs kyi bu 'dzam bu'i gling 'di nyid kyi yul ma ga d+ha zhes bya ba na grong khyer ser skya'i gnas zhes bya ba yod de/_de na mtshan mo'i lha mo dpyid dang ldan 
[\[79b\]]
[\[79b.1\]]pa zhes bya ba 'dug gis de'i gan du song la/_ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]sa'i lha mo brtan ma'i rkang pa gnyis la spyi bos phyag 'tshal te/_sa'i lha mo brtan ma 
[\[79b.2\]]la lan brgya stong du mar g.yas phyogs su bskor ba byas nas yang dang yang bltas te/_sa'i lha mo brtan ma'i drung nas song ngo /_/de nas tshong dpon gyi bu nor [{]bzangs [,]bzang [}]sa'i lha mo brtan ma'i gdams ngag rjes su dran par byed cing /_byang chub sems dpa'i rnam par thar pa ye shes thub par dka' ba'i snying 
[\[79b.3\]]po can de rjes su dran par bya ba dang /_byang chub sems dpa'i ting nge 'dzin bsgom pa de rab tu goms par bya ba dang /_byang chub sems dpa'i chos kyi tshul de'i rjes su bsam pa dang /_byang chub sems dpa'i rnam par thar pas rnam par rtse ba de la rnam par dpyad pa dang /_byang chub 
[\[79b.4\]]sems dpa'i rnam par thar pa'i ye shes shin tu phra ba de la rnam par blta ba dang /_byang chub sems dpa'i rnam par thar pa'i ye shes rgya mtsho de la 'jug par bya ba dang /_byang chub sems dpa'i rnam par thar pa'i ye shes tha dad pa de la yid ches par bya ba dang /_byang chub sems 
[\[79b.5\]]dpa'i rnam par thar pa'i ye shes shin tu sbyang ba de rjes su rtogs par bya ba dang /_byang chub sems dpa'i rnam par thar pa'i ye shes rgya mtsho de la 'bab par bya ba byed cing /_grong khyer chen po ser skya'i gnas gang na ba der phyin te/_grong khyer chen po ser skya'i gnas la g.yas phyogs su 
[\[79b.6\]]bskor nas/_shar phyogs logs kyi grong khyer gyi sgo nas song ste/_nyi ma nub nas ring po ma lon pa zhig tu grong khyer gyi lam gyi sum mdo'i dbus shig na/_byang chub sems dpa'i gdams ngag mthun par len pa de mtshan mo'i lha mo dpyid dang 
[\[79b.7\]]ldan pa mthong bar 'dod cing /_dge ba'i bshes gnyen yod na sangs rgyas kyi ye shes thob par 'gyur bar nges pa'i blo gros dang ldan pa/_ye shes kyi mig kun tu lta ba'i yul gyi rang bzhin gyi byin gyi rlabs dang ldan pa/_phyogs thams cad du mngon par 
[\[80a\]]
[\[80a.1\]]gzhol zhing /_dge ba'i bshes gnyen la blta ba'i sems kyis mos pa dang /_ye shes chen po'i snying por gyur pa'i 'du shes kyi sems dang ldan pa/_dmigs pa thams cad la rab tu zhugs pa'i ye shes kyi mig dang 
[\[80a.2\]]ldan pa/_chos kyi dbyings kyi tshul thams cad du ye shes rgya mtsho 'byam klas pas rgyas par 'gengs pa dang ldan pa'i ting nge 'dzin gyi mig gis phyogs thams cad du shes bya'i rgya mtsho la rnam par lta ba/_ye shes chen po'i mig 'thob par bya ba la rab tu gzhol zhing bsam 
[\[80a.3\]]pa rtse gcig tu bzhag nas 'dug pa dang /_mtshan mo'i lha mo dpyid dang ldan pa de grong khyer chen po ser skya'i gnas kyi steng gi nam mkha'i dbyings las nor bu rin po che sna tshogs dpe med pa'i khang pa brtsegs pa zhig na/_rin po che'i seng ge'i khri chen po spos 
[\[80a.4\]]zhim po thams cad kyi pad+mo'i snying po can zhig la lus kyi mdog gser gyi kha dog tu 'dug pa/_skra 'jam zhing mang la mthon ting du 'dug pa/_mig dkar nag 'byes pa/_gzugs bzang zhing mdzes pa/_blta na sdug pa/_lus rgyan dang lhab lhub 
[\[80a.5\]]thams cad kyis klubs shing brgyan pa/_kha dog bsgyur ba'i gos bgos pa tshangs pa'i gtsug tor gyi cod pan zla ba'i dkyil 'khor gyis brgyan pa thogs pa lus la rgyu skar dang /_gza' dang skar chen dang /_skar ma'i tshogs thams cad kyi gzugs brnyan snang 
[\[80a.6\]]bar gyur ba 'dug pa mthong ngo /_/des sems can gyi khams yangs par mi khom pa dang /_ngan song dang /_ngan 'gro dang /_log par ltung ba nas sems can ji snyed cig yongs su bgrol ba de dag thams cad kyang de'i ba spu'i sbubs su chud par mthong ngo /_/
[\[80a.7\]]ji snyed cig mtho ris kyi 'jig rten du bkod pa dang /_ji snyed cig nyan thos dang /_rang sangs rgyas kyi byang chub dang /_thams cad mkhyen pa nyid du yongs su smyin par byas pa/_de dag thams cad kyang de'i ba spu'i sbubs su chud par mthong ngo /_/lus mngon par bsgrub pa dang /_
[\[80b\]]
[\[80b.1\]]gzugs mngon par bsgrub pa dang /_kha dog mngon par bsgrub pa'i thabs sna tshogs kyis ji snyed cig yongs su smyin par byas pa de dag kyang de'i ba spu'i sbubs su chud par mthong ngo /_/nga ro mngon par bsgrub pa dang /_dbyangs kyi yan lag mngon par 
[\[80b.2\]]bsgrub pa dang /_skad kyi tshul sna tshogs yongs su sbyar ba ji snyed cig gis yongs su smyin par byas pa de dag kyang /_de'i ba spu'i sgo nas rjes su brjod pa thos so/_/dus mngon par bsgrub pa dang /_bsam pa dang mos pa ji lta ba bzhin du sems can kyi rjes su 'brang 
[\[80b.3\]]bar bya ba dang /_byang chub sems dpa'i spyod pa dang /_byang chub sems dpa'i rnam par gnon pa dang /_byang chub sems dpa'i ting nge 'dzin gyi rnam par 'phrul pa'i sgo dang /_byang chub sems dpa'i khyu mchog gi mthu phyung ba dang /_byang chub sems 
[\[80b.4\]]dpa'i rnam par spyod pa dang /_byang chub sems dpa'i yongs su lta ba dang /_byang chub sems dpa'i rnam par lta ba dang /_byang chub sems dpa'i rnam par 'phrul pa dang /_byang chub sems dpa'i skyes bu seng ge chen po'i rnam par bsgyings pa dang /_
[\[80b.5\]]byang chub sems dpa'i rnam par thar pas/_rnam par rtse ba ji snyed cig gis des sems can yongs su smyin par byas pa de dag kyang /_de'i ba spu'i sbubs su chud par mthong ngo /_/des thabs sna tshogs dang ldan pa'i chos kyi tshul rgya mtsho de dag 
[\[80b.6\]]mthong zhing thos nas dga' rangs te mgu zhing nyams bde la tshim zhing yid bde ba skyes nas/_mtshan mo'i lha mo dpyid dang ldan pa de la lus thams cad kyis phab nas phyag 'tshal te/_langs nas mtshan mo'i lha mo dpyid dang ldan pa la lan brgya stong du mar g.yas 
[\[80b.7\]]phyogs su bskor ba byas nas mtshan mo'i lha mo dpyid dang ldan pa'i mdun du 'dug ste thal mo sbyar nas 'di skad ces smras so/_/lha mo bdag gis bla na med pa yang dag par rdzogs pa'i byang chub tu sems bskyed de de ltar bdag gis dge ba'i bshes gnyen gyi byin gyi rlabs kyis 
[\[81a\]]
[\[81a.1\]]sangs rgyas kyi yon tan thams cad 'byung bar yang dag par mthong pas/_dge ba'i bshes gnyen gyi phyag tu bdag nyid bor ba lags na/_lha mo shul gang la brten na/_byang chub sems dpa'i stobs bcu'i sar 
[\[81a.2\]]'byung bar 'gyur ba'i thams cad mkhyen pa'i shul bdag la bshad du gsol/_de skad ces smras pa dang /_mtshan mo'i lha mo dpyid dang ldan pas/_tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu de ltar khyod dge ba'i 
[\[81a.3\]]bshes gnyen kyi sbyin gyis non te/_dge ba'i bshes gnyen kyi tshig mnyan par 'dod pa dang /_dge ba'i bshes gnyen gyi gdams dag la nan tan du byed pa'i legs so legs so/_/rigs kyi bu khyod de ltar dge ba'i bshes gnyen 
[\[81a.4\]]gyi gdams ngag la nan tan du byed pas/_gdon mi za bar bla na med pa yang dag par rdzogs pa'i byang chub tu nye bar 'gyur ro/_/rigs kyi bu kho mo ni byang chub sems dpa'i rnam par thar pa sems can thams cad kyi mun pa rnam par sel 
[\[81a.5\]]ba'i chos kyi snang bas 'gro ba rnam par 'dul ba'i sgo thob pa ste/_bsam pa mi mnyam pa dang ldan pa'i sems can rnams la byams pa'i sems dang ldan pa'o/_/mi dge ba'i las kyi lam la zhugs pa rnams la snying rje'i sems dang ldan pa'o/_/dge 
[\[81a.6\]]ba'i las kyi lam la zhugs pa rnams la dga' ba'i sems dang ldan pa'o/_/sems mnyam par dang mi mnyam par ldan pa'i sems can rnams la mi gnyis pa'i sems dang ldan pa'o/_/kun nas nyon mongs ba rnams la rnam par byang 
[\[81a.7\]]ba'i sems dang ldan pa'o/_/nyam nga bar gyur pa rnams la yang dag par zhugs pa'i sems dang ldan pa'o/_/dma' ba la mos pa rnams la yangs pa la mos pa yongs su bskyed pa'i sems dang ldan pa'o/_/dbang po zhum pa rnams la brtson 
[\[81b\]]
[\[81b.1\]]'grus chen po'i shugs rnam par spel ba'i sems dang ldan pa'o/_/'khor ba la mngon par mos pa rnams la 'khor ba'i rgyud kyi 'khor lo las rnam par bzlog pa'i sems dang ldan pa'o/_nyan thos dang /_rang sangs rgyas kyi theg pa la 
[\[81b.2\]]mngon par mos pa'i sems can rnams la/_thams cad mkhyen pa nyid kyi lam la dgod pa'i sems dang ldan pa'o/_/rigs kyi bu de ltar kho mo de lta bu'i sems dang yid la bya bar ldan la/_byang chub sems dpa'i rnam par thar pa sems 
[\[81b.3\]]can thams cad kyi mun pa rnam par sel ba'i chos kyi snang bas 'gro ba rnam par 'dul ba'i sgo 'di dang yang ldan pas sems can gang ji snyed cig mun nag smag tu gyur pa'i nam la mi ni nyal bar gyur/_'byung po'i tshogs ni rgyu bar 
[\[81b.4\]]gyur/_rkun chom mang pos ni rgyas par gyur/_sems can mi bsrun pa'i tshul can ni phyogs su rgyu bar gyur/_sprin stug po nag pos ni kun nas khebs par gyur/_dud pa dang rdul gyi tshogs kyis ni kun nas 'grigs par gyur/_rdzi char mi bzad 
[\[81b.5\]]pas ni rab tu gtags par gyur/_zla skar gyi tshogs ni mi snang bar gyur/_mig gis bya ba'i mthu ni med par gyur pa'i mun pa la sems can gang ji snyed cig rgya mtsho la spyod dam/_thang la spyod dam/_ri la spyod dam/_nags tshal gzhan na spyod 
[\[81b.6\]]dam/_yul gzhan na spyod dam/_grong gzhan na spyod dam/_phyogs gzhan na spyod dam/_phyogs mtshams gzhan na spyod dam/_lam gzhan na spyod kyang rung ste/_rgya mtsho la spyod spyod pa las gru bub par gyur pa'am/_thang la spyod spyod pa las nyam nyes pa 
[\[81b.7\]]'am/_ri la spyod spyod pa las g.yang sa chen por lhung bar gyur pa'am/_'brog dgon pa la spyod spyod pa las kha zas kyis 'phongs par gyur pa 'am/_nags tshal thibs por sba'i zad zing la thogs sam/_tshul ma yin pa'i nyam nyes 
[\[82a\]]
[\[82a.1\]]shig tu gyur tam/_yul gzhan na spyod spyod pa las chom pos bcom pa'am/_grong gzhan na spyod spyod pa las mi bsrun pa'i tshul can gyis gtses pa'am/_phyogs gzhan na spyod spyod pa las 'brog rmis pa'am/_phyogs 
[\[82a.2\]]mtshams gzhan na spyod spyod pa las mgo rmongs pa'am/_lam gzhan na spyod spyod pa las nye zhor gyur kyang rung ste/_rigs kyi bu kho mo ni sems can de dag la thabs sna tshogs kyi sgo nas skyabs su gyur par byed pa ste/_'di ltar rgya mtsho chen po la spyod 
[\[82a.3\]]pa rnams kyi rlung sprin nag po gtor ba dang /_chu'i rnyog pa gdang ba dang /_rlung mi zad pa'i dkyil 'khor bzlog pa dang /_rlabs kyi shugs chen po zhi bar bya ba dang /_glog gi 'jigs pa las thar bar bya ba dang /_phyogs bstan pa dang /_chu'i 
[\[82a.4\]]lam legs par dmigs pa dang /_'gram bstan pa dang /_rin po che'i gling du phyin par bya ba'i phyir lam yongs su bstan te/_yongs su sdud pa'i gzugs dang /_ded dpon gyi gzugs dang /_rta'i rgyal po rngog chen gyi gzugs 
[\[82a.5\]]dang /_glang po'i rgyal po'i gzugs dang /_ru sbal gyi rgyal po'i gzugs dang /_lha ma yin gyi rgyal po'i gzugs dang /_nam mkha' lding gi rgyal po'i gzugs dang /_mi'am ci'i rgyal po'i gzugs dang /_lto 'phye chen po'i rgyal po'i 
[\[82a.6\]]gzugs dang /_rgya mtsho'i lha'i gzugs dang /_mnyan pa'i gzugs kyis skyabs su gyur par byed do/_dge ba'i rtsa ba de yang 'di ltar sems can thams cad sdug bsngal gyi phung po thams cad las yongs su bzlog pa'i phyir skyabs su gyur par 
[\[82a.7\]]shog shig ces yongs su bsngo'o/_/thang la spyod pa'i sems can mun pa chen po shin tu gnas pa'i nam la/_sa gzhi 'od mdang /_tsher ma dang /_gseg ma dang /_gyo mos gang ba/_sbrul gdug pa gtum po shin tu mang ba/_thag thug dang /_mi bde ba'i lam 
[\[82b\]]
[\[82b.1\]]can rdul dang phyar dar shin tu 'thul pa/_rdzi char drag pos gtags pa/_tsha ba dang /_grang ba'i sdug bsngal yod pa/_sbrul dang gcan zan gyis bag tsha ba yod pa/_thong mi dang /_chom po rgyu bar gyur pa zhig na/_mgo 'khor bar gyur 
[\[82b.2\]]pa'i sems can rnams la/_nyi ma'i gzugs dang /_zla ba'i gzugs dang /_skya reng 'char ba'i gzugs dang /_skar mda' chen po'i gzugs dang /_glog gi phreng ba 'byung ba'i gzugs dang /_rin po che'i 'od kyi gzugs dang /_
[\[82b.3\]]gza'i 'khor gyi gzugs dang /_rgyu skar dang skar ma'i tshogs kyi gzhal med khang gi 'od kyi gzugs dang /_lha'i gzugs dang /_byang chub sems dpa'i gzugs kyis skyabs su gyur par byed do/_/sems kyang dge ba'i rtsa ba 'dis 
[\[82b.4\]]nyon mongs pa'i mun pa thams cad rnam par bsal ba'i phyir/_sems can thams cad kyi skyabs su shog shig par bskyed do/_/ri'i g.yang sa la spyod cing 'chi bas 'jigs skrag pa rnams srog dbyung ba dang /_grags pa 'dod pa'i 
[\[82b.5\]]dbang du gyur pa dang /_snyan pa dang /_sgra'i rgyal mtshan 'dod pa dang /_longs spyod tshol ba dang /_'dod pa'i zil gyis non pa dang /_yo byad yongs su tshol ba la brtson pa dang /_'jig rten gyi phun sum tshogs pa 'dod cing brtson pa dang /_bu dang 
[\[82b.6\]]chung ma gtong mi phod pas thogs par gyur ba dang /_lta ba'i thibs por 'khyams pa dang /_sdug bsngal ba dang /_'jigs pa sna tshogs kyis gtses pa rnams la yang thabs sna tshogs kyi sgo nas skyabs su gyur bar byed de/_'di ltar ri'i 
[\[82b.7\]]phug dang /_bya skyibs mngon par bsgrub pa dang /_shing thog dang /_rtsa ba bzar rung ba mngon par bsgrub pa dang /_chu'i lam dang /_chu mig mngon par bsgrub pa dang /_tsha ba dang /_grang ba'i gnyen po mngon par bsgrub pa dang /_
[\[83a\]]
[\[83a.1\]]yang dag pa'i lam bstan pa dang /_ka la ping ka'i sgra skad bsgrag pa dang /_rma bya'i rgyal po'i skad 'byin pa'i dbyangs dang /_sman 'bar bas snang ba'i gzugs dang /_ri'i lha'i 'od kyi gzugs dang /_ri'i phug dang sul dang /_
[\[83a.2\]]ltongs su rlag ste/_sdug bsngal sna tshogs kyis gtses pa'i sems can rnams kyi mun pa'i rab rib rnam par bsal ba dang /_sa'i gzhi mnyam par mngon par bsgrub pas skyabs su gyur par byed de/_sems kyang ji ltar bdag gis sems can 
[\[83a.3\]]ri la spyod pa 'di dag yongs su bskyabs pa de bzhin du 'khor ba'i ri'i lam rgyud g.yang sa la gnas shing rga shi'i gdon gyis zin pa de dag gi skyabs su'ang bdag 'gyur bar shog shig par bskyed do/_/nags tshal thibs po'i dra bas thogs pa'i 
[\[83a.4\]]sems can mtshan mo mun pa'i mun nag gis chod de/_shing dang /_shing 'phran 'dzings pa'i gseb shin tu nyam nga ba dang /_chu dang /_rtswa dang /_spong po dang /_'khri shing gis lam chod pa dang /_shing dang shing phran sna tshogs kyi nags tshal thibs pa'i nang du phyin 
[\[83a.5\]]te/_stag gi sgra thos pas skrag pa'i snying can don ma grub pas/_sems 'khrugs par gyur pa dang /_'jigs pa dang 'tshe ba dang /_mi dga' ba sna tshogs kyis nyams mi bde ba nags tshal stug pa nas 'byung ba'i phyogs mi shes pa rnams la/_
[\[83a.6\]]kho mo ni bde bar 'gro ba'i lam yongs su ston pa byed de/_sems kyang 'di ltar dge ba'i rtsa ba 'dis sems can lta ba'i thibs po sna tshogs la gnas pa/_sred pa'i dra bas 'khris par gyur pa/_'khor ba'i sdug bsngal sna tshogs kyis gtses 
[\[83a.7\]]pa rnams sdug bsngal thams cad las yongs su 'grel bar shog shig par bskyed do/_/'brog dgon pa la spyod pa'i sems can mun pa'i nang na 'thoms pa rnams kyang thabs kyi sgo sna tshogs kyis bde ba yongs su bskyed cing lam bstan te/_de dag 
[\[83b\]]
[\[83b.1\]]'jigs pa med pa dang /_bde ba la rab tu bkod nas/_sems kyang dge ba'i rtsa ba 'dis sems can 'khor ba'i 'brog dgon pa na 'thoms pa ngan song thams cad kyi lam du zhugs pa rnams sdug bsngal thams cad las yongs su bkrol te shin tu 
[\[83b.2\]]phun sum tshogs pas/_bde ba thams cad mkhyen pa'i lam la rab tu dgod par bya bar shog shig par bskyed de/_rigs kyi bu yul dang ljongs la chags pa'i sems can mngon par chags pa'i rgyu las byung ba'i sdug bsngal nyams su myong bar gyur pa 
[\[83b.3\]]rnams la'ang kho mo ni skyo bar bya ba'i thabs sna tshogs kyis yul la mngon par chags pa de las gyen du bskyod par byed de sems kyang 'di ltar dge ba'i rtsa ba 'dis sems can thams cad phung po la mngon par chags pa las gyen du bskyod de/_
[\[83b.4\]]gnas med pa'i thams cad mkhyen pa'i ye shes la dgod par bya bar shog shig par bskyed do/_/rigs kyi bu kho mo ni grong na spyod pa'i sems can khyim dang gnas kyi 'ching bas glags pa rnams mtshan mo mun pa shin tu gnag pas chod pa'i nang na khyim 
[\[83b.5\]]gyi don sna tshogs nyams su gnod pas/_sdug bsngal bar gyur pa rnams kyang skyo bar 'gyur ba'i sgo sna tshogs kyis skyo bar byas te/_chags pa med pa'i sems yongs su bskyed nas/_chos kyi sbyin pas yongs su bzung ste/_tshim par 
[\[83b.6\]]byas nas rten pa med pa'i chos la bkod de/_sems kyang 'di ltar dge ba'i rtsa ba 'dis sems can skye mched drug gi grong la gnas pa rnams 'khor ba'i lam gyi rgyud kyi spyod yul las gyen du bskyod de/_thams cad mkhyen pa'i ye 
[\[83b.7\]]shes kyi spyod yul la dgod par bya bar shog shig par bskyed do/_/rigs kyi bu gang yang mtshan mo mun pa shin tu gnag pa'i nang na/_shar phyogs la sogs pa'i phyogs dang /_phyogs mtshams re rer phyogs bslad par gyur pa/_
[\[84a\]]
[\[84a.1\]]sa'i phyogs mnyam pa la mi mnyam pa'i g.yang sar 'du shes pa dang /_sgang bu la gshong du 'du shes par gyur te/_phyogs kyi lam dang sa tshod la mgo 'khor bar gyur pa de dag la'ang kho mo ni thabs sna tshogs 
[\[84a.2\]]kyis snang bar byas te/_phyir 'byung ba rnams la ni sgo yongs su stonato/_/grol bar 'dod par rnams la ni mu stegs yongs su ston to/_/rgyal par 'dod pa rnams la ni gru yongs su ston to/_/khyim du 'gro bar 'dod pa rnams la ni khyim yongs su ston to/_/
[\[84a.3\]]rnam par blta bar 'dod pa rnams la ni phyogs yongs su ston to/_/sa gzhi mtho ba dang /_dma' ba yang yongs su ston to/_/sa'i phyogs mnyam pa dang /_mi mnyam pa dang /_gzugs kyi rnam pa sna tshogs kyang yongs su ston to/_/lam 
[\[84a.4\]]gyis dub pa rnams la grong dang grong khyer dang ljongs dang khams dang /_rgyal po'i pho brang 'khor kyang yongs su ston to/_/tsha ba dang skom pas mnar ba rnams la yang mtsho dang mtshe'u dang /_lu ma dang rdzing dang rdzing bu dang chu klung dang /_nags tshal 
[\[84a.5\]]dang bza' shing gi ra ba dang /_kun dga' yid du 'ong ba yongs su ston to/_/sdug pa dang bral zhing phrad par 'dod pa rnams la pha dang ma dang bu dang chung ma dang /_mdza' bo dang /_blon po dang /_gnyen bshes dang yid du 'ong ba'i gzugs kyi rnam pa sna tshogs 
[\[84a.6\]]yongs su ston to/_/sems kyang ji ltar bdag gis sems can mtshan mo mun pa mun nag gis chod pa/_mig rab rib kyis nyams pa/_phyogs bslad pa/_lam 'khor ba rnams la gzugs kyi rnam pa sna tshogs rnam par dmigs par bya ba'i phyir/_
[\[84a.7\]]snang ba bskyed de/_'od byas pa de bzhin du bdag gis yun ring po nas 'khor ba'i mun pa na gnas pa'i sems can yang dag pa nyid kyi phyogs la bslad pa ma rig pa'i mun par 'thoms pa ye shes kyi mig mi shes pa'i ling tog gis chod pa/_'du shes 
[\[84b\]]
[\[84b.1\]]dang /_sems dang lta bas byin ci log tu gyur pa/_mi rtag pa la rtag par 'du shes pa/_sdug bsngal ba la bde bar 'du shes pa/_bdag med pa la bdag tu 'du shes pa/_mi sdug pa la sdug par 'du shes pa/_bdag dang sems can dang /_
[\[84b.2\]]srog dang /_gso ba dang /_gang zag tu 'dzin pa dam po la gnas pa/_phung po dang khams dang skye mched la gnas pa/_rgyu dang 'bras bu la mgo 'khor ba/_mi dge ba'i las kyi lam gyi phyogs su zhugs pa/_srog gcod pa/_ma byin par len pa/_
[\[84b.3\]]'dod pas log par g.yem pa/[ {]brdzun [,]rdzun [}]du smra ba/_phra ma zer ba/_ngag rtsub po 'byin pa/_tshig kyal ba smra ba/_chags sems dang ldan pa/_gnod sems kyi sems dang ldan pa/_log par lta ba can/_phar mi shes pa/_mar mi shes pa/_dge sbyong dang /_
[\[84b.4\]]bram zer mi shes pa/_dbang po mi shes pa/_skyes bu dam par mi shes pa/_chos ma yin pa la chags shing zhen pa/_mi tshul ba'i 'dod pas zil gyis non pa/_log pa'i chos kyis yongs su 'khris pa/_de bzhin gshegs pa la skur ba 'debs pa/_chos 
[\[84b.5\]]kyi 'khor lo nub par bya ba la zhugs pa/_bdud kyi rgyal mtshan 'dzin pa/_byang chub sems dpa' la gnod par byed pa/_theg pa chen po la zhe sdang ba/_byang chub kyi sems la mos pa spong bar byed pa/_byang chub sems dpa' la mi snyan du rjod pa/_
[\[84b.6\]]snod ma skams par snying ring ba/_gnod pa ma byas par dgrar len pa/_'phags pa la skur ba 'debs pa/_skyes bu dam pa ma yin pas/_spyod pa'i chos kyi spyod yul can/_mchod rten dang /_dge 'dun gyi dngos po la 'khu ba/_pha ma la log par sems pa/_mtshams 
[\[84b.7\]]med pa'i las byed pa/_g.yang sa chen po la mngon par ltas pa'i sems can rnams kyi ma rig pa'i mun pa shes rab kyi snang ba chen pos bsal te/_bla na med pa yang dag par rdzogs pa'i byang chub tu yang dag par bskul nas/_theg pa chen po kun tu bzang pos stobs 
[\[85a\]]
[\[85a.1\]]bcu'i ye shes kyi sa'i lam yongs su ston par gyur cig_/de bzhin gshegs pa'i sa dang /_de bzhin gshegs pa'i yul dang /_thams cad mkhyen pa'i ye shes kyi tshul rgya mtsho dang /_sangs rgyas kyi ye shes kyi spyod yul dang /_
[\[85a.2\]]sangs rgyas kyi yul dang /_stobs bcu yongs su grub pa dang /_sangs rgyas kyi gzungs kyi stobs dang /_sangs rgyas thams cad kyi sku mchog tu gyur pa yongs su ston par shog shig_/yongs su bstan nas kyang /_sangs rgyas thams cad 
[\[85a.3\]]kyi mnyam pa nyid kyi gnas la rab tu dgod par shog shig par bskyed do/_/rigs kyi bu kho mo ni sems can yun ring po nas na zhing nad kyis yongs su skyo ba/_lus nyam chung ba dang /_rgas pa/_rga ba'i zil gyis non pa dang /_mgon med 
[\[85a.4\]]pa dang /_phongs shing dbul ba dang /_log par ltung ba dang /_yul gzhan du phyin pa dang /_phyogs log par zhugs pa dang /_btson ra na 'dug pa dang /_chad pas bcad pa dang /_nyes pa byung ste/_rgyal pos gsad par bkri ba rnams kyang srog dang 
[\[85a.5\]]bral gyi 'jigs pa las yongs su bskyab pa'i phyir gnas so/_/rigs kyi bu de ltar kho mo ni sems can nad pa rnams kyi nad thams cad ni thabs thams cad kyis gso ba nan tan du byed do/_/rgas pa dang rga ba'i zil gyis non pa rnams la ni bsnyen 
[\[85a.6\]]bkur ba dang /_rim gro dang /_yo byad kyis mi phongs par yongs su bsdud pa byed do/_/mgon med pa'i sems can rnams la mgon byed do/_/phongs shing dbul ba rnams la ni nor dang /_gser gyi phung pos yongs su sdud do/_/log par 
[\[85a.7\]]ltung ba rnams ni don 'thun pas yongs su sdud do/_/yul gzhan du phyin pa rnams ni/_rang gi yul du phyin par byed do/_/phyogs log par zhugs pa rnams ni/_phyogs ma nor bar 'dzud do/_/
[\[85b\]]
[\[85b.1\]]brtson ra na 'dug pa rnams ni brtson ra nas thar bar byed do/_/chad pas gcad pa ni chad pa'i sdug bsngal las grol bar byed do/_/nyes pa byung ste/_rgyal pos gsad par bkri ba rnams ni srog gi dbugs phyin pa thob par byed do/_/sems kyang 
[\[85b.2\]]bdag ji ltar sems can 'di dag 'jigs pa dang /_gnod pa sna tshogs las yongs su skyob cing /_mgon byed pa de bzhin du bdag gis 'di rnams bla na med pa'i chos kyi yongs su bsdu bas yongs su bsdus te/_nyon mongs pa thams cad las yongs 
[\[85b.3\]]su dgrol bar bya'o/_/skye ba dang rga ba dang na ba dang /_'chi ba dang mya ngan dang smre sngags 'don pa dang /_sdug bsngal ba dang /_yid mi bde ba dang /_'khrug pa las yang dag par bzla bar bya'o/_/ngan song dang log par ltung ba'i 'jigs pa 
[\[85b.4\]]thams cad las yongs su dgrol bar bya'o/_/dge ba'i bshes gnyen gyi gzungs la rab tu dgod par bya'o/_/chos rin po che sbyin pa'i yongs su bsdu bas yongs su bsdu bar bya'o/_/kha na ma tho ba med pa'i las la rab tu dgod par bya'o/_/de bzhin 
[\[85b.5\]]gshegs pa'i sku rnam par dag la yang dag par bskul bar bya'o/_/rga shi yongs su med pa'i dbyings shin tu rtogs pa la rab tu dgod par bya bar bskyed do/_/rigs kyi bu kho mo ni sems can log pa'i lam la zhugs pa/_lta ba'i rnam pa thibs po sna tshogs la mngon 
[\[85b.6\]]par zhen pa/_log par lta ba'i spyod yul can lus dang ngag dang yid kyi las nyam nga bar 'gyur ba la yongs su spyod pa/_brtul zhugs dang dka' thub sna tshogs la gnas pa yang dag par rdzogs pa'i sangs rgyas ma yin yang /_yang dag par rdzogs 
[\[85b.7\]]pa'i sangs rgyas su 'du shes pa/_lus gdung ba dang /_yongs su gdung ba la rab tu brtson pa/_mtsho dang /_mtshe'u dang /_lu ma dang /_rdzing bu dang /_chu klung dang /_ri'i gzar dang /_phyogs dang phyogs mtshams la 'dud cing phyag 'tshal ba mos pa/_sdig pa'i 
[\[86a\]]
[\[86a.1\]]grogs po'i dbang du gyur brnams la yang thabs sna tshogs kyis mgon du gyur par byed de/_de dag sdig pa'i lta ba'i rnam pa dang /_ngan song thams cad kyi g.yang sar ltung ba'i lam las rnam par bzlog go_/'jig rten 
[\[86a.2\]]pa'i yang dag pa'i lta ba la rab tu bkod cing /_lha dang mi'i phun sum tshogs pa la'ang yongs su 'god do/_/sems kyang ji ltar bdag gis sems can 'di dag nyam nga ba'i nan tan dang /_sdug bsngal las yongs su bkrol ba de bzhin du bdag gis 
[\[86a.3\]]sems can thams cad kyang /_'phags pa 'jig rten las 'das pa'i pha rol tu phyin pa'i lam la bkod de/_thams cad mkhyen pa nyid las phyir mi ldog par byas la kun tu bzang po'i smon lam chen pos thams cad mkhyen pa nyid la dgod par bya'o/_/
[\[86a.4\]]sems can gyi khams thams cad ma dul gyi bar du byang chub sems dpa'i sa las kyang mi g.yo bar bya bar bskyed do/_/de nas mtshan mo'i lha mo dpyid dang ldan pas de'i tshe/_byang chub sems dpa'i rnam par thar pa'i phyogs sems can thams cad 
[\[86a.5\]]kyi mun pa rnam par sel ba'i chos kyi snang bas 'gro ba rnam par 'dul ba'i sgo 'di brnan te/_bstan par bya ba'i phyir sangs rgyas kyi byin gyi rlabs kyis phyogs bcur rnam par bltas te/_tshong dpon gyi bu nor [{]bzangs [,]bzang [}]la tshigs su bcad pa 'di 
[\[86a.6\]]dag smras so/_/gti mug ma rig mun nag bstsal don du/_/sems can phan phyir kho mo chos bstan te/_/dus la bsdad cing 'gro ba bde bar byas/_/'di ni rnam thar tshul mchog zhi ba yin/_/kho mos byams yangs shin tu spyad pa byas/_/
[\[86a.7\]]bskal pa mtha' yas sngon cad shin tu bsgoms/_/des ni 'jig rten rgyas bkang snang bar byas/_/nor [{]bzangs [,]bzang [}]brtan pas tshul 'di shes par gyis/_/kho mo'i snying rje rgya mtsho tshad med de/_/'di las dus gsum rgyal ba 'jig rten 'byung /_/
[\[86b\]]
[\[86b.1\]]des ni 'gro ba'i sdug bsngal zhi bar byed/_/nor [{]bzangs [,]bzang [}]brtan pas tshul 'di shes par gyis/_'jig rten bde ba mngon par bsgrub pa dang /_/ma byas 'phags pa'i bde ba mngon bsgrub cing /_/des ni kho mo dga' mgu rangs par byed/_/rgyal sras khyod 
[\[86b.2\]]kyis tshul 'di shes bar gyis/_/sangs rgyas stobs rnams yongs su sbyong byed cing /_/nyan thos ye shes rnam thar 'bras bu dang /_/'dus byas skyon las rtag tu phyir phyogs kyis/_/rgyal sras khyod kyis tshul 'di shes par gyis/_/kho mo'i mig ni rgya che yongs su dag_
[\[86b.3\]]des ni phyogs bcu'i zhing rnams mang po mthong /_/zhing dbyings de dag kun gyi rang byung rnams/_/byang chub shing dbang drung na bzhugs pa mthong /_/sangs rgyas sku ni mtshan gyis yongs brgyan cing /_/'od bzang rnam pa sna tshogs kun 'gyed de/_/ba spu kun 
[\[86b.4\]]nas 'od gzer mang 'gyed pa'i/_/sangs rgyas 'khor dang bcas pa kho mos mthong /_/zhing dbyings de dag kun gyi sems can rnams/_/shi 'pho skye ba'i sgor yang kun mthong ste/_/byis pa de dag 'gro rgyud rgya mtsho na/_/'khor zhing rang rang las kyang 
[\[86b.5\]]myong par byed/_/kho mo'i rna ba rgya mtsho rnam dag ste/_/der ni sgra rnams ma lus yongs su 'du/_/'gro ba kun kyi sgra skad rgya mtsho dag_/kun kyang thos nas dran pas yongs su 'dzin/_/dbyangs kyi yan lag sgra skad thams cad kyis/_/dpe zla med pa'i 
[\[86b.6\]]gsung ni rab brgyan te/_/des ni rgyal ba 'khor lo rab tu bskor/_/de dag kho mos thos shing dran pas 'dzin/_/kho mo'i sna yi mthu yang rnam dag ste/_/chos tshul rgya mtsho dag la thogs pa med/_/rnam thar gnas rnams kun tu rab 'jug pa'i/_/tshul 
[\[86b.7\]]'di rgyal sras khyod kyis shes par gyis/_/kho mo'i lce ni rgya che rab tu yangs/_/srab cing mdog dmar rin chen 'od du dag_/sems can bsam pa ji bzhin de shes byed/_/rgyal sras khyod kyis tshul 'di shes par gyis/_/kho mo'i chos lus shin tu 
[\[87a\]]
[\[87a.1\]]rnam dag ste/_/dus gsum kun tu 'od gsal rab tu gnas/_/gzugs lus sems can bsam pa ji bzhin te/_/de dag kun gyi dad pa'i dbang du mthong /_/kho mo'i sems ni chags med zag pa med/_/sgra 
[\[87a.2\]]dbyangs sprin gyi nga ro ji bzhin te/_/de yi khongs su mi mchog kun chud kyang /_/de la kho mo rnam par rtog pa med/_/zhing gi dbyings kyi sems can bsam mi khyab/_/de dag sems kyi rgya mtsho kho mos shes/_/de dag dbang po bsam pa rab shes kyang /_/
[\[87a.3\]]de la kho mo rnam par rtog pa med/_/kho mo'i rdzu 'phrul rab yangs shin tu grub/_/des ni bsam yas zhing yang rab tu bskyod/_/lus kyi 'od dang mthu yang de bzhin te/_/des ni sems can gdul dka' shin tu 'dul/_/kho mo'i bsod nams rnam yangs yongs su dag_/
[\[87a.4\]]kun tu rgyan byed zad pa med pa'i mdzod/_/des ni rgyal ba rnams la mchod pa byed/_/'gro ba thams cad nye bar 'tsho ba'ang yin/_/kho mo'i shes rab rnam yangs shin tu dag_/des ni chos mang rgya mtsho rab tu shes/_/'gro ba kun gyi the tshom yongs su gcod/_/rgyal 
[\[87a.5\]]sras khyod kyis tshul 'di shes par gyis/_/dus gsum kun la kho mo zhugs gyur pas/_/sangs rgyas rgya mtsho kun kyang mthong zhing shes/_/de dag smon lam la yang rab tu zhugs/_/tshul 'di dpag yas rab tu rdzogs pa yin/_/rdul mang kun la zhing rnams 
[\[87a.6\]]rgya mtsho mthong /_/de dag dus gsum 'jug pa de bzhin te/_/de dag kun gyi sangs rgyas rgya mtsho mthong /_/'di ni kun tu gnas pa'i tshul gyis/_/rnam par snang mdzad byang chub sangs rgyas te/_/phyogs rnams kun gyi zhing rnams yongs bkang zhing /_/rdul 
[\[87a.7\]]sbubs kun gyi byang chub shing drung na/_/zhi ba'i chos rnams gsung du sgrog pa ltos/_/de nas tshong dpon gyi bu nor [{]bzangs kyis [,]bzang gis [}]mtshan mo'i lha mo dpyid dang ldan pa la 'di skad ces smras so/_/lha mo khyod bla na med pa yang dag par rdzogs pa'i byang chub tu zhugs nas/_
[\[87b\]]
[\[87b.1\]]ji srid cig lags/_de ltar khyod tshul 'di lta bus sems can gyi don bgyi ba la sta gon du zhugs pa'i rnam par thar pa de ni khyod kyis brnyes nas ji srid cig lags/_de skad ces smras pa dang /_mtshan mo'i lha mo dpyid dang ldan pas tshong dpon gyi bu nor [{]bzangs [,]bzang [}]la 
[\[87b.2\]]'di skad ces smras so/_/rigs kyi bu sngon 'das pa'i dus ri rab kyi rdul shin tu phra ba snyed kyi bskal pa'i yang /_pha rol cig tu bskal ba rab tu zhi ba'i 'od ces bya ba/_sangs rgyas bye ba phrag lnga brgya skyes pa byung ste/_de'i 'jig rten gyi khams ni rin chen 
[\[87b.3\]]dpal 'byung zhes bya bar gyur to/_/'jig rten gyi khams de'i gling bzhi pa 'bring po rin chen zla ba sgron ma'i 'od ces bya ba de na/_rgyal po'i gnas pad mo'i 'od ces bya ba yod de/_rgyal po'i gnas der rgyal po chos rab mu stegs zhes bya ba chos dang mthun pa'i 
[\[87b.4\]]rgyal po 'khor los sgyur ba gling bzhi la dbang ba rin po che bdun dang ldan pa byung ste/_des sa chen po de yang ri dang rgya mtshor bcas pa'i mthas gtugs par chos kyis rgyas par byas nas/_bde bar gnas par byas so/_/rgyal po chos rab mu stegs de'i btsun mo 
[\[87b.5\]]chos kyi blo gros zla ba zhes bya ba byung ste/_de srod la 'dod pas myos shing dga' bar rtse rtse bas dub nas nam gyi gung la btsun mo'i 'khor gyi gnas su phyin te nyal lo/_/de nas rgyal po'i gnas pad mo'i 'od de'i shar phyogs kyi nags tshal chen po zhi ba'i dpal 'byung ba zhes bya bar rin 
[\[87b.6\]]po che'i rgyal po rgyan thams cad kyi 'od dang ldan pa'i lhun can/_sangs rgyas thams cad kyi rnam par 'phrul pas byung ba'i byang chub kyi shing chen po'i drung du/_de bzhin gshegs pa chos thams cad rab tu sgrog pa'i rgyal po zhes bya ba bla na med pa yang dag par rdzogs pa'i byang 
[\[87b.7\]]chub tu mngon par sangs rgyas nas/_de'i mthus 'jig rten gyi khams rin chen dpal 'byung ba thams cad 'od chen po kha dog tu ma can gyis rgyas shing sang bar gyur to/_/rgyal po'i gnas pad mo'i 'od ces bya ba de na mtshan mo'i lha mo zla ba shin tu rnam par dag pa'i 'od ces bya 
[\[88a\]]
[\[88a.1\]]ba 'dug 'dug ste/_des rgyal po'i btsun mo chos kyi blo gros zla ba'i gan du song nas/_rgyan bkrol ba'i sgras sad par byas te/_'di skad ces smras so/_/'di ltar rgyal po'i btsun mo shes par gyis shig_/nags tshal chen po zhi ba'i dpal 
[\[88a.2\]]'byung bar de bzhin gshegs pa chos thams cad rab tu sgrog pa'i rgyal po zhes bya ba bla na med pa yang dag par rdzogs pa'i byang chub tu mngon par sangs rgyas so/_/de nas des rgyal po'i btsun mo de'i mdun du sangs rgyas kyi yon tan bsngags pa dang /_
[\[88a.3\]]sangs rgyas kyi rnam par 'phrul pa dang /_byang chub sems dpa' kun tu bzang po'i spyod pa dang /_smon lam rgya cher bshad do/_/rigs kyi bu rgyal po'i btsun mo de 'ang de bzhin gshegs pa'i 'od kyis snang bar gyur te/_bsam pa thag pas bla na med pa 
[\[88a.4\]]yang dag par rdzogs pa'i byang chub tu yang dag par zhugs nas/_des de bzhin gshegs pa de dang /_byang chub sems dpa' dang /_nyan thos kyi dge 'dun du bcas pa la mchod pa dang /_rim gro cher byas so/_/rigs kyi bu de la ji snyam du sems/_
[\[88a.5\]]de'i tshe de'i dus kyi rgyal po'i btsun mo chos kyi blo gros zla ba zhes bya ba de gzhan zhig yin pa tsam du sems na ni/_de ltar mi blta ste/_kho mo ni de'i tshe de'i dus na/_rgyal po'i btsun mo chos kyi blo gros zla ba zhes bya bar gyur to/_rigs kyi bu kho mo ni mos 
[\[88a.6\]]ba'i sems bskyed pa de dang /_de bzhin gshegs pa la bskyed ba'i dge ba'i rtsa ba des/_bskal pa ri rab kyi rdul shin tu phra ba snyed tshun chad du nam yang ngan song log par ltung bar ma skyes te/_sems can dmyal bar ma yin no/_/byol song gi skye 
[\[88a.7\]]gnas su ma yin/[ {]yi dgas [,]yi dwags [}]su ma yin no/_/nam yang rigs dma' bar ma skyes so/_/nam yang dbang po dang mi ldan par ma gyur to/_/nam yang sdug bsngal bar ma gyur te/_de ltar kho mos rtag par lha'i nang du lha'i bdag nyid che ba nyid thob/_
[\[88b\]]
[\[88b.1\]]mi'i nang du ni/_mi'i bdag nyid che ba nyid thob ste/_'di ltar sangs rgyas dang byang chub sems dpa'i dge ba'i bshes gnyen dang yang ma bral lo/_/dus ngan par yang ma skyes so/_/rigs kyi bu de ltar kho mos sangs rgyas gcig nas gcig tu dge 
[\[88b.2\]]ba'i rtsa ba bskyed de bskal pa ri rab kyi rdul shin tu phra ba snyed cig tu lam bde zhing mnyam pa nas nye zho med par phyin kyang de tsam gyis kho mo'i byang chub sems dpa'i dbang po yongs su grub par ma gyur te/_ri rab kyi rdul shin tu phra ba snyed kyi bskal pa de dag ni 
[\[88b.3\]]'das/_bskal pa bzang po 'di'i snga rol gyi ni bskal pa chen po stong phrag bcu'i thog ma la bab pa de'i tshe/_'jig rten gyi khams gzi brjid rdul gyi dri ma [{]myed [,]med [}]pa zhes bya bar/_bskal pa mya ngan med cing /_rdul dang bral ba zhes bya ba byung ste/_rigs kyi bu 
[\[88b.4\]]'jig rten gyi khams gzi brjid rdul gyi dri ma med pa'i dpal de ni/_kun nas nyon mongs la rnam par dag par gyur te/_der sangs rgyas lnga brgya byung ngo /_/sangs rgyas lnga brgya po de dag gi thog ma la de bzhin gshegs pa mkhyen pa dang zhabs su ldan pa/_bde bar gshegs pa/_
[\[88b.5\]]'jig rten mkhyen pa/_bla na med pa/_skyes bu 'dul ba'i kha lo sgyur ba/_lha dang mi'i ston pa/_sangs rgyas bcom ldan 'das ri rab rgyal mtshan spyan yangs shing zhi ba'i dpal zhes bya ba 'jig rten du byung ste/_de'i tshe kho mo yang tshong dpon 
[\[88b.6\]]snyan pa rnam par grags pa'i bu mo shes rab snang ba'i dpal zhes bya ba/_gzugs mdzes shing bzang la blta na sdug pa kha dog shin tu mdzes shing rgyas pa dang ldan pa zhig tu gyur te/_mtshan mo'i lha mo zla ba shin tu rnam par dag pa'i 'od 
[\[88b.7\]]ces bya ba de yang /_smon lam gyi dbang gis gling bzhi pa'i 'jig rten gyi khams rdul dang bral ba'i rgyal po'i gnas rgyal mtshan sna tshogs su mtshan mo'i lha mo mig rnam par dag pa zhes bya bar gyur te/_des kho mo mtshan mo mi nyal tsam zhig na/_pha ma nyal 
[\[89a\]]
[\[89a.1\]]bar gyur pa dang /_khyim de yang yongs su bskyod de 'od chen pos snang bar byas nas rang gi gzugs bstan te/_sangs rgyas kyi yon tan bsngags pa brjod nas/_de bzhin gshegs pa thog ma mngon par sangs rgyas nas/_
[\[89a.2\]]zhag bdun lon te/_snying po byang chub la bzhugs pa de bstanato/_/de nas kho mo pha ma dang gnyen bshes kyi tshogs chen po dang 'grogs te/_mtshan mo'i lha mo shin tu rnam par dag pa'i zla ba'i 'od sngon du bdar nas/_de bzhin gshegs pa de'i spyan sngar 
[\[89a.3\]]phyin to/_/de nas kho mos de bzhin gshegs pa de la mchod pa rgya chen po byas te/_de bzhin gshegs pa de'i zhal mthong ma thag tu ting nge 'dzin 'gro ba 'dul zhing sangs rgyas mthong bar byed pa zhes bya ba dang /_ting nge 'dzin dus gsum gyi dbyings ye 
[\[89a.4\]]shes kyis snang ba'i dkyil 'khor ces bya ba yang thob par gyur to/_/de thob pas kyang kho mos bskal pa ri rab kyi rdul shin tu phra ba snyed po de dag kyang rjes su dran par gyur to/_/kho mo'i byang chub kyi sems de yang mngon du gyur te/_de ltar kho mos 
[\[89a.5\]]de bzhin gshegs pa de las chos bstan pa thos te/_byang chub sems dpa'i rnam par thar pa sems can thams cad kyi mun pa rnam par sel ba'i chos kyi snang bas 'gro ba rnam par 'dul ba'i sgo 'di yang thob par gyur to/_/de thob pas kyang 'jig rten 
[\[89a.6\]]gyi khams sangs rgyas kyi zhing bcu'i rdul shin tu phra ba snyed lus kyis rgyas par 'gengs te/_'jig rten gyi khams de dag de bzhin gshegs pa ji snyed cig bzhugs pa de dag thams cad kyang kho mo'i mig lam du snang zhing /_bdag nyid kyang de dag thams cad kyi 
[\[89a.7\]]zhabs kyi drung na 'dug par shes so/_/'jig rten gyi khams de dag tu sems can ji snyed cig skyes pa de dag thams cad kyang kho mo'i mig lam du snang ste/_de dag gi sgra skad rnam pa tha dad pa'i brda yang rab tu shes so/_/sems dang bsam pa dang /_dbang po dang mos pa yang rab 
[\[89b\]]
[\[89b.1\]]tu shes so/_/sngon gyi mtha'i dge ba'i bshes gnyen rnams kyi drung du yongs su smin par gyur pa'ang rab tu shes so/_/de dag la bsam pa ji lta ba bzhin du tshim par 'gyur ba'i lus kyang yongs su ston to/_/kho mo'i rnam par thar pa de yang sems kyi 
[\[89b.2\]]skad cig re re la rnam par 'phel te/_rnam par thar pa'i sems de'i 'og ma'i sems kyis sangs rgyas kyi zhing 'jig rten gyi khams brgya'i rdul shin tu phra ba snyed lus kyis rgyas par 'gengs so/_/de'i 'og ma'i sems kyis sangs rgyas kyi 
[\[89b.3\]]zhing 'jig rten gyi khams stong gi rdul shin tu phra ba snyed lus kyis rgyas par 'gengs so/_/de'i 'og ma'i sems kyis sangs rgyas kyi zhing 'jig rten gyi khams brgya phrag stong gi rdul shin tu phra ba snyed lus kyis rgyas par 'gengs so/_/de 
[\[89b.4\]]bzhin du sems kyi skad cig re re zhing sangs rgyas kyi zhing 'jig rten gyi khams brjod du med pa'i yang brjod du med pa'i rdul shin tu phra ba snyed kyi bar dag kyang lus kyis rgyas par 'gengs so/_/sangs rgyas kyi zhing de dag na de bzhin gshegs pa ji snyed cig 
[\[89b.5\]]bzhugs pa de dag thams cad kyang kho mo'i mig lam du snang ste/_bdag nyid kyang de dag gi zhabs kyi drung na 'dug par shes so/_/sangs rgyas bcom ldan 'das de dag gis chos bstan pa de dag thams cad kyang len to/_/'dzin to/_/yongs 
[\[89b.6\]]su 'dzin to/_/nye bar 'dzin to/_/de bzhin gshegs pa de dag gi sngon gyi tshul rgya mtsho dang /_smon lam rgya mtsho la yang 'jug go_/de bzhin gshegs pa de dag gi sangs rgyas kyi zhing yongs su dag pa de dag thams cad kyang rang gi sangs rgyas kyi zhing 
[\[89b.7\]]yongs su dag par bya ba'i phyir/_mngon par sgrub bo/_/sems can ji snyed cig 'jig rten gyi khams rgya mtsho de dag du skyes par gyur pa de dag thams cad kyang /_kho mo'i mig lam du snang ste/_sems can de dag gi bsam pa dang dbang po dang mos 
[\[90a\]]
[\[90a.1\]]pa'i bye brag ji snyed pa de snyed kyi bye brag du de dag yongs su smin par bya ba dang /_gdul ba'i phyir lus byin gyis rlob ste/_de ltar kho mo'i rnam par thar pa de ni sems kyi skad cig re re la yang chos kyi dbyings 'byam klas pa 
[\[90a.2\]]rgyas par 'gengs pa'i tshul gyis rnam par 'phel lo/_/rigs kyi bu kho mos byang chub sems dpa'i rnam par thar pa sems can thams cad kyi mun pa rnam par sel ba'i chos kyi snang bas 'gro ba rnam par 'dul ba'i sgo 'di shes par zad na/_kho mos byang chub 
[\[90a.3\]]sems dpa' mtha' dang dbus med pa'i byang chub sems dpa'i kun tu bzang po'i spyod pa dang /_smon lam gyis byung ba/_chos kyi dbyings rgya mtsho'i tshul 'byam klas par 'dal ba la 'jug par dbang sgyur ba/_byang chub sems dpas yang dag par 
[\[90a.4\]]bsgrub pa'i ting nge 'dzin ye shes rdo rje'i dpal gyis rnam par rtse ba/_'jig rten gyi khams thams cad du/_de bzhin gshegs pa'i rigs thams cad yang dag par gzung ba la smon lam chen pos byung ba/_'jig rten gyi khams 'byam klas pa thams 
[\[90a.5\]]cad sems kyi skad cig gcig gis yongs su dag par bya ba'i bsod nams kyi rgya mtsho chen po yongs su grub pa/_sems kyi skad cig re re la sems can gyi khams thams cad yongs su smin par bya ba dang /_gdul ba'i ye shes la dbang bsgyur ba'i 'jig 
[\[90a.6\]]rten gyi khams thams cad du sems can thams cad kyi sgrib pa'i mun pa thams cad rnam par sel ba'i ye shes kyi nyi ma'i mig dang ldan pa/_sems can gyi khams thams cad la theg pa chen po rnam par dmigs par bya ba'i mthu dang ldan pa/_'gro ba thams 
[\[90a.7\]]cad kyi the tsom dang /_nem nur dang /_yid gnyis kyi rab rib rnam par sel ba'i blo gros kyi zla ba dang ldan pa/_srid pa'i rgya mtsho thams cad la mngon par chags pa las gyen du bskyod pa'i sgra dbyangs kyi dkyil 'khor rnam par dag pa/_chos kyi dbyings thams cad 
[\[90b\]]
[\[90b.1\]]kyis rdul gyi cha shas la rnam par 'phrul ba/_yongs su ston pa la dbang bsgyur ba/_dus gsum gyi dbyings kyi dkyil 'khor la ye shes dbyer med pa/_de dag gi spyod pa shes pa'am/_yon tan brjod pa'am/_spyod yul la 'jug pa'am/_rnam par 
[\[90b.2\]]thar pas rnam par rtse ba yongs su bstan par nus re skan/_/song rigs kyi bu yul ma ga d+ha 'di nyid kyi snying po byang chub la kho mo bla na med pa yang dag par rdzogs pa'i byang chub tu sems bskyed bskyed pa/_yang dang yang bskul bskul ba'i mtshan mo'i 
[\[90b.3\]]lha mo kun tu zab pa'i dpal dri ma med pa'i 'od ces bya ba 'dug gis de'i gan du song la/_ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor 
[\[90b.4\]{]bzangs [,]bzang [}]gyis/_mtshan mo'i lha mo dpyid dang ldan pa la tshigs su bcad pa 'di dag gis mngon par bstod do/_/khyod sku shin tu rnam par dag pa mthong /_/mtshan gyis rnam brgyan ri bo ji bzhin du/_/'jig rten kun las mngon 
[\[90b.5\]]'phags 'jig rten du/_/phun sum tshogs sku 'jam dpal bzhin du mdzes/_/khyod kyi chos sku shin tu rnam dag ste/_/dus gsum kun tu mnyam zhing rnam mi rtog_/der ni 'jig rten ma lus kun 'dus te/_/'byung zhing rnam par 'jig kyang 
[\[90b.6\]]chags mi mnga'/_/lam rgyud 'byam klas thams cad kun tu yang /_/khyod kyi sku ni gzugs brnyan rnam par phye/_/skar chen zla skar rgyu skar tshogs la ji bzhin du/_/spu rtse kun la'ang khyod ni bdag gis mthong /_/khyod kyi thugs yangs shin tu rnam 
[\[90b.7\]]dag ste/_/phyogs rnams kun tu nam mkha'i dbyings su rgyas/_/der ni mi mchog kun kyang yongs su 'du/_/khyod la ye shes mi rtog dam pa mnga'/_/zhing gi rdul snyed rnam pa sna tshogs sprin/_/khyod kyi spu rtse kun nas mngon 'thon cing /_
[\[91a\]]
[\[91a.1\]]rgyan [{]mangs [,]mang [}]sna tshogs char pa mngon 'bebs shing /_/phyogs bcu'i sangs rgyas zhabs drung rgyas par 'gengs/_/'gro ba kun snyed lus rnams mtha' yas ba/_/khyod kyi spu rtse kun nas mngon 'thon cing /_/phyogs 
[\[91a.2\]]bcu'i 'jig rten rgyas par yongs bkang nas/_/sna tshogs thabs kyis sems can rnam par spyod/_/spu rtse kun la bsam yas zhing gi rnams/_/sna tshogs rgyan ldan rnam pa tha dad mthong /_/lam rgyud sems can khyod kyis rnam sbyangs pa/_/
[\[91a.3\]]ji snyed de dag bsams bzhin kun kyang byung /_/gang zhig khyod kyi mtshan thos dga' gyur pa/_/de dag thob bya legs thob legs par 'tsho/_/sems can gang gis khyod kyi sku mthong ba/_/byang chub lam la mngon du bltas par 'gyur/_/de ltar 
[\[91a.4\]]thos nas rab tu sems dga' la/_/mthong ba tsam gyis nyon mongs zhi mdzad pas/_/bskal pa bsam yas ngan song gnas kyang chung /_/khyod kyi zhal lta'i don du mos par bgyi/_/zhing rnams stong gi rdul snyed lus byas te/_/de snyed bskal 
[\[91a.5\]]pa brgyud de khyod 'dra ba'i/_/spu rtse gcig gi yon tan legs brjod kyang /_/legs pa'i mthar phyin nam du'ang mi 'gyur ro/_/de nas tshong dpon gyi bu nor [{]bzangs kyis[,]bzang gis[}]/_mtshan mo'i lha mo dpyid dang ldan pa la tshigs su bcad pa de dag gis mngon 
[\[91a.6\]]par bstod nas/_/mtshan mo'i lha mo dpyid dang ldan pa'i rkang pa gnyis la spyi bos phyag 'tshal te/_mtshan mo'i lha mo dpyid dang ldan pa la lan brgya stong du mar g.yas phyogs su bskor ba byas nas/_yang dang yang bltas te/_dge ba'i bshes gnyen 
[\[91a.7\]]la bsnyen bkur bya bas/_ma ngoms bzhin du mtshan mo'i lha mo dpyid dang ldan pa'i drung nas song ngo //_//sangs rgyas rmad gcad ces bya ba shin tu rgyas pa chen po'i mdo/_bam po drug pa/_de nas tshong dpon gyi bu nor 
[\[91b\]]
[\[91b.1\]{]bzangs [,]bzang [}]mtshan mo'i lha mo dpyid dang ldan pa thog ma byang chub tu zhugs pa'i byang chub kyi sems kyi dkyil 'khor yongs su dag pa ni khong du chud par byed/_byang chub sems dpa'i snying po yang dag par 'byung ba la ni rjes su dpyod/_byang chub sems 
[\[91b.2\]]dpa'i smon lam rgya mtsho la ni yongs su 'jug_/byang chub sems dpa'i pha rol tu phyin pa'i lam ni yongs su sbyong /_byang chub sems dpa'i sa'i dkyil 'khor ni yongs su gnon/_byang chub sems dpa'i spyod pa'i dkyil 'khor ni rgya cher byed/_
[\[91b.3\]]byang chub sems dpa'i 'byung ba rgya mtsho ni rjes su 'brang /_thams cad mkhyen pa'i snang ba chen po rgya mtsho la ni rnam par lta/_'gro ba thams cad yongs su bskyab pa la gzhol pa'i byang chub sems dpa'i snying rje chen po'i sprin ni rgya cher byed/_
[\[91b.4\]]mtshan mo'i lha mo dpyid dang ldan pa'i byang chub sems dpa' kun tu bzang po'i spyod pa dang /_smon lam gyi dkyil 'khor ni zhing thams cad du phyi ma'i mthar byin gyis brlab pas mngon par sgrub cing /_mtshan mo'i lha mo kun tu zab pa'i dpal dri ma med pa'i 
[\[91b.5\]]'od gang na ba der song ste/_mtshan mo'i lha mo kun tu zab pa'i dpal dri ma med pa'i 'od kyi rkang pa gnyis la spyi bos phyag 'tshal te/_mtshan mo'i lha mo kun tu zab pa'i dpal dri ma med pa'i 'od la/_lan brgya stong du mar g.yas phyogs su bskor ba byas 
[\[91b.6\]]nas/_mtshan mo'i lha mo kun tu zab pa'i dpal dri ma med pa'i 'od kyi mdun du 'dug ste/_thal mo sbyar nas 'di skad ces smras so/_/'phags ma bdag gis bla na med ba yang dag par rdzogs pa'i byang pa'i byang chub tu sems bskyed na/_ji ltar byang chub 
[\[91b.7\]]sems dpas byang chub sems dpa'i sa la spyod pa dang /_ji ltar 'byung ba dang /_ji ltar nan tan du bgyi ba ma 'tshal to/_/smras pa rigs kyi bu khyod bla na med pa yang dag par rdzogs pa'i byang chub tu sems bskyed cing /_byang chub sems dpa'i sa la spyod 
[\[92a\]]
[\[92a.1\]]pa dang /_'byung ba dang yongs su 'grub pa 'dri ba legs so/_/legs so/_/rigs kyi bu chos bcu dang ldan pa'i byang chub sems dpa' rnams byang chub sems dpa'i spyod pa la yongs su grub pa yin te/_bcu gang zhe 
[\[92a.2\]]na/_'di lta ste/_de bzhin gshegs pa thams cad mngon du gyur par mthong ba'i ting nge 'dzin thob pa rnam par dag pa dang /_sangs rgyas thams cad kyi sku mtshan sna tshogs dang ldan pa rnam par blta ba'i mig rnam par dag pa dang /_de bzhin gshegs 
[\[92a.3\]]pa'i kha dog rgya mtsho mtha' dang dbus med pa rnam par [{]dmyigs [,]dmigs [}]par bya ba la 'jug pa dang /_sangs rgyas kyi chos snang ba'i dkyil 'khor rgya mtsho tshad med pa la chos kyi dbyings thams cad kyi tshad kyis 'jug pa dang /_de bzhin gshegs pa thams cad 
[\[92a.4\]]kyi ba spu'i sgo nas 'od zer rgya mtsho sems can thams cad dang mnyam pa dang /_sems can sna tshogs kyi don du bkye ba la 'jug pa dang /_ba spu'i bu ga re re nas 'od 'phro ba rin po che thams cad kyi kha dog du 'dug pa rgya mtsho ston pa dang /_sems kyi skad 
[\[92a.5\]]cig re re la sangs rgyas kyis sprul pa rgya mtshos chos kyi dbyings thams cad rgyas par bkang zhing sems can 'dul ba'i byin gyi rlabs la 'jug pa dang /_de bzhin gshegs pa'i gsung sems can thams cad kyi dbyangs kyi yan lag dang 
[\[92a.6\]]ldan pas/_dus gsum du byung ba'i chos kyi 'khor lo'i sgra sgrog pas/_mdo sde thams cad kyi sprin gyi 'brug sgra 'byin pa'i dkyil 'khor la 'jug pa dang /_sangs rgyas kyi mtshan rgya mtsho mtha' dang dbus med pa la 'jug pa dang /_
[\[92a.7\]]sangs rgyas kyi rnam par 'phrul pa bsam gyis mi khyab pa yongs su bstan pas sems can 'dul ba la 'jug pa ste/_rigs kyi bu chos bcu po 'di dag dang ldan pa'i byang chub sems dpa' rnams byang chub sems dpa'i spyod pa la yongs su 
[\[92b\]]
[\[92b.1\]]grub pa yin no/_/rigs kyi bu kho mo ni byang chub sems dpa'i rnam par thar pa/_bsam gtan zhi ba'i bde bas kun tu rnam par gnon pa thob pa ste/_rigs kyi bu kho mo ni de'i mthus/_dus gsum du gshegs pa'i de bzhin gshegs 
[\[92b.2\]]pa thams cad kyang mthong ste/_de bzhin gshegs pa de dag gi sangs rgyas kyi zhing yongs su dag pa la'ang 'jug go_/'khor gyi dkyil 'khor rgya mtsho dang /_ting nge 'dzin mtha' dang dbus med pa'i rnam par 'phrul ba rgya mtsho dang /_
[\[92b.3\]]sngon gyi tshul rgya mtsho dang /_mtshan rgya mtsho la 'ang 'jug go_/de bzhin gshegs pa de dag gi chos kyi 'khor lo rab tu 'khor ba rnam pa tha dad pa la'ang 'jug go_/de bzhin gshegs pa'i sku tshe'i tshad sna tshogs dang /_dbyangs 
[\[92b.4\]]kyi yan lag rnam pa tha dad pa dang /_de bzhin gshegs pa de dag gi chos kyi dbyings mtha' dang dbus med pa'i sku'ang 'jug ste/_de bzhin gshegs pa de dag la dngos por mngon par zhen pa'ang med do/_/de ci'i phyir zhe na/_'jig 
[\[92b.5\]]rten gyi khams thams cad du bzhud pa 'gags pa'i phyir/_de bzhin gshegs pa de dag ni bzhud pa med pa'o/_/rang bzhin gyis byung ba med pas na/_de bzhin gshegs pa de dag ni byon pa med pa'o/_/mi skye ba'i chos nyid dang /_
[\[92b.6\]]mnyam pa'i sku mnga' ba'i phyir/_de bzhin gshegs pa de dag ni ma skyes pa'o/_/mi skye ba'i mtshan nyid dang ldan pa'i phyir/_de bzhin gshegs pa de dag ni ma 'gags pa'o/_/sgyu ma'i rnam pa lta bur mthong zhing rnam par dmigs 
[\[92b.7\]]pa'i phyir/_de bzhin gshegs pa de dag ni mi bden pa ma yin pa'o/_/'gro ba thams cad kyi don du byung ba'i phyir/_de bzhin gshegs pa de dag ni [{]brdzun [,]rdzun [}]pa ma yin pa'o/_/shi 'pho dang skye ba las rnam par 'das pa'i phyir/_de bzhin 
[\[93a\]]
[\[93a.1\]]gshegs pa de dag ni 'pho ba med pa'o/_/chos kyi rang bzhin gyis 'jig pa med pa'i chos nyid yin pa'i phyir de bzhin gshegs pa de dag ni 'jig pa med pa'o/_/ngag gi lam thams cad las yongs su 'das 
[\[93a.2\]]pa'i phyir/_de bzhin gshegs pa de dag thams cad ni mtshan nyid gcig pa'o/_/chos kyi mtshan nyid kyi rang bzhin gyi mthar thug pas/_de bzhin gshegs pa de dag ni mtshan nyid mi mnga' ba'o/_/rigs kyi bu kho mo ni de ltar de bzhin 
[\[93a.3\]]gshegs pa thams cad khong du chud par byed cing /_byang chub sems dpa'i rnam par thar pa bsam gtan zhi ba'i bde bas kun tu rnam par gnon pa 'di de bzhin gshegs pa'i bsam gtan gyi dkyil 'khor snang bas shin tu rgya cher byed do/_/
[\[93a.4\]]shin tu yangs par byed do/_/khong du chud par byed do/_/rtogs par byed do/_/mnyam par byed do/_/mngon par sgrub bo/_/gzhi snyoms par byed do/_/rab tu 'jug go/_rnam par 'phel bar byed do/_/nges par sems so/_/nye bar rtog go_/
[\[93a.5\]]dran par byed do/_/spyod yul du byed do/_/brtan par byed do/_/snang bar byed do/_/rab tu brjod do/_/rnam par dpyod do/_/rnam par 'byed do/_/tshogs su byed do/_/yid ches par byed do/_/yongs su rtog pa thams cad rgyu ba med pa'i snying rje chen po de la 
[\[93a.6\]]gnas te/_sems can thams cad yongs su bskyab pa la yang dag par spyad par sems rtse gcig tu bya ba'i phyir bsam gtan dang po sgom mo/_yid kyi las thams cad nye bar zhi bar bya ba dang /_ye shes kyi stobs dang /_mthus sems 
[\[93a.7\]]can thams cad yongs su bsdu ba la dga' ba'i bde ba la sems rtse gcig tu bya ba'i phyir/_bsam gtan gnyis pa sgom mo/_/'khor bar log par zhugs pa la btang snyoms su byas te/_sems can thams cad kyi rang bzhin nges par rtogs par 
[\[93b\]]
[\[93b.1\]]bya ba'i phyir/_bsam gtan gsum pa sgom mo/_/sems can thams cad kyi nyon mongs pa dang /_sdug bsngal rab tu zhi bar bya ba'i phyir bsam gtan bzhi pa sgom mo/_/thams cad mkhyen pa nyid kyi smon lam gyi dkyil 'khor shin tu yongs par 
[\[93b.2\]]bya ba dang /_ting nge 'dzin rgya mtsho thams cad mngon par sgrub pa la mkhas par bya ba dang /_byang chub sems dpa'i rnam par thar pa rgya mtsho thams cad kyi tshul la 'jug par bya ba dang /_byang chub sems dpa'i rnam par rtse ba'i ye shes thams cad 
[\[93b.3\]]mngon par shes par bya ba dang /_byang chub sems dpa'i spyod pas rnam par 'phrul pa thams cad mngon par bsgrub par bya ba'i phyir/_sgo kun nas chos kyi dbyings la 'jug pa'i ye shes kyi tshul yongs su sbyong zhing /_byang chub sems dpa'i rnam par thar 
[\[93b.4\]]ba bsam gtan zhi ba'i bde bas kun tu rnam par gnon pa 'di sgom mo/_/rigs kyi bu de ltar kho mo rnam par thar pa 'di sgom zhing thabs sna tshogs kyis sems can yongs su smin par byed de/_'di ltar nub mo zhi bar gyur pa'i tshe dga' ba la mos 
[\[93b.5\]]pa'i sems can rnams kyis mi sdug pa'i 'du shes skyed do/_/mi dga' ba'i 'du shes dang /_yongs su skyo ba'i 'du shes dang /_bgegs su 'gyur ba'i 'du shes dang /_'ching ba'i 'du shes dang /_srin mo'i 'du shes dang /_mi rtag pa'i 
[\[93b.6\]]'du shes dang /_sdug bsngal ba'i 'du shes dang /_bdag med pa'i 'du shes dang /_rje med pa'i 'du shes dang /_gzhan la rag las pa'i 'du shes dang /_rga shi'i 'du shes dang /_'dod pa'i yul dang longs spyod thams 
[\[93b.7\]]cad la dga' ba med pa'i 'du shes skyed de/_sems can de dag kyang sems de la yongs su sgom pas/_'dod pa'i dga' ba thams cad la/_mngon par dga' ba med pas chos la mos pa'i dga' ba la 'jug cing khyim nas khyim med par rab tu 'byung ngo /_/de dag 
[\[94a\]]
[\[94a.1\]]dgon pa la gnas pa'i tshe 'ang chos dang mthun pa'i dad pa yongs su skyed de/_sgra chen po 'jigs pa mi snyan pa'i sgra skad thams cad kyang zhi bar byed do/_/mtshan mo zhi bar gyur pa lhas sangs rgyas kyi chos zab mo yang yang dag par 
[\[94a.2\]]ston to/_/spang ba dang 'thun pa'i rkyen yang nye bar ston to/_/khyim gyi sgo yang rnam par 'byed do/_/lam yang yongs su ston to/_/snang bas kyang mngon par byed do/_/mun pas chod pa yang rnam par sel to/_/'jigs pa'ang med par byed do/_/rab tu byung 
[\[94a.3\]]ba la yang yang dag par bsngags pa byed do/_/sangs rgyas kyi legs pa'ang rjod do/_/chos kyi legs pa dang /_dge 'dun gyi legs pa dang /_dge ba'i bshes gnyen gyi legs pa yang rjod do/_/dge ba'i bshes gnyen gyi drung du 'gro ba la'ang bsngags 
[\[94a.4\]]ba byed do/_/rigs kyi bu kho mo rnam par thar pa 'di la sgom zhing sems can rnams kyi chos ma yin pa'i 'dod chags kyis zhen pa rnams kyi chos ma yin pa'i 'dod chags kyi yongs su rtog pa rnams kyang med par byed do/_/tshul ma yin pa'i 'dod pas non pa 
[\[94a.5\]]rnams dang /_log par yongs su rtog pa'i spyod yul can rnams kyi yongs su rtog pa de dag dang yid la bya ba de dag kyang med par byed do/_/sdig to mi dge ba'i chos ma skyes pa rnams mi skye ba dang /_sdig to'i yongs su rtog pa skyes par gyur pa rnams kyang med par 
[\[94a.6\]]'gyur ba'i rkyen nye bar sgrub bo/_/dge ba'i yongs su rtog pa'i pha rol tu phyin pa dang ldan pa dang /_spyod pa dang ldan pa dang /_thams cad mkhyen pa'i ye shes su 'byung ba'i smon lam mngon par bsgrub pa dang ldan pa dang /_byams pa'i tshul dang ldan pa dang /_sems 
[\[94a.7\]]can rnams la snying rje chen pos rgyas par 'gengs pa dang ldan pa dang /_lha dang mi'i bde ba rnam pa sna tshogs yongs su bskyed pa dang /_ldan pa'i yongs su rtogs pa bskyed pa dang /_skyes nas kyang tshul sna tshogs kyi rkyen nye bar bsgrub par byed pa nas 
[\[94b\]]
[\[94b.1\]]thams cad mkhyen pa nyid dang mthun pa'i rkyen kyang nye bar sgrub pa byed de/_rigs kyi bu kho mos ni byang chub sems dpa'i rnam par thar pa bsam gtan zhi ba'i bde bas kun tu rnam par gnon pa 'di shes par zad na/_kho mos byang chub sems 
[\[94b.2\]]dpa' kun tu bzang po'i spyod pa dang /_smon lam gyis byung ba'i byang chub sems dpa' rnam pa mtha' yas pa'i chos kyi dbyings kyi ye shes rab tu thob pa/_dge ba'i rtsa ba thams cad kyis rnam par spel ba'i sems dang ldan pa/_de bzhin gshegs 
[\[94b.3\]]pa thams cad kyi ye shes kyi mthus sems kyi snang ba rab tu thob pa/_de bzhin gshegs pa thams cad kyi yul la gnas pa'i sems dang ldan pa/_gnas thams cad du sgrib pa med pa'i sems dang ldan pa/_thams cad mkhyen pa nyid kyi 
[\[94b.4\]]smon lam yongs su rdzogs pa'i sems dang ldan pa/_zhing rgya mtsho thams cad du zhugs pa'i sems dang ldan pa/_sangs rgyas rgya mtsho thams cad mthong bar bya ba la zhugs pa'i sems dang ldan pa/_de bzhin gshegs pa thams cad kyi 
[\[94b.5\]]chos kyi sprin gyi char yang dag par gzung ba'i sems dang ldan pa sems can thams cad kyi ma rig pa'i mun pa rnam par sel ba/_'khor ba'i bde ba la dga' zhing sred pa zad cing mthar phyin par 'gyur ba'i lam gyis/_thams cad mkhyen pa nyid du 
[\[94b.6\]]snang ba skyed pa'i sems dang ldan pa/_de dag gi spyod pa shes pa'am/_yon tan brjod par nus re skan/_/song rigs kyi bu 'di nyid na nga dang yang rgyang mi ring ste/_rnam par snang mdzad kyi snying po byang chub kyi g.yas rol cig na/_mtshan 
[\[94b.7\]]mo'i lha mo rab tu dga' ba'i mig 'gro bar rnam par snang ba zhes bya ba 'dug gis de'i gan du song la/_ji ltar byang chub sems dpas byang chub sems dpa'i las la brtson par bya ba dris shig_/de nas mtshan mo'i lha mo kun tu zab pa'i dpal 
[\[95a\]]
[\[95a.1\]]dri ma med pa'i 'od kyis de'i tshe/_byang chub sems dpa'i rnam par thar pa bsam gtan zhi ba'i bde bas kun tu rnam par gnon pa 'di nyid brnan te/_bstan par bya ba'i phyir/_tshong dpon gyi bu nor [{]bzangs [,]bzang [}]la tshigs su 
[\[95a.2\]]bcad de smras pa/_dus rnams kun tu byung ba'i bde gshegs rnams/_/mngon du bya bar mos pa'i sems dang ldan/_/de dag mig yangs rnam par dag par 'gyur/_/des ni sangs rgyas rgya mtsho mthong bar 'ong /_/rgyal ba'i sku gsal 
[\[95a.3\]]dri ma med la ltos/_/mtshan gyis yongs su rgyan pas shin tu mdzes/_/rgyal ba'i rnam par 'phrul pa chos dbyings rnams/_skad cig re res rgyas 'gengs de la 'ang ltos/_/byang chub shing drung sangs rgyas gdan rab la/_/bde gshegs rnam 
[\[95a.4\]]par snang mdzad mngon sangs rgyas/_/chos dbyings yangs pa rgyas mdzad cing /_/'gro ba'i bsam pa ji bzhin 'khor lo bskor/_/rgyal bas chos nyid lus med rab zhi ba/_/gnyis med rang bzhin med pa thugs chud nas/_/gzugs sku 
[\[95a.5\]]bzang po mtshan gyis brgyan pa yis/_/'gro ba ma lus bkang zhing ston pa mdzad/_/sangs rgyas sku ni rgya che bsam mi khyab/_/chos kyi dbyings kun yongs su rgyas bkang zhing /_/de ni kun tu mnyam par snang ba ste/_/rgyal ba thams cad kun tu ston pa 
[\[95a.6\]]mdzad/_/zhing rnams kun gyi rdul rab phra ba snyed/_/'od kyi dkyil 'khor mnga' ba'i sangs rgyas sku/_/kha dog bzang po gzhan dang gzhan snang bas/_/chos dbyings rgyas par skad cig re res 'gengs/_/rgyal ba'i ba spu'i sgo nas 'od zer 
[\[95a.7\]]sprin/_/rgya che bsam yas mi zad mngon 'byung ba/_/de dag 'gro ba ma lus 'gengs byed cing /_/srog chags rnams kyi nyon mongs gdung ba sel/_/sangs rgyas sprul pa rgya mtsho mi zad pa/_/rgyal ba'i spu yi 'khor nas yongs ston cing /_/chos dbyings 
[\[95b\]]
[\[95b.1\]]yangs pa rgyas par kun bkang ste/_/srog chags rnams kyi sdug bsngal ngan song sel/_/sangs rgyas gsung snyan rab tu sgrog mdzad pa/_/dbyangs kyi yan lag rgya mtsho'i sgra 'od can/_/chos char chen po rab tu 'bebs pa mdzad/_/srog 
[\[95b.2\]]chags byang chub bsam pa yongs su skyed/_/bskal pa rgya mtsho spyad pa spyod pa'i tshe/_/'dis ni sngan cad yongs su gzung mdzad pa/_/de dag kun gyi rgyal ba rnam par snang mdzad pa/_/zhing rnams kun tu gzugs brnyan mtshan nyid mthong /_/de bzhin 
[\[95b.3\]]gshegs pa 'jig rten kun tu 'byung /_/sems can re re kun la'ang mngon par bzhugs/_/mos pa'i tshul bzhin spyod yul gzhan dang gzhan/_/de dag kho mos kun tu shes mi nus/_/rgyal sras dam pa thams cad ma lus par/_/bde 
[\[95b.4\]]gshegs ba spu gcig gi rtse las 'byung /_/rnam thar de la gang rnams bsam yas pa/_/de dag thams cad kho mos shes mi nus/_/kho mo'i 'dab na gnas pa'i lha mo 'di/_/'jig rten mgon la mngon gyur rab tu dga'/_/ming du snang ba 'od 'phro mig 
[\[95b.5\]]ces bya/_/de la byang chub spyod pa ci 'dra dris/_/de nas tshong dpon gyi bu nor [{]bzangs kyis [,]bzang gis [}]mtshan mo'i lha mo kun tu zab pa'i dpal dri ma med pa'i 'od kyi rkang pa gnyis la spyi bos phyag 'tshal te/_mtshan mo'i lha mo kun tu zab pa'i dpal dri ma med pa'i 'od 
[\[95b.6\]]la lan brgya stong du mar g.yas phyogs su bskor ba byas nas yang dang yang bltas te/_mtshan mo'i lha mo kun tu zab pa'i dpal dri ma med pa'i 'od kyi drung nas song ngo /_/de nas tshong dpon gyi bu nor [{]bzangs [,]bzang [}]dge ba'i bshes gnyen gyi gdams ngag gi 
[\[95b.7\]]byin gyis brlabs pa/_dge ba'i bshes gnyen gyi/_tshig la nan tan du bya ba'i sems yang dag par skyes pa/_dge ba'i gshes gnyen gyi sman pa la nad pa lta bu'i 'du shes kyis yongs su spyad pa'i sems dang ldan pa/_dge ba'i 
[\[96a\]]
[\[96a.1\]]bshes gnyen mthong ba yid la byed pa ma 'khrugs pa'i sems dang ldan pa/_dge ba'i bshes gnyen blta ba la bsgribs pa'i ri thams cad rnam par gtor ba'i glags rnyed pa'i sems dang ldan pa/_dge ba'i bshes gnyen 
[\[96a.2\]]mthong ba la sems can gyi khams thams cad yongs su bskyab pa'i snying rje chen po'i tshul rgya mtsho la 'jug pa thob pa'i sems dang ldan pa/_dge ba'i bshes gnyen mthong ba la chos kyi dbyings kyi tshul rgya mtsho'i ye shes snang ba rab tu thob pa'i sems dang ldan 
[\[96a.3\]]pa de/_mtshan mo'i lha mo rab tu dga' ba'i [{]myig [,]mig [}]'gro bar rnam par snang ba gang na ba der song ngo /_/de nas mtshan mo'i lha mo rab tu dga' ba'i [{]myig [,]mig [}]'gro bar rnam par snang bas/_tshong dpon gyi bu nor [{]bzangs [,]bzang [}]de 
[\[96a.4\]]bas kyang dge ba'i bshes gnyen gyi drung du 'gro ba dge ba'i rtsa ba'i tshogs las byung bas yongs su smin par bya ba'i phyir/_dge ba'i bshes gnyen gyi drung du 'gro ba tshogs chen po las byung bar byin gyis brlabs so/_/dge ba'i bshes gnyen gyi drung du 'gro ba 
[\[96a.5\]]rnam par gnon pa chen por byin gyis brlabs so/_/dge ba'i bshes gnyen gyi drung du 'gro ba brtson 'grus kyi las 'jug par dka' bar byin gyis brlabs so/_/dge ba'i bshes gnyen gyi drung du 'gro ba bsdad cing shin tu legs par byin gyis brlabs so/_/
[\[96a.6\]]dge ba'i bshes gnyen gyi drung du 'gro ba phyogs mtha' dang dbus med pa la 'jug par byin gyis brlabs so/_/dge ba'i bshes gnyen gyi drung du 'gro ba yun ring por gnas pas byung bar byin gyis brlabs so/_/dge ba'i bshes gnyen gyi drung du 'gro ba don mtha' 
[\[96a.7\]]yas pa yongs su rdzogs pa'i rnam par [{]dmyigs [,]dmigs [}]pa 'byung bar byin gyis brlabs so/_dge ba'i bshes gnyen gyi drung du 'gro ba lam gyi rgyan mtha' dang dbus med pa'i tshogs kyis yongs su gnon par byin gyis brlabs so/_/dge ba'i bshes gnyen gyi drung du 'gro 
[\[96b\]]
[\[96b.1\]]ba sgo kun nas rnam par gnon pas byung bar byin gyis brlabs so/_/dge ba'i bshes gnyen gyi drung du 'gro ba g.yo ba med par 'ong bas rnam par gnon par byin gyis brlabs so/_/de nas tshong dpon gyi bu nor [{]bzangs [,]bzang [}]thams cad mkhyen pa'i tshogs 
[\[96b.2\]]kyi brtson 'grus la rab tu brtson pas/_dge ba'i bshes gnyen gyi drung du 'gro ba dang smon lam chen po rgya mtsho mngon par bsgrub pa'i rnam par gnon pas dge ba'i bshes gnyen gyi drung du 'gro ba dang /_sems can gcig gi don du phyi ma'i mtha'i 
[\[96b.3\]]bskal pa'i mur thug par sdug bsngal nyams su blang ba'i zhe non pas/_dge ba'i bshes gnyen gyi drung du 'gro ba dang /_rdul shin tu phra ba gcig la chos kyi dbyings thams cad du sgra sgrog cing yun ring por gnas pa'i rnam par gnon pa dang /_brtson 'grus 
[\[96b.4\]]chen po'i go bgos pas dge ba'i bshes gnyen gyi drung du 'gro ba dang /_phyogs rgya mtsho 'byam klas pa thams cad du shugs kyis 'gro bas dge ba'i bshes gnyen gyi drung du 'gro ba dang /_ba spu'i sbubs gcig tu phyi ma'i mtha'i bskal par byang chub sems 
[\[96b.5\]]dpa'i spyod pa la gnas pas/_dge ba'i bshes gnyen gyi drung du 'gro ba dang /_byang chub sems dpa'i spyod pa la gnas nas kyang sems kyi skad cig re re la thams cad mkhyen pa'i ye shes 'gengs pa la gnas par bya bas/_dge ba'i bshes gnyen gyi drung 
[\[96b.6\]]du 'gro ba dang /_dus gsum du gshegs pa'i de bzhin gshegs pa'i rnam par 'phrul pa'i rgyan dang /_lam yongs su gnon par zhe non pas/_dge ba'i bshes gnyen gyi drung du 'gro ba dang /_chos kyi dbyings kyi tshul gyis rgyun tu zhugs pa'i lam yongs 
[\[96b.7\]]su gnas pas/_dge ba'i bshes gnyen gyi drung du 'gro ba dang /_chos kyi dbyings kyi tshul thams cad la dmigs pa las ma g.yos par/_chos kyi dbyings kun tu rgyas par 'gengs pas dge ba'i bshes gnyen gyi drung du 'gro bas mtshan mo'i lha mo 
[\[97a\]]
[\[97a.1\]]rab tu dga' ba'i mig 'gro bar rnam par snang ba gang na ba der phyin pa dang /_des mtshan mo'i lha mo rab tu dga' ba'i mig 'gro bar rnam par snang ba/_bcom ldan 'das kyi 'khor gyi dkyil 'khor na seng ge'i khri me tog gi snying 
[\[97a.2\]]po can la 'dug cing /_byang chub sems dpa'i ting nge 'dzin kun tu bzang po'i dga' ba yangs shing dri ma med pa'i shugs kyi rgyal mtshan la/_mnyam par bzhag pa mthong ngo /_/de'i ba spu'i bu ga thams cad nas sbyin pa la [{]stsogs [,]sogs [}]
[\[97a.3\]]pa'i pha rol tu phyin pa'i spyod pa mngon par ston pa'i sprin sems can thams cad/_mngon par dga' ba/_sems can thams cad kyi yid du 'ong ba/_sems can thams cad kyis blta na nyams su bde ba/_sems can thams cad 
[\[97a.4\]]kyis blta na sdug pa rnam pa sna tshogs 'byung ba yang mthong ste/_'di ltar sems can thams cad la phan gdags shing rtsod pa med par bya ba dang /_dngos po thams cad la phangs par rtsi ba med par bya ba dang /_sems can thams 
[\[97a.5\]]cad la sbyor ba mtshungs pas yongs su gtang bar bya ba dang /_sems can thams cad la mnyam pa'i sems su bya ba dang /_sems can thams cad la brnyas pa med par yongs su gtang ba dang /_nang dang phyi'i dngos po thams cad yongs su gtang ba dang 
[\[97a.6\]]dga' ba chen po yongs su gtang bar bstan pa dang /_'jig rten thams cad du sems can gyi bsam pa ji bzhin gyi sbyin pa'i spyod pa yongs su bstan par bya ba'i phyir/_sems can thams cad kyi bsam pa ji lta ba bzhin du rnam par dmigs 
[\[97a.7\]]pa dang mthun pa'i sgras sbyin pa'i spyod pa yongs su ston pa'i sprin dang /_dus gsum du byung ba'i byang chub sems dpa' rnams gtang bar dka' ba yongs su gtong ba'i sprul pa bsam gyis mi khyab pa'i sprin 'thon nas/_phyogs bcu'i 'jig 
[\[97b\]]
[\[97b.1\]]rten gyi khams 'byam klas par gtogs pa'i sems can thams cad kyis rnam par [{]dmyigs [,]dmigs [}]par gyur pa mthong ngo /_/'di lta ste/_byang chub sems dpa'i khyu mchog gi_/mthu phyung ba dang /_rnam par 'phrul pa bsam gyis mi khyab pa thob pas/_
[\[97b.2\]]ba spu'i bu ga thams cad nas/_sems can thams cad dang mnyam pa'i skye ba sna tshogs su sprul pa'i lus kyi sprin mngon par 'thon te/_'jig rten gyi khams thams cad du/_gtogs pa'i sems can thams cad la rgyas par khyab par byas 
[\[97b.3\]]nas/_mngon sum du brtul zhugs thams cad kyi yid dam las mi g.yo bar yongs su bstan pa dang /_sems can gyi khams dang mnyam pa'i dka' thub dang /_brtul zhugs kyi dkyil 'khor sna tshogs rab tu ston pa dang /_'jig rten 
[\[97b.4\]]thams cad du gnas pa med pa dang /_yul thams cad la ltos pa med pa dang /_'khor ba thams cad du gnas pa las phyir phyogs pa dang /_lha dang mi'i phun sum tshogs pa rgud pa'i sgor gzhol ba yongs su ston pa dang /_mi sdug pa'i dkyil 'khor rab 
[\[97b.5\]]tu ston pa dang /_'jig rten gyi sdug pa'i 'du shes kyis phyin ci log rnam par bzlog pa dang /_mi rtag pa dang /_g.yo ba dang /_'jig pa dang /_'gyur ba'i chos nyid yongs su ston pa dang /_'du byed thams cad kyi chos nyid sdug bsngal 
[\[97b.6\]]zhing bdag med pa yongs su ston pa dang /_de bzhin gshegs pa'i yul la gnas pa dang /_mi 'bral bar mos par byed pa dang /_de bzhin gshegs pa'i tshul khrims shin tu dag par bya ba'i phyir/_sems can rnams la yang 
[\[97b.7\]]dag par bskul ba dang /_sems can thams cad kyi bsam pa ji lta ba bzhin gyi sgras tshul khrims kyi spyod pa yongs su ston pa dang /_sems can thams cad yongs su tshim par byed pa'i tshul khrims kyi dri zhim po yongs su ston pa byed cing /_
[\[98a\]]
[\[98a.1\]]sems can thams cad yongs su smin par byed pa mthong ngo /_/ba spu'i sgo thams cad nas sems can thams cad dang mnyam pa'i lus kha dog sna tshogs su sprul pa'i sprin 'thon te/_yan lag dang nying lag thams 
[\[98a.2\]]cad kyang nyams su bzod pa sems can thams cad la yongs su ston pa/_sems can thams cad kyis lus la gnod par tho brtsams kyang nyams su bzod par byed pa dang sems can thams cad kyi tshul dang mi 'dra ba'i tshig gis 
[\[98a.3\]]spyo ba dang /_brgyad pa dang /_smad pa dang /_bskyung ba dang /_brdeg pa dang /_bsdigs pa nyams su bzod par byed pa yongs su ston pa dang /_sems can thams cad kyis mi sgul ba yongs su ston pa dang /_rim gror byas pa dang /_rim gror ma byas pa thams 
[\[98a.4\]]cad kyis mtho ba dang dma' bar mi 'gyur ba yongs su ston pa dang /_sems can thams cad la nga rgyal med pa yongs su ston pa dang /_chos thams cad kyi rang bzhin la bzod pa mi zad pas ye shes mi zad pa yongs su ston pa dang /_sems can 
[\[98a.5\]]thams cad kyi nyon mongs pa thams cad yongs su spang ba'i phyir bzod pa'i spyod pa yongs su ston pa dang /_sems can thams cad kyi lus dbyibs mi sdug cing /_kha dog mi mdzes pa'i gzugs rnam par zlog pa byed pa dang /_sems can 
[\[98a.6\]]thams cad la de bzhin gshegs pa'i sku mdog rnam par dag pa bla na med pa yongs su ston cing sems can yongs su smin par byed pa mthong ngo /_/ba spu'i sgo thams cad nas sems can thams cad dang mnyam pa'i skye ba sna tshogs kyi lus kha dog 
[\[98a.7\]]dang dbyibs dang /_chu zhengasna tshogs su sprul pa'i sprin 'thon te/_sems can rnams kyi bsam pa ji lta ba bzhin du rgyas par khyab par byas nas/_thams cad mkhyen pa nyid kyi tshogs chen po la brtson 'grus kyis sngon du 'dor ba/_yang dag 
[\[98b\]]
[\[98b.1\]]par ston pa dang /_bdud kyi dkrugs ma thams cad rnam par 'thor ba'i brtson 'grus dang /_byang chub tu brtsams pa mi 'khrugs mi zlogs pa'i brtson 'grus dang /_sems can thams cad 'khor ba'i rgya mtsho las rab tu bsgral ba'i brtson 'grus 
[\[98b.2\]]dang mi khom pa dang ngan song dang /_ngan 'gro dang log par ltung ba'i lam thams cad rnam par bzlog pa'i brtson 'grus dang /_mi shes pa'i ri rnam par gtor ba'i brtson 'grus dang /_de bzhin gshegs pa thams cad mchod cing bsnyen bkur 
[\[98b.3\]]bas yongs su mi skyo ba'i brtson 'grus dang /_sangs rgyas thams cad kyi chos kyi 'khor lo yang dag par blang ba dang /_yongs su bzung ba'i brtson 'grus dang /_sgrib pa thams cad kyi ri rab tu gzhom zhing rnam par gtor ba'i brtson 'grus dang /_
[\[98b.4\]]sems can thams cad yongs su smin par bya ba dang /_gdul bas mi skyo ba'i brtson 'grus dang /_sangs rgyas kyi zhing thams cad yongs su dag par bya ba'i brtson 'grus dang /_de bzhin gshegs pa'i brtson 'grus rnam par dag pa bla na 
[\[98b.5\]]med pa yongs su ston cing /_sems can yongs su smin par byed pa mthong ngo /_/ba spu'i sgo thams cad nas lus sna tshogs kha dog dang dbyibs rnam pa tha dad par sprul pa'i sprin 'thon te/_thabs sna tshogs kyis sems can rnams kyi dga' 
[\[98b.6\]]ba yongs su bskyed pa dang /_yid bde ba rnam par zlog pa dang /_'dod pa'i dga' ba thams cad rnam par smod pa dang /_ngo tsha shes pa'i chos nyid 'jig rten du sgrog pa dang /_dbang po bsdams pa la sems can rnams rab tu dgod pa dang /_
[\[98b.7\]]tshangs pa'i spyod pa bla na med pa yang dag par bsngags pa byed pa dang /_'dod pa'i 'jig rten bdud kyi yul 'jig pa dang bcas par yongs su ston pa dang /_'dod pa'i dga' ba dang bral ba rnams la 'jig rten gyi 'dod pa dang /_dga' ba'i yul 
[\[99a\]]
[\[99a.1\]]thams cad yongs su ston pa dang /_chos la mos shing dga' ba la sems can rab tu dgod pa dang /_mthar gyis bsam gtan dang /_ting nge 'dzin dang snyoms par 'jug pa'i sgo mngon par bsgrub pa dang /_sems 
[\[99a.2\]]can thams cad kyi nyon mongs pa thams cad rnam par gsal ba la nges par rtogs pa'i sems yongs su rjod pa dang /_byang chub sems dpa'i ting nge 'dzin rgya mtsho'i rnam par 'phrul pa thams cad yongs su ston pa dang /_byang chub sems dpa'i 
[\[99a.3\]]mngon par shes pa dang /_rnam par 'phrul pa dang /_khyu mchog gi mthu phyung ba yongs su ston pa byed cing /_sems can rnams kyi dga' ba yongs su bskyed pa dang /_spro ba 'phel bar bya ba dang /_nyams bde ba yongs su bskyed pa dang /_yid 
[\[99a.4\]]mi bde ba bzlog pa dang /_sems skyon med pa yongs su bsgrub pa dang /_sems can las su rung bar bya ba dang /_bsam pa rnam par sbyang ba dang /_dbang po gsal bar bya ba dang /_lus kyi bde ba yongs su bskyed pa dang /_chos la dga' ba'i 
[\[99a.5\]]shugs rnam par 'phel bar bya ba byed cing /_sems can rnams yongs su smin par byed pa mthong ngo /_/ba spu'i sga thams cad nas/_skye ba thams cad dang 'dra ba'i lus kyi sprin sna tshogs 'thon te/_zhing thams cad kyi khongs su chud pa'i sems 
[\[99a.6\]]can thams cad kyi yid bzhin du bstan pa'i phyir dge ba'i bshes gnyen gyi gan du 'gro bas skyo ba med pa yongs su ston pa dang /_slob dpon dang /_bla ma dang /_dge ba'i bshes gnyen la rim gror bya ba dang /_bsnyen bkur bas skyo ba med pa 
[\[99a.7\]]yongs su ston pa dang /_de bzhin gshegs pa thams cad chos kyi 'khor lo 'khor ba yang dag par blang zhing yongs su bzung bas skyo ba med pa'i brtson 'grus yongs su ston pa dang /_sangs rgyas rgya mtsho thams cad khong du chud par bya ba'i tshul yang 
[\[99b\]]
[\[99b.1\]]dag par brjod pa dang /_chos kyi sgo rgya mtsho thams cad rnam par 'byed pa dang /_chos thams cad kyi mtshan nyid dang rang bzhin dang tshul mngon par brjod pa dang /_chos thams cad ting nge 'dzin gyi sgor yongs su ston pa dang /_sems can thams cad kyi 
[\[99b.2\]]dri ba dang the tsom rgya mtsho rnam par sel bas shes rab kyi yul yongs su ston pa dang /_sems can thams cad kyi lta ba'i ri shin tu 'joms pa'i shes rab rdo rje yongs su ston pa dang /_sems kyi skad cig gcig dang ldan pas/_sems can thams cad 
[\[99b.3\]]kyi ma rig pa'i mun pa rnam par sel ba'i shes rab kyi nyi ma'i dkyil 'khor 'char ba yongs su ston pa byed cing /_sems can thams cad kyi dga' ba yongs su skye bar bya bas sems can yongs su smin par byed pa mthong ngo /_/ba spu'i sgo thams cad 
[\[99b.4\]]nas kha dog dang dbyibs bsam gyis mi khyab pa'i lus mang po 'gro ba thams cad dang mnyam pa'i sprul pa'i sprin 'thon te bsam pa dang mos pa ji lta ba bzhin du sems can thams cad la mngon du gnas shing /_sgra skad sna tshogs kyis yongs su sbyang ba'i bstan pas 'jig 
[\[99b.5\]]rten pa'i bsod nams dang bsod nams ma yin pa mngon par ston pa dang /_'jig rten pa'i bya ba thams cad rab tu rgyu ba dang khams gsum pa 'byung ba thams cad yongs su bstan pa dang /_khams gsum pa thams cad las 'byung ba'i phyogs yang dag par brjod pa dang /_lta 
[\[99b.6\]]ba'i mya ngan mi bzad pa thams cad las 'byung ba'i phyogs yang dag par bstan pas/_thams cad mkhyen pa nyid kyi lam gyi khyad par yongs su brjod pa dang /_nyan thos dang rang sangs rgyas kyi sa'i lam las yongs su bzla ba yang dag par ston pa 
[\[99b.7\]]dang /_rim gror byas pa dang /_rim gror ma byas pa la byams sdang gis gos pa med par yongs su ston pa dang /_'khor ba dang mya ngan las 'das pa'i sgo la mi gnas pa yang dag par ston pa dang /_dga' ldan gyi gnas la [{]stsogs [,]sogs [}]pa gcig nas 
[\[100a\]]
[\[100a.1\]]gcig tu rgyu ba rgyun mi 'chad pa yongs su ston pa dang /_snying po byang chub tu song zhing mngon par rdzogs par 'tshang rgya ba rgyun mi 'chad pa yongs su ston pa byed cing thams cad mkhyen pa nyid du sems can yongs su smin par byed 
[\[100a.2\]]pa mthong ngo /_/ba spu'i sgo thams cad kyi ba spu'i sgo re re nas kyang sangs rgyas kyi zhing thams cad kyi rdul shin tu phra ba snyed kyi lus sprul pa'i sprin 'thon te/_sems can gyi 'jig rten thams cad la mngon sum du gnas shing byang chub sems dpa' kun tu 
[\[100a.3\]]bzang po'i spyod pa dang smon lam yongs su brjod pa dang /_chos kyi dbyings thams cad rnam par dag pa'i mthar thug pa'i smon lam gyi khyad par yongs su brjod pa dang /_sems kyi skad cig re re la 'jig rten gyi khams rgya mtsho thams cad yongs su 
[\[100a.4\]]dag par bya ba yongs su brjod pa dang /_de bzhin gshegs pa thams cad la mchod cing rim gror bya ba rgyun mi 'chad pa yongs su brjod pa dang /_sems kyi skad cig re re la chos kyi tshul rgya mtsho thams cad la 'jug pa rgyun mi 'chad pa yongs 
[\[100a.5\]]su ston pa dang /_'jig rten gyi khams rgya mtsho thams cad kyi rdul shin tu phra ba snyed kyi chos kyi dbyings kyi tshul rgya mtsho la 'jug pa rgyun mi 'chad pa yongs su ston pa dang /_zhing thams cad du phyi ma'i mtha'i bskal pa'i mur thug par gnas shing /_thams 
[\[100a.6\]]cad mkhyen pa nyid kyi lam rnam par dag par bya ba yongs su brjod pa rgyun mi 'chad pa yang dag par ston pa dang /_sems kyi skad cig re re la de bzhin gshegs pa'i stobs la 'jug pa rgyun mi 'chad pa yang dag par brjod pa dang /_dus gsum 
[\[100a.7\]]gyi tshul rgya mtsho thams cad la 'jug pa rgyun mi 'chad pa yongs su ston pa dang /_zhing thams cad du rdzu 'phrul gyi rnam par 'phrul pa yongs su bstan pa rgyun mi 'chad pa yang dag par ston pa byed cing /_byang chub sems dpa'i smon lam dang /_spyod 
[\[100b\]]
[\[100b.1\]]pa yongs su bstan pas sems can thams cad thams cad mkhyen pa nyid la rab tu 'god pa mthong ngo /_/ba spu'i sgo thams cad kyi ba spu'i sgo re re nas kyang 'gro ba thams cad kyi sems dang mnyam pa'i lus kyi sprul pa'i sprin mang po 'thon te/_sems can 
[\[100b.2\]]thams cad la mngon par gnas shing /_thams cad mkhyen pa nyid kyi tshogs kyi stobs mu med pa yongs su ston pa dang /_thams cad mkhyen pa'i sems kyi stobs mi zad pa dang /_mi 'jigs pa dang /_chud mi za ba'i chos can yongs su ston pa dang /_
[\[100b.3\]]byang chub sems dpa'i spyod pa thams cad yongs su sgrub pa'i stobs phyir mi ldog cing phyir mi zlog thub pa med pa dang /_rgyun med pa dang /_bla na med pa yongs su ston pa dang /_byang chub sems dpa' rnams kyi stobs 'khor ba'i nyes pa thams cad kyis mi gos pa yongs su ston pa dang /_
[\[100b.4\]]byang chub sems dpa' rnams kyi stobs bdud kyi dkyil 'khor thams cad rnam par 'thor ba dang /_byang chub sems dpa' rnams kyi stobs nyon mongs pa thams cad kyi dri mas nye bar nyon mongs pa med pa yongs su ston pa dang /_/byang chub sems dpa' 
[\[100b.5\]]rnams kyi stobs las kyi sgrib pa thams cad kyi ri rnam pa 'thor ba yongs su ston pa dang /_byang chub sems dpa' rnams kyi snying rje chen po'i stobs bskal pa thams cad du gnas kyang /_byang chub sems dpa'i spyod pas skyob med pa yongs su ston 
[\[100b.6\]]pa dang /_byang chub sems dpa' rnams kyi stobs sangs rgyas kyi zhing thams cad yongs su bskyod cing bskul bas/_sems can thams cad rab tu dga' bar byed pa yongs su ston pa dang /_byang chub sems dpa' rnams kyi stobs bdud dang /_
[\[100b.7\]]phas kyi rgol ba'i tshogs thams cad rab tu 'josam pa yongs su ston pa dang /_chos kyi 'khor lo bskor ba'i ye shes kyi stobs chen po 'jig rten du rab tu brjod pa byed cing sems can thams cad thams cad mkhyen pa nyid du yongs su smin par byed pa mthong ngo /_/
[\[101a\]]
[\[101a.1\]]ba spu'i sgo thams cad kyi ba spu'i sgo re re nas kyang lus kyi sprul pa rgya mtsho kha dog mtha' yas pa 'gro ba thams cad kyi sems dang mnyam pa'i sprin phyogs bcu mtha' yas pa'i sems can gyi khams su rgyas par 'gengs pa 'thon te/_sems can rnams kyi bsam 
[\[101a.2\]]pa dang /_mos pa ji lta ba bzhin du byang chub sems dpa'i spyod pa dang /_ye shes kyi rnam par gnon pa yongs su ston pa dang /_sems can gyi khams rgya mtsho thams cad la 'jug pa'i ye shes yongs su ston pa dang /_sems can thams cad kyi sems rgya mtsho la 'jug pa'i ye shes yongs su ston pa 
[\[101a.3\]]dang /_sems can thams cad kyi dbang po rgya mtsho yongs su shes pa'i ye shes yongs su ston pa dang /_sems can thams cad kyi spyod pa rgya mtsho la 'jug pa'i ye shes yongs su ston pa dang /_sems can thams cad yongs su smin par bya ba dang /_gdul ba'i dus las mi 'da' ba'i ye shes yongs su 
[\[101a.4\]]ston pa dang /_chos kyi dbyings thams cad du grags par sgrog pa'i ye shes yongs su ston pa dang /_sems kyi skad cig re re la chos kyi dbyings thams cad du ye shes kyi tshul rgya mtshos rgyas par 'gengs ba'i ye shes yongs su ston pa dang /_
[\[101a.5\]]'jig rten gyi khams rgya mtsho thams cad 'du ba dang /_'jig pa'i ye shes yongs su ston pa dang /_'jig rten gyi khams thams cad kyi gzhi dang dbyibs dang /_rgyan rnam par dgod pa'i ye shes yongs su ston pa dang /_de bzhin 
[\[101a.6\]]gshegs pa thams cad kyi mchod pa rnam par sprul te/_spyan sngar phyin nas/_mchod cing rim gror byed pa dang /_chos kyi 'khor lo'i sprin yang dag par 'dzin pa'i ye shes yongs su ston pa byed cing /_de ltar ye shes 
[\[101a.7\]]kyi pha rol tu phyin pa'i spyod pa yongs su ston pas sems can rnams kyi dga' bskyed pa dang /_sems rab tu dang bar byed pa dang /_rab tu dga' ba skyed pa dang /_mos pa 'phel bar byed pa dang /_yid mi bde ba rnam par zlog pa dang /_sems 
[\[101b\]]
[\[101b.1\]]rnam par spyod pa dang /_sems skyon med par skye bar byed pa dang /_dbang po gsal bar byed pa dang /_mos pa'i stobs yongs su skyed pa dang /_thams cad mkhyen pa nyid las phyir mi ldog par byed pa mthong ngo /_/pha rol tu 
[\[101b.2\]]phyin pa'i spyod pa yongs su bstan pas 'jig rten du ci ltar sems can yongs su smin par gyur pa mthong ba de bzhin du byang chub sems dpa'i chos thams cad rab tu sgrog pa'i tshul gyis mtshan mo'i lha mor rab tu dga' ba'i mig 'phro bar rnam par snang 
[\[101b.3\]]ba'i thog ma sems bskyed pa'i tshogs dang /_dge ba'i bshes gnyen bsnyen bkur ba'i thabs dang /_de bzhin gshegs pa'i zhabs kyi drung du phyin cing mchod pa dang /_rim gro byas pa'i tshul dang /_dge ba'i chos spyad pa'i thabs ji snyed 
[\[101b.4\]]pa dang /_sbyin pa'i pha rol tu phyin pa'i spyod pas gtang bar dka' ba yongs su gtong ba dang /_tshul khrims kyi pha rol tu phyin pa yongs su sbyang ba'i thabs dang /_rgyal srid kyi dbang phyug chen po dang /_'khor mang po dang /_longs spyod kyi dbang chen 
[\[101b.5\]]po yongs su btang ste/_mngon par 'byung ba'i thabs ji snyed pa dang /_'jig rten gyi dka' ba'i spyod pa brtul zhugs dang dka' thub chen po'i dkyil 'khor la bzod pa mngon par bsgrubs pa ji snyed cig yod pa dang /_byang chub sems dpa'i brtul 
[\[101b.6\]]zhugs yang dag par blang ba'i sbyor ba la mi g.yo bar bya ba ji snyed cig yod pa dang /_byang chub sems dpa'i yi dam brtan pa'i chos rgya mtsho sems can gyi khams thams cad kyi nyes byas dang /_ngan du smra ba dang /_nyes par spyod pa thams cad 
[\[101b.7\]]bag la zha bar byed pa'i sbyor ba dang /_lus dang sems kyi gnod pa nyams su bzod par byed pa'i sbyor ba ji snyed cig yod pa dang /_chos thams cad 'jig pa med pa'i chos nyid la bzod pa dang /_chos thams cad la yid ches pa'i bzod pa dang chos thams cad 
[\[102a\]]
[\[102a.1\]]kyi rang bzhin nges par rtogs pa'i bzod pa ji snyed cig yod pa dang /_thams cad mkhyen pa nyid du rtsom zhing sbyor ba'i brtson 'grus ji snyed cig yod pa dang /_sangs rgyas kyi chos thams cad yongs su sgrub pa'i brtson 'grus ji 
[\[102a.2\]]snyed cig yod pa dang /_brtson 'grus kyi pha rol tu phyin pa'i spyod pa ji snyed pa thams cad dang /_bsam gtan gyi pha rol tu phyin pa'i tshogs dang /_bsam gtan gyi pha rol tu phyin pa la brtson par bya ba dang /_bsam gtan gyi pha rol tu phyin 
[\[102a.3\]]pa'i bsgrub pa rnam par dag pa'i spyod pa ji snyed cig yod pa dang /_byang chub sems dpa'i ting nge 'dzin rab tu thob pas/_rnam par 'phrul ba ji snyed cig yod pa dang /_ting nge 'dzin gyi sgo rgya mtsho la 'jug pa ji snyed cig yod pa dang /_bsam gtan 
[\[102a.4\]]gyi pha rol tu phyin pa'i spyod pa ji snyed pa thams cad dang /_shes rab kyi pha rol tu phyin pa'i tshogs ji snyed pa dang /_byang chub sems dpa'i shes rab chen po'i nyi ma'i dkyil 'khor rnam par sbyang ba'i tshul ji snyed cig yod pa dang /_shes rab chen 
[\[102a.5\]]po'i sprin yongs su 'du ba'i tshul ji snyed cig yod pa dang /_shes rab kyi gter chen po'i tshogs ji snyed cig yod pa dang /_shes rab kyi rgya mtsho chen po la rnam par dpyad pa'i tshul dang /_sbyor ba ji snyed pa thams cad dang /_thabs chen po la 
[\[102a.6\]]mkhas pa'i tshul gyi sbyor ba ji snyed cig yod pa dang /_thabs chen po la mkhas pa yongs su dag bar bya ba dang ldan pa'i sngon gyi sbyor ba ji snyed pa thams cad dang /_byang chub sems dpa'i smon lam gyi pha rol tu phyin pa'i lus ji snyed cig yod pa dang 
[\[102a.7\]]smon lam chen po'i pha rol tu phyin pa yongs su grub pa ji snyed cig yod pa dang /_smon lam chen po'i pha rol tu phyin pa'i spyod pa ji snyed cig yod pa dang /_smon lam chen po'i pha rol tu phyin pa dang ldan pa'i sngon gyi/_sbyor ba ji snyed pa 
[\[102b\]]
[\[102b.1\]]thams cad dang /_stobs kyi pha rol tu phyin pa thob par bya ba'i tshogs chen po ji snyed cig yod pa dang /_stobs kyi pha rol tu phyin pa'i rkyen du gyur pa ji snyed cig yod pa dang /_stobs kyi pha rol tu phyin pa'i tshul rgya mtsho chen po ji snyed cig yod pa dang /_
[\[102b.2\]]stobs kyi pha rol tu phyin pa shin tu bstan pa ji snyed cig yod pa dang /_stobs kyi pha rol tu phyin pa dang ldan pa'i sngon gyi sbyor ba ji snyed pa thams cad dang /_ye shes kyi pha rol tu phyin pa'i sbyor ba ji snyed cig yod pa dang /_ye shes kyi pha rol tu phyin pa 
[\[102b.3\]]rnam par dag pa'i tshul ji snyed cig yod pa dang /_ye shes kyi pha rol tu phyin pa'i phyogs ji snyed cig yod pa dang /_ye shes kyi pha rol tu phyin pa'i rjes su 'brang bar bya ba ji snyed cig yod pa dang /_ye shes kyi pha rol tu phyin pa 'byam klas pa ji snyed cig 
[\[102b.4\]]yod pa dang /_ye shes kyi pha rol tu phyin pa'i tshul la yang dag par gzhol bar bya ba ji snyed cig yod pa dang /_ye shes kyi pha rol tu phyin pa'i tshul rnam par dmigs par bya ba ji snyed cig yod pa dang /_ye shes kyi pha rol tu phyin pa 'byam klas pa'i rjes 
[\[102b.5\]]su 'brang bar bya ba ji snyed cig yod pa dang /_ye shes kyi pha rol tu phyin pas rgyas par 'gengs pa ji snyed cig yod pa dang /_ye shes kyi pha rol tu phyin pa rgya chen po ji snyed cig yod pa dang /_ye shes kyi pha rol tu phyin pa'i lhun ji snyed cig yod pa dang /_
[\[102b.6\]]ye shes kyi pha rol tu phyin pa yongs su 'grub par bya ba dang ldan pa'i sngon gyi sbyor ba ji snyed pa thams cad dang /_ye shes kyi pha rol tu phyin pa'i spyod pa'i rnam par rab tu phye ba la 'jug pa 'byung ba yongs su bsgrub pa ji snyed cig yod pa dang /_ye shes kyi 
[\[102b.7\]]pha rol tu phyin pa la yang dag par gzhol bar bya ba'i tshul dang ldan pa'i chos rnams dang /_chos yongs su bsdu ba dang /_chos kyi ye shes kyi rjes su 'brang ba dang /_las kyi ye shes kyi rjes su 'brang ba dang /_zhing gi ye shes kyi rjes su 'brang ba 
[\[103a\]]
[\[103a.1\]]dang /_bskal pa'i ye shes kyi rjes su 'brang ba dang /_dus kyi ye shes kyi rjes su 'brang ba dang /_sangs rgyas 'byung ba'i ye shes kyi rjes su 'brang ba dang /_sangs rgyas kyi ye shes kyi rjes su 'brang ba dang /_byang chub 
[\[103a.2\]]sems dpa'i ye shes kyi rjes su 'brang ba dang /_byang chub sems dpa'i sems yongs su 'byung ba'i ye shes kyi rjes su 'brang ba dang /_byang chub sems dpa'i rnam par dgod pa'i ye shes kyi rjes su 'brang ba dang /_byang chub sems dpa'i 'byung ba'i 
[\[103a.3\]]ye shes kyi rjes su 'brang ba dang /_byang chub sems dpa'i rab tu 'jug pa'i ye shes kyi rjes su 'brang ba dang /_byang chub sems dpa'i smon lam gyi ye shes kyi rjes su 'brang ba dang /_byang chub sems dpa'i chos kyi 'khor lo'i ye shes kyi rjes su 'brang ba dang /_
[\[103a.4\]]byang chub sems dpa'i chos rnam par 'byed pa'i ye shes kyi rjes su 'brang ba dang /_byang chub sems dpa'i chos rgya mtsho'i tshul gyi ye shes kyi rjes su 'brang ba dang /_byang chub sems dpa'i chos gang chen mtsho'i ye shes kyi rjes su 'brang ba dang /_
[\[103a.5\]]byang chub sems dpa'i chos kyi rgyud kyi ye shes kyi rjes su 'brang ba dang /_byang chub sems dpa'i chos kyi gter gyi ye shes kyi rjes su 'brang ba dang /_byang chub sems dpa'i chos kyi lugs kyi ye shes kyi rjes su 'brang ba ji snyed cig yod pa dang /_
[\[103a.6\]]mtshan mo'i lha mo rab tu dga' ba'i mig 'gro bar rnam par snang ba'i ye shes kyi pha rol tu phyin pa dang ldan pa'i byang chub sems dpa'i spyod pa mtha' dang dbus med pa'i dmigs pa can de dag thams cad de'i ba spu'i sgo thams cad kyi ba spu'i sgo re re nas mngon par 'thon te/_sems 
[\[103a.7\]]can gyi lus kyi sprin kha dog sna tshogs can du mngon par mchod cing sems can yongs su smin par byed pa mthong ngo /_/'di lta ste/_'og min dang /_shin tu mthong ba dang /_gya nom snang ba dang /_ma dros pa dang /_mi che ba'i gtsang ma'i gnas kyi lha lta bu'i lus 
[\[103b\]]
[\[103b.1\]]kyi sprin du mngon par 'thon cing /_sems can yongs su smin par byed pa mthong ngo /_/de bzhin du 'bras bu che ba dang /_bsod nams 'phel ba dang /_sprin dang bral ba'i lha lta bu'i lus kyi sprin du mngon par 'thon cing sems can yongs su smin par byed 
[\[103b.2\]]pa mthong ngo /_/dge rgyas dang tshad med dge ba dang /_dge ba chung ba'i lha lta bu'i lus kyi sprin du mngon par 'thon cing /_sems can yongs su smin par byed pa mthong ngo /_/kun snang dang ba dang /_tshad med snang ba dang /_snang ba chung ngu'i lha lta bu'i 
[\[103b.3\]]lus kyi sprin du mngon par 'thon cing /_sems can yongs su smin par byed pa mthong ngo /_/tshangs chen dang /_tshangs lha nye phan dang /_tshangs pa kun ris kyi lha lta bu'i lus kyi sprin du mngon par 'thon cing /_sems can yongs su smin par byed 
[\[103b.4\]]pa mthong ngo /_/dbang sgyur gyi lha'i rgyal po lha mo'i tshogs dang lha'i bu dang bcas pa lta bu'i lus kyi sprin du mngon par 'thon cing sems can yongs su smin par byed pa mthong ngo /_/lha'i rgyal po rab 'phrul dga' lha mo'i tshogs dang /_lha'i 
[\[103b.5\]]bu dang bcas pa lta bu'i lus kyi sprin du mngon par 'thon cing sems can yongs su smin par byed pa mthong ngo /_/rab dga' ldan gyi lha'i rgyal po lha mo'i tshogs dang lha'i bu dang bcas pa lta bu'i lus kyi sprin du mngon par 'thon cing /_sems 
[\[103b.6\]]can yongs su smin par byed pa mthong ngo /_/rab mtshe ma'i lha'i rgyal po lha mo'i tshogs dang lha'i bu dang bcas pa lta bu'i lus kyi sprin du mngon par 'thon cing sems can yongs su smin par byed pa mthong ngo /_/lha'i rgyal po brgya byin lha mo'i 
[\[103b.7\]]tshogs dang /_lha'i bu dang bcas pa lta bu'i lus kyi sprin du mngon par 'thon cing sems can yongs su smin par byed pa mthong ngo /_/dri za'i rgyal po gnas srung po dang /_dri za'i bu dang /_dri za'i bu mo lta bu'i lus kyi sprin du mngon par 'thon cing 
[\[104a\]]
[\[104a.1\]]sems can yongs su smin par byed pa mthong ngo /_/grul bum gyi rgyal po 'phags skyes po dang /_grul bum gyi bu dang grul bum gyi bu mo lta bu'i lus kyi sprin du mngon par 'thon cing sems can yongs su smin par byed pa mthong 
[\[104a.2\]]ngo /_/klu'i rgyal po mig mi bzang dang /_klu'i bu dang /_klu'i bu mo lta bu'i lus kyi sprin du mngon par 'thon cing sems can yongs su smin par byed pa mthong ngo /_/gnod sbyin gyi rgyal po chen po ngal bso po dang /_gnod sbyin gyi bu mo lta bu'i lus kyi sprin du 
[\[104a.3\]]mngon par 'thon cing sems can yongs su smin par byed pa mthong ngo /_/mi'am ci'i rgyal posdong po dang /_mi 'am ci'i bu dang /_mi'am ci'i bu mo lta bu'i lus kyi sprin du mngon par 'thon cing /_sems can yongs su smin par byed pa mthong ngo /_/lto 'phye chen po'i dbang 
[\[104a.4\]]po blo gros bzang po dang /_lto 'phye chen po'i bu dang /_lto 'phyi chen po'i bu mo lta bu'i lus kyi sprin du mngon par 'thon cing /_sems can yongs su smin par byed pa mthong ngo /_/nam mkha' lding gi dbang po shugs drag stobs chen dang /_nam mkha' 
[\[104a.5\]]lding gi bu dang nam mkha' lding gi bu mo lta bu'i lus kyi sprin du mngon par 'thon cing /_sems can yongs su smin par byed pa mthong ngo /_/lha ma yin gyi dbang po sgra gcan dang /_lha ma yin gyi bu dang /_lha ma yin gyi bu mo lta bu'i lus kyi sprin du mngon par 
[\[104a.6\]]'thon cing sems can yongs su smin par byed pa mthong ngo /_/chos kyi rgyal po gshin rje dang /_gshin rje'i bu dang /_gshin rje'i bu mo lta bu'i lus kyi sprin du mngon par 'thon cing sems can yongs su smin par byed pa mthong ngo /_/mi'i dbang po dang 
[\[104a.7\]]skyes pa dang bud med dang khye'u dang /_bu mo thams cad lta bu'i lus kyi sprin du mngon par 'thon cing /_sems can yongs su smin par byed pa mthong ngo /_/de bzhin du 'gro ba'i rgyud thams cad du thogs pa'i sems can thams cad lta bu'i lus kyi 
[\[104b\]]
[\[104b.1\]]sprin du mngon par 'thon cing sems can yongs su smin par byed pa mthong ngo /_/nyan thos dang rang sangs rgyas dang drang srong thams cad lta bu'i lus kyi sprin du mngon par 'thon cing sems can yongs su smin par byed pa mthong ngo /_/rlung dang chu dang me'i phung po lha lta 
[\[104b.2\]]bu'i lus kyi sprin du mngon par 'thon cing sems can yongs su smin par byed pa mthong ngo /_/rgya mtsho dang /_chu klung dang /_ri dang /_nags tshal dang /_lo tog dang /_sman dang /_shing dang /_sa'i lha lta bu'i lus kyi sprin du mngon par 'thon cing sems can yongs 
[\[104b.3\]]su smin par byed pa mthong ngo /_/bza' shing gi ra ba dang /_grong khyer dang /_snying po byang chub dang /_nyin par dang /_mtshan mo dang /_nam mkha' dang /_phyogs dang /_rkang gis 'gro ba dang /_lus kyi ris su gtogs pa dang /_lha lta bu'i lus kyi sprin du mngon par 
[\[104b.4\]]'thon cing /_sems can yongs su smin par byed pa mthong ba nas/_de bzhin du lag na rdo rje lta bu'i lus kyi sprin du mngon par 'thon cing /_phyogs bcur rgyas par bkang ste/_chos kyi dbyings kyi tshul 'byam klas pa thams cad du sems can thams 
[\[104b.5\]]cad la mngon par gnas shing /_sems can yongs su smin par byed pa'i bar du mthong ste/_mtshan mo'i lha mo rab tu dga' ba'i mig 'gro bar rnam par snang ba'i sems thog ma bskyed pa'i tshogs la [{]stsogs [,]sogs [}]pa'i sngon gyi/_tshe rabs la yongs su bsgrubs 
[\[104b.6\]]pa'i dge ba'i sems gcig nas gcig tu brgyud de/_rgyun ma chad pa'i tshul ji snyed pa dang /_byang chub tu sems bskyed pa'i bsngags pa gcig nas gcig tu brgyud cing 'dab chags pa dang /_shi 'pho dang skye ba yongs su bzung ba gcig nas 
[\[104b.7\]]gcig tu brgyud cing 'dab chags pa dang /_lus yongs su bzung ba gcig nas gcig tu brgyud cing 'dab chags pa dang /_ming gi 'khor lo gcig nas gcig tu brgyud cing 'dab chags pa dang /_dge ba'i bshes gnyen gyi gan du 'gro ba gcig 
[\[105a\]]
[\[105a.1\]]nas gcig tu brgyud cing 'dab chags pa dang /_sangs rgyas byung ste bsnyen bkur ba gcig nas gcig tu brgyud cing 'dab chags pa dang /_chos kyi tshig dang /_yi ge blangs pa gcig nas gcig tu brgyud cing 'dab 
[\[105a.2\]]chags pa dang /_byang chub sems dpa'i lam gyi nan tan gyi sems gcig nas gcig tu brgyud cing 'dab chags pa dang /_ting nge 'dzin rab tu thob pa gcig nas gcig tu brgyud cing 'dab chags pa dang /_ting nge 'dzin thob pas sangs rgyas mthong ba 
[\[105a.3\]]gcig nas gcig tu brgyud cing 'dab chags pa dang /_zhing mthong ba'i mig gi rgyas par bkang pa gcig nas gcig tu brgyud cing 'dab chags pa dang /_bskal ba gcig nas gcig tu brgyud pa'i ye shes kyi 'khor lo 'dab chags ba dang /_chos 
[\[105a.4\]]kyi dbyings khong du chud pa'i ye shes gcig nas gcig tu brgyud cing 'dab chags pa dang /_sems can gyi khams la rnam par lta ba gcig nas gcig tu brgyud cing 'dab chags pa dang /_chos kyi dbyings kyi tshul rgya mtshor gtogs pa'i sems 
[\[105a.5\]]can pha rol gyi shi 'pho dang /_skye ba shes pa gcig nas gcig tu brgyud cing 'dab chags pa dang /_lha'i rna ba yongs su dag pa rtogs par byed pa'i shes pa gcig nas gcig tu brgyud cing 'dab chags pa dang /_sems can gyi khams 
[\[105a.6\]]thams cad kyi sems la rnam par blta zhing dbyings la 'jug pa'i sgo gcig nas gcig tu brgyud cing 'dab chags pa dang /_thog ma lha'i mig la zhugs pa'i sgo gcig nas gcig tu brgyud cing 'dab chags pa dang /_thog ma lha'i rna ba rnam par 
[\[105a.7\]]dmigs pa gcig nas gcig tu brgyud cing 'dab chags pa dang /_thog ma sems can pha rol gyi sems shes pa gcig nas gcig tu brgyud cing 'dab chags pa dang /_thog ma bdag dang sems can pha rol gyi sngon gyi gnas rjes su dran pa 
[\[105b\]]
[\[105b.1\]]shes pa gcig nas gcig tu brgyud cing 'dab chags pa dang /_thog ma dngos po med pa la rab tu gnas te/_mngon par 'du bya ba [{]myed [,]med [}]pa'i rdzu 'phrul thob pa'i rkyen gcig nas gcig tu brgyud cing 'dab chag pa dang /_rdzu 'phrul chen po'i rnam par gnon pas/_
[\[105b.2\]]phyogs rgyas pa 'gengs pa gcig nas gcig tu brgyud cing 'dab chags pa dang /_byang chub sems dpa'i rnam par thar pa thob pa gcig nas gcig tu brgyud cing 'dab chags pa dang /_byang chub sems dpa'i rnam par thar pa rgya mtsho'i tshul 
[\[105b.3\]]bsam gyis [{]myi [,]mi [}]khyab pa la 'jug pa gcig nas gcig tu brgyud cing 'dab chags pa dang /_byang chub sems dpa'i ting 'dzin gyi rnam par 'phrul pa gcig nas gcig tu brgyud cing 'dab chags pa dang /_byang chub sems dpa'i rnam par gnon pa 
[\[105b.4\]]gcig nas gcig tu brgyud cing 'dab chags pa dang /_byang chub sems dpa'i yongs su gnon pa gcig nas gcig tu brgyud cing 'dab chags pa dang /_byang chub sems dpa'i ming du bya ba gcig nas gcig tu brgyud cing 'dab chags pa 
[\[105b.5\]]dang /_byang chub sems dpa'i lam la 'jug pa gcig nas gcig tu brgyud cing 'dab chags pa nas/_mtshan mo'i lha mo rab tu dga' ba'i mig 'gro bar rnam par snang ba'i byang chub sems dpa'i ye shes shin tu phra ba gcig nas gcig tu 
[\[105b.6\]]brgyud cing 'dab chags pa ji snyed pa de dag thams cad de'i ba spu'i sgo thams cad nas sprul pa'i lus kyi sprin du mngon par 'thon to/_/sems can rnams la chos 'chad pa dang /_yang dag par ston pa dang /_gsal bar byed pa dang /_yongs 
[\[105b.7\]]su ston pa dang /_rjes su rjod pa dang /_rab tu 'byed pa dang /_shin tu rgya cher byed pa dang /_'grang ba dang /_nges par ston pa dang /_rnam par rig par byed pa dang /_nye bar bsgrub pa mthong ste/_la la la ni rlung gi dkyil 'khor shin tu 'khrugs 
[\[106a\]]
[\[106a.1\]]pa'i sgra skad kyis chos ston par mthong ngo /_/la la la ni chu'i phung po rab tu rlob pa'i sgra skad kyis/_la la la ni me'i me lce shin tu rlob pa'i sgra skad kyis/_la la la ni rgya mtsho'i 'brug gi sgra skad kyis/_la la la ni 
[\[106a.2\]]sa yongs su g.yos pa'i sgra skad kyis/_la la la ni ri chen po phan tshun thug cing 'thab pa'i sgra skad kyis la la la ni lha'i grong khyer g.yos pa'i nga ro snyan pa'i sgra skad kyis/_la la la ni lha'i gzhal med khang 'thub cing 'khrol ba'i sgra skad kyis chos ston pa mthong 
[\[106a.3\]]ngo /_/la la la ni lha'i dbang po'i skad kyis/_la la la ni klu'i dbang po'i skad kyis/_la la la ni gnod sbyin gyi dbang po'i skad kyis/_la la la ni dri za'i dbang po'i skad kyis/_la la la ni lha ma yin gyi dbang po'i skad kyis/_la la la ni nam mkha' lding gi dbang po'i skad kyis/_la la la 
[\[106a.4\]]ni mi'am ci'i dbang po'i skad kyis/_la la la ni lto 'phye chen po'i dbang po'i skad kyis/_la la la ni mi'i dbang po'i skad kyis/_la la la ni tshangs pa'i dbang po'i skad kyis/_la la la ni lha mo'i glu'i dbyangs kyis/_la la la ni lha rdzas kyi rol mo legs par blangs pa'i dbyangs kyis/_
[\[106a.5\]]la la la ni nor bu rin po che'i sgra dbyangs kyi/_la la la ni sems can gyi ris thams cad kyi skad sna tshogs kyis mtshan mo'i lha mo rab tu dga' ba'i mig 'gro bar rnam par snang ba'i rnam par thar pa'i yul sems can rnams la rab tu rjod pa mthong ngo /_/de 
[\[106a.6\]]bzhin du byang chub sems dpa'i lus kyi sprin gyis byang chub sems dpa'i sgra skad sna tshogs dang /_de bzhin gshegs pa'i sprul pa'i sku'i sprin gyis de bzhin gshegs pa'i gsung rnam pa tha dad pa'i dbyangs kyi yan lag gi tshul 
[\[106a.7\]]gyis mtshan mo'i la mo rab tu dga' ba'i mig 'gro bar rnam par snang ba'i rnam par thar pa'i yul thog ma sems bskyed pa dang bcas pa yongs su byung ste/_grub cing yang dag par 'dus pa dang bcas rnam par thar pa'i rnam par rtse ba dang bcas pa/_
[\[106b\]]
[\[106b.1\]]sems can thams cad la rnam par dmigs par byed pa mthong ngo /_/de'i sprul pa'i gzugs kyi sprin re res kyang sems kyi skad cig re re la phyogs bcu'i 'jig rten gyi khams kyi sangs rgyas kyi zhing brjod du med pa'i yang brjod du med pa rnam par sbyong ba mthong ngo /_/
[\[106b.2\]]sems can rgya mtsho mtha' yas pa dag kyang ngan song gi sdug bsngal thams cad las rnam par 'grel pa mthong ngo /_/sems can gyi khams mtha' dang /_dbus med pa dag kyang mi'i phun sum tshogs pa la rab tu 'god pa mthong ngo /_/sems can rgya mtsho 
[\[106b.3\]]mtha' dang dbus med pa dag kyang 'khor ba'i rgya mtsho las gyen du bskyod pa mthong ngo /_/sems can rgya mtsho mtha' dang dbus med pa dag kyang nyan thos dang /_rang sangs rgyas kyi sa la rab tu 'god pa mthong ngo /_/sems kyi skad cig re re la sems can 
[\[106b.4\]]rgya mtsho mtha' dang dbus med pa dag kyang stobs bcu'i ye shes kyi sar 'dzud pa/_tshong dpon gyi bu nor [{]bzangs kyis [,]bzang gis [}]mthong ngo /_/thos so rnam par dpyad do/_/zhugs so khong du chud do/_/nges par rtogs so/_/rjes su shes so/_/rjes su 
[\[106b.5\]]'brangs so/_/rjes su zhugs so/_/mnyam pa nyid du byin gyis brlabs te/_de ni mtshan mo'i lha mo rab tu dga' ba'i mig 'gro bar rnam par snang ba'i byang chub sems dpa'i rnam par thar pa kun tu bzang pos dga' ba shin tu yangs pa'i rgya mtsho 
[\[106b.6\]]bsam gyis mi khyab pa'i rnam par 'phrul pa dang /_khyu mchog gi mthu phyung ba'i byin dang /_sngon skal pa mnyam par spyad pa dang /_de bzhin gshegs pa'i byin gyi rlabs kyis byin du brlabs pa dang /_dge ba'i rtsa ba rnam par smin pa bsam gyis mi khyab pa 
[\[106b.7\]]dang /_byang chub sems dpa'i spyod pa kun tu bzang po'i snod du gyur pa'i phyir ro/_/de nas tshong dpon gyi bu nor [{]bzangs [,]bzang [}]byang chub sems dpa'i dga' ba'i shugs drag po gang chen mtsho snang ba chen po rab tu thob pa/_phyogs bcu'i de bzhin gshegs 
[\[107a\]]
[\[107a.1\]]pa thams cad kyis byin gyis brlabs pa des/_mtshan mo'i lha mo rab tu dga' ba'i mig 'gro bar rnam par snang ba'i mdun du 'dug ste/_thal mo sbyar nas mtshan mo'i lha mo rab tu dga' ba'i mig 'gro bar rnam par snang 
[\[107a.2\]]ba la tshul dang 'dra ba'i tshigs su bcad pa 'di dag gis mngon par bstod do/_/rgyal pa'i chos rnams shin tu zab/_/de la khyod kyis bskal pa tshad med bslabs/_/bsam pa ji bzhin gzugs rnams kyis/_/'gro ba kun bkang 'jig rten 
[\[107a.3\]]rim pas bstan/_/bdag med mgon med log pa yi/_/'du shes rtag tu 'khrul pa mkhyen gyur nas/_/rdzu 'phrul rnam pa du ma yis/_/lus dang dbang phyug ston mdzad 'gro ba 'dul/_/shin tu rims bral rab tu zhi/_/chos sku gnyis med 
[\[107a.4\]]rnam par dag par mnga'/_/'gro ba ma lus gnyis gnas pa/_/sprul pa'i sprin sgra 'brug gis rnam par 'dul/_/phung po khams dang skye mched la/_/khyod ni nam yang mi gnas mi rten te/_/yan lag kun rgyas gzugs mchog dang /_/dbang 
[\[107a.5\]]phyug yongs su bsgrags pas 'gro ba 'dul/_/phyi dang nang las rnam par grol/_/gnyis las byung ba'i mtsho las 'phags gyur kyang /_/'khor ba'i rgya mtsho mtha' yas pa'i/_/gzugs brnyan 'gro ba'i rgyud du rab tu ston/_/khyod la g.yo 
[\[107a.6\]]ba mi mnga' ste/_/nam yang rlom sems g.yo ba'i spros mi mnga'/_/'jig rten spros mos byis pa rnams/_/chos kyi rang bzhin ston cing 'dul ba mdzad/_/ting 'dzin rgya mtsho kun spyod pas/_/bskal pa mang por rtse gcig thub bzhugs 
[\[107a.7\]]kyang /_/phyogs bcu'i bde gshegs mchod don du/_/spu rnams rtse las sprul pa'i sprin kyang 'gyed/_/sangs rgyas stobs la 'jug pa'i tshul/_/skad cig re rer mtha' yas thugs su chud/_/sems can bsdu ba'i sbyor ba rnams/_/
[\[107b\]]
[\[107b.1\]]so so'i rkyen bzhin go bar bgyi bas bstan/_/khyod kyis srid pa'i rgya mtsho dag_/las kyis rnam bris sna tshogs gzugs gzigs shing /_/chos kyi sgrib pa med pa'i lam bstan te/_/sems can kun kyang rnam par sbyong ba mdzad/_/khyod sku 
[\[107b.2\]]mtshan bris rnam dag kyang /_/kun tu bzang po'i spyod pa dam pa yis/_/sems can bsam pa'i dbang tshul du/_/khyod ni lha mo'i sku gzugs sa ston/_/de nas tshong dpon gyi bu nor [{]bzangs kyis[,]bzang gis[}]/_mtshan mo'i lha mo rab tu dga' ba'i mig 'gro 
[\[107b.3\]]bar rnam par snang ba la tshul dang 'dra ba'i tshigs su bcad pa de dag gis mngon par bstod de/_'di skad ces smras so/_/lha mo khyod bla na med pa yang dag par rdzogs pa'i byang chub tu zhugs nas ji srid cig lags/_lha mo khyod kyis byang chub 
[\[107b.4\]]sems dpa'i rnam par thar pa kun tu bzang po'i dga' ba shin tu yangs shing dri ma med pa'i shugs kyi rgyal mtshan 'di thob nas ji srid cig lags/_de nas mtshan mo'i lha mo rab tu dga' ba'i mig 'gro bar rnam par snang bas/_tshong dpon gyi bu nor 
[\[107b.5\]{]bzangs [,]bzang [}]la tshigs su bcad de smras pa/_dran pa bskal pa mang 'das pa/_/zhing gi rdul snyed de yi snga rol na/_/zhing ni rin chen mdog bde 'byung /_/de yi bskal pa zhi ba'i dbyangs shes bya/_/gling bzhi bye ba khrag khrig ste/_/brgya stong phrag 
[\[107b.6\]]bcu rnams kyis yongs su gang /_/tshad med rin chen ri bo 'dra/_/gling bzhi bar ma bzang po rnam par bkram/_sa/_rgyal po'i pho brang bye ba brgya/_/stong phrag bcu rnams yongs su tshang ba ste/_/rgyal po'i pho brang mdangs dga' ba/_/dbus na gnas 
[\[107b.7\]]pa spos kyi rgyal mtshan 'od/_/der ni phyogs kyi dbang po sa yi bdag_/'khor los sgyur ba mngon par gzugs bzang byung /_/mtshan rab sum cu gnyis dang ldan/_/de yi lus kyang dpe byad bzang pos brgyan/_/pad mo'i sbubs nas rdzus te byung /_/
[\[108a\]]
[\[108a.1\]]gser gyi mdog bzang 'od byung lus dang ldan/_/'dzam bu'i rgyal mtshan thams cad du/_/mkha' las 'gro zhing 'od kyis de 'gengs so/_/de yi bu ni stong tshang ste/_/kun kyang yan lag dam pa'i gzugs dang ldan/_/
[\[108a.2\]]blon po mkhas shing gsal ba dang /_/mdzangs shing yid gzhungs bye ba shin tu mang /_/btsun mo bya ba phrag bcu tshang /_/lha mo ji bzhin dga' ba'i tshul la mkhas/_/de dag phan sems bde sems kyis/_/rgyal po de la nye ba'i yid du gnas/_/
[\[108a.3\]]rgyal po de ni sa chen de/_/ri dang khor yug kun gyi mthas klas pa'i/_/gling bzhi'i phun sum tshogs pa dag_/kun kyang chos kyi stobs kyis gnas par byed/_/kho mo 'khor los sgyur ba yi/_/btsun mo tshangs pa'i sgra skad rin chen lus/_/
[\[108a.4\]]gser gyi mdog 'chang dri med 'od/_/dpag tshad stong du 'od kyis rgyas par 'gengs/_/nyi ma nub par gyur nas kyang /_rgyal po sras dang 'khor bcas gzims gyur nas/_/rol mo'i dbyangs kyang zhi gyur te/_/kho mo mal na bde bar nyal 
[\[108a.5\]]nyal na/_/nam gyi phyed tsam gung zhig la/_/sangs rgyas dpal gyi rgya mtsho byung bar gyur/_/de tshe rgyal bas rnam 'phrul ba/_/phyogs bcu rgyas par bkang ste bstan pa mdzad/_/rgyal ba'i 'od zer rgya mtsho des/_/zhing gi rdul snyed 'jig 
[\[108a.6\]]rten khyab par gyur/_/rnam 'phrul sku rnams sna tshogs kyis/_/phyogs bcu thams cad ma lus rgyas par bkang /_/sa rnams ri dang bcas par g.yos/_/rgyal ba byung zhes sgra yang yongs su brjod/_/lha dang lha min mi dang klu/_/kun kyang 
[\[108a.7\]]rgyal ba byung bas rab tu dga'/_/sangs rgyas ba spu'i sgo kun nas/_/sprul pa'i rgya mtsho mang po mngon par byung /_/des ni phyogs bcu rgyas bkang nas/_/'jig rten bsam pa bzhin du chos kyang bstan/_/rnam 'phrul mtha' yas de dag kyang /_/
[\[108b\]]
[\[108b.1\]]rgyal bas thams cad bdag gi rmi lam bstan/_/zab mo'i 'brug sgra thos gyur nas/_/khong du chud pas kho mo dga' yid gyur/_/mtshan mo'i lha mo stong steng kyang /_/kho mo'i steng gi bar snang mkhar gnas shing /_/rgyal ba'i legs pa brjod 
[\[108b.2\]]byas nas/_/kho mo sad par smra zhing brjod/_/lha yi blo gros btsun mo longs/_/khyod kyi rgyal po'i khams su rgyal ba skyes/_/bskal pa rgya mtsho brgya dag tu/_/de 'dra'i phun sum tshogs pa rnam dag kun/_/kho mo dgar gyur sad par gyur/_/'od 
[\[108b.3\]]gsal dri med rnam dag mthong /_/'od bzang de ni ga las blta blta na/_/byang chub shing rgyal drung gi rgyal ba mthong /_/mtshan nyid sum cu gnyis kyis brgyan/_/ba spu kun nas 'od zer rgya mtsho bkye/_/ri rab ji bzhin mngon par 'phags/_/
[\[108b.4\]]rgyal ba g.yas g.yos kun tu'ang de bzhin no/_/mthong nas kho mo rab dga' ste/_/de 'drar 'gyur bar sems kyang yongs su bskyed/_/sangs rgyas rnam 'phrul yangs mthong nas/_/kho mos smon lam shin tu rgya chen btab/_/kho mos rgyal po 
[\[108b.5\]]bzhengs su gsol/_/de yi 'khor dang bud med tshogs kyang bslang /_/sangs rgyas 'od yangs mthong gyur nas/_/kun kyang bde ba'i lus su gyur/_/rgyal po de dang lhan cig tu/_/bzhon pa bye ba srog chags khrag khrig gis/_/yongs su 
[\[108b.6\]]bskor te dpung bcas pa/_/rgyal ba'i spyan sngar kun kyang dong /_/lo grangs stong phrag nyi shur yang /_/kho mos rgyal ba de la mchod bkur byas/_/rin chen bdun yang yon du phul/_/rgya mtsho yongs dang bcas pa'i sa yang gsol/_/mdo 
[\[108b.7\]]sde rgya mtsho yon tan sprin/_/smon lam mtsho las yongs su byung ba'i rgyan/_/kun kyang de bzhin gshegs las byung /_/bsam pa ji bzhin 'gro bar de bzhin bstan/_/mtshan mo'i lha mo ji snyed cig_/de tshe snying brtser kho mo phan bstan pa/_/
[\[109a\]]
[\[109a.1\]]de 'drar gyur te myos bsal zhes/_/kho mo mos pa yongs su skyes par gyur/_/kho mo'i smon lam de 'dra'i sems/_/thog ma byang chub mchog tu skyes par gyur/_/'khor ba'i rgya mtsho gnas pa'i tshe/_/srid pa'i rgya mtshos de ni zhig 
[\[109a.2\]]ma gyur/_/sangs rgyas bye ba khrag khrig rnams/_/kho mos dad pa bskyed de mchod pa byas/_/'khor ba'i lha dang mi dbus su/_/yul gyi dga' dang bde lam mngon par smon/_/rgyal ba'i dang po dpal gyi mtsho/_/de yi 'og ma yon tan sgron ma ste/_/
[\[109a.3\]]rgyal ba gsum pa rin chen dpal/_/sangs rgyas bzhi pa nam mkha'i shes rab bo/_/rgyal ba lnga pa me tog mchog_/rgyal ba drug pa chags med zla ba'i blo/_/rgyal ba bdun pa 'od rgyal chos kyi zla/_/brgyad pa ye shes dkyil 'khor snang ba'o/_/
[\[109a.4\]]rin chen 'od 'phro ri sgron te/_/rgyal ba dgu pa de tshe byung bar gyur/_/bcu pa dus gsum 'od dbyangs te/_/de dag kho mos dad pas mchod/_/bcu po de la sa sogs pa dag_/mi yi dbang po dam pa kun mchod de/_/tshul gyi rgya mtsho 'dir zhugs 
[\[109a.5\]]pa'i/_/mig ni de srid yun gyis thob ma gyur/_/de 'og zhing gi 'tshams sbyor ba/_/rin chen thams cad 'od ces bya ba byung /_/bskal pa lha yi dpal zhes bya/_/sangs rgyas lnga brgya de la byung bar gyur/_/thog ma zla ba'i dkyil 'khor byung /_/
[\[109a.6\]]gnyis pa nyi ma'i sgron ma mngon par skyes/_/snang ba'i rgyal mtshan sangs rgyas gsum/_/de yi 'og tu rin chen ri bo'o/_/me tog 'od 'phro rgya mtsho sgron/_/me yi dpal dang lha yi dpal gyi mchog_/snang ba'i rgyal po 'od kyi dpal/_/bcu 
[\[109a.7\]]pa ye shes kun snang rgyal po 'o/_/bcu po de la [{]stsogs [,]sogs [}]pa dag_/mi yi dbang po de dag kho mo yis/_/phung po'i gnas la dad dga' zhing /_/gnas med chos la gnas kyi blo mchod do/_/de 'og de yi mtshams sbyor ba/_/'jig 
[\[109b\]]
[\[109b.1\]]rten khams bzang byung bar gyur pa ni/_/pad ma'i sgron ma sprin gyi dpal/_/de tshe bskal pa tshangs pa'i 'od ces bya/_/de la rgyal ba tshad med de/_/de dag 'khor dang bcas pa kho mos mchod/_/rgyal ba de dag thams cad las/_/rim gro chen pos 
[\[109b.2\]]kho mos chos kyang thos/_/rgyal ba'i dang po rin chen ri/_/de yi 'og ma yon tan rgya mtsho ste/_/rgyal ba chos dbyings dbyangs kyi dpal/_/chos rab rgya mtsho sgrog pa bzhi pa'o/_/chos kyi rgyal mtshan gzungs kyi 'od/_/chos stobs 'od dang nam 
[\[109b.3\]]mkha'i blo gros te/_/chos 'od ri bos spo mthon dang /_/de dag tha ma'i mtshan ni sprin dpal lo/_/bcu po de la sogs pa dag_/mi yi dam pa de dag kun mchod de/_/rgyal ba'i rgya mtsho 'dir zhugs pa'i/_/chos nyid de ni dag ma gyur/_/
[\[109b.4\]]de yi 'og tu de bzhin gshegs/_/nyi ma'i sgron ma dpal gyi dpal zhes bya/_/zhing ni sangs rgyas yod pa ste/_/de la bskal pa zla ba'i dpal byung ngo /_/de la stobs bcu byung ba ni/_/bye ba brgyad cu yongs su tshang ba ste/_/de dag kun la'ang mchod 
[\[109b.5\]]pa'i sgo/_/rgya che mtha' yas yid 'ong du ma byas/_/thog mar byung ba dri za'i rgyal/_/de yi 'og tu sangs rgyas shing rgyal te/_/rgyal ba gsum pa yon tan ri/_/de yi 'og tu rin chen spyan gshegs so/_/rnam par snang mdzad 'od kyi rgyan/_/
[\[109b.6\]]chos kyi rgya mtsho sangs rgyas gzi brjid dpal/_/'jig rten dbang po 'od bzang dpal/_/kun gyi tha ma chos 'od rgyal po'o/_/bcu po de la [{]stsogs [,]sogs [}]pa dag_/bde gshegs de dag thams cad mchod byas kyang /_/chos kyi rgya mtshor 'jug pa yi/_/
[\[109b.7\]]ye shes kho mos thob par ma gyur to/_/de yi 'og tu zhing dag pa/_/rdo rje'i rang bzhin mi phyed gzi brjid brtan/_/kun tu 'od sprin ming ldan byung /_/rgyan gcig kun nas mdzes par gnas pa'o/_/de la sems can dag pa mang /_/nyon mongs dri mas 
[\[110a\]]
[\[110a.1\]]nyon mongs shin tu nyung /_/bskal pa rab zhi blo gros 'od/_/sangs rgyas stong rnams byung bas rnam par brgyan/_/rgyal ba'i dang po rdo rje gtsug_/gnyis pa chags med stobs mnga'i mtshan ldan pa/_/rgyal ba chos nyid 
[\[110a.2\]]gzugs brnyan dang /_/phyogs rnams kun tu sgron ma gsal ba'i bdag_/rgyal ba lnga pa thugs rje'i 'od/_/rgyal ba drug pa brtul zhugs rgya mtsho'o/_/bde gshegs bzod 'khor sgron ma dang /_/brgyad pa chos kyi dkyil 'khor snang ba ste/_/
[\[110a.3\]]snang ba rgya mtshos brgyan pa dang /_/de dag tha ma zhi ba'i rgyal po'o/_/bcu po de la sogs pa dag_/mi yi dam pa de kun kho mos mchod/_/chos nyid nam mkha' mnyam pa 'di/_/rang bzhin yongs su kun nas dag pa ste/_/de la gnas shing 
[\[110a.4\]]zhing gi rnams/_/'byam klas kun tu spyod spyad ma dag go_/de yi 'og tu mdangs dga' ba'i/_/zhing gi spos sgron sprin gyi dpal zhes bya/_/kun nas nyon mongs yongs su dag_/de yi bskal pa legs par byung zhes bya/_/rgyal ba bye ba 
[\[110a.5\]]de tshe byung /_/de dag kun gyi de tshe'i bskal pa brgyan/_/mgon po de dag chos gsung ba/_/kho mos dran pa'i stobs kyis yongs su bzung /_/rgyal ba'i dang po grags yangs te/_/chos kyi rgya mtsho shugs drag dpal gyi rgyal/_/chos dbang 
[\[110a.6\]]rgyal po yon tan sprin/_/chos kyi dpal dang lha yi cod pan no/_/ye shes 'od 'phro gzi brjid dpal/_/rkang gnyis dam pa bdun pa de yin no/_/rgyal ba brgyad pa nam mkha'i dbyings/_/dgu pa kun tu 'byung ba'i sgron ma ste/_/de dag 
[\[110a.7\]]tha ma'i sangs rgyas ni/_/mdzod spu'i dpal gyi 'od kyi blo gros te/_/rgyal ba mi mchog de dag la/_/mchod pa byas nas chags med de ma sbyangs/_/de yi 'og ma rgyan rab can/_/rin chen sna tshogs kun tu gnas pa ste/_/'jig rten 
[\[110b\]]
[\[110b.1\]]rnam par phye ba'i mtha'/_/rin chen rgyal mtshan blo gros mchog_/de tshe'i bskal pa snying po'i tshogs/_/de la sangs rgyas brgya phrag lnga byung ste/_/rnam thar chags med 'di 'dod cing /_/rang byung de dag thams cad kho mos mchod/_
[\[110b.2\]]thog ma'i mtshan ni yon tan 'khor/_/zhi ba'i dbyangs dang rgya mtsho phun sum tshogs/_/nyi ma'i gzi brjid dpal gyi bdag_/mtshan gyi sprin sgra dbyangs shes bya ba dang /_/chos dbyangs rgyal po yon tan bdag_/bsod nams ri rab zhi ba'i 
[\[110b.3\]]'od kyi rgyal/_/bcu po de la [{]stsogs [,]sogs [}]pa dag_/rgyal ba de dag kun kyang kho mos mchod/_/rgyal ba'i lam ni der sbyangs te/_/de la rgyal ba kun kyang yang dag gzhol/_/'on kyang da dung rgyal ba yi/_/tshul 'dir 'jug pa'i bzod pa 
[\[110b.4\]]ma thob bo/_/de 'og yid 'ong 'od ldan pa/_/yongs su dag pa'i 'jig rten khams byung ste/_/zhing dbyangs phreng ba'i blo gros can/_/sems can nyon mongs nyung ba'i gnas yin no/_/bskal pa bde zhing mngon dga' ste/_/de la 
[\[110b.5\]]sangs rgyas bye ba brgyad cu byung /_/mi mchog de kun kho mos mchod/_/rgyal ba mchog gi lam yang rnam par sbyangs/_/rgyal ba'i dang po me tog brtsegs/_/rgya mtsho' snying po yang dag 'byung ba'i mchog_/lha dbang gtsug phud 
[\[110b.6\]]rin chen gtso/_/gser gyi ri bo rin chen brtsegs pa dang /_/chos kyi rgyal mtshan nor gyi dpal/_/de dag kun gyi tha ma ye shes blo/_/bcu po de la sogs pa dag_/lha dang mi gtso de dag kho mos mchod/_/de 'og mtshams sbyor 
[\[110b.7\]]zhing byung ba/_/sprul pa bzang po'i rgyal mtshan sgron ma ste/_/bskal pa stong gi dpal zhes bya/_/de la sangs rgyas bye ba khrag khrig drug_/zhi ba'i rgyal mtshan zhi gnas dpal/_/zhi ba'i sgron ma sprin gyi rgyal po'i dpal/_/snang ba'i 
[\[111a\]]
[\[111a.1\]]'od kyi rgyal po dang /_/rnam par sprin mched nyi ma'i gza brjid dang /_/chos kyi sgron ma dpal gyi ri/_/'od 'phro'i dpal dang lha yi snying po'i dpal/_/de dag tha mar byung ba ni/_/seng ge'i sgra sgrogs mkhas pa sgron 
[\[111a.2\]]ma'o/_bcu po de la [{]stsogs [,]sogs [}]pa dag_/bde gshegs zla ba de dag kho mos mchod/_/'on kyang tshul mtsho 'dir 'jug pa'i/_/bzod pa kho mos thob par ma gyur to/_/de 'og 'tshams sbyor zhing byung ba/_/kun tu snang ba'i dpal 
[\[111a.3\]]zhes bya ba ste/_/bskal pa gnas med rnam par brgyan/_/de la sangs rgyas bye ba sum cu drug_/dang po yon tan kun tu sprin/_/de yi 'og ma sangs rgyas nam mkha'i thugs/_/sangs rgyas legs byung rnam brgyan dang /_/rgya mtsho chos 
[\[111a.4\]]kyi sprin sgra sgrogs pa'i dbyangs/_/rgyal ba chos dbyings gsung dbyangs dang /_/sprul pa'i sprin sgra snyan pa'i dpal mnga' dang /_/sangs rgyas phyogs kun gzi brjid dang /_/chos kyi rgya mtsho yongs byung sgra dbyangs dang /_/yon tan rgya mtsho dpal 
[\[111a.5\]]gyi sgron/_/rgyal ba'i nyi ma dgu pa byung bar gyur/_/de dag kun gyi tha ma ste/_/rin chen dpal sgron yon tan dpal mchod do/_/rin chen dpal sgron yon tan dpal/_/rkang gnyis dam pa byung bar gyur pa'i tshe/_/kho mo lha mo zla bzhin te/_/mi yi dam pa byung tshe mchod pa byas/_/rgyal 
[\[111a.6\]]ba des ni kho mo la/_/mdo sde smon lam rgya mtsho 'byung ba'i rgyan/_/gnas med rgyan kyang rab tu bshad/_/thos nas kho mos dran pa'i stobs kyis bzung /_/kho mos mig yangs der thob ste/_/tinga'adzin zhi dang gzungs kyi stobs kyang thob/_/
[\[111a.7\]]skad cig re re zhing brgyud pa'i/_/rgyal ba rgya mtsho mang po'ang kho mos mthong /_/byams tshul kun tu snang ba'i sprin/_/byang chub sems rab mkha' dang mnyam pa ste/_/snying rje'i snying pos brgyan pa yang /_/sangs rgyas stobs kyi tshul du 
[\[111b\]]
[\[111b.1\]]yangs par skyes/_/'gro ba phyin ci log gyur te/_/rtag dang bde dang gtsang dang bdag zhen pa/_/gti mug mdongs gyur ma rig bsgribs/_/nyon mongs 'khrugs shing log par 'du shes pa/_/lta ba'i rnam par stug la spyod/_/lam gyi 
[\[111b.2\]]'gro rgyud nyam ngar sred dbang gyur/_/rnam pa sna tshogs bye brag tu/_/las kyis rnam par bris pas kun byung ba/_/'gro rgyud kun gyi shi 'pho'i sgor/_/skye bar 'gyur bas kun tu skyer 'gyur cing /_/skye dang rga shi gnod pa rnams/_/lus dang sems kyi 
[\[111b.3\]]nyams su myong gyur pa/_/mthong nas de dag phan bde'i phyir/_/zhing rnams 'byam klas thams cad kyi/_/stobs bcu gang las byung ba yi/_/bla na med pa'i sems kyang kho mos bskyed/_/de las smon lam sprin byung ba/_/'gro ba kun la bde bar gzhol 
[\[111b.4\]]ba'i mchog_/tshogs rnams 'byung ba mtha' yas dang /_/lam tshul rgya mtsho rtogs pa'ang de nas byung /_/'jug pa'i sprin yangs thob gyur pa/_/lam chud kun tu sgo gsal shugs ldan te/_/pha rol phyin gyi sprin yangs pa'ang /_/chos dbyings 
[\[111b.5\]]'byam klas kun tu rnam par 'byed/_/sa gnon shugs drag yangs ldan dang /_/dus gsum rgya mtsho'i tshul gyi sa rnams la/_/chags pa med par spyod par gyur/_/skad cig gcig gis rgyal ba kun drung 'gro/_/gzhan yang rgyal sras kho mos ni/_/
[\[111b.6\]]spyod pa kun tu bzang po yongs su non/_/chos dbyings bye brag bcu rnams kyi/_rgya mtsho'i tshul la'ang kho mo rtogs par 'jug_/rigs kyi bu de la ji snyam du sems/_de'i tshe de'i dus na/_rgyal po 'khor los sgyur ba/_sangs rgyas kyi rigs kyi rgyun 
[\[111b.7\]]mi gcod pa la zhugs pa/_mi'i bdag po zhes bya ba byung ba/_de gzhan zhig yin pa snyam du sems na ni/_rigs kyi bu de ltar mi blta ste/_'jam dpal gzhon nur gyur pa ni/_de'i tshe de'i dus na rgyal po mi'i bdag po zhes bya ba 'khor los sgyur ba 
[\[112a\]]
[\[112a.1\]]sangs rgyas kyi rigs rgyun mi gcod pa la zhugs pa'o/_/kho mo sad par byed pa'i mtshan mo'i lha mo de ni byang chub sems dpa' kun tu bzang pos sprul pa'o/_/rigs kyi bu de la ji snyam du sems/_de'i tshe de'i dus na 'khor los 
[\[112a.2\]]sgyur ba'i btsun mo bud med rin po che bzang po'i blo gros ma zhes bya ba byung ba de gzhan zhig yin pa snyam du sems na ni de ltar [{]myi [,]mi [}]blta ste/_kho mo ni de'i tshe de'i dus na/_'khor los sgyur ba'i btsun mo bud med rin po che bzang po'i blo gros ma zhes bya bar 
[\[112a.3\]]gyur te/_kho mo mtshan mo'i lha mo des sad par byas nas/_sangs rgyas blta ba la yang dag par bskul to/_/rigs kyi bu kho mos ni bla na med pa yang dag par rdzogs pa'i byang chub tu sems de srid cig nas bskyed de/_de ltar kho mo sems 
[\[112a.4\]]bskyed pa de'i mthus/_bskal pa sangs rgyas kyi zhing gi rdul shin tu phra ba snyed du nam yang ngan song log par ltung bar ma skyes te/_rtag tu rgyun ma 'chad par lha dang mi'i 'gro ba'i rgyud la rten cing /_thams cad du'ang de bzhin gshegs pa blta 
[\[112a.5\]]ba dang ldan par gyur to/_/tha mar kho mos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen dpal gyi sgrol ma yon tan rgyal mtshan mthong ba tsam gyis byang chub sems dpa'i rnam par thar pa kun tu 
[\[112a.6\]]bzang po'i dga' ba shin tu yangs shing dri ma med pa'i shugs kyi rgyal mtshan zhes bya ba 'di thob ste/_de thob pas kho mo sems can yongs su smin par bya ba dang /_gdul ba'i don du rnam pa 'di lta bus sta gon du gnas pa yin no/_/rigs kyi bu kho 
[\[112a.7\]]mos byang chub sems dpa'i rnam par thar pa kun tu bzang po'i dga' ba rgya chen po'i shugs kyi rgyal mtshan 'di shes par zad na/_kho mos byang chub sems dpa' de bzhin gshegs pa thams cad kyi zhabs kyi drung na 'khod cing /_sems kyi skad 
[\[112b\]]
[\[112b.1\]]cig re re la thams cad mkhyen pa nyid du 'jug pa'i shugs drag po rgya mtsho chen po rab tu thob pa/_'jug pa'i sgo thams cad la sems kyi skad cig re re zhing smon lam chen po rgya mtshos 'jug pa/_rab tu thob pa/_sems kyi skad cig re re zhing smon 
[\[112b.2\]]lam rgya mtsho thams cad kyi tshul la phyi ma'i mtha'i bskal par spyad pa'i dkyil 'khor mngon par bsgrub pa la mkhas pa/_spyod pa re re la'ang lus sangs rgyas kyi zhing thams cad kyi rdul shin tu phra ba snyed mngon par bsgrub pa la mkhas pa/_lus re res 
[\[112b.3\]]kyang chos kyi dbyings kyi tshul rgya mtsho thams cad rgyas par 'gengs pa la mkhas pa/_chos kyi dbyings kyi tshul rgya mtsho re re la'ang sangs rgyas kyi zhing thams cad du/_sems can rnams kyi bsam pa ji lta ba bzhin du lus rnam par dmigs pa'i spyod pa 
[\[112b.4\]]yongs su ston pa la mkhas pa/_zhing thams cad du'ang zhing gi rdul shin tu phra ba thams cad la de bzhin gshegs pa rgya mtsho mtha' dang dbus med pa la 'jug par mkhas pa/_de bzhin gshegs pa re re zhing yang chos kyi dbyings kyis klas par 
[\[112b.5\]]rgyas par 'gengs pa'i de bzhin gshegs pa'i rnam par 'phrul pa la 'jug par mkhas pa/_de bzhin gshegs pa re re'i sngon gyi mtha'i bskal pa la/_byang chub sems dpa'i spyod pa'i tshogs yongs su bsgrub pa yang dag par bsdus pa la 
[\[112b.6\]]'jug par mkhas pa/_de bzhin gshegs pa re re'i chos kyi 'khor lo shin tu yangs pa/_yang dag par blang ba dang /_yongs su gzung ba la mkhas pa/_dus gsum thams cad kyi de bzhin gshegs pa'i rnam par 'phrul pa'i tshul rgya mtsho la 'jug par 
[\[112b.7\]]mkhas pa/_de dag gi spyod pa shes pa'am/_yon tan brjod par nus re skan/_/song rigs kyi bu de bzhin gshegs pa'i 'khor gyi dkyil 'khor 'di nyid na kho mo dang /_rgyang mi ring ba zhig na mtshan mo'i lha mo sems can kun tu skyong ba'i gzi brjid 
[\[113a\]]
[\[113a.1\]]dpal zhes bya ba 'dug gis/_de'i gan du song la ji ltar byang chub sems dpas/_byang chub sems dpa'i spyod pa'i dkyil 'khor la 'jug par bya ba dang /_ji ltar yongs su sbyang bar bya ba dris shig_/de nas tshong dpon gyi bu nor [{]bzangs kyis[,]bzang gis[}]/_mtshan 
[\[113a.2\]]mo'i lha mo rab tu dga' ba'i mig 'gro bar rnam par snang ba'i rkang pa gnyis la spyi bos phyag 'tshal te/_mtshan mo'i lha mo rab tu dga' ba'i mig 'gro bar rnam par snang ba la/_lan brgya stong du mar g.yas phyogs su bskor ba byas nas 
[\[113a.3\]]yang dang yang bltas te/_mtshan mo'i lha mo rab tu dga' ba'i mig 'gro bar rnam par snang ba'i drung nas song ngo //_//sangs rgyas rmad gcad ces bya ba shin tu rgyas pa chen po'i mdo/_/bam po 
[\[113a.4\]]bdun pa/_/de nas tshong dpon gyi bu nor [{]bzangs [,]bzang [}]mtshan mo'i lha mo rab tu dga' ba'i mig 'gro bar rnam par snang ba'i byang chub sems dpa' rnam par thar pa kun tu bzang po'i dga' ba shin tu yangs shing dri ma med pa'i shugs kyi rgyal mtshan de la mos par bya ba dang /_
[\[113a.5\]]khong du chud par bya ba dang /_rtogs par bya ba dang /_shes par bya ba dang /_yid ches par bya ba dang /_rab tu gzhol bar bya ba dang /_rgyas par dgang bar bya ba dang /_rjes su shes par bya ba dang /_rjes su dran par bya ba dang /_rjes su gzhol bar bya ba dang /_bsgom pa byed cing dge ba'i bshes gnyen gyi 
[\[113a.6\]]gdams ngag la nan tan du bya ba dang /_gdams ngag rjes su bstan pa la bar chad med par bya ba'i phyir mtshan mo'i lha mo rab tu dga' ba'i mig 'gro bar rnam par snang bas/_'gro khar gdams pa rjes su dran par byed cing /_dge ba'i bshes gnyen blta ba'i rjes 
[\[113a.7\]]su sems pa'i dbang po'i dkyil 'khor dang /_dge ba'i bshes gnyen mthong ba thob par bya ba la yang dag par spyod pa/_phyogs kun tu mngon par ltas pa dang /_dge ba'i bshes gnyen btsal bar yid la bya ba dang /_nga rgyal thams cad dang bral ba dang /_dge ba'i bshes 
[\[113b\]]
[\[113b.1\]]gnyen bsnyen bkur ba'i mthu tshogs chen pos yongs su bsgrub par zhe non pa dang /_dge ba'i bshes gnyen dang /_rgyud kyi tshul gcig tu gyur pa'i dge ba'i rtsa bas dge ba'i bshes gnyen gyi thabs mkhas pa'i spyod pa thams cad la bsam pa mi phyed pas zhugs pa/_/
[\[113b.2\]]dge ba'i bshes gnyen la brtan pa yongs su 'phel bar bya ba la brtson 'grus kyi shugs chen po rgya mtsho yongs su skyes pa/_bskal pa thams cad du dge ba'i bshes gnyen mnyam pa nyid khong du chud pas gnas par bya ba'i smon lam dang ldan pa de/_mtshan 
[\[113b.3\]]mo'i lha mo sems can kun tu skyong ba'i gzi brjid dpal gyi drung du song ngo /_/de de ltar 'gro ba'i tshe/_mtshan mo'i lha mo sems can kun tu skyong ba'i gzi brjid dpal gyis byang chub sems dpa'i rnam par thar pa 'jig rten thams cad mngon du gyur pas 'gro ba rnam par 
[\[113b.4\]]'dul ba ston pa'i khyu mchog gi mthu phyung ba yongs su bstan pa'i phyir/_mtshan dang dpe byad bzang pos yongs su grub pa'i lus bstan te/_mdzod spu nas 'od zer ye shes kyi 'od kun tu snang ba dri ma med pa'i mdangs kyi rgyal mtshan zhes bya ba 'od zer gyi 'khor mtha' 
[\[113b.5\]]dang dbus med pa dang ldan pa bkye'o/_/des 'jig rten thams cad snang bar byas nas/_tshong dpon gyi bu nor [{]bzangs kyi [,]bzang gi [}]spyi bor 'dus te lus thams cad du khyab par gyur to/_/tshong dpon gyi bu nor [{]bzangs [,]bzang [}]la 'od zer des reg par gyur ma thag tu de nyid kyi mod la 
[\[113b.6\]]ting nge 'dzin shin tu rdul dang bral ba zhes bya ba'i dkyil 'khor thob par gyur to/_/de thob pas mtshan mo'i lha mo rab tu dga' ba'i mig 'gro bar rnam par snang ba dang /_mtshan mo'i lha mo sems can kun nas skyong ba'i gzi brjid kyi dpal gnyis kyi bar gyi lam na 
[\[113b.7\]]sa'i dkyil 'khor yod pa de la me'i rdul shin tu phra ba'am/_chu'i rdul shin tu phra ba'am/_sa'i rdul shin tu phra ba'am/_rdo rje'i rdul shin tu phra ba'am/_nor bu rin po che'i rgyal po dam pa sna tshogs kyi rdul shin tu phra ba'am/_me tog dang /_spos dang /_phye ma'i rdul shin tu phra ba'am 
[\[114a\]]
[\[114a.1\]]rgyan thams cad kyi rdul shin tu phra ba'am/_dmigs pa thams cad kyi rdul shin tu phra ba ji snyed cig yod pa'i rdul shin tu phra ba de dag thams cad la rdul phra mo re re zhing yang /_'jig rten gyi khams sangs rgyas kyi zhing gi rdul shin tu phra ba snyed/_
[\[114a.2\]]chu'i phung po dang bcas/_me'i phung po dang bcas/_rlung gi phung po dang bcas/_sa'i phung po dang bcas/_'jig rten gyi khams kyi mtshams dang bcas/_gzhi dang bcas rten dang bcas pa dbyibs sna tshogs can sa'i gzhi rnam pa tha dad pa sna tshogs dang ldan pa'i ri'i 'khor sna tshogs can/_
[\[114a.3\]]chu rlung dang mtsho sna tshogs kyis brgyan pa rgya mtsho sna tshogs kyis kun nas 'khor ba/_lha rdzas kyi khyim sna tshogs kyi rgyan dang ldan pa/_shing sna tshogs kyis yongs su gang ba/_nam mkha'i dbyings kyi rgyan sna tshogs can/_lha'i grong khyer gyi khyim gyi rgyan dang bcas pa/_
[\[114a.4\]]klu'i grong khyer gyi khyim gyi rgyan dang bcas pa/_gnod sbyin gyi grong khyer gyi khyim gyi rgyan dang bcas pa/_dri za'i grong khyer gyi khyim gyi rgyan dang bcas pa/_lha ma yin gyi grong khyer gyi khyim gyi rgyan dang bcas pa/_nam mkha' lding gi grong khyer gyi khyim gyi rgyan dang bcas pa/_
[\[114a.5\]]mi'am ci'i grong khyer gyi khyim gyi rgyan dang bcas pa/_lto 'phye chen po'i grong khyer gyi khyim gyi rgyan dang bcas pa/_mi'i grong khyer gyi khyim gyi rgyan dang bcas pa/_phyogs dang phyogs mtshams thams cad na rnam par gnas pa'i sems can thams cad kyi grong khyer gyi 
[\[114a.6\]]khyim gyi gnas dang /_sems can dmyal ba'i 'jig rten gyi yul dang /_byol song gi skye gnas kyi 'jig rten gyi yul dang /_gshin rje'i 'jig rten gyi yul dang /_mi dang mi ma yin pa'i lam gyi rgyud kyi shi 'pho dang /_skye ba'i yul dang bcas pa/_skye ba sna tshogs 
[\[114a.7\]]kyis ma 'dres pa'i rgyud mtha' yas pa'i bye brag la yongs su gzhol ba rnams 'du zhing 'jig par gyur pa mthong ngo /_/'jig rten gyi khams de dag kyang rnam pa sna tshogs su mthong ste/_'jig rten gyi khams la la ni kun nas nyon mongs par mthong ngo /_/la la 
[\[114b\]]
[\[114b.1\]]ni yongs su dag par mthong ngo /_/la la ni shin tu kun nas nyon mongs par mthong ngo /_/la la ni lam gyi rgyud yongs su dag par mthong ngo /_/la la ni kun nas nyon mongs pa la yongs su dag par mthong ngo /_/la la ni rnam par dag pa la kun nas nyon mongs par mthong ngo /_/
[\[114b.2\]]la la ni shin tu yongs su dag par mthong ngo /_/la la ni gzhi mnyam par mthong ngo /_/la la ni spyi'u tshugs su gnas par mthong ngo /_/la la ni snrel zhir 'dug par mthong ngo /_/'jig rten gyi khams de dag gi sems can gyi lam gyi rgyud dang /_sems can 
[\[114b.3\]]gyi skye gnas thams cad na mtshan mo'i lha mo sems can kun tu skyong ba'i gzi brjid dpal sems can so so nas 'dul ba'i rkyen bzhin du 'jig rten thams cad la ma 'dres par yongs su bstan pa'i phyir/_sems can thams cad la mngon du gyur par gnas par 
[\[114b.4\]]mthong ngo /_/sems can tshe'i tshad rnam pa ji lta bu dang ldan pa dang /_mos pa'i spyod yul rnam pa sna tshogs can dang /_lus rnam pa ji lta bu dang ldan pa dang /_ngag rnam par phye ba dang /_nges pa'i tshig gi 'du byed kyi tha 
[\[114b.5\]]snyad rnam pa ji lta bu dang ldan pa dang /_sbyor ba'i rnam pa ji lta bu dang ldan pa dang /_dbang gi rnam pa ji lta bu dang ldan pa rnams yongs su smin par bya ba dang gdul ba'i don du sems can thams cad la ma 'dres par mngon sum du gnas par mthong ngo /_/de 
[\[114b.6\]]yang 'di lta ste/_sems can dmyal ba'i lam gyi rgyud du gtogs pa'i sems can rnams kyi sems can dmyal ba'i sdug bsngal dang /_'jig pa rnam par bzlog pa dang /_byol song gi skye gnas sna tshogs su skyes pa'i sems can rnams kyi gcig la gcig 
[\[114b.7\]]za ba'i 'jigs pa rnam par bzlog pa dang /_gshin rje'i 'jig rten gyi lam gyi rgyud du gtogs pa'i sems can rnams kyi bkres pa dang /_skom pa la [{]stsogs [,]sogs [}]pa'i sdug bsngal gyi 'jigs pa rnam par bzlog pa dang /_klu'i 'jig rten gyi lam gyi rgyud du gtogs 
[\[115a\]]
[\[115a.1\]]pa'i sems can rnams kyi klu'i sdug bsngal dang /_'jigs pa thams cad rnam par bzlog pa dang /_'dod pa'i khams su gtogs pa'i sems can thams cad kyi 'dod pa'i khams kyi sdug bsngal dang /_'jigs pa rnam par bzlog pa dang /_
[\[115a.2\]]mi'i 'jig rten gyi lam gyi rgyud du gtogs pa'i sems can rnams kyi mtshan mo'i mun pa mun nag gis/_chod pa'i mun pa'i 'jigs pa thams cad rnam par bzlog pa dang /_mi snyan pa dang /_bsngags pa'i ma yin pa dang /_grags pa ma yin pa'i sgra dang /_
[\[115a.3\]]tshigs su bcad pa la mngon par zhen pa'i sems can rnams kyi grags pa ma yin pa dang /_bsngags pa ma yin pa'i 'jigs pa rnam par bzlog pa dang /_'khor gyi 'jigs par lhung ba'i sems can rnams kyi 'khor tu bag tsha ba'i 'jigs pa rnam par 
[\[115a.4\]]bzlog pa dang /_'chi bas 'jigs shing sdang ba'i sems can rnams kyi 'chi ba'i 'jigs pa rnam par bzlog pa dang /_ngan song gi g.yang sas 'jigs shing sngang ba'i sems can rnams kyi ngan song gi g.yang sa'i 'jigs pa rnam par bzlog pa 
[\[115a.5\]]dang /_'tsho ba med pas 'jigs shing skrag pa'i sems can rnams kyi 'tsho ba med pa'i 'jigs pa rnam par bzlog pa dang /_dge ba'i rtsa ba chud zos kyis 'jigs shing bag tsha ba'i sems can rnams kyi dge ba'i rtsa ba chud 
[\[115a.6\]]zos kyi 'jigs pa rnam par bzlog pa dang /_byang chub kyi sems nyams kyis 'jigs shing bag tsha ba'i sems can rnams kyi byang chub kyi sems nyams kyi 'jigs pa rnam par bzlog pa dang /_sdig to'i grogs po dang phrad kyis 'jigs shing 
[\[115a.7\]]bag tsha ba'i sems can rnams sdig to'i grogs po dang phrad pa'i 'jigs pa rnam par bzlog pa dang /_dge ba'i bshes gnyen dang bral gyis dogs shing bag tsha ba'i sems can rnams kyi dge ba'i bshes gnyen dang bral ba'i 'jigs pa rnam par bzlog pa 
[\[115b\]]
[\[115b.1\]]dang /_nyan thos dang /_rang sangs rgyas kyi sar ltung gis 'jigs shing bag tsha ba'i sems can rnams kyi nyan thos dang /_rang sangs rgyas kyi sar ltung ba'i 'jigs pa rnam par bzlog pa dang /_'khor ba'i gnas sna tshogs kyi sdug bsngal gyis 
[\[115b.2\]]'jigs shing skrag pa rnams kyi 'khor ba'i gnas sna tshogs kyi sdug bsngal kyi 'jigs pa rnam par bzlog pa dang /_sems can skal ba mi mnyam pa dang phrad kyis 'jigs shing bag tsha ba rnams kyi sems can skal ba mi mnyam pa dang phrad pa'i 
[\[115b.3\]]'jigs pa rnam par bzlog pa dang /_dus mi bzang bar skyes kyis 'jigs shing bag tsha ba rnams kyi dus mi bzad par skye ba'i 'jigs pa rnam par bzlog pa dang /_rigs ngan par skyes kyis 'jigs shing bag tsha ba rnams kyi rigs ngan par skye ba'i 'jigs 
[\[115b.4\]]pa rnam par bzlog pa dang /_sdig to'i las byas kyis 'jigs shing bag tsha ba rnams kyi/_sdig to'i las byed pa'i 'jigs pa rnam par bzlog pa dang /_las dang nyon mongs pa'i sgrib pas 'jigs shing sngang ba rnams kyi las dang nyon mongs pa'i sgrib pa'i 
[\[115b.5\]]'jigs pa rnam par bzlog pa dang /_'du shes kyi rnam pa sna tshogs kyis gnas dang 'ching bas 'jigs shing sngang ba rnams kyi 'du shes rnam pa sna tshogs kyi gnas dang /_'ching ba'i 'jigs pa rnam par bzlog pa'i phyir sems can thams cad 
[\[115b.6\]]la so sor mngon tu gyur par gnas pa mthong ngo /_/'di lta ste sgo nga las skyes pa'i sems can dang /_mngal nas skyes pa dang /_drod gsher las skyes pa dang /_rdzus te skyes pa dang /_gzugs yod pa dang /_gzugs med pa dang /_'du shes yod 
[\[115b.7\]]pa dang /_'du shes med pa dang /_'du shes yod pa'ang ma yin/_'du shes med pa yang ma yin pa'i sems can thams cad yongs su bskyab pa'i smon lam gyi stobs mngon par bsgrub pa dang /_byang chub sems dpa'i ting nge 'dzin gyi shugs 
[\[116a\]]
[\[116a.1\]]drag po dang /_rnam par gnon pa shin tu yangs pa'i stobs dang /_byang chub sems dpa'i mngon par shes pa chen po'i stobs dang /_mthu dang /_byang chub sems dpa' kun tu bzang po'i spyod pa dang /_smon lam 
[\[116a.2\]]mngon par bsgrubs pa'i stobs kyis snying rje chen po'i tshul rgya mtsho'i shugs drag po shin tu skyes pa'i phyir 'gro ba thams cad du thogs pa med pa'i byams pa chen pos rgyas par dgang ba dang /_sems can thams cad kyi bde ba yongs su bsgrub pa dang /_
[\[116a.3\]]dga' ba'i shugs rnam par 'phel bar bya ba dang /_sems can thams cad yongs su bsdu ba'i ye shes rab tu bsgrub pa'i phyir/_byang chub sems dpa'i rnam par thar pa rgya chen po'i rnam par 'phrul pa dang /_khyu mchog gi mthu phyung ba dang ldan pas 
[\[116a.4\]]zhing thams cad yongs su dag par bya ba la mngon du gyur par gnas par mthong ngo /_/chos thams cad kyi rgyus shes par bya ba la mngon du gyur pa dang /_sangs rgyas thams cad mchod cing rim gror bya ba la mngon du gyur pa dang /_de bzhin gshegs pa thams 
[\[116a.5\]]cad kyi bstan pa yongs su gzung ba la mngon du gyur pa dang /_dge ba'i rtsa ba thams cad bstsags pa la mngon du gyur pa dang /_byang chub sems dpa'i spyod pa thams cad rnam par 'phel bar bya ba la mngon du gyur pa dang /_sems can thams cad 
[\[116a.6\]]kyi sems la sgrib pa med par mngon du gyur par gnas pa dang /_sems can thams cad kyi dbang po yongs su smin par bya ba la mngon du gyur par gnas pa dang /_sems can thams cad kyi mos pa rgya mtsho rnam par sbyang ba la mngon du gyur pa 
[\[116a.7\]]dang /_sems can thams cad kyi sgrib pa'i chos rnam par bzlog pa la mngon du gyur pa dang /_sems can thams cad kyi mi shes pa'i mun pa rnam par bstsal ba la mngon du gyur cing thams cad mkhyen pa'i ye shes snang ba yongs su bskyed pa'i don du 
[\[116b\]]
[\[116b.1\]]gnas pa mthong ngo /_/de nas tshong dpon gyi bu nor [{]bzangs kyis [,]bzang gis [}]mtshan mo'i lha mo sems can kun tu skyong ba'i gzi brjid dpal gyi byang chub sems dpa'i rnam par thar pa'i khyu mchog gi mthu phyung ba dang /_rnam par 'phrul pa 'jig rten thams cad la mngon 
[\[116b.2\]]par gnas shing /_'gro ba rnam par 'dul ba ston pa bsam gyis mi khyab pa de lta bur mthong nas rab tu dga' ba skyes te/_spro ba chen po'i shugs drag po rgya mtsho rab tu thob nas/_mtshan mo'i lha mo sems can kun tu skyong ba'i gzi brjid dpal la lus thams 
[\[116b.3\]]cad kyis phab ste phyag byas nas ngor gyen du bltas so/_/de nas mtshan mo'i lha mo sems can kun tu skyong ba'i gzi brjid dpal gyis byang chub sems dpa'i gzugs dang /_mtshan rnam par dag pa re mi snang bar byas te/_mtshan mo'i lha mo'i gzugs su byas 
[\[116b.4\]]te/_rnam par 'phrul pa thams cad 'byin cing 'dug par gnas so/_/de nas tshong dpon gyi bu nor [{]bzangs kyis [,]bzang gis [}]mtshan mo'i lha mo sems can kun tu skyong ba'i gzi brjid dpal gyi mdun du 'dug ste/_thal mo sbyar nas de'i tshe tshigs su bcad pa 'di dag 
[\[116b.5\]]smras so/_/khyod kyi sku yang mtshan rab rgyan gyis brgyan/_/shin tu bzang zhing mdzes pa bdag gis mthong /_/nam mkha' skar ma'i tshogs kyis brgyan pa bzhin/_/dpe byad bzang pos rnam par bris pa mthong /_/'od kyi 'khor can sku 
[\[116b.6\]]bzang dam pa'i mchog_/mtha' yas zhing gi rdul khams mang po snyed/_/kha dog sna tshogs rnam pa'i dpe tshul du/_/phyogs rnams kun gyi dbyings su khyab par gang /_/'od zer dra ba mang po 'gro sems mnyam/_/khyod kyi ba spu'i sgo nas 'gyed 
[\[116b.7\]]pa mdzad/_/'od zer sgo la pad+mo'i yid 'ong gnas/_/khyod kyi sprul pa 'gro ba'i sdug bsngal sel/_/spos kyi na bun sprin du chags pa 'gyed/_/'gro ba'i gzugs su gnas te kun nas mdzes/_/me tog sgo rnams kun nas dgye mdzad pas/_/
[\[117a\]]
[\[117a.1\]]chos dbyings bzhugs pa'i rgyal ba kun tu khyab/_/khyod kyi phrag pa'i lhun yangs 'phags pa ni/_/rin chen 'od 'phro ri bo ri rab 'dra/_/dri med de ni 'gro ba kun tu gsal/_/gti mug mun nag rnam par bzlog pa mdzad/_/khyod 
[\[117a.2\]]kyi dri med zhal mdog bzang ba las/_/na bun sprin dang nyi ma yangs pa 'byung /_/khyod kyi nyi ma'i 'khor 'dra 'od bzang ba/_/rnam par snang mdzad spyod yul yangs pa 'byin/_/khyod kyi spyan nas zla skar 'od 'byung ba/_/rtag tu dri med sprin ltar mang 
[\[117a.3\]]ba ste/_de dag phyogs bcur bkang zhing 'gro ba rnams/_/rab tu snang byed 'jig rten rab rib sel/_/khyod kyi mtshan las 'gro ba'i lus mnyam pa'i/_/sprul pa rgya mtsho phyogs su khyab par 'phro/_/de dag chos dbyings yangs par rgyas 'gengs shing /_/
[\[117a.4\]]sems can tshad med tshogs rnams yongs su 'dul/_/khyod kyi sku ni 'byam klas phyogs su snang /_/'gro ba kun la mngon gyur dga' ba bskyed/_/rgyal po me dang rkun po chus bskyed pa'i/_/'jigs pa thams cad rnam sel zhi bar mdzad/_/gang tshe 
[\[117a.5\]]khyod kyi spyan sngar bdag btang nas/_/yon tan rnam par sems shing nyer phyin pa/_/de'i tshe 'od zer dri med 'khor bzang ba/_/khyod kyi zhal gyi smin mtshams gseb nas 'thon/_/phyogs rnams rgya mtsho brgya mang snang mdzad nas/_/'jig rten snang ba 
[\[117a.6\]]rgya che yongs bskyed de/_/rnam 'phrul rnam pa mang po rnam bstan nas/_/de tshe bdag gi lus kyi gseb tu zha/_/gang tshe 'od kyi 'khor gyis bdag reg pa/_/de tshe bde ba rmad byung yangs pa myong /_/gzungs dang ting 'dzin brgya mang yongs su gnon/_/
[\[117a.7\]]phyogs bcu'i rgyal ba dpag yas mthong bar 'gyur/_/gom pa rnam bor gyen du bteg pa la'ang /_/rdul phran grangs snyed tshul ni bdag gis rig_/rdul phran shin tu phra ba gcig la yang /_/zhing gi rdul snyed zhing rnams mthong bar gyur/_/rdul la gnas 
[\[117b\]]
[\[117b.1\]]kyang rnam pa tha dgu ste/_/zhing mang brgya ni shin tu nyon yang mongs/_/de yi 'gro ba sdug bsngal nyams su myong /_/chong nger ngu zhing smre sngags yongs su 'don/_/zhing mang la la kun nas nyon mongs dag_/de na sdug bsngal mang zhing bde ba chung /_/rgyal ba 
[\[117b.2\]]thugs rje can yang der skyes te/_/rgyal ba'i nyan thos rang rgyal de bzhin no/_/zhing tshul la la yongs dag nyon mongs te/_/byang chub sems dpa'i gnas [{]bzangs [,]bzang [}]mang pos brgyan/_/skyes pa bud med yongs brgyan blta na sdug_/skyon med rgyal ba'i gdung 
[\[117b.3\]]yang rgyun mi 'chad/_/zhing rnams rgya mtsho yangs shing dri med pa/_/rdul la gnas shing mnyam pa'i gzhi dang ldan/_/de dag bskal pa brgya mang sngon gyi tshe/_/rnam par snang mdzad spyod mdzad yongs su sbyangs/_/zhing rnams 'byam klas kun nas rgyal ba dag_/
[\[117b.4\]]shing dbang dam pa'i drung du gshegs pa ston/_/rnam par 'phrul zhing byang chub 'tshang yang rgya/_/chos kyi 'khor lo bskor cing 'dul ba ston/_/rnam par snang mdzad spyod yul yangs pa la/_/khyod kyang kun tu rjes su bzhud par mthong /_/mchod pa stong phrag tshad 
[\[117b.5\]]med khrag khrig gis/_/rgyal ba kun la mngon par mchod mdzad mthong /_/de nas tshong dpon gyi bu nor [{]bzangs kyis [,]bzang gis [}]tshigs su bcad pa de dag smras nas/_mtshan mo'i lha mo sems can kun tu skyong ba'i gzi brjid dpal la 'di skad ces smras so/_/lha mo byang chub sems dpa'i 
[\[117b.6\]]rnam par thar pa de/_de lta bu zab pa ni ngo mtshar che na/_rnam par thar ba de'i ming ni ci zhes bgyi/_de khyod kyis brnyes nas yun ni ji srid cig lags/_byang chub sems dpas ji ltar nan tan du bgyis na rnam par thar pa de yongs su dag par 'gyur/_smras pa rigs kyi 
[\[117b.7\]]bu gnas 'di ni lha dang bcas pa'i 'jig rten dang /_nyan thos dang rang sangs rgyas su bcas pas yid ches par dka' ba ste/_de ci'i phyir zhe na/_'di ni byang chub sems dpa' kun tu bzang po'i spyod pa dang /_smon lam khong du chud pa rnams kyi spyod yul te/_'di ni byang chub 
[\[118a\]]
[\[118a.1\]]sems dpa' snying rje chen po lhur len pa/_'gro ba thams cad yongs su bskyab pa la zhugs pa/_mi khom pa dang ngan song dang /_ngan 'gro'i lam thams cad rnam par bzlog pa la zhugs pa/_sangs rgyas kyi zhing thams 
[\[118a.2\]]cad sangs rgyas kyi zhing yongs su dag pa/_bla na med par bya ba la zhugs pa/_sangs rgyas kyi zhing thams cad na bzhugs pa'i de bzhin gshegs pa'i rigs rgyun mi gcad pa la zhugs pa/_sangs rgyas thams cad kyi bstan pa yongs su gzung ba la zhugs pa/_bskal 
[\[118a.3\]]pa thams cad du byang chub sems dpa'i spyod pa la gnas pas/_gnas par bya ba'i smon lam chen po rgya mtsho la zhugs pa/_chos rgya mtsho thams cad la bsgribs pa med pa'i ye shes snang ba rnam par sbyang ba la zhugs pa/_skad cig re re zhing dus gsum gyi tshul rgya mtsho 
[\[118a.4\]]thams cad du ye shes snang bas/_rnam par gnas pa rab tu thob pa rnams kyi yul te/_'on kyang de bzhin gshegs pa'i byin gyi rlabs kyis bstan par bya'o/_/rigs kyi bu sngon 'das pa'i dus bskal pa sangs rgyas kyi zhing gi rdul shin tu phra ba snyed cig 
[\[118a.5\]]gi pha rol tu 'jig rten gyi khams rnam par snang mdzad gzi brjid dpal zhes bya bar bskal pa rdul dang bral ba'i dkyil 'khor ces bya ba byung ste/_bskal pa de las sangs rgyas ri rab kyi rdul shin tu phra ba snyed byung bar gyur to/_/'jig rten gyi khams rnam 
[\[118a.6\]]par snang mdzad gzi brjid dpal zhes bya ba de ni rin po che thams cad kyi sprin gyi rgyan gyis brgyan pa ste/_rdo rje las byas pa'i gzhal med khang dang /_gnas kyis yongs su mdzes par byas pa'o/_/'jig rten gyi khams de'i gzhi ni rin po che'i rgyal po 
[\[118a.7\]]dri ma med pa'i 'od kyi rgya mtsho las blangs pa ste/_lhun dang lus ni nor bu rin po che'i spos thams cad kyi rgyal po las gyur pa'o/_/de ni dbyibs kun tu zlum pa ste/_rnam par dag cing kun nas nyon mongs pa/_lhab lhub thams cad kyi sprin gyi bla res 
[\[118b\]]
[\[118b.1\]]kun nas khyab pa/_rin po che'i khor yug rgyan thams cad dang ldan pa/_rim pa stong gis yongs su bskor ba/_gling bzhi pa bye ba khrag khrig brgya phrag stong gis shin tu rgyas par brgyan pa ste/_de la gling bzhi pa la la ni kun nas nyon mongs 
[\[118b.2\]]pa ste/_sems can kun nas nyon mongs pa'i las dang ldan pa rnams kyi gnas so/_/la la ni kun nas nyon mongs shing rnam par dag pa ste/_sems can las 'dren ma dang ldan pa rnams kyi gnas so/_/la la ni rnam par dag cing 
[\[118b.3\]]kun nas nyon mongs pa ste/_sems can yongs su dag cing kun nas nyon mongs pa dge ba'i rtsa ba sbyangs pa/_kha na ma tho ba nyung ba rnams kyi gnas so/_/la la ni shin tu yongs su dag pa ste/_byang chub sems dpa' dag pa rnams kyi 
[\[118b.4\]]gnas so/_/'jig rten gyi khams rnam par snang mdzad gzi brjid dpal zhes bya ba de'i shar phyogs logs kyi khor yug gi mtshams na/_gling bzhi ba'i rin chen me tog sgron ma'i rgyal mtshan zhes bya ba rnam par dag cing kun nas nyon mongs pa/_
[\[118b.5\]]ma rmos ma bskyed pa'i 'bras la yongs su spyod pa/_sngon gyi las kyi rnam par smin pas mngon par grub pa'i khang pa brtsegs pa'i gnas dang /_gzhal med khang la yongs su spyod pa/_'khor kun nas yid bzhin gyi shing gis 'khor ba/_spos 
[\[118b.6\]]kyi shing sna tshogs kyi lhun las spos kyi sprin rgyun mi 'chad par 'byung ba/_phreng ba sna tshogs kyi shing las phreng ba'i sprin rgyun mi 'chad par 'byung ba/_me tog sna tshogs kyi shing las me tog kha dog dang /_dri bsam gyis mi khyab pa'i sprin kyi char 
[\[118b.7\]]rgyun mi 'chad par 'bab pa/_phye ma dang /_kha dog sna tshogs kyi shing gi lhun las spos rin po che'i rgyal po thams cad kyi phye ma'i char rgyun mi 'chad par 'bab pa/_rin po che'i shing sna tshogs las rin po che'i 'bru mang po 'brul ba'i/_kha dog snang 
[\[119a\]]
[\[119a.1\]]bas shin tu snang bar byas pa/_lha rdzas kyi rol mo sna tshogs kyi shing las/_sil snyan sna tshogs kyi sprin rlung gis bskyod cing /_nam mkha'i dbyings las sgra dbyangs snyan pa 'byung ba/_nyin mtshan gyi bde ba nyi ma dang zla bas 'byung ba/_nor 
[\[119a.2\]]bu rin po che kun tu snang bas gzhi byas pa'i sa rab tu mnyam par gyur pa ste/_gling bzhi pa der rgyal po'i/_pho brang bye ba khrag khrig brgya stong byung bar gyur te/_rgyal po'i pho brang de dag re re zhing yang chu klung stong gis yongs su bskor ba'o/_/chu 
[\[119a.3\]]klung de dag thams cad kyang lha rdzas kyi me tog sil mas gang ba'o/_/lha rdzas kyi rol mo dang /_glu'i sgra skad snyan cing yid du 'ong ba 'byin pa'o/_/chu 'gram rin po che'i shing yid du 'ong bas rnam par brgyan pa'o/_/rin po che sna tshogs kyis shin 
[\[119a.4\]]tu brgyan pa'i gru phan tshun du rgyu ba'o/_/bde ba sna tshogs ci dga' bar yongs su spyad du yod pa'o/_/chu klung gi mtshan mas kyi gzhi re re dag na 'ang /_grong khyer bye ba khrag khrig brgya stong phrag bcu kun nas gnas pa ste/_grong khyer de dag 
[\[119a.5\]]re re zhing yang grong rdal bye ba khrag khrig brgya phrag stong gis yongs su bskor ba'o/_/grong dang grong khyer dang grong rdal de dag thams cad kyang lha rdzas kyi bza' shing gi ra ba dang /_gzhal med khang dang /_khang pa bye ba khrag khrig brgya phrag stong gi 
[\[119a.6\]]'khor gyis yongs su bskor ba'o/_/gling bzhi pa de'i 'dzam bu'i gling gi dbus na rgyal po'i pho brang dbu ma rin po che'i me tog sgron ma zhes bya ba yod par gyur to/_/de ni skyid cing longs spyod phun sum tshogs pa dang ldan la/_rtag 
[\[119a.7\]]du lo legs shing bde ba'i rnam pa thams cad dang ldan pa'o/_/lha dang mi mang pos yongs su gang ba'o/_/sems can dge ba bcu'i las kyi lam dang ldan pa rnams kyi gnas su gyur pa ste/_rgyal po'i pho brang rin po che me tog sgron ma 
[\[119b\]]
[\[119b.1\]]zhes bya ba de na rgyal po rnam par snang ba rin chen pad mo dpal gyi gtsug phud snying po zhes bya ba 'khor los sgyur ba/_gling bzhi la dbang ba pad mo'i snying po las rdzus te byung ba/_mi chen po'i mtshan sum cu rtsa gnyis kyis lus shin tu brgyan pa chos dang ldan pa 
[\[119b.2\]]chos kyi rgyal po rin po che bdun dang ldan pa gnas par gyur to/_/de'i bu dpa' zhing rdul phod la yan lag dam pa'i gzugs dang ldan pa/_gzhan gyi 'khor rab tu 'joms pa/_rnam pa thams cad yongs su tshang ba'i yan lag dam pa dang ldan pa stong 
[\[119b.3\]]tshang bar byung nga ngo /_/de'i btsun mo'i 'khor gyi bud med kyang bye ba khrag khrig brgya stong phrag bcu yod par gyur to/_/de dag kun kyang 'khor los sgyur ba'i skal ba dang mnyam pa'i dge ba'i rtsa ba las byung ba mthun par spyod pa rin po che'i rgyan rang 'khrungs 
[\[119b.4\]]su byung ba/_dge ba'i sems dang ldan pa/_lha'i bu mo dang khyad par med par 'dra ba'i gzugs can/_'dzam bu chu klung gi gser gyi kha dog lta bu'i mdog dang ldan pa'i lus can/_lus kyi ba spu las lha rdzas kyi spos sna tshogs 'byung ba/_lus 
[\[119b.5\]]las lha rdzas kyi 'od dri zhim po dri ma med par rab tu 'gyed pa sha stag go/_/de'i blon po bye ba phrag bcu byung ste blon po rin po che la [{]stsogs [,]sogs [}]pa dag go_/'khor los sgyur ba'i rgyal po rnam par snang ba rin chen pad mo dpal gyi gtsug phud snying po de'i btsun mo dam pa 
[\[119b.6\]]bud med rin po che dpal gyi bzhin yongs su rgyas pa zhes bya ba gzugs mdzes shing sdug la/_blta na yid du 'ong ba kha dog bzang po shin tu rgyas pa'i dam pa dang ldan pa/_skra mthon ting du 'dug pa/_mig dkar nag 'byes pa/_mdog gser gyi kha 
[\[119b.7\]]dog du 'dug pa/_tshangs pa'i dbyangs dang ldan pa/_lus las 'od rtag tu 'byung ba/_'khor kun tu dpag tshad stong gi tshad du 'od kha dog du ma dang ldan pa/_lha rdzas kyi dri zhim po can 'gyed pa byung ngo /_/rgyal po'i btsun mo dpal gyi bzhin yongs su rgyas pa zhes bya ba de 
[\[120a\]]
[\[120a.1\]]las bu mo pad+mo bzang mo mig yid du 'ong ba'i dpal gyi zla ba zhes bya ba yan lag thams cad tshang ba/_gzugs mdzes shing sdug pa/_blta na yid du 'ong ba/_'jig rten thams cad gyis blta na mi ngoms pa byung bar gyur te/_rigs kyi bu 'di lta ste dper na/_
[\[120a.2\]]'khor los sgyur ba'i rgyal po la blta na su yang ngoms par mi 'gyur ba de bzhin du 'khor los sgyur ba'i bu mo pad+mo bzang mo mig yid du 'ong ba'i dpal de la blta bas kyang su yang ngoms par mi 'gyur te/_shes rab kyis yongs su ngoms par 'gyur ba ni ma gtogs so/_/de'i tshe 
[\[120a.3\]]de'i dus na/_sems can rnams kyang tshe dpag tu med par gyur te/_tshe la gcig tu nges pa med pas bar ma dor 'chi ba ni yod do/_/de'i dus na sems can rnams kyi dbyibs sna tshogs dang /_kha dog sna tshogs dang /_dbyangs sna tshogs dang /_ming sna tshogs dang /_rigs sna tshogs dang /_
[\[120a.4\]]tshe'i tshad sna tshogs dang /_chu zheng rnam pa tha dad pa dang /_mos pa dang stobs dang /_brtson 'grus dang /_mthu rnam pa tha dad pa dang /_yid du 'ong ba dang /_yid du mi 'ong ba rnam pa tha dad pa dang /_yangs pa dang dma' ba la mos pa sna tshogs kyang yod par gyur te/_de la sems can ji snyed 
[\[120a.5\]]cig kha dog bzang ba dang /_yangs pa la mos pa dang /_yan lag tshang ba dang /_blta na sdug cing yid du 'ong bar gyur pa de dag ni 'di skad ces 'dzer te/_kye mi dag nga ni khyed bas kha dog ches bzang ngo zhes zer ro/_/de bzhin du sems can ji snyed cig lus kyi dbyibs legs pa dang ldan 
[\[120a.6\]]par gyur pa de dag kyang /_sems can lus kyi dbyibs mi sdug par 'gyur ba rnams la rlom zhing khyad du gsod do/_/de dag de ltar gcig la gcig khyad du gsod pa las byung ba'i mi dge ba'i rtsa bas tshe'i tshad las kyang yongs su bri bar gyur to/_//kha dog dang stobs dang bde ba las kyang yongs su bri 
[\[120a.7\]]bar gyur to/_/rgyal po'i pho brang rin po che'i me tog sgron ma de'i byang phyogs logs na/_snying po byang chub kyi shing kun tu grags pa'i chos kyi sprin sgra'i rgyal mtshan zhes bya ba de bzhin gshegs pa thams cad kyi snying po byang chub kyi rgyan skad cig re re la yongs su ston pa/_rtsa ba rin po che'i rgyal po 
[\[120b\]]
[\[120b.1\]]rdo rje ltar sra zhing mi 'jig pa/_nor bu rin po che thams cad las grub pas lhun shin tu yangs shing rgyas pa/_sdong po dang yal ga dang lo ma dang /_mdab ma dang me tog dang /_'bras bu rin po che thams cad kyi rgyu las grub pa/_kun tu cha mnyam par bkod cing /_kun tu khyab pa'i yan lag dang 
[\[120b.2\]]ldan pa/_rgyan kun tu rgyas par 'gengs shing mi zad pa dang ldan pa/_rin po che sna tshogs kyi 'od 'phro dang /_'od gzer kun tu snang ba 'gyed pa/_de bzhin gshegs pa thams cad kyi yul gyi rnam par 'phrul pa'i dbyangs rjes su sgrog pa yod de/_snying po byang chub de'i mdun rol na/_
[\[120b.3\]]spos chu'i mtsho rin po che'i me tog dang /_glog dang chos kyi 'brug sgra'i sprin gyi dbyangs shes bya ba yod de/_de ni rin po che'i shing bye ba khrag khrig brgya stong phrag bcus kun nas bskor ba ste/_rin po che'i shing de dag thams cad kyang byang chub kyi shing gi dbyibs su 'khod pa sha stag go_/spos chu'i mtsho chen 
[\[120b.4\]]po rin po che'i me tog dang /_glog dang chos kyi 'brug sgra'i sprin gyi dbyangs zhes bya ba de'i 'gram thams cad kyang nor bu rin po che thams cad bkram zhing rnam par bkod pa ste/_rin po che thams cad kyi phreng ba sna tshogs su dgrigs pa'o/_/rin po che rnam par dag pa las byas pa'i khang pa sna tshogs kyi rgyan 
[\[120b.5\]]gyis yongs su brgyan pa'o/_/rgyan rnam par dag pa sna tshogs kyi rgyan gyis shin tu brgyan pa'o/_/snying po byang chub de'i 'khor thams cad kyang nor bu rin po che'i khang pa brtsegs pa chen po rgyan bsam gyis mi khyab pa dang ldan pa/_pad+ma'i snying po can sha stag gis yongs su 'khor ba ste/_spos 
[\[120b.6\]]chu'i mtsho chen po rin po che'i me tog dang glog dang chos kyi 'brug sgra'i sprin gyi dbyangs zhes bya ba de'i dbus nas/_pad+mo'i rgyal po chen po lo ma'i mtshams nas dus gsum gyi de bzhin gshegs pa thams cad kyi yul rnam par ston pa'i 'od gzer gyi sprin gyi rgyan ces bya ba byung bar gyur te/_pad+mo chen po de 
[\[120b.7\]]la de bzhin gshegs pa ri rab kyi rdul shin tu phra ba snyed de dag gi nang nas bskal pa'i thog ma pa de bzhin gshegs pa ye shes rin po che'i 'od kun tu 'phro ba'i dpal yon tan dpal gyi rgyal po zhes bya ba byung bar gyur te/_de ni bskal pa de la thams cad kyi thog mar bla na med pa yang dag par rdzogs pa'i 
[\[121a\]]
[\[121a.1\]]byang chub tu mngon par rdzogs par sangs rgyas te/_des lo stong phrag du ma zhig du chos bstan pas/_sems can yongs su smin par mdzad nas/_lo stong phrag bcur 'od gzer snang ba'i rnam par 'phrul pas yongs su smin par mdzad do/_/de bzhin gshegs pa de 
[\[121a.2\]]lo stong phrag bcu na 'byung bar 'gyur ro/_/zhes bya ba'i tshe pad+ma'i rgyal po chen po lo ma'i mtshams nas/_dus gsum gyi de bzhin gshegs pa thams cad kyi yul rnam par ston pa'i 'od gzer gyi sprin gyi rgyan ces bya ba de las sems can thams cad rdul dang 'byed pa'i sgron ma zhes bya ba'i 
[\[121a.3\]]'od zer byung bar gyur te/_'od des phog pa'i sems can rnams kyis kyang lo stong phrag bcu na de bzhin gshegs pa 'byung bar 'gyur ro zhes bya bar shes so/_/lo stong phrag dgu na de bzhin gshegs pa de 'byung bar 'gyur ro zhes bya ba'i tshe/_byang chub kyi shing de las rdul dang bral ba'i 
[\[121a.4\]]dpal gyi snying po zhes bya ba'i 'od gzer byung ste/_'od gzer des phog pa'i sems can de dag gis kyang gzugs thams cad shin tu phra bar mthong bar gyur to/_/lo stong phrag brgyad na de bzhin gshegs pa 'byung ngo zhes bya ba'i tshe/_byang chub kyi shing chen po de nyid las 'od zer sems can 
[\[121a.5\]]thams cad kyi las rnam par smin pa'i dbyangs zhes bya ba byung ste/_des phog pa'i sems can de dag thams cad kyis kyang rang rang gi las rgya mtsho khong du chud par gyur te/_las dran pa'i ye shes kyang thob par gyur to/_/lo stong phrag bdun na de bzhin gshegs pa de 'byung bar 'gyur ro 
[\[121a.6\]]zhes bya ba'i tshe/_byang chub kyi shing de nyid las 'od gzer dge ba'i rtsa ba thams cad yang dag par 'byung ba'i dbyangs zhes bya ba byung ste/_'od gzer des sems can de dag la phog nas dbang po nyams pa med cing yongs su tshang bar gyur to/_/lo stong phrag drug na de bzhin gshegs pa de 'byung 
[\[121a.7\]]bar 'gyur ro zhes bya ba'i tshe/_byang chub kyi shing chen po de nyid las 'od gzer sangs rgyas kyi yul bsam gyis mi khyab pa'i dbyangs zhes bya ba byung ste/_des sems can de dag la phog nas bsam pa rgya chen pos rnam par 'phrul bar gyur to/_/lo stong phrag ldan de bzhin gshegs pa de 'byung 
[\[121b\]]
[\[121b.1\]]bar 'gyur ro zhes bya ba'i tshe/_byang chub kyi shing chen po de nyid las 'od gzer sangs rgyas kyi zhing thams cad yongs su dag par sgra 'byin ba'i gzugs brnyan rnam par dmigs pa zhes bya ba byung ste/_des sems can de dag la phog nas sangs rgyas kyi zhing rnam pa thams cad du yongs su 
[\[121b.2\]]dag par mthong bar gyur to/_/lo stong phrag bzhin de bzhin gshegs pa de 'byung bar 'gyur ro zhes bya ba'i tshe/_byang chub kyi shing chen po de nyid las 'od gzer de bzhin gshegs pa thams cad kyi yul tha mi dad pa'i sgron ma zhes bya ba byung ste/_des sems can de dag la phog nas de 
[\[121b.3\]]bzhin gshegs pa de'i rnam par 'phrul pa thams cad du song ba la zhugs par gyur to/_/lo stong phrag gsum na de bzhin gshegs pa de 'byung bar 'gyur ro zhes bya ba'i tshe/_byang chub kyi shing chen po de las 'od zer 'gro ba thams cad la mngon du gyur pa'i sgron ma zhes bya ba byung ste/_des sems can de 
[\[121b.4\]]dag la phog nas de bzhin gshegs pa de yang mngon du mos pas mthong bar gyur to/_/lo stong phrag gnyis na de bzhin gshegs pa de 'byung bar 'gyur ro zhes bya ba'i tshe/_byang chub kyi shing chen po de las 'od gzer dus gsum gyi ye shes kyi glog gi sgron ma zhes bya ba de bzhin gshegs pa thams cad 
[\[121b.5\]]kyi sngon gyi tshul rab tu sgrog pa byung ste/_des sems can de dag la reg nas de bzhin gshegs pa de'i sngon gyi tshul rgya mtsho la rtog cing 'jug par gyur to/_/lo stong na de bzhin gshegs pa de 'byung bar 'gyur ro zhes bya ba'i tshe/_byang chub kyi shing chen po de las 'od gzer ye shes rab rib 
[\[121b.6\]]med pa/_de bzhin gshegs pa'i sgron ma zhes bya ba byung ste/_des sems can de dag la phog nas de bzhin gshegs pa thams cad kyi rnam par 'phrul pa dang /_zhing thams cad dang /_sems can thams cad mthong bar 'gyur ba'i mig kun tu lta ba thob par gyur to/_/de bzhin 
[\[121b.7\]]gshegs pa de lo brgya na 'byung bar 'gyur ro zhes bya ba'i tshe/_byang chub kyi shing chen po de nyid las 'od zer 'gro ba thams cad kyis sangs rgyas mthong ba rnam par smin pa'i dge ba'i rtsa ba las byung ba zhes bya ba byung ste/_des sems can de dag la phog nas/_de bzhin gshegs pa 
[\[122a\]]
[\[122a.1\]]skye ba'i 'du shes thob par gyur to/_/de bzhin gshegs pa de zhag bdun na skye bar 'gyur ro zhes bya ba'i tshe/_byang chub kyi shing chen po de nyid las 'od zer sems can thams cad rab tu dga' ba dang /_spro ba dang mos pa yongs su 'byung ba'i 
[\[122a.2\]]dbyangs shes bya ba byung ste/_des sems can de dag la phog nas sangs rgyas mthong bar 'gyur ba'i dga' ba'i shugs chen po skyes par gyur to/_/rigs kyi bu de ltar 'od zer gyis yongs su smin par bya ba'i tshul tshad med pa rnam pa de lta bus lo stong du sems can rnams 
[\[122a.3\]]yongs su smyin par mdzad nas zhag bdun pa la thug pa dang /_'jig rten gyi khams de thams cad yongs su bskyod pa'i tshul tshad med pas yongs su bskyod nas shin tu dag par byin gyis brlabs so/_/phyogs bcu'i de bzhin gshegs pa thams cad kyi sangs rgyas kyi zhing 
[\[122a.4\]]yongs su dge pa ji snyed pa rgyan bsam gyis mi khyab pa rnam pa sna tshogs dang ldan pa de dag thams cad kyang sangs rgyas kyi zhing der sems kyi skad cig re re la yongs su bstan par gyur to/_/de nas zhag bdun pa tha ma la bab pa dang /_'jig rten gyi khams de na sems can sangs 
[\[122a.5\]]rgyas mthong bar 'gyur ba yongs su smin pa de dag thams cad snying po byang chub tu mngon par gzhol bar gyur to/_/de nas 'jig rten gyi khams de'i khor yug thams cad dang /_ri rab thams cad dang /_ri thams cad dang /_chu klung thams cad dang /_rgya mtsho thams cad dang shing 
[\[122a.6\]]thams cad dang /_sa'i gzhi thams cad dang /_grong khyer thams cad dang /_ra ba thams cad dang /_gnas thams cad dang /_gzhal med khang thams cad dang /_gos dang rgyan dang longs spyod thams cad dang /_rol mo'i shing thams cad dang /_rol mo brdung ba'i dbyangs 
[\[122a.7\]]thams cad dang /_sprul pa'i rgyan thams cad kyi dmigs pa re re las kyang de bzhin gshegs pa thams cad kyi yul dang /_mthu'i sgra rab tu sgrog pa'i spos dang /_bdug spos thams cad kyi sprin mngon par 'thon te/_rin po che'i 'od 'phro ba'i sprin dang /_spos dang bdug spos 
[\[122b\]]
[\[122b.1\]]thams cad kyi 'od 'phro ba dam pa dang /_spos rin po che thams cad kyi gzugs kyi sprin dang /_gos rin po che dang /_rgyan rin po che thams cad kyi sprin dang /_rin po che'i me tog sna tshogs kyi ri rab kyi sprin dang phye ma sna tshogs kyi sprin mang po de bzhin gshegs pa thams cad kyi 'od gzer 
[\[122b.2\]]gyi sprin rnam par ston pa de bzhin gshegs pa thams cad kyi 'od kyi dkyil 'khor gyi sprin rab tu 'gyed pa/_rol mo brdung ba dang /_dkrol ba thams cad kyi sprin yongs su 'khrol zhing rdung ba/_de bzhin gshegs pa thams cad kyi smon lam gyi sgra skad kyi sprin rab tu 'byin pa/_de 
[\[122b.3\]]bzhin gshegs pa thams cad kyi dbyangs kyi yan lag dang /_gsung rgya mtsho'i sprin rab tu sgrog pa/_de bzhin gshegs pa thams cad kyi mtshan dang dpe byad bzang po'i gzugs brnyan sna tshogs kyi sprin rab tu ston par byed cing /_de bzhin gshegs pa 'byung ba'i ltas sngon du byung ba bsam gyis mi khyab pa 
[\[122b.4\]]yongs su ston te/_rin po che'i rgyal po'i pad+mo chen po'i lo ma'i mtshams nas/_dus gsum gyi de bzhin gshegs pa thams cad kyi yul rnam par ston pa'i 'od gzer gyi sprin gyi rgyan de'i pad+mo'i 'khor rin po che'i rgyal po las byas pa chen po sha stag tu byas te 'khod do/_/rin po che'i 
[\[122b.5\]]rgyal po'ipad+mo chen po'i 'khor kyi rin po che'i pad mo chen po de dag gi ze ba dang /_snying po la seng ge'i khri rin po che'i pad+mo chen po'i snying po can/_sangs rgyas kyi zhing bcu'i rdul shin tu phra ba snyed dag byung bar gyur te/_rin po che'i snying po can gyi khri de dag la'ang byang chub sems 
[\[122b.6\]]dpa' sangs rgyas kyi zhing bcu'i rdul shin tu phra ba snyed skyil mo krung bcas te 'khod par gyur to/_/bcom ldan 'das ye shes rin po che'i 'od kun tu 'phro ba'i dpal yon tan dpal gyi rgyal po de bzhin gshegs pa de bla na med pa yang dag par rdzogs pa'i byang chub tu mngon par 
[\[122b.7\]]sangs rgyas ma thag tu de'i mod la/_phyogs bcu'i 'jig rten gyi khams su de bzhin gshegs pa mang po dag kyang bla na med pa yang dag par rdzogs pa'i byang chub tu mngon par sangs rgyas te/_sems can rnams kyi bsam pa ji lta ba bzhin du mngon sum du chos kyi 'khor lo bskor bar gyur to/_/
[\[123a\]]
[\[123a.1\]]de nas kyang 'jig rten gyi khams de dag gi sems can tshad med pa rnams ngan song dang log par ltung ba thams cad las rnam par bzlog go_/sems can tshad med pa ni mtho ris su skye ba la rab tu bkod do/_/sems can tshad med pa ni nyan thos kyi sa la 
[\[123a.2\]]rab tu bkod do/_/sems can tshad med pa ni rang sangs rgyas kyi byang chub tu yongs su smin par byas so/_/sems can tshad med pa ni shugs drag po'i 'od kyis 'byung ba'i byang chub tu yongs su smin par byas so/_/sems can tshad med pa ni brtson 'grus dri ma 
[\[123a.3\]]med pa'i rgyal mtshan gyi byang chub tu yongs su smin par byas so/_/sems can tshad med pa ni chos rab tu bsgom pa'i gnas su byung ba'i byang chub la rab tu bkod do/_/sems can tshad med pa ni dbang po yongs su dag pa rab tu bsgoms pas 'byung ba'i byang 
[\[123a.4\]]chub tu yongs su smin par byas so/_/sems can tshad med pa ni stobs mnyam pa nyid la yang dag par spyod pa khong du chud pas 'byung ba'i byang chub tu yongs su smin par byas so/_/sems can tshad med pa ni chos kyi grong khyer mngon du 'gyur ba'i yul gyi theg ba skye 
[\[123a.5\]]pas 'byung ba'i byang chub la rab tu bkod do/_/sems can tshad med pa ni thams cad du rjes su song ba'i rdzu 'phrul tha mi dad pa'i tshul gyi theg pas 'byung ba'i byang chub la rab tu bkod do/_/sems can tshad med pa ni spyod pa'i sbyor ba la yang dag par gzhol ba'i tshul gyis 
[\[123a.6\]]'byung ba'i byang chub la rab tu bkod do/_/sems can tshad med pa ni ting nge 'dzin gyis 'jug pa'i tshul gyis 'byung ba'i byang chub la rab tu bkod do/_/sems can tshad med pa ni dmigs pa'i yul thams cad yongs su dag pa'i dkyil 'khor gyi tshul gyis 'byung ba'i byang chub 
[\[123a.7\]]la rab tu bkod do/_/sems can tshad med pa ni byang chub sems dpa'i byang chub tu sems bskyed do/_/sems can tshad med pa ni byang chub sems dpa'i lam la rab tu bkod do/_/sems can tshad med pa ni pha rol tu phyin pa'i lam rnam par dag pa la rab tu bkod do/_/sems 
[\[123b\]]
[\[123b.1\]]can tshad med pa ni byang chub sems dpa'i sa dang po la rab tu bkod do/_/sems can tshad med pa ni byang chub sems dpa'i sa gnyis pa dang /_gsum pa dang bzhi pa dang lnga pa dang /_drug pa dang bdun pa dang /_brgyad pa dang dgu pa la rab tu bkod do/_/sems can tshad med pa 
[\[123b.2\]]ni byang chub sems dpa'i sa bcu pa la rab tu bkod do/_/sems can tshad med pa ni byang chub sems dpa'i spyod pa smon lam gyi khyad par can la btsud do/_/sems can tshad med pa ni byang chub sems dpa' kun tu bzang po'i spyod pa dang /_smon lam rnam par dag pa la rab 
[\[123b.3\]]tu bkod do/_/de ltar de bzhin gshegs pa des sangs rgyas kyi khyu mchog gi mthu phyung ba dang /_rnam par 'phrul pa bsam gyis mi khyab pas chos kyi 'khor lo bskor bas sems kyi skad cig re re la sems can gyi khams mtha' dang dbus med pa rnam par dul bar gyur to/_/
[\[123b.4\]]'jig rten gyi khams de'i sems can thams cad kyis kyang de bzhin gshegs pa de'i sku sna tshogs dang /_thabs mkhas pa sna tshogs kyis bsgrubs pa'i chos bstan pa yongs su shes par gyur te/_rgyal po'i pho brang rin po che'i me tog sgron ma'i sems can 
[\[123b.5\]]gzugs dang /_kha dog dang yul dang longs spyod kyis rgyags shing dregs te gcig la gcig khyad du gsod pa de rnams gdul ba'i don du byang chub sems dpa' kun du bzang pos kha dog dang gzugs mchog tu phyin par mngon par sprul te/_rgyal po'i pho brang 
[\[123b.6\]]der phyin to/_/de'i 'od shin tu yangs pas rgyal po'i gnas de dag thams cad du yongs su snang bar gyur te/_rgyal po'i gnas de'i 'od dang /_'khor los sgyur ba'i rgyal po rnam par snang ba rin chen pad+mo'i dpal gyi gtsug phud snying po'i lus las byung ba'i 'od dang /_
[\[123b.7\]]bud med rin po che'i 'od dang /_rin po che'i shing gi 'od dang /_nor bu rin po che chen po'i 'od dang /_gnyi zla dang gza' skar dang rgyu skar gyi 'od dang /_'dzam bu'i gling na 'od ji snyed cig yod pa de dag thams cad kyang mi snang bar gyur te/_dper na nyi ma shar te mun 
[\[124a\]]
[\[124a.1\]]pa dang /_zla ba dang gza' skar dang /_rgyu skar gyi 'od kyang mi snang la me dang nor bu'i 'od kyang mi snang ngo /_/de bzhin du byang chub sems dpa' kun du bzang pos zil gyis non nas 'dzam bu'i gling de na 'od yod pa thams cad kyang mi snang bar gyur to/_/
[\[124a.2\]]'di lta ste dper na/_'dzam bu chu klung gi gser gyi sa le sbram gyi drung du snag tsha'i gzugs bzhag na mdzes par mi rung /_lha ger mi rung /_lha mer mi rung /_lha der mi rung ngo /_/de bzhin du byang chub sems dpa' kun du bzang po'i mdun du sems can de dag gi 
[\[124a.3\]]gzugs kyi lus kyang mdzes par ma rung /_lha ger ma rung /_lha mer ma rung /_lha der ma rung ngo /_/de nas de dag 'di snyam du gyur te/_de lta bu zhig de ltar de'i drung du bdag cag gi lus sam/_'od dam kha dog gam/_gzi brjid kyis kyang mdzes par ma 
[\[124a.4\]]rung /_lha ger ma rung /_lha mer ma rung /_lha der ma rung ba de lta lha'am/_tshangs pa'am/_ci zhig de'i mtshan ma ni gzung bar mi nus so snyam mo/_/de nas byang chub sems dpa' kun tu bzang pos rgyal po'i gnas rin po che'i me tog sgron ma'i dbus 'khor 
[\[124a.5\]]los sgyur ba'i rgyal po rnam par snang ba rin chen pad+mo dpal gyi gtsug phud snying po'i gzhal med khang gi steng gi bar snang la 'dug ste/_'khor los sgyur ba'i rgyal po rnam par snang ba rin chen pad+mo dpal gyi gtsug phud snying po la 'di skad ces smras so/_/rgyal po chen po 
[\[124a.6\]]shes par gyis shig_/de bzhin gshegs pa dgra bcom pa yang dag par rdzogs pa'i sangs rgyas 'jig rten du byung ste/_khyod kyi khams 'di nyid kyi snying po byang chub chos kun tu snang ba'i chos kyi sprin gyi sgra dbyangs rgyal mtshan 'di nyid na rnam par spyod do zhes pa dang /_
[\[124a.7\]]rgyal po'i bu mo ye shes kyi 'od kun tu 'phro ba pad+mo bzang po mig yid du 'ong ba'i dpal gyi zla bas byang chub sems dpa' kun du bzang po'i gzugs kyi lus dang /_'od dang rnam par 'phrul pa dang rgyan mthong ste/_dbyangs thos nas dga' ba dang /_mos pa'i shugs chen po 
[\[124b\]]
[\[124b.1\]]skyes te/_de'i tshe sems 'di snyam du bskyed do/_/bdag gis dge ba'i rtsa ba gang ci bstsags pa des bdag kyang lus 'di 'dra bar thob par shog shig_/rgyan 'di 'dra ba dang /_mtshan 'di 'dra ba dang /_spyod lam 'di 'dra ba dang /_rdzu 'phrul 'di 'dra bar shog shig_/ji ltar 
[\[124b.2\]]'dis mtshan mo mun nag gi nang na sems can rnams la snang ba chen po bskyed de/_sangs rgyas skye ba yongs su brjod pa de bzhin du/_bdag gis kyang sems can rnams kyi mi shes pa'i mun pa bstsal te ye shes chen po 'di snang bskyed par bya'o/_/gang dang gang du skyes pa thams 
[\[124b.3\]]cad du'ang dge ba'i bshes gnyen 'di dang mi 'bral bar shog shig_/de nas rigs kyi bu 'khor los sgyur ba'i rgyal po rnam par snang ba rin chen pad+mo dpal gyi gtsug phud snying po yan lag bzhi'i dpung gi tshogs dang lhan cig_/rin po che bdun dang lhan cig_/bud med kyi tshogs 
[\[124b.4\]]kyi 'khor dang lhan cig bu dang blon po dang /_ljongs kyi mi dang lhan cig tu rgyal po'i rdzu 'phrul chen po dang /_rgyal po'i mthu chen pos rgyal po'i gnas rin po che'i me tog sgron ma de nas 'phags te gyen tu nam mkha' la dpag tshad gcig tsam du mngon par 'phags nas/_
[\[124b.5\]]'dzam bu'i gling thams cad dang /_gling bzhi pa'i 'jig rten gyi khams thams cad snang ba chen pos rgyas par bkang ste/_sems can thams cad sangs rgyas blta ba la yongs su bskul ba'i don du rin po che'i ri thams cad la gzugs brnyan mngon par bstan cing gling bzhi pa'i 
[\[124b.6\]]'jig rten gyi khams su gtogs pa'i sems can rnams la mngon sum du gnas te sangs rgyas la blta ba de tshigs su bcad de glu'i dbyangs kyis bsngags pa/_/lus can thams cad skyabs mdzad pa'i/_/sangs rgyas 'jig rten byung bar gyur/_/'jig rten gtso bo de blta 
[\[124b.7\]]bar/_/kun kyang langs te 'dong bar gyis/_/lus can kun la phan don du/_/chos rab ston par gang mdzad pa'i/_/de bzhin gshegs pa 'byung ba ni/_/bskal pa bye ba'i brgya lam na'o/_/'jig rten phyin cir log gyur cing /_/mi shes sgrib pas bsgribs gyur te/_/'khor 
[\[125a\]]
[\[125a.1\]]ba'i sdug bsngal myong pa rnams/_/gzigs shing thugs rje che bskyed nas/_/sdug bsngal thams cad gzhil don du/_/sems can yongs su smin bya'i phyir/_/bskal pa bye ba grangs med du/_/byang chub spyod pa spyad pa mdzad/_bskal pa mtha' 
[\[125a.2\]]yas mu med par/_/sangs rgyas byang chub mchog don du/_/zhabs dang phyag kyang yongs su btang /_/spyan dang snyan dang dbu yang btang /_/mthong zhing bsnyen bkur byas pa dang /_/thos pa don yod 'gyur ba yin/_/'jig rten mgon po 'jig rten du/_/'byung ba bskal pa bye bar dkon/_
[\[125a.3\]]de ni byang chub gdan la bzhugs/_/gsung ba'i dam pa bltar yang yod/_/bdud rnams sde dang bcas btul te/_/byang chub mchog tu rnam sangs rgyas/_/'od gzer dkyil 'khor mtha' yas pa/_/sangs rgyas sku las mngon bkye zhing /_/'gro ba tshim par mdzad pa yi/_/
[\[125a.4\]]kha dog sna tshogs 'di la ltos/_/'od zer sprin mang grangs med pa/_/sangs rgyas sku las 'thon pa rnams/_/des ni sems can snang gyur na/_/bde ba dpe med 'thob par 'gyur/_/brtson 'grus chen po rab rtsom ste/_/rang dang rang gi bsam pa yis/_/mgon po de la 
[\[125a.5\]]mchod pa gyis/_/tshur sheg de yi gan du 'dong /_/de nas rgyal po rnam par snang ba rin chen pad+mo dpal gyi gtsug phud snying pos tshigs su bcad pa de dag gis bdag gi khams na gnas pa'i sems can thams cad yongs su bskul te/_mchod pa'i sprin sna tshogs brgya 
[\[125a.6\]]stong phrag bcu 'khor los sgyur ba'i dge ba'i rtsa bas yongs su grub pa'i char pa/_snying po byang chub kun nas ldang ba'i chos kyi sprin gyi dbyangs kyi rgyal mtshan gyi 'khor kun tu mngon par 'bebs shing /_rin po che'i gdugs kyi sprin gyi nam mkha' kun nas yog 
[\[125a.7\]]par bya ba dang /_me tog thams cad kyi bla re'i sprin gyis nam mkha' bla nas kheb par bya ba dang /_na bza' sna tshogs kyi sprin gyis nam mkha' kun nas yog cing brgyan par bya ba dang /_rin po che sna tshogs kyi dril bu'i dra ba'i sprin gyis nam mkha'i dbyings brgyan 
[\[125b\]]
[\[125b.1\]]par bya ba dang /_spos sna tshogs rgya mtshos dri zhim par byas pa'i spos kyi 'od zer gyi sprin gyi rgyan nam mkha'i dbyings la byin gyis brlab par bya ba dang /_rin po che thams cad kyi khri la rin po che'i gdan 'bel bar bting ba'i sprin gyi rgyan nam mkha'i dbyings la byin kyis brlab pa 
[\[125b.2\]]dang /_rin po che thams cad kyi rgyal mtshan gyi sprin mngon par bsgreng ba'i rgyan nam mkha'i dbyings la byin gyis brlab pa dang /_khang pa dang gzhal med khang thams cad kyi sprin gyis kun nas yog pa'i rgyan nam mkha'i dbyings la byin gyis brlab pa dang /_me tog sna tshogs kyi sprin 
[\[125b.3\]]gyis kun nas yog pa'i rgyan nam mkha'i dbyings la byin gyis brlab pa dang /_mchod pa'i rgyan thams cad kyi sprin gyi char rab tu 'bab pa'i rgyan nam mkha'i dbyings la byin gyis brlab pa byed cing /_bcom ldan 'das de bzhin gshegs pa ye shes rin po che'i 'od kun tu 'phro ba'i dpal 
[\[125b.4\]]yon tan dpal gyi rgyal po gang na ba der song ste/_phyin nas bcom ldan 'das de bzhin gshegs pa ye shes rin po che'i 'od kun tu 'phro ba'i dpal yon tan dpal gyi rgyal po'i zhabs gnyis la spyi bos phyag 'tshal te/_bcom ldan 'das la lan brgya stong du mar g.yas phyogs su 
[\[125b.5\]]bskor ba byas nas/_bcom ldan 'das kyi spyan sngar stan nor bu rin po che chen po'i phyogs kun tu rnam par snang ba'i pad+mo'i snying po can la 'dug go_/de nas 'khor los sgyur ba'i bu mo ye shes rin po che'i 'od kun tu 'phro ba'i pad+mo bzang mo mig yid du 'ong ba'i dpal gyi zla bas 
[\[125b.6\]]rang gi rgyan rnams lus las bkrol te/_bcom ldan 'das de bzhin gshegs pa ye shes kyi 'od kun du 'phro ba'i dpal yon tan dpal gyi rgyal po la gtor to mngon par gtor to/_/de nas rgyan de dag bcom ldan 'das de'i dbu'i gtsug gi steng gi bar snang la nor bu rin po 
[\[125b.7\]]che'i rgyan gyi gdugs chen po nor bu rin po che sna tshogs kyi dra bas yongs su bskor ba klu'i dbang po'i lus kyis gzung ba rgyan thams cad kyi lus kyis dbyibs shin tu legs par kun nas bskor ba/_rgyan gyi gdugs kyi dkyil 'khor bcus yongs su bskor ba/_shin tu dag pa 
[\[126a\]]
[\[126a.1\]]khang pa brtsegs pa'i dbyibs sna tshogs kyis brgyan pa/_rin po che thams cad kyi lhab lhub kyi sprin gyis kun nas yog pa/_nor bu rin po che'i rgyal po thams cad kyi shing gi rgyan gyis kun nas khebs pa/_nor bu rin po che'i rgyal po spos thams cad kyi rgya 
[\[126a.2\]]mtshos yongs su brgyan par 'dug par gyur te/_de'i dbus na byang chub kyi shing chen po chos kyi dbyings las byung ba'i rin po che thams cad kyi yal ga dang /_lhun du ldan pa zhes bya ba rgyan brjod na mtha' dang dbus med pa skad cig re re zhing rgyan sna tshogs yongs su 
[\[126a.3\]]ston pa yod pa mthong bar gyur to/_/de'i drung na de bzhin gshegs pa rnam par snang mdzad ces bya ba byang chub sems dpa' sangs rgyas kyi zhing brjod du med pa'i rdul shin tu phreng ba snyed kun kyang byang chub sems dpa' kun du bzang po'i spyod pa dang /_smon lam gyis 
[\[126a.4\]]byung ba byang chub sems dpa'i rgyan sna tshogs tha mi dad cing bsam gyis mi khyab pa la rnam par spyod pa sha stag gis bskor cing mdun du byas pa dang /_'jig rten gyi dbang po thams cad kyang de la mngon tu gyur pa mthong ngo /_/bcom ldan 'das rnam par snang mdzad de'i 
[\[126a.5\]]sangs rgyas kyis rnam par 'phrul pa mtha' dang dbus med pa yang mthong bar gyur to/_/sngon gyi byang chub sems dpa'i spyod pa bskal pa gcig nas gcig tu brgyud pa la'ang zhugs par gyur to/_/'jig rten gyi khams de'i 'du ba dang 'jig pa'i bskal pa la'ang zhugs 
[\[126a.6\]]par gyur to/_/'jig rten gyi khams der 'das pa'i sangs rgyas kyi rgyud gcig nas gcig tu brgyud pa la'ang zhugs par gyur to/_/'jig rten gyi khams de na byang chub sems dpa' kun tu bzang po de bzhin gshegs pa thams cad kyi zhabs kyi drung na sangs rgyas mchod pa 
[\[126a.7\]]la brtson par gnas pa yang mthong ngo /_/sems can thams cad yongs su smin par bya ba dang /_gdul bar bya ba la mngon du gyur par yang mthong ngo /_/byang chub sems dpa' thams cad kyang byang chub sems dpa' kun tu bzang po'i lus la gzugs brnyan du gyur 
[\[126b\]]
[\[126b.1\]]par 'khod cing bdag nyid kyang rjes su 'brang bar mthong ngo /_/de bzhin gshegs pa thams cad kyi zhabs kyi drung dang byang chub sems dpa' thams cad kyi drung dang /_sems can thams cad kyi gnas dang /_'jig rten gyi khams de dang de dag thams cad na'ang byang chub sems dpa' 
[\[126b.2\]]kun tu bzang po'i gzugs brnyan kun tu byung ste/_'jig rten gyi khams de dag re re na'ang sangs rgyas kyi zhing rdul shin tu phra ba snyed kyi 'jig rten gyi khams mtshams kyi rgyan dang bcas pa dang gzhi dang bcas pa dang /_dbyibs dang bcas pa dang /_lhun dang bcas pa dang /_
[\[126b.3\]]rgyan sna tshogs yongs su dag pa dang bcas pa/_rgyan sna tshogs kyi sprin gyis kun nas khebs pa rnam par bkod pa dang /_myid dang grags rnam pa sna tshogs dang ldan pa dang /_de bzhin gshegs pa'i rgyud sna tshogs las brjod pa dus gsum gyi tshul sna tshogs su 
[\[126b.4\]]gtogs pa dang /_phyogs 'byam klas pa sna tshogs su 'du ba chos kyi dbyings 'byam klas pa sna tshogs kyi khongs su gtogs pa/_chos kyi dbyings kyi gzhi sna tshogs su 'dus pa/_nam mkha'i dbyings sna tshogs la rnam par gnas pa/_snying po byang chub sna tshogs 
[\[126b.5\]]kyis brgyan pa/_de bzhin gshegs pa'i rnam par 'phrul pa sna tshogs kyis byung ba sangs rgyas kyi seng ge'i gdan sna tshogs kyis brgyan pa/_de bzhin gshegs pa'i 'khor gyi dkyil 'khor rgya mtsho sna tshogs dang ldan pa/_de bzhin gshegs pa'i 'khor gyi dkyil 
[\[126b.6\]]'khor gyi rgyud sna tshogs can/_de bzhin gshegs pa'i thabs mkhas pa sna tshogs yongs su brjod pa dang ldan pa/_de bzhin gshegs pa'i chos kyi 'khor lo 'khor ba'i tshul sna tshogs can de bzhin gshegs pa'i dbyangs kyi yan lag dang /_gsung gi nga ro 
[\[126b.7\]]sna tshogs rab tu 'byung ba/_skad sna tshogs rgya mtsho shin tu bstan pa dang ldan pa dang /_mdo sde'i sprin sna tshogs rjes su sgrog pa can dag kyang mthong bar gyur to/_/mthong nas de bas kyang dga' ba dang /_mos pa'i shugs chen po thob par gyur te/_de de ltar 
[\[127a\]]
[\[127a.1\]]dga' ba'i shugs chen po skyes par gyur ba la/_bcom ldan 'das ye shes rin po che'i 'od kun tu 'phro ba'i dpal yon tan dpal gyi rgyal po de bzhin gshegs pa des de bzhin gshegs pa thams cad kyi chos kyi 'khor lo rab tu bsgrags pa zhes bya ba'i mdo 
[\[127a.2\]]sde 'khor gyi mdo sde/_sangs rgyas kyi zhing bcu'i rdul shin tu phra ba snyed dang bcas pa yang dag par bstan te/_des mdo sde de thos par gyur nas/_ting nge 'dzin gyi sgo stong phrag bcu shin tu phra zhing reg na bde bar thob par gyur te/_de ni dper na ma'i mngal du rnam par shes pa 
[\[127a.3\]]zhugs par gyur ma thag pa lta bu dang 'di lta ste dper na/_sems can rnams kyi las mngon par bsgrubs pa lta bu dang /_'di lta ste dper na/_zhing bzang po dam pa'i sa bon btab nas ring por ma lon yang myu gu skye ba'i rgyur gyur pa lta bu ste/_de bzhin du ting nge 'dzin de 
[\[127a.4\]]dag kyang 'jam zhing yid du 'ong ba ste/_'di ltar de bzhin gshegs pa thams cad mngon du rnam par dmigs pa zhes bya ba'i ting nge 'dzin dang /_zhing 'byam klas pa thams cad du snang ba rjes su song ba zhes bya ba'i ting nge 'dzin dang /_dus gsum gyi tshul thams cad la 
[\[127a.5\]]'jug pa khong du chud pa zhes bya ba'i ting nge 'dzin dang /_de bzhin gshegs pa thams cad kyi chos kyi 'khor lo sgrog pa zhes bya ba'i ting nge 'dzin dang /_sangs rgyas thams cad kyi smon lam rgyu mtsho rnam par dmigs pa zhes bya ba'i ting nge 'dzin dang /_'khor ba thams 
[\[127a.6\]]cad kyi sdug bsngal gyis gzir ba'i sems can 'byung ba'i nga ro rab tu bsgrags pas rnam par [{]dmyigs [,]dmigs [}]par byed pa zhes bya ba'i ting nge 'dzin dang /_sems can thams cad kyi mun nag rnam par sel ba'i smon lam gyi rgyan ces bya ba'i ting nge 'dzin dang /_sems can thams 
[\[127a.7\]]cad sdug bsngal dang dbral ba'i smon lam gyis rnam par dmigs pa zhes bya ba'i ting nge 'dzin dang /_sems can thams cad kyi bde ba 'grub pa yongs su 'byin pa zhes bya ba'i ting nge 'dzin dang /_sems can thams cad yongs su smin par bya ba dang /_'dul bas mi skyo 
[\[127b\]]
[\[127b.1\]]ba'i snying po zhes bya ba'i ting nge 'dzin dang /_byang chub sems dpa' thams cad kyi lam la 'jug pa'i rgyal mtshan zhes bya ba'i ting nge 'dzin dang /_byang chub sems dpa'i sa thams cad yongs su gnon par sgrub pa'i rgyan ces bya ba'i ting nge 'dzin dang /_de dag la 
[\[127b.2\]{]stsogs [,]sogs [}]pa'i ting nge 'dzin gyi sgo stong phrag bca rnams des thob par gyur te/_de phra ba la mnyam par bzhag pa'i sems dang /_mi g.yo ba'i sems dang /_rab tu dga' ba'i sems dang /_dbugs phyin pa'i sems dang /_dpag tu med pa'i sems dang /_dge 
[\[127b.3\]]ba'i bshes gnyen gyi rjes su 'brang ba'i sems dang /_thams cad mkhyen pa nyid shin tu zab pa la dmigs pa'i sems dang /_byams pa'i rjes su 'gro ba'i tshul rgya mtsho la zhugs pa'i sems dang /_mngon par zhen pa thams cad las gyen du 'phags pa'i 
[\[127b.4\]]sems dang /_'jig rten gyi yul thams cad la mi gnas pa'i sems dang /_de bzhin gshegs pa'i yul la 'jug pa'i sems dang /_sangs rgyas thams cad kyi gzugs dang /_kha dog rgya mtshos snang bar gyur pa'i sems dang /_'khrug pa med pa'i 
[\[127b.5\]]sems dang /_g.yo ba med pa'i sems dang /_khong khro ba med pa'i sems dang /_mthon dman med pa'i sems dang /_mi skyo ba'i sems dang /_mi zlogs pa'i sems dang /_zhum pa med pa'i sems dang /_chos thams cad kyi rang bzhin nges par 
[\[127b.6\]]rtogs pa'i sems dang /_chos thams cad kyi tshul rgya mtsho'i rjes su song ba'i sems dang /_chos thams cad rab tu 'byed pa'i tshul kyi rjes su song ba'i sems dang /_sems can rgya mtsho thams cad la 'jug pa'i sems dang /_'gro ba thams 
[\[127b.7\]]cad yongs su bskyab pa'i sems dang /_sangs rgyas rgya mtsho mang po'i snang ba yongs su skyes pa'i sems dang /_de bzhin gshegs pa thams cad kyi smon lam rgya mtsho la 'jug pa'i sems dang /_sgrib pa thams cad kyi ri rnam par 'thor ba'i sems dang /_
[\[128a\]]
[\[128a.1\]]bsod nams kyi tshogs rgya chen po yang dag par sgrub pa'i sems dang /_de bzhin gshegs pa'i stobs bcu la spobs pa mngon sum du gyur ba'i sems dang /_byang chub sems dpa'i yul thams cad la snang ba thob pa'i sems dang /_byang 
[\[128a.2\]]chub sems dpa'i tshogs thams cad 'phel bar byed pa'i sems dang /_phyogs rgya mtsho thams cad rgyas par 'gengs pa'i sems dang ldan pas kun tu bzang po'i smon lam chen po la lhag par [{]dmyigs [,]dmigs [}]par bya bas smon lam rgya mtsho sangs rgyas kyi zhing bcu'i 
[\[128a.3\]]rdul shin tu phra ba snyed kyis/_de bzhin gshegs pa thams cad kyi sngon gyi smon lam rang gi sangs rgyas kyi zhing yongs su dag par bya ba'i don du mngon par sgrub ste/_'di ltar sems can gyi khams thams cad yongs su smin par bya ba dang /_gdul bar bya 
[\[128a.4\]]ba dang /_chos kyi dbyings 'byam klas pa yongs su shes par bya ba dang /_chos kyi dbyings kyi tshul rgya mtsho la 'jug par bya ba dang /_sangs rgyas kyi zhing thams cad du phyi ma'i bskal par byang chub sems dpa'i spyod pa spyad par bya ba dang /_byang chub sems dpa'i 
[\[128a.5\]]spyod pa'i dkyil 'khor thams cad la phyi ma'i mtha'i bskal par gnas par bya ba dang /_de bzhin gshegs pa thams cad kyi drung du 'gro bar bya ba dang /_dge ba'i bshes gnyen thams cad bsnyen bkur ba dang /_de bzhin gshegs pa thams cad la mchod cing 
[\[128a.6\]]rim gror bya ba yongs su rdzogs par bya ba dang /_sems kyi skad cig re re la thams cad mkhyen pa'i ye shes rnam par bsgrub pa dang /_rnam par 'tshang rgya bar bya bas byang chub sems dpa'i spyod pa rgyun mi gcod par bya ba'i phyir/_de dag la [{]stsogs [,]sogs [}]pa smon lam 
[\[128a.7\]]mngon par bsgrub pa'i sgo rgya mtsho sangs rgyas kyi zhing bcu'i rdul shin tu phra ba snyed kyis byang chub sems dpa' kun tu bzang po'i spyod pa la smon lam mngon par sgrub par gyur to/_/de'i byang chub sems dpa' kun tu bzang po'i spyod pa dang /_smon lam mngon 
[\[128b\]]
[\[128b.1\]]par bsgrub pa'i phyir/_bcom ldan 'das de bzhin gshegs pa ye shes rin po che'i 'od kun tu 'phro ba'i dpal yon tan dpal gyi rgyal pos sngon gyi dge ba'i rtsa ba yongs su bskul ba mdzad do/_/rab tu bstan pa mdzad do/_/yongs su bstan pa mdzad do/_/rnam 
[\[128b.2\]]par dbye ba mdzad do/_/rnam par dgrol ba mdzad do/_/yang dag par bstan par mdzad do/_/chud za bar mi 'gyur bar bya ba'i phyir rab tu brtan par mdzad do/_/rgya chen por khyab par bya ba'i phyir shin tu yangs par mdzad do/_/thams cad mkhyen pa nyid 
[\[128b.3\]]lhur len par bya ba'i phyir rab tu gnas par mdzad de/_de ni 'di lta ste/_thog ma sems bskyed pa nas nye bar bzung ba phyin cad de bzhin gshegs pa'i sngon gyi smon lam rgya mtsho grangs med pa rab tu thob par bya ba'i phyir ro/_/rigs kyi bu sngon 'das pa'i 
[\[128b.4\]]dus de'i yang pha rol gyi bskal pa bcu pa la 'jig rten gyi khams rin chen nyi ma'i 'khor lo rnam par snang ba'i 'od ces bya bar de bzhin gshegs pa zla ba'i rgyal mtshan dpal gyi dpal gyi gsung rab la bu mo ye shes kyi 'od kun tu 'phro ba pad+mo bzang mo mig yid du 'ong ba'i 
[\[128b.5\]]dpal gyi zla ba de/_byang chub sems dpa' kun tu bzang pos yongs su bskul te/_de bzhin gshegs pa'i sku gzugs pad+mo la bzhugs pa zhig bcos so/_/bcos nas kyang ri mo bris so/_/ri mo bris nas kyang rin po ches shin tu brgyan to/_/dge 
[\[128b.6\]]ba'i bshes gnyen byang chub sems dpa' kun tu bzang po la brten te/_bla na med pa yang dag par rdzogs pa'i byang chub tu'ang sems bskyed do/_/de dge ba'i rtsa ba des log par mi ltung ba'i chos can du gyur te/_rtag tu lha'i dbang po'i rigs 
[\[128b.7\]]dang mi'i dbang po'i rigs su skyes par gyur to/_/thams cad du yang gzugs mdzes shing sdug la blta na yid du 'ong ba dang /_kha dog bzang po shin tu rgyas pa dam pa dang ldan par gyur te/_rtag tu de bzhin gshegs pa mthong ba dang /_byang chub 
[\[129a\]]
[\[129a.1\]]sems dpa' kun tu bzang po dang yang bral bar ma gyur to/_/dge ba'i bshes gnyen de nyid kyis tshe rabs de dang de dag du yongs su smin par byas so/_/dran par byas so/_/da yang des byang chub sems dpa' kun tu bzang po yongs su bsnyen bkur te/_
[\[129a.2\]]yid 'byung bar ma byas so/_/rigs kyi bu de la ji snyam du sems/_de'i tshe de'i dus na 'khor los sgyur ba'i rgyal po rnam par snang ba rin chen pad+mo dpal gyi gtsug phud snying po zhes bya bar byung ba de gzhan zhig yin snyam du sems na ni/_rigs kyi bu khyod kyis de ltar mi 
[\[129a.3\]]blta ste/_byang chub sems dpa' byams pa ni/_de'i tshe de'i dus na 'khor los sgyur ba'i rgyal po rnam par snang ba rin chen pad+mo dpal gyi gtsug phud snying po zhes bya ba gyur to/_/rigs kyi bu de'i tshe de'i dus na rgyal po'i btsun mo dpal gyi bzhin 
[\[129a.4\]]yongs su rgyas pa zhes bya ba byung ba de/_gzhan zhig yin snyam du sems na yang de ltar mi blta ste/_mtshan mo'i lha mo kho ma'i drung na 'dug pa sgra rgya mtsho rab tu zhi ba dang ldan pa 'di yin no/_/rigs kyi bu de la ji snyam du sems/_de'i tshe'i de'i dus na rgyal 
[\[129a.5\]]bo'i bu mo ye shes kyi 'od kun tu 'phro ba/_pad+mo bzang mo mig yid du 'ong pa'i dpal gyi zla ba zhes bya ba byung ba de gzhan zhig yin snyam du sems na ni de ltar mi blta ste/_kho mo ni de'i tshe dus na rgyal po'i bu mo ye shes kyi 'od kun tu 'phro ba/_pad+mo bzang mo mig 
[\[129a.6\]]yid du 'ong ba'i dpal gyi zla ba zhes bya bar gyur to/_/kho mo bu mo gzhon nur gyur te/_de bzhin gshegs pa dbang po'i rgyal mtshan dpal gyi dpal gyi gsung rab la de bzhin gshegs pa'i sku pad+mo la bzhugs pa bcos pa de ni kho mo'i bla na med pa yang dag par 
[\[129a.7\]]rdzogs pa'i byang chub kyi rgyur gyur to/_/de'i tshe byang chub sems dpa' kun tu bzang pos/_kho mo bla na med pa yang dag par rdzogs pa'i byang chub tu yongs su bskul ba de ni/_kho mos byang chub tu sems dang po bskyed pa yin no/_/kho mos bcom ldan 'das de 
[\[129b\]]
[\[129b.1\]]bzhin gshegs pa ye shes rin po che'i 'od kun tu 'phro ba'i dpal yon tan dpal gyi rgyal po'i drung du phyin te/_rgyan gyis gtor nas de bzhin gshegs pa'i rnam par 'phrul pa dang /_cho 'phrul mthong bar gyur te/_kho mos bcom ldan 'das de'i drung nas chos 
[\[129b.2\]]thos par gyur pa de'i tshe/_kho mos byang chub sems dpa'i rnam par thar pa/_'jig rten thams cad mngon du gyur pas 'gro ba rnam par 'dul ba ston pa 'di thob bo/_/de bzhin gshegs pa ri rab kyi rdul shin tu phra ba snyed de dag thams cad kyang bsnyen bkur te/_yo 
[\[129b.3\]]byad dang mchod cing rim gror bya ba thams cad kyis kyang bkur stir byas so/_/de bzhin gshegs pa de dag gis chos bstan pa de dag thams cad kyang kho mos thos te/_de bzhin gshegs pa de dag gi gdams ngag dang rjes su bstan pa la'ang zhugs par gyur to/_/
[\[129b.4\]]de bzhin gshegs pa de dag la kho mos rim gro cher byas te/_rim gro de'i rnam pas sems kyi skad cig gcig la de bzhin gshegs pa de dag thams cad dang /_byang chub sems dpa'i dkyil 'khor de dag dang /_sangs rgyas kyi zhing de dag thams 
[\[129b.5\]]cad kyang mthong ste/_'jig rten gyi khams rnam par snang ba'i khams de ni 'das par gyur/_bskal pa rdul dang bral ba'i dkyil 'khor de ni mthar phyin par gyur nas/_de'i rjes la 'jig rten gyi khams ni rin chen 'khor lo sna tshogs kyis klubs shing brgyan pa 
[\[129b.6\]]zhes bya/_bskal pa ni 'od chen po zhes bya ba zhig byung ste/_de la sangs rgyas lnga brgya byung bar gyur to/_/de dag thams cad kyang kho mos bsnyen bkur te/_bskal pa 'od chen po de la de bzhin gshegs pa thugs rje chen po'i sprin gyi rgyal mtshan zhes bya ba 
[\[129b.7\]]bskal pa'i dang po la byung ste/_de mngon par byung ba'i tshe/_kho mo mtshan mo'i lha mor gyur pas mchod pa byas so/_/de'i 'og tu de bzhin gshegs pa rdo rje mthu bo che'i dpal zhes bya ba byung ste/_de la kho mo'akhor los sgyur bar gyur pas mchod pa byas 
[\[130a\]]
[\[130a.1\]]so/_/de bzhin gshegs pa des kho mo la mdo sde sangs rgyas thams cad skye zhing 'byung ba zhes bya ba/_mdo snge sangs rgyas kyi zhing bcu'i rdul shin tu phra ba snyed kyi 'khor dang bcas pa yang dag par bstan te/_de yang kho mos thos 
[\[130a.2\]]nas yongs su bzung ngo /_/de'i 'og tu de bzhin gshegs pa me'i 'od 'phro ri'i dpal gyis rnam par brgyan pa zhes bya ba byung ste de la kho mo tshong dpon gyi bu mor gyur pas mchod pa byas so/_/de bzhin gshegs pa des kho mo la mdo sde dus gsum snang 
[\[130a.3\]]ba'i snying po zhes bya ba/_mdo sde 'dzam bu'i gling gi rdul shin tu phra ba snyed kyi 'khor dang bcas pa yang dag par bstan te/_de yang kho mos thos nas yongs su bzung ngo /_/de'i 'og tu de bzhin gshegs pa chos rgya mtsho thams cad kyis mngon par 'phags pa'i 
[\[130a.4\]]shugs kyi rgyal po zhes bya ba byung ste/_de la kho mo lha'i rgyal por gyur pas mchod pa byas so/_/de bzhin gshegs pa des kho mo la mdo sde chos kyi dbyings kyi gzhi thams cad shes pa'i bye brag ces bya ba mdo sde lnga brgya'i 'khor dang bcas pa yang dag par 
[\[130a.5\]]bstan te/_de yang kho mos thos nas yongs su bzung ngo /_/de'i 'og tu de bzhin gshegs pa chos zab mo'i dpal rgya mtshos yang dag par 'byung ba'i 'od ces bya ba byung ste/_de la kho mo klu'i dbang po'i bu mor gyur pas/_nor bu rin po che yid bzhin gyi rgyal po'i 
[\[130a.6\]]sprin gyi char mngon par phab ste mchod pa byas so/_/de bzhin gshegs pa des kho mo la mad sde dga' ba rgya mtsho rnam par 'phel ba'ishugs shes bya ba mdo sde bye ba brgya stong phrag bcu'i 'khor dang bcas pa yang dag par bstan te/_de yang kho mos 
[\[130a.7\]]thos nas yongs su bzung ngo /_/de'i 'og tu de bzhin gshegs pa rin chen ri bo'i spo'i 'od zer sgron ma zhes bya ba byung ste/_de la kho mo rgya mtsho'i lha mor gyur pas/_rin po che'i pad+mo'i sprin gyi char gyis nye bar bsnyen te mchod pa byas so/_/de bzhin 
[\[130b\]]
[\[130b.1\]]gshegs pa des kho mo la mdo sde chos kyi dbyings rgya mtsho'i tshul zhes bya ba mdo sde sangs rgyas kyi zhing gi rdul shin tu phra ba snyed kyi 'khor dang bcas pa yang dag par bstan te/_de'ang kho mos thos nas yongs su blangs so/_/dran pas yang dag par bzung ngo /_/de'i 
[\[130b.2\]]'og tu de bzhin gshegs pa yon tan rgya mtsho snang ba'i dkyil 'khor gyi dpal zhes bya ba byung ste/_de la kho mo drang srong mngon par shes pa lnga dang ldan par gyur pa/_drang srong stong phrag drug cus kun nas bskor bas rdzu 'phrul chen po'i rnam par 'phrul pa nye 
[\[130b.3\]]bar bstan te/_spos kyi me tog ri bo tsam gyi sprin gyi char mngon par phab ste/_mchod pa byas so/_/de bzhin gshegs pa des kho mo la mdo sde chos gnas med pa'i sgron ma zhes bya ba mdo sde stong phrag bcu'i 'khor dang bcas pa yang dag par bstan ste/_de yang kho mos 
[\[130b.4\]]thos nas yongs su bzung ngo /_/de'i 'og tu de bzhin gshegs pa rnam par snang mdzad dpal gyi snying po zhes bya ba byung ste/_kho mo yang mnyam pa nyid kyi don 'byung ba zhes bya ba'i sa'i lha mo zhig tu gyur nas/_kho mo sa'i lha mo'i 'khor grangs med pa dang bcas 
[\[130b.5\]]pas rin po che'i shing thams cad kyi lhun las rin po che'i me tog gi sprin gyi char mngon par phab ste rin po che'i phreng ba'i sprin gyi char yang rab tu phab nas/_de bzhin gshegs pa de la mchod pa bya ba'i phyir spyan sngar phyin to/_/de bzhin gshegs pa des kho mo 
[\[130b.6\]]la mdo sde de bzhin gshegs pa thams cad yang dag par 'byung ba'i gnas kyi snying po zhes bya ba'i mdo sde grangs med pa'i 'khor dang bcas pa yang dag par bstan te/_de yang kho mos thos nas bzung ste chud zos par ma byas so/_/rigs kyi bu de bzhin 
[\[130b.7\]]gshegs pa lnga brgya po de dag thams cad kyi tha mar de bzhin gshegs pa chos kyi dbyings nam mkha' mdzod spus yongs su rgyas pa'i rtse mo dpal gyi sgron ma zhes bya ba 'jig rten du byung ste/_de'i tshe kho mo yang gar mkhan gyi bu mo bzhin mngon par 
[\[131a\]]
[\[131a.1\]]mdzes pa'i dpal zhes bya ba zhig tu gyur te/_de bzhin gshegs pa de grong khyer du gshegs nas/_gar mkhan gyi tshogs kyis rol mo byas pa'i tshe/_kho mos sangs rgyas kyi byin gyis steng gi nam mkha'i dbyings las/_tshigs su bcad 
[\[131a.2\]]pa stong gis de bzhin gshegs pa de la mngon par bstod de spyan sngar phyin to/_/de bzhin gshegs pa des mdzod spu nas 'od zer chos kyi dbyings rnam par snang ba'i rgyan ces bya ba bkye ste/_kho mo'i lus thams cad kyang snang bar mdzad do/_/'od zer des kho mo la 
[\[131a.3\]]phog ma thag tu rnam par thar pa/_chos kyi dbyings kyi tshul yongs su 'khyil ba'i snying po zhes bya ba thob par gyur to/_/rigs kyi bu de ltar de bzhin gshegs pa de dag la [{]stsogs [,]sogs [}]pa bskal pa 'od chen po la 'jig rten gyi khams rin chen 'khor lo sna tshogs 
[\[131a.4\]]kyis klubs shing brgyan par sangs rgyas lnga brgya byung bar gyur pa de dag thams cad kyang mnyes par byas te/_de bzhin gshegs pa de dag la kho mos mchod pa yang byas so/_/de bzhin gshegs pa de dag gis kho mo la chos bstan pa de dag thams cad kyang dran 
[\[131a.5\]]te/_chos kyi tshul de dag las yi ge 'ga' 'am/_tshig 'ga' yang brjed par ma gyur to/_/de bzhin gshegs pa de dag re re'i drung du 'gro ba'i tshe yang sangs rgyas kyi chos yongs su brjod par bya bas sems can tshad med pa'i don byas so/_/de bzhin 
[\[131a.6\]]gshegs pa de dag re re la yang kho mos chos kyi dbyings kyi rang bzhin rgya mtsho dus gsum gyi ye shes kyi snying po chos kyi dbyings shin tu yangs pa zhes bya ba'i thams cad mkhyen pa'i glog mngon par snang ba kun tu bzang po'i spyod pa thams cad la gnas par yang 
[\[131a.7\]]dag par gzhol ba thob par gyur te/_rigs kyi bu kho mo la ni de ltar yang sems kyi skad cig re re la de bzhin gshegs pa mtha' dang dbus med pa yongs su snang ste/_de bzhin gshegs pa de dag kho mos mthong bar gyur pas thams cad mkhyen pa'i klog mngon 
[\[131b\]]
[\[131b.1\]]par snang ba/_/sngon chad ma thob pa sngan chad ma mthong ba_dag kyang kho mo'i sems kyi rgyud la gnas par gyur te/_'on kyang byang chub sems dpa' kun tu bzang po'i spyod pa las g.yo ba med do/_/de ci'i phyir zhe na/_thams cad mkhyen pa'i klog mngon par snang ba thob 
[\[131b.2\]]pa 'di ni mtha' dang dbus med par bstan pa'o/_/de nas mtshan mo'i lha mo sems can kun tu skyong ba'i gzi brjid kyi dpal gyis de'i tshe byang chub sems dpa'i rnam par thar pa 'jig rten thams cad mngon du gyur pas/_'gro ba rnam par 'dul ba zhes bya 
[\[131b.3\]]ba 'di brnan te bstan pa dang /_rnam par dbye bar bya ba'i phyir sangs rgyas kyi byin gyi rlabs kyis tshong dpon gyi bu nor [{]bzangs [,]bzang [}]la tshigs su bcad de smras pa/_/zab mo blta dka' khong du chud dka' ste/_/dus gsum dbyings kun tha dad tshul ldan la/_/chos 
[\[131b.4\]]'od dkyil 'khor kun tu 'od 'byung ba'i/_/kho mo'i tshig 'di nor [{]bzangs [,]bzang [}]mnyam par gyis/_/sangs rgyas yon tan 'dod pas byang chub tu/_/kho mos thog ma ji ltar sems bskyed dang /_/ji ltar kho mos rnam thar 'di thob pa/_/de dag rnam par phye ba'i tshul 'di nyon/_/
[\[131b.5\]]'di nas sangs rgyas zhing gi rdul snyed kyi/_bskal pa gcig nas gcig brgyud pha rol tu/_/'jig rten khams yangs dri ma'i skyon med pa/_/rnam snang rgyal mtshan sgron ma'i dpal byung ste/_/bskal pa rdul dang bral ba'i dkyil 'khor byung /_/de la sangs 
[\[131b.6\]]rgyas rigs ni rgyun ma chad/_/de tshe ri rab rdul phran rab snyed kyi/_/stobs bcu skyon med mang po byung bar gyur/_/de la bde gshegs thog mar rin chen 'od/_/kun tu 'phro dpal yon tan dpal rgyal byung /_rgyal ba chos kyi rgyal mtshan ri rab dpal/_/
[\[131b.7\]]yon tan seng ge'i dbang po rgyal ba zhi/_/rgyal ba zhi ba'i rgyal po skye bcil dang /_/grags pa'i ri bo yon tan ri rab dpal/_/rgyal ba nyi ma zla zhal bcom ldan 'das/_/bcu po de dag tshul 'di thog ma'o/_/rgyal ba nam mkha'i gzhi dang kun nas 'od/_/
[\[132a\]]
[\[132a.1\]]phyogs su yongs byung dran pa rgya mtsho'i sgo/_/rgyal ba mngon 'phags 'od mnga' ri rab dpal/_/bde gshegs chos kyi 'od 'phro ri bo dpal/_/thugs rje che mnga' dgu pa pad+mos 'phags/_/sangs rgyas bcu pa chos dbyings me tog ste/_/sangs 
[\[132a.2\]]rgyas rgya mtsho yongs su brjod pa las/_/tshul 'di bcu pa gnyis pa 'di yin no/_/'od dpal rgyal po ye shes blo gros dang /_/sna tshogs don dbang dpal gyi blo gros lha/_/rgyal ba shugs kyi rgyal blo ye shes dpal/_/snang ba'i rgyal po 'od kyi rgyal mtshan 
[\[132a.3\]]dpal/_/rgyal ba rnam par gnon pa'i lha stabs dang /_/de bzhin chos dbyings pad+mo bcu pa ste/_/rgya chen pa yongs su bstan las tshul 'di ni/_/tshul 'dir bcu pa gsum pa bstan pa'o/_/rin chen 'od 'phro ri dpal bcom ldan 'das/_/de yi 'og ma yon tan 
[\[132a.4\]]rgya mtsho dpal/_/chos kyi 'od dang pad+mo snying po dpal/_/'gro ba'i zla ba spyan tshul bde bar gshegs/_/spos kyi 'od dang rin chen ri rab dpal/_/rgyal ba dri za lus 'od rgyal po dang /_/rin chen snying po rgyal dpal gzi brjid ldan/_/rgyal ba bcu pa zhi ba'i gzugs 
[\[132a.5\]]kyistabs/_/de yi 'og ma rgyal ba rgya chen blo/_/rin chen 'od dang nam mkha'i sprin gyi dpal/_/rgyal ba dam pa'i mtshan gyi dpal gyur dang /_/brtul zhugs dkyil 'khor rang gi lus kyi 'od/_/mthu chen brtul zhugs ri rab dpal mnga' dang /_/rgyal ba yon tan 
[\[132a.6\]]'khor yug dpal gyi rgyal/_/bcom ldan mi pham brtul zhugs rgyal mtshan dang /_/shing gi ri bo rgyal ba de dag bcu/_/rgyal ba sA la'i rgyal po dpal gyi mchog_/'jig rten dbang po'i lus ni snang ba'i 'od/_/mngon par 'phags 'od dpal gyi bcom ldan 
[\[132a.7\]]'das/_/rdo rje 'od dang sa yi gzi brjid dpal/_/rgyal ba zab chos 'od kyi rgyal po dpal/_/chos kyi rgya mtsho dbyangs kyi blo gros dang /_/ri rab rgyal mtshan dpal dang blo gros snang /_/rgyal ba bcu pa rin chen rgyal po dpo dpal/_/tshangs pa'i 'od dang rgyal ba 
[\[132b\]]
[\[132b.1\]]nam mkha' dbyings/_/de bzhin chos kyi dbyings ni gzugs brnyan dpal/_/snang ba'i dkyil 'khor 'od kyi bcom ldan 'das/_/tha dad phyogs mkhyen ye shes blo gros dang /_/nam mkha'i sgron ma mngon par dga' ba'i dpal/_/rnam par snang mdzad 'od dpal bde 
[\[132b.2\]]bar gshegs/_/bsod nams rab tu snang dpal zhi ba'i dpal/_/bcu par snying rje chen po'i sprin gyi dpal/_/de bzhin nyid 'od stobs snang blo gros dang /_/rgyal ba 'gro ba thams cad mngon gzugs dang /_/de tshe rgyal ba mngon 'phags 'od mang 'byung /_/
[\[132b.3\]]de yi 'og ma zhi ba'i sku yi 'od/_/chos 'phags bde gshegs de bzhin byung bar 'gyur/_/de yi 'og ma rlung gi drag shul dpal/_/dpa' ba'i rgyal mtshan rin chen lus kyi dpal/_/dus gsum snang ba'i 'od ni bcu pa'o/_/smon lam rgya mtsho rab tu snang 
[\[132b.4\]]dpal dang /_/gnyis pa dgongs pa rdo rje ri bo dpal/_/rgyal ba gsum pa seng ge ri rab dpal/_/dran pa'i rgyal mtshan rgyal po chos dpal blo/_/shes rab sgron ma 'od kyi rgyal mtshan dpal/_/de yi 'og ma rgyal ba rgya chen blo/_/rgyal ba chos dbyings tshul 
[\[132b.5\]]gyi ye shes stabs/_/chos kyi rgya mtsho blo gros ye shes dpal/_/chos 'dzin pa dang rin chen sbyin dpal dang /_/rgyal ba yon tan khor yug dpal gyi sprin/_/bzod pa'i sgron ma dpal dang gzi brjid ldan/_/shugs 'od zhi gnas dbyangs kyi rgyal ba dang /_/zhi 
[\[132b.6\]]ba'i rgyal mtshan 'gro ba'i sgron ma dpal/_/sangs rgyas smon lam chen po shugs kyi dpal/_/bcom ldan gzhan gyis mi thub rgyal mtshan stobs/_/rgyal ba ye shes 'od 'phro rgya mtsho dpal/_/rgyal ba chos dbang blo gros chags pa med/_/'gro skad rgya mtsho 
[\[132b.7\]]dbyangs kyi blo gros dang /_/thams cad dbyangs kyi yan lag sgra skad dpal/_/dbang sgyur mchod sbyin grags pa'i mchod sdong blo/_/phyogs yul 'gro ba mngon sum bcom ldan 'das/_/sems can bsam par mnyam pa sku yi dpal/_/gzhan yang sangs 
[\[133a\]]
[\[133a.1\]]rgyas gnas dang bcas pa'i dpal/_/rgyal ba rang bzhin lus dpal bzang po dang /_/der ni rgyal ba de la [{]stsogs [,]sogs [}]pa byung /_/de dag byung nas 'gro ba sgron ma mdzad/_/bskal pa ri rab shin tu phra rdul snyed/_/bdag gis rgyal ba rgya mtsho de dag mchod/_/
[\[133a.2\]]bskal pa sangs rgyas zhing gi rdul snyed po/_/de dag du ni rgyal ba gang byung ba/_/bde gshegs de dag thams cad bdag gis mchod/_/rnam par thar pa'i tshul ni 'di la zhugs/_/rnam par thar pa'i tshul 'di sgom byed cing /_/bskal pa mtha' yas bdag gi sngon spyad 
[\[133a.3\]]kyis/_/khyod kyis thos nas nan tan myur gyis shig_/tshul 'di ring po mi thogs thob par 'gyur/_/rigs kyi bu kho mos byang chub sems dpa'i rnam par thar pa 'jig rten thams cad mngon du gyur pas/_'gro ba rnam par 'dul ba ston pa 'di shes par zad na/_
[\[133a.4\]]kho mos byang chub sems dpa' mtha' dang dbus med pa'i byang chub sems dpa'i spyod pa rgya mtsho la mos pa sna tshogs kyis yang dag par gnas pa/_bsam pa sna tshogs kyis lus dang ldan pa/_/dbang po rgya mtsho sna tshogs yongs su grub pa/_byang chub sems 
[\[133a.5\]]dpa'i spyod pa dang /_smon lam sna tshogs shin tu rtogs pa de dag gi spyod pa shes pa'am/_yon tan brjod par nus re skan/_/song rigs kyi bu snying po byang chub 'di nyid na kho mo dang rgyang mi ring ba zhig na mtshan mo'i lha mo sgra rgya mtsho rab tu zhi ba dang ldan pa zhes bya ba 
[\[133a.6\]]pad+mo'i khri rin po che'i rgyal po snang ba'i rgyal mtshan gyis rab tu brgyan pa zhig la 'dug cing /_mtshan mo'i lha mo grangs med pa brgya stong phrag bcu'i 'khor gyis bskor ba 'dug gis de'i gan du song la ji ltar byang chub sems dpas byang chub sems dpa'i spyod pa la 
[\[133a.7\]]bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]mtshan mo'i lha mo sems can kun tu skyong ba'i gzi brjid dpal gyi rkang pa gnyis la spyi bos phyag 'tshal te/_mtshan mo'i lha mo sems can kun ta skyong ba'i gzi 
[\[133b\]]
[\[133b.1\]]brjid dpal la lan brgya stong du mar g.yas phyogs su bskor ba byas nas yang dang yang bltas te/_mtshan mo'i lha mo sems can kun tu skyong ba'i gzi brjid dpal gyi drung nas song ngo //_//sangs rgyas rmad gcad ces bya ba shin tu rgyas pa chen 
[\[133b.2\]]po'i mdo/_/bam po brgyad pa/_de nas tshong dpon gyi bu nor [{]bzangs [,]bzang [}]mtshan mo'i lha mo sems can kun tu skyong ba'i gzi brjid dpal gyi byang chub sems dpa'i rnam par thar pa 'jig rten thams cad mngon du gyur pas 'gro ba rnam par 'dul ba de la yongs su 
[\[133b.3\]]sgom zhing khong du chud par bya ba dang /_yid ches par bya ba dang /_'jug par bya ba dang /_shin tu rgyas par bya ba dang /_yongs su khyab par bya ba dang /_rab tu mchod par bya ba dang /_dbang du bya ba dang /_snang bar bya ba dang /_yang dag par gzhol bar bya ba 
[\[133b.4\]]byed cing /_mtshan mo'i lha mo sgra rgya mtsho rab tu zhi ba dang /_ldan pa gang na ba der phyin te/_mtshan mo'i lha mo sgra rgya mtsho rab tu zhi ba dang ldan pa'i rkang pa gnyis la spyi bos phyag 'tshal te/_mtshan mo'i lha mo sgra rgya mtsho rab tu zhi ba dang ldan pa la lan brgya stong 
[\[133b.5\]]du mar g.yas phyogs su bskor ba byas nas/_mtshan mo'i lha mo sgra rgya mtsho rab tu zhi ba dang ldan pa'i mdun du 'dug ste/_thal mo sbyar nas 'di skad ces smras so/_/'phags ma lha mo bdag ni bla na med pa yang dag par rdzogs pa'i byang chub tu yang 
[\[133b.6\]]dag par zhugs pa ste/_bdag ni dge ba'i bshes gnyen gyi rten gyis byang chub sems dpa'i spyod pa la slob cing /_byang chub sems dpa'i spyod pa la zhugs te/_byang chub sems dpa'i spyod pa la nan tan du bgyi ba dang /_byang chub sems dpa'i spyod 
[\[133b.7\]]pa la rab tu gnas pas thams cad mkhyen pa nyid du 'byung bar 'tshal na/_'phags ma lha mo ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba bdag la bshad du gsol/_de nas mtshan 
[\[134a\]]
[\[134a.1\]]mo'i lha mo sgra rgya mtsho rab tu zhi ba dang ldan pas/_tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu de ltar khyod dge ba'i bshes gnyen gyi rten gyis byang chub sems dpa'i spyod pa yongs su tshol ba legs so legs so/_/
[\[134a.2\]]rigs kyi bu kho mo ni byang chub sems dpa'i rnam par thar ba dga' ba yangs pa'i shugs 'byung bas sems kyi skad cig rnam par brgyan pa thob pa'o/_/nor [{]bzangs kyis [,]bzang gis [}]smras pa/_'phags ma khyod ni 'phrin las ci mdzad yul gang dang ldan sbyor ba gang dang ldan/_
[\[134a.3\]]ci la rnam par dpyod/_byang chub sems dpa'i rnam par thar pa dga' ba yangs pa'i shugs 'byung bas sems kyi skad cig rnam par brgyan ba de'i yul ni ji lta bu zhig mchis des smras pa/_rigs kyi bu kho mo ni sems dang bsam pa rgya mtsho yongs su dag pa'i mnyam 
[\[134a.4\]]pa nyid la zhugs pa ste/_'jig rten gyi rdul dang dri ma thams cad rnam par bsal bas mi phyed pas brgyan pa'i bsam pa la zhugs pa'o/_/brtsams pa las mi ldog mi bzlog pa'i sems dang ldan pa'o/_/rin po che'i ri bo ltar yon tan gyis brgyan pa'i sems mi 
[\[134a.5\]]sgul ba dang ldan pa'o/_/mi gnas mi rten pa'i sems dang ldan pa'o/_/'gro ba thams cad yongs su bskyab pa la mngon par phyogs pa'i sems dang ldan pa'o/_/sangs rgyas rgya mtsho thams cad mthong bas mi ngoms pa'i sems dang ldan pa'o/_/byang chub sems 
[\[134a.6\]]dpa' thams cad kyi stobs kyis bsam pa rnam par dag pa'i sems dang ldan pa'o/_/dran pa'i rgya mtsho ye shes kyi snang ba chen pos brgyan pa la yang dag par gnas pa'i sems dang ldan pa'o/_/sems can thams cad mya ngan gyi dgon pa las yang dag par bzla ba la 
[\[134a.7\]]zhugs pa'o/_/sems can thams cad sdug bsngal ba dang yid mi bde ba las rnam par bzlog pa la mngon par brtson pa'o/_/sems can thams cad kyi yid du mi 'ong ba'i gzugs dang /_/sgra dang dri dang reg yongs su rgyu ba rnam par bzlog pa la zhugs pa'o/_/
[\[134b\]]
[\[134b.1\]]sems can thams cad kyi sdug pa dang /_mi sdug pa dang bral zhing phrad pa'i sdug bsngal rab tu zhi bar ba ba la zhugs pa'o/_/sems can thams cad kyi yul gyi rkyen las byung bas mgo rmongs ba'i sdug bsngal rnam par bzlog pa la rab tu brtson pa'o/_/log par lhung ba'i 
[\[134b.2\]]sems can thams cad kyi rten du gyur ba'o/_/sems can thams cad 'khor ba'i gnas kyi sdug bsngal las 'byung ba yang dag par ston pa la mngon par brtson pa'o/_/sems can thams cad kyi rga shi dang mya ngan dang smre sngags 'don pa dang /_sdug bsngal ba dang 
[\[134b.3\]]yid mi bde ba dang /_'khrug pa rnam par bzlog pa la zhugs pa'o/_/sems can thams cad la de bzhin gshegs pa'i bde ba bla na med pa yongs su bsgrub par zhugs pa ste/_grong dang /_grong khyer dang /_ljongs dang /_yul dang /_khams dang /_rgyal po'i gnas na 
[\[134b.4\]]'khod pa'i sems can thams cad bde bar rim gror bya bas nyams dga' bar 'gyur zhing de dag la chos dang mthun par bsrung ba dang /_bskyab pa dang /_rim gror bya ba yang legs par byed de/_de dag rim pas thams cad mkhyen pa nyid du yongs su smyin par byed 
[\[134b.5\]]do/_/'di lta ste khang khyim dang /_gzhal med khang na gnas pa'i sems can rnams kyi mngon par chags pa med pa yongs su bskyed do/_/yid mi bde ba de dang de dag kyang rnam par sel to/_/mngon par zhen pa thams cad rgyun gcod pa dang /_chos thams cad kyi rang 
[\[134b.6\]]bzhin yongs su shes par bya ba'i phyir chos ston to/_/pha ma dang phu nu dang sring mo dang gnyen bshes dang 'grogs pa'i sems can yun ring po nas bshes shing mdza' bar gyur pa dang la sangs rgyas dang byang chub sems dpa' dang phrad par bya ba'i phyir chos ston 
[\[134b.7\]]to/_/bu smad dang 'grogs pa'i sems can rnams la 'khor ba'i sred pa thams cad rab tu spang ba dang /_sems can thams cad la mnyam pa nyid kyi sems su bya ba dang /_snying rje chen po rab tu thob par bya ba'i phyir chos ston to/_/tshong dus kyi dbus na 'khod 
[\[135a\]]
[\[135a.1\]]pa'i sems can rnams la 'phags pa'i dge 'dun dang /_de bzhin gshegs pa mthong bar bya ba la yang dag par gzhol bar bya ba'i phyir chos ston to/_/longs spyod kyi dregs pas myos pa'i sems can rnams la bzod pa'i pha rol tu phyin pa yongs su 
[\[135a.2\]]rdzogs par bya ba'i phyir chos ston to/_/glu dang gar dang rol mo la mngon par dga' ba'i sems can rnams la chos kyi dga' ba la mos par bya ba'i phyir chos ston to/_/yul gyi dga' ba la chags pa'i sems can rnams la de bzhin gshegs pa'i yul la yang dag par 
[\[135a.3\]]gzhol bar bya ba'i phyir chos ston to/_/khro bas yongs su non pa'i sems can rnams la bzod pa'i pha rol tu phyin pa la rab tu dgod par bya ba'i phyir chos ston to/_/sems can le lo can rnams la brtson 'grus kyi pha rol tu phyin pa yongs su dag par bya ba'i phyir 
[\[135a.4\]]chos ston to/_/sems rnam par myos pa'i sems can rnams la de bzhin gshegs pa'i bsam gtan gyi pha rol tu phyin pa rab tu thob par bya ba'i phyir chos ston to/_/lta bu'i rnam pa thibs por subs pa'i sems can ma rig pa'i mun nag na 'thoms pa rnams la 
[\[135a.5\]]lta ba'i rnam pa thibs po dang ma rig pa'i mun pa rnam par bstsal ba'i phyir chos ston to/_/shes rab 'chal ba can gyi sems can rnams la shes rab kyi pha rol tu phyin pa rab tu thob par bya ba'i phyir chos ston to/_/khams gsum pa la mngon par zhen pa'i sems 
[\[135a.6\]]can rnams la 'khor ba las 'byung bar bya ba'i phyir chos ston to/_/dma' ba la mos pa'i sems can rnams la de bzhin gshegs pa'i byang chub tu smon lam yongs su rdzogs par bya ba'i phyir chos ston to/_/bdag la phan par brtson pa'i sems can rnams la 
[\[135a.7\]]sems can thams cad la phan par bya ba'i smon lam yongs su rdzogs par 'gyur bar bya ba'i phyir chos ston to/_/bsam pa nyam chung ba'i sems can rnams la byang chub sems dpa'i stobs kyi pha rol tu phyin pa rnam par dag par ba ba'i phyir chos ston to/_/
[\[135b\]]
[\[135b.1\]]ma rig pa'i mun pas sems blong ba'i sems can rnams la byang chub sems dpa'i ye shes kyi pha rol tu phyin pa rnam par dag par bya ba'i phyir chos ston to/_/gzugs mi sdug pa dang ldan pa'i sems can rnams la de bzhin gshegs pa'i gzugs kyi sku rnam par dag par bya 
[\[135b.2\]]ba'i phyir chos ston to/_/lus kyi dbyibs mi mdzes pa dang ldan pa'i sems can rnams la chos kyi sku bla na med pa rnam par dag pa'i phyir chos ston to/_/kha dog mi sdug pa dang ldan pa'i sems can rnams la de bzhin gshegs pa'i sku mdog gser gyi kha 
[\[135b.3\]]dog lta bu dang shin tu 'jam zhing ka tsa lin+da ka ltar reg na bde ba'i lus rnam par dag pa'i phyir chos ston to/_/sdug bsngal ba'i sems can rnams la de bzhin gshegs pa'i bde ba dam pa thob par bya ba'i phyir chos ston to/_/bde ba'i sems can rnams la 
[\[135b.4\]]thams cad mkhyen pa nyid kyi bde ba rab tu thob par bya ba'i phyir chos ston to/_/nad pa na ba'i sems can rnams la byang chub sems dpa'i lus gzugs brnyan lta bu yongs su grub par bya ba'i phyir chos ston to/_/dga' ba sna tshogs la brtson pa'i sems can 
[\[135b.5\]]rnams la byang chub sems dpa'i spyod pa'i dga' ba rab tu thob par bya ba'i phyir chos ston to/_/phongs pa'i sems can rnams la byang chub sems dpa'i chos kyi gter dang mdzod rab tu thob par bya ba'i phyir chos ston to/_/bza' shing gi ra ba na gnas pa'i sems 
[\[135b.6\]]can rnams la sangs rgyas kyi chos yongs sa btsal ba la mngon par brtson pa'i rgyu thob par bya ba'i phyir chos ston to/_/lam du zhugs pa'i sems can rnams la thams cad mkhyen pa'i lam du 'jug par bya ba'i phyir chos ston to/_/grong na gnas pa'i 
[\[135b.7\]]sems can rnams la khams gsum pa thams cad las 'byung bar bya ba'i phyir chos ston to/_/yul gyi 'dab na gnas pa'i sems can rnams la nyan thos dang rang sangs rgyas kyi lam las yang dag par 'da' bar bya ba dang /_de bzhin gshegs pa'i sa la rab tu 
[\[136a\]]
[\[136a.1\]]dgod par bya ba'i phyir chos ston to/_/grong rdal na 'khod pa'i sems can rnams la chos kyi rgyal po'i pho brang du gnas par 'gyur bar bya ba'i phyir chos ston to/_/phyogs mtshams na 'khod pa'i sems can rnams la dus gsum mnyam pa nyid kyi ye 
[\[136a.2\]]shes rab du thob par bya ba'i phyir chos ston to/_/phyogs na gnas pa'i sems can rnams la chos thams cad kyi ye shes mngon par shes par bya ba'i phyir chos ston to/_/'dod chags la gcig tu dga' ba'i sems can rnams la mi sdug pa'i sgos 'khor ba'i sred pa rnam 
[\[136a.3\]]par bzlog pa'i phyir chos ston to/_/zhe sdang la spyod pa'i sems can rnams la byams pa chen po'i tshul rgya mtsho la 'jug par bya ba'i phyir chos ston to/_/gti mug la spyod pa'i sems can rnams la chos thams cad kyi sgo rgya mtsho rab tu 'byed pa'i ye shes mngon par 
[\[136a.4\]]shes par bya ba'i phyir chos ston to/_/cha mnyam pa la spyod pa'i sems can rnams la theg pa thams cad kyi smon lam gyi tshul rgya mtshos khyad par du 'gro bar bya ba'i phyir chos ston to/_/'khor ba'i yul gyi dga' ba'i bsam pa can gyi sems can rnams la 
[\[136a.5\]]'khor ba'i yul la dga' ba rnam par bzlog pa'i phyir chos ston to/_/'khor ba'i sdug bsngal thams cad kyis gtses pa'i sems can rnams la 'khor ba'i sdug bsngal thams cad kyis nye bar nyon mongs ba med par bya ba'i phyir chos ston to/_/de bzhin 
[\[136a.6\]]gshegs pas 'dul ba'i sems can rnams la mi skye ba'i gnas yang dag par bstan pa'i phyir chos ston to/_/phung po la gnas pa'i bsam pa can gyi sems can rnams la gzhi med pa'i chos kyi spyod yul la rnam par spyod par bya ba'i phyir chos ston to/_/
[\[136a.7\]]bsam pa zhum pa'i sems can rnams la lam gyi rgyun gyi khyad par yang dag par bstan par bya ba'i phyir chos ston to/_/mtho ba'i nga rgyal can gyi sems can rnams la chos thams cad mnyam pa nyid kyi bzod pa yang dag par bstan par bya ba'i phyir chos ston to/_/
[\[136b\]]
[\[136b.1\]]g.yo sgyu'i yul gyi bsam pa dang ldan pa'i sems can rnams la byang chub sems dpa'i bsam pa yongs su dag par bya ba'i phyir chos ston te/_de ltar rigs kyi bu kho mo ni sems can thams cad chos kyi sbyin pas yongs su bsdus shing ngan song gi lam gyi rgyud sdug 
[\[136b.2\]]bsngal ba thams cad nas rnam par bzlog pa dang /_lha dang mi'i phun sum tshogs pa dang /_bde ba yongs su bstan pa dang /_khams gsum pa las gyen du bskyod pa dang /_thams cad mkhyen pa nyid la rab tu dgod pa dang /_thabs rnam pa sna tshogs kyis yongs su 
[\[136b.3\]]smyin par byed byed pas/_dga' ba chen po'i shugs rgya mtsho'i snang ba rab tu thob pas dga' zhing spro la yid bde bar gyur pa'o/_/gzhan yang rigs kyi bu kho mo ni phyogs dang /_phyogs mtshams kyi byang chub sems dpa'i 'khor gyi dkyil 'khor rgya mtsho la rnam 
[\[136b.4\]]par lta zhing smon lam rgya mtsho la spyod pa'i byang chub sems dpa' lus sna tshogs rnam par dag pa/_'od kyi dkyil 'khor sna tshogs kyi rgyan dang ldan pa/_'od zer dang 'od kyi dkyil 'khor kha dog mtha' yas pa rab tu 'gyed pa thams cad mkhyen pa nyid kyi 
[\[136b.5\]]tshul rgya mtsho sna tshogs la zhugs pa'i ye shes snang ba can/_ting nge 'dzin rgya mtsho sna tshogs la zhugs par rnam par 'phrul ba sna tshogs kyi yul dang ldan pa/_dbyangs kyi yan lag dang skad rgya mtsho sna tshogs kyi dbyangs dang ldan pa/_rgyan sna tshogs kyis rnam par klubs pa'i lus 
[\[136b.6\]]can/_de bzhin gshegs pa'i tshul sna tshogs la zhugs pa/_zhing rgya mtsho 'byam klas pa sna tshogs su zhugs pa'i lus dang ldan pa/_sangs rgyas rgya mtsho sna tshogs la zhugs pa/_so so yang dag par rig pa rgya mtsho sna tshogs la zhugs pa/_de bzhin gshegs 
[\[136b.7\]]pa'i rnam par thar pa dang /_ye shes kyi yul sna tshogs kyis snang bar gyur pa/_ye shes rgya mtsho sna tshogs kyi snang ba rab tu thob pa/_ting nge 'dzin rgya mtsho sna tshogs kyi tshul la rnam par spyod pa chos sna tshogs kyi rnam par thar pa'i gzhal med khang na rnam par rtse ba'i yul 
[\[137a\]]
[\[137a.1\]]dang ldan pa/_thams cad mkhyen pa nyid kyi sgo sna tshogs la mngon du gnas pa/_chos kyi dbyings sna tshogs kyi nam mkha'i rgyan dang ldan pa/_rgyan sna tshogs kyi sprin gyis nam mkha' rgyas par 'gengs pa/_'khor gyi dkyil 'khor rgya mtsho sna 
[\[137a.2\]]tshogs la rnam par lta ba/_'jig rten gyi khams sna tshogs nas 'dus pa/_sangs rgyas kyi zhing sna tshogs 'byam klas par rjes su 'dong ba/_phyogs rgya mtsho sna tshogs nas yongs su 'dus pa/_de bzhin gshegs pa tha dad pas bkye ba/_de bzhin 
[\[137a.3\]]gshegs pa tha dad pa'i zhabs kyi drung nas lhags pa/_byang chub sems dpa'i tshogs sna tshogs kyi 'khor dang ldan pa/_rgyan sna tshogs kyi sprin gyi char rab tu 'bebs pa/_de bzhin gshegs pa'i tshul sna tshogs la zhugs pa de bzhin gshegs pa'i chos rgya 
[\[137a.4\]]mtsho sna tshogs la rnam par spyod pa/_ye shes sna tshogs rgya mtsho la zhugs pa/_rgyan gyi snying po sna tshogs can gyi stan la 'khod pa rnams kyi dga' ba sna tshogs kyi shugs rgya mtsho yongs su bskyed de/_de dag dga' ba sna tshogs kyi shugs rgya mtsho yongs su 
[\[137a.5\]]skyes nas/_de bzhin gshegs pa'i 'khor gyi dkyil 'khor rgya mtshor 'dong ste/_de dag de bzhin gshegs pa'i stobs tshad med pa rjes su sems pas kyang dga' ba'i shugs chen po rgya mtsho yongs su 'byung bar 'gyur ro/_/rigs kyi bu gzhan yang kho mo ni bcom 
[\[137a.6\]]ldan 'das rnam par snang mdzad kyi gzugs kyi sku yongs su dag pa mtshan gyis rab tu brgyan pa/_bsam gyis mi khyab pa mthong nas dga' ba chen po dang mos shing nyams bde ba rab tu thob ste/_sems kyi skad cig re re la'ang 'od kyi dkyil 'khor chos kyi dbyings ltar 
[\[137a.7\]]yangs pa/_kha dog rgya mtsho mtha' dang dbus med par snang ba la lta zhing sems kyi skad cig re re la dga' ba chen po'i shugs rgya mtsho rab tu thob bo/_/rigs kyi bu gzhan yang bcom ldan 'das rnam par snang mdzad kyi sku'i ba spu'i sgo re re nas kyang 'od 
[\[137b\]]
[\[137b.1\]]gzer chen po sangs rgyas kyi zhing mtha' dang dbus med pa'i rdul shin tu phra ba snyed byung ste/_'od zer re re zhing yang 'od zer rgya mtsho sangs rgyas kyi zhing mtha' yas pa'i rdul shin tu phra ba snyed kyi 'khor dang ldan pas chos kyi dbyings thams cad rgyas par 'gengs pa dang /_
[\[137b.2\]]sems can thams cad kyi sdug bsngal rab tu zhi bar mdzad pa mthong zhing sems kyi skad cig re re la dga' ba chen po'i shugs rgya mtsho rab tu thob bo/_/rigs kyi bu gzhan yang bcom ldan 'das rnam par snang mdzad kyi dbu dang /_sku phrag pa gnyis kyi lhun las 
[\[137b.3\]]sems kyi skad cig re re la rin po che thams cad kyi 'od 'phro ba'i ri'i sprin sangs rgyas kyi zhing thams cad kyi rdul shin tu phra ba snyed 'byung zhing /_chos kyi dbyings rgya mtsho thams cad rgyas par 'gengs pa mthong nas/_dga' ba chen po'i shugs rgya mtsho shin tu yangs pa 
[\[137b.4\]]rab tu thob bo/_/rigs kyi bu gzhan yang bcom ldan 'das rnam par snang mdzad kyi sku'i ba spu'i sgo re re nas sems kyi skad cig re re la kha dog dri zhim po dang /_'od gzer sna tshogs can gyi sprin sangs rgyas kyi zhing thams cad kyi rdul shin tu phra ba snyed 
[\[137b.5\]]'byung zhing sangs rgyas kyi zhing thams cad rgyas par 'gengs pa mthong nas/_dga' ba chen po'i shugs rgya mtsho shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na/_sems kyi skad cig re re la mtshan 
[\[137b.6\]]re re nas/_de bzhin gshegs pa'i sku gzugs mtshan gyis rab tu brgyan pa'i sprin sangs rgyas kyi zhing thams cad kyi rdul shin tu phra ba snyed byung ste 'jig rten gyi khams rgya mtsho thams cad rgyas par 'gengs pa mthong nas dga' ba chen po'i shugs rgya mtsho 
[\[137b.7\]]shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku'i dpe byad bzang po re re las sems kyi skad cig re re la de bzhin gshegs pa'i sprul pa'i sku dpe byad bzang po brgyad cu'i shin tu 'bar ba'i sprin sangs 
[\[138a\]]
[\[138a.1\]]rgyas kyi zhing thams cad kyi rdul shin tu phra ba snyed 'byung ste/_sangs rgyas kyi zhing thams cad rgyas par 'gengs shing de bzhin gshegs pa thams cad kyi chos kyi 'khor lo'i dbyangs su sgrog pa'i 'brug sgra 'byin pa mthong nas dga' ba chen po'i shugs 
[\[138a.2\]]rgya mtsho shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na/_sems kyi skad cig re re la ba spu'i sgo thams cad nas sangs rgyas rnam par 'phrul pa'i sku dang po byang chub tu thugs bskyed pa dang 
[\[138a.3\]]bcas/_pha rol tu phyin pa'i lam rnam par dag pa'i rgyan dang bcas/_byang chub sems dpa'i sa yongs su gnon pa'i rnam par 'phrul pa dang bcas pa sangs rgyas kyi zhing brjod du med pa'i rdul shin tu phra ba snyed 'byung ba mthong nas dga' ba chen po'i shugs rgya mtsho 
[\[138a.4\]]shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku las sems kyi skad cig re re la lha'i dbang po'i lus kyi sprin lha'i dbang po'i rnam par 'phrul pa dang bcas pa/_sangs rgyas kyi zhing brjod du med pa'i rdul phra ba snyed 
[\[138a.5\]]byung zhing 'jig rten gyi khams thams cad rgyas par bkang ste/_lha'i dbang po'i lus yongs su bstan pas 'dul ba'i sems can rnams la mngon du gnas shing chos ston pa mthong nas/_dga' ba chen po'i shugs rgya mtsho shin tu yangs pa rab tu 
[\[138a.6\]]thob bo/_/rigs kyi bu gzhan yang bcom ldan 'das rnam par snang mdzad kyi sku las sems kyi skad cig re re la klu'i dbang po'i lus kyi sprin klu'i dbang po'i rnam par 'phrul pa dang bcas pa/_sangs rgyas kyi zhing brjod du med 
[\[138a.7\]]pa'i rdul shin tu phra ba snyed byung zhing 'jig rten gyi khams thams cad rgyas par bkang ste/_klu'i dbang po'i lus yongs su bstan pas 'dul ba'i sems can rnams la mngon du gnas shing chos ston pa mthong nas dga' ba chen po'i shugs rgya mtsho shin tu yangs 
[\[138b\]]
[\[138b.1\]]pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na/_sems kyi skad cig re re la ba spu'i sgo thams cad nas gnod sbyin gyi dbang po'i lus kyi sprin gyi gnod sbyin gyi dbang po'i rnam par 'phrul pa dang bcas pa/_
[\[138b.2\]]sangs rgyas kyi zhing brjod du med pa'i rdul shin tu phra ba snyed byung zhing chos kyi dbyings thams cad rgyas par bkang ste/_gnod sbyin gyi dbang po'i lus yongs su bstan pas 'dul ba'i sems can rnams la mngon du gnas shing chos ston pa mthong nas/_
[\[138b.3\]]dga' ba chen po'i shugs rgya mtsho shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na sems kyi skad cig re re la ba spu'i sgo thams cad nas/_dri za'i dbang po'i lus kyi sprin dri za'i dbang po'i 
[\[138b.4\]]rnam par 'phrul pa dang bcas pa/_sangs rgyas kyi zhing brjod du med pa'i rdul shin tu phra ba snyed byung zhing chos kyi dbyings thams cad rgyas par bkang ste/_dri za'i dbang po'i lus yongs su bstan pas 'dul ba'i sems can rnams la mngon du gnas shing chos ston 
[\[138b.5\]]pa mthong nas dga' ba chen po'i shugs rgya mtsho shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na sems kyi skad cig re re la ba spu'i sgo re re nas lha ma yin gyi dbang po'i lus kyi sprin lha ma 
[\[138b.6\]]yin gyi dbang po'i rnam par 'phrul pa dang bcas pa/_sangs rgyas kyi zhing brjod du med pa'i rdul shin tu phra ba snyed byung zhing 'jig rten gyi khams thams cad rgyas par bkang ste/_lha ma yin gyi dbang po'i lus yongs su bstan pas 'dul ba'i sems can 
[\[138b.7\]]rnams la mngon par gnas shing /_chos ston pa mthong nas dga' ba chen po'i shugs rgya mtsho shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na/_sems kyi skad cig re re la ba 
[\[139a\]]
[\[139a.1\]]spu'i sgo re re nas nam mkha'i lding gi dbang po'i lus kyi sprin nam mkha' lding gi dbang po'i rnam par 'phrul pa dang bcas pa/_sangs rgyas kyi zhing brjod du med pa'i rdul shin tu phra ba snyed byung zhing 'jig rten gyi khams thams cad rgyas par 
[\[139a.2\]]bkang ste/_nam mkha' lding gi dbang po'i lus yongs su bstan pas 'dul ba'i sems can rnams la mngon du gnas shing chos ston pa mthong nas/_dga' ba chen po'i shugs rgya mtsho shin tu yangs par rab tu thob bo/_/gzhan yang rigs kyi bu bcom 
[\[139a.3\]]ldan 'das rnam par snang mdzad kyi sku la rnam par bltas na sems kyi skad cig re re la ba spu'i sgo re re nas mi'am ci'i dbang po'i lus kyi sprin mi'am ci'i dbang po'i rnam par 'phrul pa dang bcas pa/_sangs rgyas kyi zhing brjod du med pa'i rdul shin tu 
[\[139a.4\]]phra ba snyed byung zhing chos kyi dbyings thams cad rgyas par bkang ste/_mi'am ci'i dbang po'i lus yongs su bstan pas 'dul ba'i sems can rnams la mngon du gnas shing chos ston pa mthong nas/_dga' ba chen po'i shugs rgya mtsho shin tu yangs pa 
[\[139a.5\]]rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na sems kyi skad cig re re la ba spu'i sgo re re nas lto 'phye chen po'i lus kyi sprin lto 'phye chen po'i rnam par 'phrul pa dang bcas pa/_
[\[139a.6\]]sangs rgyas kyi zhing brjod du med pa'i rdul shin tu phra ba snyed byung zhing chos kyi dbyings rgyas par bkang ste/_lto 'phye chen po'i dbang po'i lus yongs sa bstan pas 'dul ba'i sems can rnams la mngon du gnas shing chos ston pa mthong nas 
[\[139a.7\]]dga' ba chen po'i shugs rgya mtsho shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na/_sems kyi skad cig re re la ba spu'i sgo re re nas mi'i dbang po'i lus kyi sprin 
[\[139b\]]
[\[139b.1\]]mi'i dbang po'i rnam par 'phrul pa dang bcas pa/_sangs rgyas kyi zhing brjod du med pa'i rdul shin tu phra ba snyed byung zhing chos kyi dbyings thams cad rgyas par bkang ste/_mi'i dbang po'i lus yongs su bstan pas 'dul ba'i sems can rnams la mngon du gnas 
[\[139b.2\]]shing chos ston pa mthong nas/_dga' ba chen po'i shugs rgya mtsho shin tu yangs pa rab tu thob bo/_/rigs kyi bu gzhan yang bcom ldan 'das rnam par snang mdzad kyi sku la rnam par bltas na sems kyi skad cig re re la ba spu'i sgo re re nas tshangs pa'i dbang po'i lus kyi 
[\[139b.3\]]sprin tshangs pa'i dbang po'i rnam par 'phrul pa'i yul dang bcas pa/_sangs rgyas kyi zhing brjod du med pa'i rdul shin tu phra ba snyed byung zhing chos kyi dbyings thams cad rgyas par bkang ste/_tshangs pa'i dbang po'i lus yongs su bstan pas 'dul ba'i sems can 
[\[139b.4\]]rnams la mngon du gnas shing tshangs pa'i sgra skad dang dbyangs kyis chos ston pa mthong nas sems kyi skad cig re re la thams cad mkhyen pa nyid dang ldan pa'i dga' ba chen po'i shugs rgya mtsho chos kyi dbyings ltar rgya che zhing shin tu yangs pa rab tu 'thob ste/_sngon thob 
[\[139b.5\]]par gyur pa 'thob par 'gyur ba ma yin no/_/sngon khong du chud pakhong du chud par 'gyur ba ma yin no/_/sngon zhugs pa la 'jug par 'gyur ba ma yin no/_/sngon khyab par gyur pa khyab par 'gyur ba ma yin no/_/sngon mthong ba mthong bar 'gyur ba ma yin no/_/
[\[139b.6\]]sngon thos pa thos par 'gyur ba ma yin no/_/de ci'i phyir zhe na/_chos kyi rang bzhin gyi mtshan nyid yongs su shes pa ltar na chos thams cad mtshan nyid gcig pa'ang ci rob ma yin te/_dus gsum gyi tshul la 'jug pa'i sgo nas chos thams cad kyang 
[\[139b.7\]]mtha' dang dbus med par bstan du yod pa ste/_'di ni rigs kyi bu byang chub sems dpa'i rnam par thar pa'i tshul dga' ba yangs pa'i shugs 'byung bas sems kyi skad cig rnam par thar pa'i tshul rgya mtsho'i snang ba ste/_rigs kyi bu rnam par thar pa 'di ni 
[\[140a\]]
[\[140a.1\]]chos kyi dbyings kyi tshul rgya mtsho la 'jug pa'i phyir mtha' dang dbus med pa'o/_/rnam par thar pa 'di ni thams cad mkhyen pa nyid du sems bskyed pa dang /_tha mi dad pas zad mi shes pa'o/_/rnam par thar pa 'di ni byang chub sems dpa'i ye 
[\[140a.2\]]shes kyi mig gis rnam par shes par bya ba yin pas mu med pa'o/_/rnam par thar pa 'di ni chos kyi dbyings tha mi dad pa'i tshul gyi gtan du rgyas par 'gengs pas gting med pa'o/_/rnam par thar pa 'di ni dmigs pa gcig tu rnam par 'phrul pa 
[\[140a.3\]]thams cad yongs su 'du bar byed pas sgo thams cad dang ldan pa'o/_/rnam par thar pa 'di ni chos thams cad kyi lus dang mi gnyis par spyod pas don yod pa'o/_/rnam par thar pa 'di ni sgyu ma lta bur yongs su spyod pas ma skyes pa'o/_/rnam 
[\[140a.4\]]par thar pa 'di ni thams cad mkhyen pa nyid kyi smon lam gyi gzugs brnyan du byung bas gzugs brnyan lta bu'o/_/rnam par thar pa 'di ni byang chub sems dpa'i spyod pas shin tu sprul pa'i phyir sprul pa lta bu'o/_/rnam par thar pa 'di ni 'gro ba thams 
[\[140a.5\]]cad kyi rten du gyur pas sa chen po lta bu'o/_/rnam par thar pa 'di ni 'gro ba thams cad snying rje chen pos mngon par rlan par byed pas chu'i phung po lta bu'o/_/rnam par thar pa 'di ni sems can thams cad kyi sred pa'i rlan yongs su skems pas 
[\[140a.6\]{]mye'i [,]me'i [}]phung po lta bu'o/_/rnam par thar pa 'di ni sems can thams cad thams cad mkhyen po nyid du rab tu ston pa'i phyir rlung gi phung po lta bu'o/_/rnam par thar pa 'di ni 'gro ba thams cad kyi yon tan gyi rgyan gyi gzhi yin pas rgya mtsho lta bu'o/_/rnam 
[\[140a.7\]]par thar pa 'di ni chos thams cad kyi ye shes rin po che rgya mtsho las mngon par 'phags pas ri rab ri'i rgyal po lta bu'o/_/rnam par thar pa 'di ni chos thams cad kyi rnam par thar pa'i gzhal med khang rnam par spyod pa'i phyir rnam par spyod pa'i 
[\[140b\]]
[\[140b.1\]]rlung gi dkyil 'khor lta bu'o/_/rnam par thar pa 'di ni dus gsum du 'byung ba'i de bzhin gshegs pa'i rnam par 'phrul pa thams cad kyi go 'byed pas nam mkha' lta bu'o/_/rnam par thar pa 'di ni sems can thams cad la chos kyi sprin gyi char mngon du 'bebs pas 
[\[140b.2\]]sprin chen po lta bu'o/_/rnam par thar pa 'di ni sems can thams cad kyi mi shes pa'i mun nag rnam par sel bas nyi ma lta bu'o/_/rnam par thar pa 'di ni bsod nams dang ye shes kyi rgya mtsho chen pos shin tu bsgrub pa'i phyir zla ba lta bu'o/_/rnam par thar pa 'di ni thams 
[\[140b.3\]]cad du song ba'i phyir de bzhin nyid lta bu'o/_/rnam par thar pa 'di ni las kyi chos kyis shin tu sprul pa'i phyir rang gi grib ma lta bu'o/_/rnam par thar pa 'di ni sems can gyi mos pa ji lta ba bzhin du chos kyi sgra rab tu sgrogs pas brag cha lta bu'o/_/rnam par thar pa 'di 
[\[140b.4\]]ni bsam pa ji lta ba bzhin du sems can thams cad kyis rnam par dmigs par byed pa'i phyir gzugs brnyan lta bu'o/_/rnam par thar pa 'di ni sangs rgyas thams cad kyi rnam par 'phrul pa'i me tog shin tu rgyas pa'i phyir shing gi rgyal po lta bu'o/_/
[\[140b.5\]]rnam par thar pa 'di ni mi shig pa'i chos can yin pas rdo rje lta bu'o/_/rnam par thar pa 'di ni rnam par 'phrul pa mtha' dang dbus med pa rgya mtsho mngon par bsgrub pas/_nor bu yid bzhin rin po che'i rgyal po lta bu'o/_/rnam par thar pa 'di ni dus 
[\[140b.6\]]gsum gyi de bzhin gshegs pa thams cad kyi rnam par 'phrul pa rnam par dmigs par bya ba la sgrib pa med pas rin po che'i rgyal po dri ma med pa'i snying po lta bu'o/_/rnam par thar pa 'di ni sangs rgyas thams cad kyi chos kyi 'khor lo mnyam po nyid du sgrog pas nor bu rin 
[\[140b.7\]]po che dga' ba'i rgyal mtshan lta bu ste/_rigs kyi bu byang chub sems dpa'i rnam par thar pa dga' ba yangs pa'i shugs shin tu yangs pa 'byung bas sems kyi skad cig rnam par brgyan pa 'di ni dpe tshad med pa rnam par 'god pa'i rjes su 'brang bas bstan par bya'o/_/
[\[141a\]]
[\[141a.1\]]de nas tshong dpon gyi bu nor [{]bzangs kyis [,]bzang gis [}]mtshan mo'i lha mo sgra rgya mtsho rab tu zhi ba dang ldan pa la 'di skad ces smras so/_/'phags ma lha mo ji ltar nan tan du bgyis na/_byang chub sems dpas de lta bu'i rnam par thar pa de yongs su 'grub par 
[\[141a.2\]]'gyur/_smras pa rigs kyi bu bcu po 'di dag ni byang chub sems dpa' rnams kyi tshogs chen po chos yangs pa dang ldan pa/_rnam par rgya chen po gsal ba chen po snang ba chen po/_'od chen po byin chen po rnam par dbye ba chen po 'byung ba chen po phun sum tshogs 
[\[141a.3\]]pa chen po ste/_de dag la nan tan du byed pa'i byang chub sems dpa' rnams kyi rnam par thar pa 'di lta bu phun sum tshogs par 'gyur ba dag go_/bcu gang zhe na 'di lta ste/_byang chub sems dpa'i sbyin pa sems can rgya mtsho thams cad kyi bsam pa ji lta ba bzhin 
[\[141a.4\]]du yongs su tshim par byed pa la zhugs pa ni rgya chen po'i chos so/_/byang chub sems dpa'i tshul khrims de bzhin gshegs pa'i yon tan rgya mtsho la 'jug pa'i nan tan la zhugs pa ni rgya chen po'i chos so/_/byang chub sems dpa'i bzod pa chos thams cad kyi rang 
[\[141a.5\]]bzhin nges par rtogs par bya ba la zhugs pa ni rgya chen po'i chos so/_/byang chub sems dpa'i brtson 'grus thams cad mkhyen pa nyid du yang dag par brtsams pa las phyir mi ldog pa la zhugs pa ni rgya chen po'i chos so/_/byang chub sems dpa'i bsam gtan sems 
[\[141a.6\]]can thams cad kyi nyon mongs pa'i gdung ba rab tu zhi bar bya ba la zhugs pa ni rgya chen po'i chos so/_/byang chub sems dpa'i shes rab kyi chos rgya mtsho thams cad yongs su shes par bya ba la zhugs pa ni rgya chen po'i chos so/_/byang chub sems dpa'i thabs sems can rgya 
[\[141a.7\]]mtsho thams cad yongs su smin par bya ba dang gdul ba la zhugs pa ni rgya chen po'i chos so/_/byang chub sems dpa'i smon lam phyi ma'i mtha'i mur thug pa'i bskal par sangs rgyas kyi zhing thams cad du byang chub sems dpa'i spyod pa spyad pa'i phyir zhing rgya mtsho 
[\[141b\]]
[\[141b.1\]]thams cad la zhugs pa ni rgya chen po'i chos so/_/byang chub sems dpa'i stobs sangs rgyas kyi zhing thams cad du skad cig re re la mngon par rdzogs par 'tshang rgya ba yongs su bstan pa rgyun mi gcad pa'i phyir chos kyi dbyings kyi tshul rgya mtsho thams cad la zhugs 
[\[141b.2\]]pa ni rgya chen po'i chos so/_/byang chub sems dpa'i ye shes dus gsum gyi chos thams cad la sgrib pa med pa'i ye shes thob par bya ba'i phyir de bzhin gshegs pa'i stobs la zhugs pa ni rgya chen po'i chos so/_/rigs kyi bu bcu po de dag ni byang chub 
[\[141b.3\]]sems dpa' rnams kyi rgya chen po'i chos tshogs chen po dang ldan pa rnams te/_de dag la gnas pa'i byang chub sems dpa' rnams kyis rnam par thar pa de lta bu phun sum tshogs par 'gyur ro/_/rnam par dag par 'gyur ro/_/yongs su 'byung bar 'gyur 
[\[141b.4\]]ro/_/yang dag par 'phel bar 'gyur ro/_/kun nas 'byung bar 'gyur ro/_/rab tu skye bar 'gyur ro/_/yongs su 'grub par 'gyur ro/_/shin tu brtan par 'gyur ro/_/rnam par yangs par 'gyur ro/_/yongs su rdzogs par 'gyur ro/_/yongs su 
[\[141b.5\]]gnas par 'gyur ro/_/nor [{]bzangs kyis [,]bzang gis [}]smras pa/_'phags ma lha mo khyod yun ji srid cig nas bla na med pa yang dag par rdzogs pa'i byang chub tu zhugs/_des smras pa/_rigs kyi bu 'jig rten gyi khams rgya mtsho gzhi me tog gi snying po'i rgyan gyis 
[\[141b.6\]]brgyan pa/_'di'i shar phyogs logs su 'jig rten gyi khams rgya mtsho stong phrag bcu 'das pa'i pha rol na 'jig rten gyi khams rgya mtsho rin po che thams cad kyi dri ma med pa'i 'od rnam par brgyan pa zhes bya ba yod de/_de'i dbus na 'jig rten gyi khams kyi rgyud 
[\[141b.7\]]de bzhin gshegs pa thams cad kyi 'od dang smon lam gyi dbyangs shes bya ba yod do/_/de'i dbus na 'jig rten gyi khams rin po che thams cad kyi sprin sna tshogs dang ldan pa 'jig rten gyi 'og gi 'tshams nas/_rin po che thams cad kyi phreng ba'i dra ba 
[\[142a\]]
[\[142a.1\]]rgya mtshos brtan pa/_rin po che'i rgyal po spos kyi rdo rje thams cad kyi rgyan gyi lhun dang ldan pa/_khang pa brtsegs pa'i rgya'i dbyibs su 'dug pa rnam par dag cing kun nas nyon mongs pa lha rdzas kyi gzhal med khang dang gnas kyi sprin gyis 
[\[142a.2\]]kun tu gang ba/_gser ltar dri ma med pa'i 'od kyi rgyan ces bya ba yod pa der bskal pa kun tu snang ba'i rgyal mtshan ces bya ba byung ste/_'jig rten gyi khams de nas snying po byang chub rin po che thams cad kyi snying po 'od sna tshogs can zhes bya ba yod de/_der bcom 
[\[142a.3\]]ldan 'das de bzhin gshegs pa phyir mi ldog pa'i chos kyi dbyings kyi dbyangs shes bya ba/_bla na med pa yang dag par rdzogs pa'i byang chub tu mngon par sangs rgyas te/_de'i tshe de'i dus na kho mo yang snying po byang chub kyi lha mo bsod nams sgron ma phun sum 
[\[142a.4\]]tshogs pa kun nas dpal gyi 'od ces ba ba zhig tu gyur te/_byang chub kyi shing de la 'dug 'dug nas/_der kho mos de bzhin gshegs pa de mngon par 'tshang rgya ba'i rnam par 'phrul pa mthong nas bla na med pa yang dag par rdzogs pa'i byang chub tu sems bskyed do/_/
[\[142a.5\]]de bzhin gshegs pa de mthong nas kyang kho mos de bzhin gshegs pa'i yon tan rgya mtsho'i 'od ces bya ba'i ting nge 'dzin thob bo/_/de'i 'og tu 'jig rten gyi khams de nyid kyi rgyal po'i gnas kun nas yongs su rgyas pa'i dpal gyi snying po zhes bya bar snying po byang chub de 
[\[142a.6\]]nyid du de bzhin gshegs pa chos kyi sdong po ri bo gzi brjid ces bya ba mngon par sangs rgyas so/_/kho mo ni de nas shi 'phos te snying po byang chub de nyid du ye shes phun sum tshogs pa'i bsod nams 'od ces bya ba'i mtshan mo'i lha mo zhig tu gyur cing 'dug 'dug ste/_
[\[142a.7\]]kho mos der bcom ldan 'das de bzhin gshegs pa chos kyi sdong po ri bo gzi brjid des chos kyi 'khor lo bskor ba'i rnam par 'phrul pa mthong nas 'gro ba thams cad du yongs su ston pa'i mnyam pa nyid kyi 'od kyi yul zhes bya ba'i ting nge 'dzin thob bo/_/de'i 
[\[142b\]]
[\[142b.1\]]'og tu kho mos snying po byang chub de nyid du de bzhin gshegs pa chos rgya mtsho thams cad kyi gsung gi rgyal po zhes bya ba bsnyen bkur te/_de bzhin gshegs pa de mthong ma thag tu chos thams cad kyis yang dag pa 'phel bar byed pa'i gnas zhes bya ba'i ting nge 'dzin thob 
[\[142b.2\]]bo/_/de'i 'og tu kho mos snying po byang chub de nyid du de bzhin gshegs pa rin po che'i 'od gzer sgron ma'i rgyal mtshan rgyal po zhes ba ba bsnyen bkur te/_de bzhin gshegs pa de mthong ma thag tu kho mos sangs rgyas rgya mtsho rab tu snang ba zhes bya ba'i ting nge 'dzin thob bo/_/
[\[142b.3\]]de'i 'og tu kho mos snying po byang chub de nyid du de bzhin gshegs pa chos kyi sprin sgra'i rgyal po zhes bya ba bsnyen bkur te/_de bzhin gshegs pa de mthong ma thag tu kho mos chos rgya mtsho thams cad kyi sgron ma zhes bya ba'i ting nge 'dzin thob bo/_/de'i 'og tu kho mo 
[\[142b.4\]]lha'i bu mo zhig tu gyur te/_snying po byang chub de nyid du de bzhin gshegs pa ye shes skar mda' snang ba'i rgyal po zhes bya ba bsnyen bkur te/_de bzhin gshegs pa de mthong ma thag tu kho mos sems can thams cad kyi sdug bsngal rab tu zhi bar byed pa'i sgron ma 
[\[142b.5\]]snang ba zhes bya ba'i ting nge 'dzin thob bo/_/de'i 'og tu kho mos snying po byang chub de nyid du de bzhin gshegs pa chos rnam par 'phrul pa'i shugs kyi rgyal mtshan dpal zhes bya ba bsnyen bkur te/_de bzhin gshegs pa de mthong ma thag tu kho mos dus gsum gyi de bzhin 
[\[142b.6\]]gshegs pa thams cad yang dag par 'jug pa'i snying po snang ba zhes bya ba'i ting nge 'dzin thob bo/_/de'i 'og tu kho mos snying po byang chub de nyid du de bzhin gshegs pa chos kyi sgron ma ye shes kyi rnam par gnon pa zhes bya ba bsnyen bkur te/_de bzhin 
[\[142b.7\]]gshegs pa de mthong ma thag tu 'jig rten gyi khams thams cad du ye shes thogs pa med pa'i 'khor lo snang ba'i gzi brjid ces bya ba'i ting nge 'dzin thob bo/_/de'i 'og tu kho mos snying po byang chub de nyid du de bzhin gshegs pa ye shes kyi stobs kyi ri bo'i gzi 
[\[143a\]]
[\[143a.1\]]brjid ces bya ba bsnyen bkur te/_de bzhin gshegs pa de mthong ma thag tu kho mos dus gsum gyi sems can gyi spyod pa dang /_dbang po rab tu snang ba zhes bya ba'i ting nge 'dzin thob bo/_/rigs kyi bu de ltar kho mos 'jig rten gyi khams gser ltar dri ma 
[\[143a.2\]]med pa'i 'od der bskal pa kun tu snang ba'i rgyal mtshan la de bzhin gshegs pa sangs rgyas kyi zhing bcu'i rdul shin tu phra ba snyed cig bsnyen bkur to/_la la ni lha'i dbang por gyur te bsnyen bkur te/_/la la ni klu'i dbang por gyur pas bsnyen bkur to/_/la la ni gnod 
[\[143a.3\]]sbyin gyi dbang por gyur pas/_la la ni dri za'i dbang por gyur pas/_la la ni lha ma yin gyi dbang por gyur pas/_la la ni nam mkha' lding gi dbang por gyur pas/_la la ni mi'am ci'i dbang por gyur pas/_la la ni lto 'phye chen po'i dbang por gyur pas/_la 
[\[143a.4\]]la ni mi'i dbang por gyur pas/_la la ni tshangs pa'i dbang por gyur pas/_la la ni lhar gyur pas/_la la ni mir gyur pas/_la la ni bud med du gyur pas/_la la ni skyes par gyur pas/_la la ni khye'u gyur pas/_la la ni bu mor gyur pas bsnyen bkur 
[\[143a.5\]]te/_de bzhin gshegs pa de dag thams cad kyang kho mos mchod pa'i yo byad ci bdog pas mchod do/_/de bzhin gshegs pa de dag thams cad kyang rim gror byas so/_/de bzhin gshegs pa de dag thams cad kyi chos bstan pa yang thos so/_/de nas kho mo shi 'phos 
[\[143a.6\]]nas 'jig rten gyi khams de nyid du bskal ba sangs rgyas kyi zhing gi rdul shin tu phra ba snyed cig tu byang chub sems dpa'i spyod pa spyad do/_/de nas shi 'phos nas 'jig rten gyi khams rgya mtsho gzhi dang snying po me tog gi rgyan gyis brgyan pa 'di'i 'jig rten gyi khams mi 
[\[143a.7\]]mjed du skyes te/_kho mos bcom ldan 'das de bzhin gshegs pa log par dad sel bsnyen bkur to/_/de bzhin gshegs pa de mthong ma thag tu kho mos mun pa'i rdul thams cad dang bral bas rab tu snang ba zhes bya ba'i ting nge 'dzin thob bo/_/de'i 'og tu kho mos de bzhin 
[\[143b\]]
[\[143b.1\]]gshegs pa gser thub bsnyen bkur te/_de bzhin gshegs pa de mthong ma thag tu kho mos zhing rgya mtsho thams cad snang ba rjes su 'phro bar bya bas rgyas par 'gengs pa zhes bya ba'i ting nge 'dzin thob bo/_/de'i 'og tu kho mos de bzhin gshegs pa bsod skyabs bsnyen bkur te/_de 
[\[143b.2\]]bzhin gshegs pa/_/de mthong ma thag tu/_kho mos sems can thams cad kyi/_skad rgya mtsho 'brug sgra sgrog pa'i/_sgra dbyangs zhes bya ba'i ting nge 'dzin thob bo/_/de'i 'og tu/_kho mos bcom ldan 'das/_de bzhin 
[\[143b.3\]]gshegs pa rnam par snang mdzad 'di bsnyen bkur te/_de'i snying po byang chub la de bzhin gshegs pa mngon par rdzogs par sangs rgyas pa'i rnam par 'phrul pa'i sgo rgya mtsho sems kyi skad cig re re la yongs su ston pa mdzad pa mthong nas kho mos byang chub sems dpa'i rnam 
[\[143b.4\]]par thar pa dga' ba yangs pa'i shugs 'byung bas sems kyi skad cig rnam par rgyan pa 'di thob bo de thob ma thag tu chos kyi dbyings kyi tshul rgya mtsho sangs rgyas kyi zhing brjod du med pa'i yang brjod du med pa phrag bcu'i rdul shin tu phra ba snyed la zhugs par gyur to/_/
[\[143b.5\]]chos kyi dbyings kyi tshul rgya mtsho de dag thams cad du gtogs pa'i sangs rgyas kyi zhing ji snyed pa de dag la rdul shin tu phra ba ji snyed cig yod pa de dag thams cad kyi rdul shin tu phra ba re re la yang sangs rgyas kyi zhing brjod du med pa'i yang brjod du med pa'i rdul shin 
[\[143b.6\]]tu phra ba snyed kyi sangs rgyas kyi zhing la zhugs te mthong bar gyur to/_/sangs rgyas kyi zhing de dag thams cad las sangs rgyas kyi zhing re re na yang bcom ldan 'das rnam par snang mdzad snying po byang chub tu gshegs te sems kyi skad cig re re la mngon par rdzogs 
[\[143b.7\]]par 'tshang rgya ba'i rnam par 'phrul pa yongs su ston pa mdzad cing mngon par rdzogs par 'tshang rgya ba'i rnam par 'phrul pa re res kyang chos kyi dbyings kyi tshul rgya mtsho rgyas par 'gengs pa mdzad pa mthong ngo /_/de bzhin gshegs pa de dag thams cad las de bzhin gshegs pa re 
[\[144a\]]
[\[144a.1\]]re'i zhabs kyi drung na yang bdag mngon du 'dug par shes par gyur to/_/'jig rten gyi khams de dag tu de bzhin gshegs pa snying po byang chub la bzhugs pa de dag gis chos bstan pa de dag thams cad kyang thos par gyur to/_/de 
[\[144a.2\]]bzhin gshegs pa de dag thams cad kyi ba spu'i sgo thams cad nas sprul pa rgya mtsho byung ste/_chos kyi sprin rgya mtsho rab tu sgrog pa dang /_rnam par 'phrul pa sna tshogs yongs su ston pa mdzad cing chos kyi dbyings kyi phyogs rgya mtsho thams cad du gtogs pa'i zhing 
[\[144a.3\]]rgya mtsho thams cad dang 'jig rten gyi khams kyi rgyud thams cad dang 'jig rten gyi khams 'byam klas pa thams cad kyi sems can 'byam klas pa thams cad 'gro ba'i rgyud sna tshogs su skyes pa dag gi nang na sems can gyi bsam pa'i dbang du 'du 
[\[144a.4\]]shes kyi rnam pa sna tshogs kyi chos kyi 'khor lo bskor ba de dag thams cad kyang yongs su 'dzin to/_/khong du chud par byed do/_/nges par rtogs par byed do/_/don dang tshig dang yi ge 'dzin pa'i shugs kyis rnam par gnon pa'i gzungs kyi mthus 
[\[144a.5\]]yongs su 'dzin to/_/chos kyi dkyil 'khor thams cad rnam par dag pa'i snying po khong du chud pa'i shes rab kyis yongs su sbyong ngo /_/chos rgya mtsho thams cad rnam par 'byed pa la mkhas pa'i rigs pas khong du chud par byed do/_/dus gsum ltar 
[\[144a.6\]]rnam par yangs pa'i blos rgyas par 'gengs so/_/de bzhin gshegs pa dang mnyam pa nyid kyi rjes su 'gra ba'i shes rab kyis mnyam par byed cing chos kyi tshul thams cad mngon par sgrub bo/_/tshul thams cad la mdo sde'i sprin mngon par sgrub bo/_/
[\[144a.7\]]mdo sde'i sprin thams cad la chos rgya mtsho yongs su gzhog par byed do/_/chos rgya mtsho thams cad la chos kyi rgyud thams cad yang dag par gzhol bar byed do/_/chos kyi rgyud thams cad la chos kyi sprin yongs su shes par byed do/_/chos kyi sprin 
[\[144b\]]
[\[144b.1\]]thams cad la chos kyi rlabs yongs su skyed do/_/chos kyi rlabs thams cad la chos kyi dga' ba'i shugs rgya mtsho rab tu thob par byed do/_/chos kyi dga' ba'i shugs rgya mtsho thams cad las rab tu thob par bya ba'i shugs mngon par sgrub bo/_/sa'i shugs 
[\[144b.2\]]thams cad la ting nge 'dzin rgya mtsho'i shugs mngon par sgrub bo/_/ting nge 'dzin rgya mtsho'i sprin thams cad la sangs rgyas mthong ba rgya mtsho rab tu thob par byed do/_/sangs rgyas mthong ba rgya mtsho thams cad la snang ba rgya mtsho rab tu thob par byed do/_/snang ba rgya 
[\[144b.3\]]mtsho thams cad la dus gsum gyi ye shes kyi dkyil 'khor gyis yongs su gzhog par byed do/_/phyogs rgya mtsho mtha' dang dbus med pa rgyas par dga' ba'i tshul dang /_de bzhin gshegs pa'i sngon gyi mtha'i spyod pa rgya mtsho tshad med pa la 'jug pa'i tshul dang /_
[\[144b.4\]]de bzhin gshegs pa'i sngon gyi sbyor ba rgya mtsho tshad med pa'i ye shes snang ba'i tshul dang /_de bzhin gshegs pa'i dka' ba tshad med pa yongs su gtong ba'i ye shes snang ba rab tu thob par bya ba'i tshul dang /_de bzhin gshegs pa'i tshul khrims kyi dkyil 
[\[144b.5\]]'khor tshad med pa yongs su dag pa snang bar bya ba'i tshul dang /_de bzhin gshegs pa'i bzod pa'i tshad med pa yongs su sbyong ba'i tshul dang /_de bzhin gshegs pa'i brtson 'grus chen po'i shugs tshad med pa rnam par 'phel bar bya ba'i mthu'i ye shes 
[\[144b.6\]]snang ba rab tu thob par bya ba'i tshul dang /_de bzhin gshegs pa'i bsam gtan gyi dkyil 'khor dang /_bsam gtan gyi yan lag rgya mtsho tshad med pa yongs su dag par bya ba'i sbyor bas snang ba rab tu thob par bya ba'i tshul dang /_de bzhin gshegs 
[\[144b.7\]]pa'i shes rab kyi pha rol tu phyin pa'i tshul rgya mtsho tshad med pa yongs su dag par bya ba dang /_rnam par dmigs pa snang bar bya ba'i tshul dang /_de bzhin gshegs pa'i thabs mkhas pa'i pha rol tu phyin pa'i tshul rgya mtsho tshad med pa la 'jug par bya 
[\[145a\]]
[\[145a.1\]]ba'i tshul dang /_de bzhin gshegs pa'i smon lam gyi pha rol tu phyin pa'i tshul rgya mtsho tshad med pa la 'jug par bya ba'i tshul dang /_de bzhin gshegs pa'i bsod nams dang /_ye shes kyi stobs kyi pha rol tu phyin pa tshad med pa la gnas 
[\[145a.2\]]par bya ba dang /_yongs su 'phel bar bya ba'i ye shes rab tu thob par bya ba'i tshul dang /_de bzhin gshegs pa'i ye shes kyi pha rol tu phyin pa'i tshul rgya mtsho tshad med pa la rnam par spyad pa rab tu thob par bya ba'i ye shes yongs su bsgrub pa'i tshul dang /_
[\[145a.3\]]de bzhin gshegs pa'i sngon gyi byang chub sems dpa'i sa yongs su gnon par mdzad pa'i ye shes snang ba rab tu thob par bya ba'i tshul dang /_de bzhin gshegs pa'i sa yongs su gnon pa'i mtshams kyi rnam par 'phrul pa tshad med pas bskal pa rgya mtsho 
[\[145a.4\]]gnas par bya ba'i tshul dang /_de bzhin gshegs pa'i sngon gyi byang chub sems dpa'i sa'i dkyil 'khor tshad med pa yongs su gnon pa'i tshul dang /_de bzhin gshegs pa'i sngon gyi byang chub sems dpa'i sa tshad med pa la gnas par bya ba'i tshul dang /_
[\[145a.5\]]de bzhin gshegs pa'i sngon gyi byang chub sems dpa'i sa tshad med pa yongs su dag par bya ba'i tshul dang /_de bzhin gshegs pa'i sa tshad med pa ye shes rgya mtshos rnam par dpyad pa'i tshul dang /_de bzhin gshegs pa'i sa'i ye shes snang ba tshad med pa 
[\[145a.6\]]rab tu thob par bya ba'i tshul dang /_de bzhin gshegs pa byang chub sems dpar gyur pas sngon gyi sangs rgyas ma lus par gzigs pa dang /_rjes su 'brang bar mdzad pa tshad med pa rnam par dmigs par bya ba'i tshul dang /_de bzhin gshegs 
[\[145a.7\]]pa byang chub sems dpar gyur pas sngon gyi sangs rgyas rgya mtsho ma lus par gzigs shing bskal pa rgya mtshor bzhugs bzhugs pa tshad med pa'i tshul dang /_de bzhin gshegs pa sngon byang chub sems dpar gyur pas zhing rgya mtsho ma lus par rgyas 
[\[145b\]]
[\[145b.1\]]par dgang ba'i sku mngon par bsgrub pa tshad med pa'i ye shes snang ba rab tu thob par bya ba'i tshul dang /_de bzhin gshegs pa'i byang chub sems dpa'i spyod pa tshad med pas chos kyi dbyings ma lus pa rgyas par dgang ba'i tshul dang /_de bzhin gshegs pa'i sngon gyi byang chub 
[\[145b.2\]]sems dpa'i spyod pa thabs sna tshogs kyi sgo dang ldan pas sems can thams cad yongs su smin par mdzad pa dang /_rnam par gdul ba mdzad pa tshad med pa yongs su bstan pa'i tshul dang /_de bzhin gshegs pa'i 'od phyogs rgya mtsho ma lus pa thams cad tu rab tu 
[\[145b.3\]]'phro ba tshad med pas rgyas par dgang bar bya ba'i tshul dang /_de bzhin gshegs pa sems can thams cad la mngon du gyur pa rnam par 'phrul pa tshad med pa yongs sa bstan pa'i tshul dang /_de bzhin gshegs pa'i ye shes kyis tshad med pa yongs su 
[\[145b.4\]]gnon pa'i ye shes snang ba rab tu thob par bya ba'i tshul dang /_de bzhin gshegs pa'i mngon par rdzogs par byang chub pa'i rnam par 'phrul pa tshad med pa'i ye shes snang ba rab tu thob par bya ba' tshul dang /_de bzhin gshegs pa'i chos kyi 'khor lo rab tu 
[\[145b.5\]]'khor ba dang /_chos kyi sprin tshad med pa thams cad ma lus par yang dag par blang zhing yongs su gzung ba'i tshul dang /_de bzhin gshegs pa'i mtshan rgya mtsho tshad med par rnam par dmigs pa'i ye shes snang ba rab tu thob par bya ba'i tshul dang /_de bzhin 
[\[145b.6\]]gshegs pa'i sku rgya mtsho'i rgyud tshad med pa rnam par dmigs pa ye shes snang ba rab tu thob par bya ba'i tshul dang /_de bzhin gshegs pa'i yul shin tu yangs pa'i ye shes snang ba rab tu thob par bya ba'i tshul gyis de bzhin gshegs pa de dag gis thog ma thugs bskyed pa nas/_
[\[145b.7\]]dam pa'i chos nub par ma gyur pa'i bar de dag thams cad la yang 'jug cing khong du chud par byed do/_/de skad du khyod kyis byang chub sems dpa'i rnam par thar pa dga' ba yangs pa'i shugs 'byung bas sems kyi skad cig rnam par brgyan pa 'di thob nas ji srid cig lon 
[\[146a\]]
[\[146a.1\]]zhes zer ba ni/_de ltar kho mos bskal pa sangs rgyas kyi zhing gnyis kyi rdul shin tu phra ba snyed kyi pha rol gyi 'jig rten gyi khams gser ltar dri ma med pa'i 'od du byang chub kyi shing gi lha mo bsod nams sgron ma phun sum tshogs pa kun nas dpal gyi 
[\[146a.2\]]'od ces bya bar gyur te/_de bzhin gshegs pa phyir mi ldog pa'i chos kyi dbyings kyi dbyangs kyis chos bstan pa thos nas bla na med pa yang dag par rdzogs pa'i byang chub tu sems bskyed de/_bskal pa sangs rgyas kyi zhing gnyis kyi rdul shin tu phra ba snyed po de 
[\[146a.3\]]dag tu byang chub sems dpa'i spyod pa spyad na/_mi mjed kyi 'jig rten gyi khams 'dir skyes te/_log par dad sel la [{]stsogs [,]sogs [}]pa tha ma shAkya thub pa'i bar gyi de bzhin gshegs pa bskal pa bzang po pa dag kyang bsnyen bkur to/_/ma byon pa'i sangs 
[\[146a.4\]]rgyas rnams kyang bsnyen bkur ro/_/'jig rten gyi khams 'dir ji lta ba de bzhin du 'jig rten gyi khams thams cad du'ang sangs rgyas kyi rgyud ma byon pa rnams yongs su bsnyen cing bkur ro/_/mchod do/_/rigs kyi bu da dung du'ang 'jig rten gyi khams gser ltar dri ma 
[\[146a.5\]]med pa'i 'od de yang yod la sangs rgyas kyi rigs kyang rgyun ma chad kyis/_de bas na rigs kyi bu tshul 'di la byang chub sems dpa'i rnam par gnon pa chen pos brtson par gyis shig_/de nas mtshan mo'i lha mo sgra rgya mtsho rab tu zhi ba dang ldan pas/_de'i tshe byang 
[\[146a.6\]]chub sems dpa'i rnam par thar pa dga' ba yangs pa'i shugs 'byung bas sems kyi skad cig rnam par brgyan pa 'di nyid brnan te bstan par bya ba'i phyir/_tshong dpon gyi bu nor [{]bzangs [,]bzang [}]la tshigs su bcad de smras pa/_rnam thar dge 'di ji ltar thob 'gyur 
[\[146a.7\]]ba/_/kho mo'i tshig 'di nor [{]bzangs [,]bzang [}]khyod nyon cig_/thos nas dga' ba'i stobs kyang yongs skyed de/_/rnam thar tshul 'di la ni 'jug par gyis/_/bdag gi sems dang bsam pa yongs sbyong zhing /_/mos pa'i shugs yangs yongs su skyed byas 
[\[146b\]]
[\[146b.1\]]te_/thams cad mkhyen pa'i ye shes grong 'dun pas/_/bskal pa rgya mtsho mang por sngon spyad do/_/bde gshegs dus gsum byung ba thos nas kyang /_/de dag kun la mos ba yangs bskyed do/_/bskal pa brgya phrag mang por sgo kun tu/_/de dag 'khor dang bcas par 
[\[146b.2\]]kho mos bkur/_/sngon gyi bde gshegs kho mos mthong gyur nas/_/'gro la phan phyir yun ring mchod byas te/_/spro ba'i stobs ni rnam yangs yongs bskyed nas/_/bdag gis gdung ba med pa'i chos kyang thos/_/rnam par thar pa 'di la 'jug pa na/_pha dang 
[\[146b.3\]]ma dang bla ma'i skye bo la/_/de tshe bdag gis phan bdes bsti stang byas/_/bsnyen bkur sri zhur gnas pa kun kyang byas/_/rgas pa nad pa nor med mi rnams dang /_/dbang po ma tshang sdug bsngal mgon med pa/_/mang po bdag gis byams sems bde bkod nas/_/
[\[146b.4\]]tshe rabs brgyar yang nor phyug mgon yang byas/_/rgyal po [{]mye [,]me [}]dang rkun chom rkyen gyur dang /_/seng ge glang po pha rol dgras 'jigs dang /_/srid pa'i rgya mtsho'i 'jigs dngos sna tshogs las/_/sngon tshe spyod pa'i dus na bdag gis bskyabs/_/rtag tu 
[\[146b.5\]]srid gsum nyon mongs gdungs gyur te/_/las kyis rab gdungs de bzhin mi dge bas/_/'khor ba'i ri gzar g.yang du lhung ba yi/_/skye bo 'gro ba'i rgyud du bdag gis bskyabs/_/sdug bsngal ngan song g.yang sas 'jigs pa dag_/rtag tu mi 
[\[146b.6\]]bde shin tu mi zad dang /_/skye rga na zhing 'chi ba'i 'jigs mang kun/_/bdag gis 'jig rten spyod tshe zhi bar byas/_/'khor ba'i sdug bsngal zhi bar bya ba dang /_/sems can kun gyi bde ba yongs bskyed cing /_/sangs rgyas bde ba dam pa bskyed pa 
[\[146b.7\]]ni/_/bskal pa phyi mthar kho mo'i smon lam mo/_/rigs kyi bu kho mos byang chub sems dpa'i rnam par thar pa dga' ba yangs pa'i shugs 'byung bas sems kyi skad cig rnam par brgyan pa 'di shes par zad na/_kho mos byang chub sems dpa' chos kyi dbyings 
[\[147a\]]
[\[147a.1\]]kyi tshul rgya mtsho thams cad la zhugs pa phyi nang gi sdug bsngal ma lus pa las rnam par grol ba/_bskal pa'i ming du bya ba thams cad shes par gyur pa 'jig rten gyi khams rgya mtsho thams cad 'byung ba dang /_'jig pa'i rgyus la mkhas pa de 
[\[147a.2\]]dag gi spyod pa shes pa'am yon tan brjod pa nus re skan/_/song rigs kyi bu snying po byang chub 'di nyid na bcom ldan 'das rnam par snang mdzad kyi 'khor gyi dkyil 'khor na/_mtshan mo'i lha mo grong khyer thams cad bsrung ba 'byung ba'i gzi brjid dpal zhes bya ba 
[\[147a.3\]]'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]mtshan mo'i lha mo sgra rgya mtsho rab tu zhi ba dang ldan pa la tshul 
[\[147a.4\]]dang 'dra ba'i tshigs su bcad pa 'di dag smras so/_/dge ba'i bshes kyis ma nor mthun bstan pas/_/lha mo khyod kyi drung du nye bar mchis/_/mtha' dang dbus mi mnga' ba'i sku tshul du/_/khyod ni gdan la bzhugs par bdag gis mthong /_/kha dog dbyibs dang 
[\[147a.5\]]mtshan ma'i spyod yul ba/_/srid la gnas dang dngos por 'du shes dang /_/'du shes dma' dang log par lta ba yis/_/khyod kyi spyod yul 'tshal bar mi nus so/_/khyod kyi sku gzugs blta na mtha' yas pas/_/khyod kyi sku gzugs mdog gi mtshan ma ni/_/
[\[147a.6\]]bskal pa mtha' yas dag tu yongs brtags kyang /_/lha dang 'jig rten bcas pas shes mi nus/_/lha mo khyod ni phung po'i gnas las 'phags/_/skye mched rnams la'angade bzhin mi gnas te/_/'jig rten rnam par 'das pas the tsom bral/_/'jig rten dag tu rnam 
[\[147a.7\]]par 'phrul pa mdzad/_/g.yo ba mi mnga' skyon bral chags pa med/_/khyod kyis ye shes spyan ni rnam sbyangs pas/_/rdul gyi go la thams cad rdul tshad du/_/sangs rgyas rnam par 'phrul pa mang po gzigs/_/khyod kyi sku ni chos sku'i snying po can/_/khyod kyi thugs 
[\[147b\]]
[\[147b.1\]]kyang ye shes chags pa med/_/khyod ni kun tu 'od kyis snang mdzad pas/_/'jig rten skye bo rnams la mtha' yas snang /_/sems las mtha' yas las rnams yongs su 'byung /_/'jig rten thams cad las kyis rnam par bris/_/'gro ba sems kyi dngos su mkhyen gyur 
[\[147b.2\]]pas/_/rang gi sku yang 'gro ba snyed du bstan/_/'jig rten du ni rmi lam 'drar mkhyen nas/_/sangs rgyas kun kyang gzugs brnyan lta bu dang /_/ma lus chos rnams sgra brnyan 'drar mkhyen pas/_/chags pa mi mnga' 'gro ba kun du spyod/_/dus gsum gnas pa'i 'gro 
[\[147b.3\]]ba thams cad la/_/skad cig re re rang gi sku ston kyang /_/khyod kyi thugs la gnyis su mi rgyu ste/_/phyogs rnams kun tu chos kyang rab tu bstan/_/rdul la 'gro ba rgya mtsho mtha' yas dang /_/de bzhin sems can mtsho chen dpag yas dang /_/mtha' dbus med 
[\[147b.4\]]pa'i bde gshegs gang chen mtsho/_/kun kyang khyod kyi rnam thar dam pa'i yul/_/de nas tshong dpon gyi bu nor [{]bzangs kyis [,]bzang gis [}]mtshan mo'i lha mo sgra rgya mtsho rab tu zhi ba dang ldan pa la/_tshul dang 'dra ba'i tshigs su bcad pa de dag gis mngon par bstod de/_lan 
[\[147b.5\]]brgya stong du mar g.yas phyogs su bskor ba byas nas yang dang yang bltas te/_mtshan mo'i lha mo sgra rgya mtsho rab tu zhi ba dang ldan pa'i drung nas song ngo //_//sangs rgyas rmad gcad ces bya ba shin tu rgyas pa chen po'i mdo/_bam po dgu pa/_
[\[147b.6\]]de nas tshong dpon gyi bu nor [{]bzangs [,]bzang [}]byang chub sems dpa'i rnam par thar ba dga' ba yangs pa'i shugs 'byung bas/_sems kyi skad cig rnam par brgyan pa de ni sgom pa dang /_rjes su sgom pa dang /_yang dag par sgom pa dang /_mtshan mo'i lha mo'i sgra rgya mtsho rab tu zhi 
[\[147b.7\]]ba dang ldan pa'i gdams ngag dang /_rjes su bstan pa la ni rjes su 'brang bar bya ba dang /_rjes su dran par bya ba dang /_khong du chud par byed/_tshig dang yi ge re re la ni tshul du ma dang bsam pa tshad med pas chos nyid kyi tshul shes pa rjes su dran par byed cing dran 
[\[148a\]]
[\[148a.1\]]pas rjes su 'brang bar bya ba dang /_blo gros kyis rnam par dbye ba dang /_rig pas khong du chud par bya ba dang /_blos shin tu yangs par bya ba dang /_lus kyis reg par byas te/_rnam par spyad pa dang /_rjes su 'jug par byed cing /_mthar gyis mtshan 
[\[148a.2\]]mo'i lha mo grong khyer thams cad bsrung ba 'byung ba'i gzi brjid dpal gang na ba der phyin pa dang /_mtshan mo'i lha mo grong khyer thams cad bsrung ba 'byung ba'i gzi brjid dpal pad+mo'i khri chen po/_nor bu rin po che'i rgyal po grong khyer dang /_gnas thams cad rab tu snang bar 
[\[148a.3\]]byed pa'i snying po can la phyogs thams cad dang /_'gro ba thams cad la mngon du gyur pa'i lus dang /_'gro ba thams cad kyi gzugs dang /_mnyam pa'i lus dang sems can thams cad la mngon du gyur pa'i lus dang /_'gro ba thams cad kyis ma gos pa'i lus 
[\[148a.4\]]dang /_'gro ba thams cad dang rang bzhin mnyam pa'i lus dang /_'gro ba thams cad las mngon par 'phags pa'i lus dang /_'gro ba thams cad yongs su smin par bya ba dang /_gdul ba la mthun pa'i lus dang /_'gro ba thams cad du sgra rab tu sgrogs pa'i lus dang /_
[\[148a.5\]]'gro ba thams cad du 'pho ba med pa'i lus dang /_sgrib pa thams cad shin tu bcom pa'i lus dang /_de bzhin nyid kyi rang bzhin gyi lus dang /_'gro ba thams cad gdul bar_mthar phyin par byed pa'i lus su 'dug cing /_mtshan mo'i lha mo brjod du med pa'i 'khor gyis 
[\[148a.6\]]bskor te/_'dug pa mthong nas/_dga' rangs te mgu zhing nyams bde la tshim zhing yid bde ba skyes nas/_mtshan mo'i lha mo grong khyer thams cad bsrung ba 'byung ba'i gzi brjid dpal gyi rkang pa gnyis la spyi bos phyag 'tshal te/_mtshan mo'i lha mo grong khyer thams cad bsrung 
[\[148a.7\]]ba 'byung ba'i gzi brjid dpal la lan brgya stong du mar g.yas phyogs su bskor ba byas nas/_mtshan mo'i lha mo grong khyer thams cad bsrung ba 'byung ba'i gzi brjid dpal gyi mdun du 'dug ste/_thal mo sbyar nas 'di skad ces smras so/_/lha mo bdag bla na med pa 
[\[148b\]]
[\[148b.1\]]yang dag par rdzogs pa'i byang chub tu yang dag par zhugs na/_lha mo ji ltar byang chub sems dpas byang chub sems dpa'i spyod pa la rjes su bslabs na sems can la sman par 'gyur ba lags/_ji ltar na sems can bla na med pa'i yongs su bsdu bas yongs su sdud par 
[\[148b.2\]]'gyur/_ji ltar na byang chub sems dpa' de bzhin gshegs pas gnang ba'i byang chub sems dpa'i las la brtson pa lags/_ji ltar brtson par bgyis na byang chub sems dpa' chos kyi rgyal po nye bar 'gyur ba bdag la bshad du gsol/_de skad ces smras pa 
[\[148b.3\]]dang /_mtshan mo'i lha mo grong khyer thams cad bsrung ba 'byung ba'i gzi brjid dpal gyis/_tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu khyod de ltar 'gro ba thams cad yongs su smin par bya ba dang /_rnam par gdul ba'i mthar phyin 
[\[148b.4\]]par bya ba dang /_de bzhin gshegs pa thams cad kyi rigs yang dag par gzung ba'i sbyor ba mthar phyin par bya ba dang /_phyogs 'byam klas pa thams cad rgyas par dgang ba'i ye shes rab tu sbyar ba dang /_chos kyi dbyings kyi tshul rgya mtsho thams cad la 'jug 
[\[148b.5\]]pa mngon du 'gyur ba dang /_shes bya nam mkha'i dbyings dang mnyam par mtha' yas pa rgyas par dgang ba dang /_de bzhin gshegs pa thams cad kyi chos kyi 'khor lo rab tu blang zhing yongs su gzung ba'i phyir 'gro ba rgya mtsho thams cad kyi bsam pa ji lta ba 
[\[148b.6\]]bzhin du chos kyi sprin gyi char mngon par dbab pa'i spyod pa'i tshul yongs su 'dri ba legs so legs so/_/rigs kyi bu kho mo ni byang chub sems dpa'i rnam par thar pa sgra yid du 'ong ba dang /_rnam par 'phrul pa zab mo la 'jug pa thob pa ste/_de ltar kho mo 
[\[148b.7\]]rnam par thar pa de dang ldan pas chos smra ba chen po'i go 'phang thogs pa med pa la dmigs pa'i sbyor ba dang ldan pa/_de bzhin gshegs pa thams cad kyi chos kyi mdzod yongs su gtang ba'i smon lam dang ldan pa/_snying rje chen po dang byams pa chen po'i 
[\[149a\]]
[\[149a.1\]]stobs rab tu thob pa/_sems can thams cad byang chub kyi sems la 'god pa'i phyir sems can thams cad kyi don bya ba la zhugs pa/_byang chub kyi sems kyi dge ba'i rtsa ba dang /_tshogs rab tu bstsags pa rgyun mi gcad pa'i phyir/_'gro ba thams 
[\[149a.2\]]cad kha lo bsgyur ba'i sa la yang dag par gnas pa sems can thams cad thams cad mkhyen pa nyid kyi lam la rab tu dgod pa'i phyir/_'jig rten gyi chos kyi sprin thams cad las chos kyi nyi ma yongs su 'byung ba'i sbyor ba dang ldan pa/_dge ba'i rtse ba tshad med pa bskyed pas/_
[\[149a.3\]]'jig rten thams cad snang bar bya ba'i phyir/_'gro ba thams cad la mnyam pa'i sems su 'jug pa rgyun mi 'chad pa/_'gro ba thams cad kyi dge ba'i rtsa ba mngon par 'du bya ba yongs su bsgrub pa'i sbyor ba shes par bya ba'i phyir/_sems rnam par dag pa'i 
[\[149a.4\]]sbyor ba dang ldan pa dge ba'i las kyi lam thams cad mthun par bsgrub pas sems can thams cad kyi ded dpon du zhugs pa/_mi dge ba'i las kyi lam thams cad rab tu spangs pa/_sems can thams cad dge ba'i chos la rab tu dgod pa'i sbyor ba dang 
[\[149a.5\]]ldan pa/_sems can thams cad la lam bde ba yongs su ston pa'i sbyor ba dang ldan pa/_sems can thams cad kyi theg pa'i rgyan gyi thog mar 'dren pa la zhugs pa/_dge ba'i chos kyi spyod pa thams cad la sems can thams cad rab tu dgod pa'i sbyor ba dang 
[\[149a.6\]]ldan pa/_dge ba'i bshes gnyen thams cad la mi phyed par bsnyen bkur dang rim gro byed pa la zhugs pa/_sems can thams cad de bzhin gshegs pa'i bstan pa la rab tu dgod pa'i sbyor ba dang ldan pa/_chos kyi sbyin pa'i sngon 'dren cing 
[\[149a.7\]]chos dkar po thams cad yang dag par brtsam pa'i sbyor ba dang ldan pa/_thams cad mkhyen pa nyid kyi sems bskyed pas mngon par byung bas bsam pa brtan zhing mi shigs pa/_rdo rje mthu bo che ltar brtan zhing sra bas sangs 
[\[149b\]]
[\[149b.1\]]rgyas kyi stobs la dmigs pa'i sems rgya chen po'i dkyil 'khor dang ldan par dge ba'i bshes gnyen la rten cing rnam par spyod de/_kho mo ni nyon mongs pa dang las kyi sgrib pa thams cad kyi ri rnam par gtor ba'i sems dang ldan pa'o/_/thams cad mkhyen pa 
[\[149b.2\]]nyid kyi tshogs yang dag par rtsom pa'o/_/dkar po'i chos thams cad yang dag par bsgrub pa'i sbyor ba dang ldan pa'o/_/thams cad mkhyen pa nyid mtha' dang dbus med pa la mngon par 'dun cing dmigs pa'i sems kyi sbyor ba la brtson pa'o/_/rigs kyi 
[\[149b.3\]]bu de ltar kho mo chos snang ba'i sgo sems can thams cad yongs su ston pa rnam pa de la bu yongs su sbyong zhing dge ba'i rtsa ba bstsags pa'i tshogs la sta gon tu gnas pas rnam pa bcus chos kyi dbyings la rnam par blta zhing khong du chud pa dang /_rjes su gzhol 
[\[149b.4\]]bar byed do/_/bcu gang zhe na 'di lta ste/_ye shes snang ba shin tu yangs pa thob pas chos kyi dbyings ni tshad med par khong du chud par byed do/_/de bzhin gshegs pa thams cad kyi rnam par 'phrul pa rnam par dmigs par bya ba'i phyir chos kyi dbyings ni 
[\[149b.5\]]mtha' dang dbus med par khong du chud par byed do/_/sangs rgyas kyi zhing thams cad yongs su gnan pa dang /_de bzhin gshegs pa mchod cing rim gror bya ba'i phyir chos kyi dbyings ni mu med par khong du chud par byed do/_/'jig rten gyi khams 
[\[149b.6\]]rgya mtsho thams cad du byang chub sems dpa'i spyod pa yongs su bstan pa'i phyir chos kyi dbyings ni sa mtshams med pa khong du chud par byed do/_/de bzhin gshegs pa'i ye shes kyi dkyil 'khor tha mi dad pa la 'jug par bya ba'i phyir/_chos 
[\[149b.7\]]kyi dbyings ni ris tshad med par khong du chud par byed do/_/bsam pa ji lta ba bzhin du sems can thams cad kyis rnam par dmigs pa'i de bzhin gshegs pa'i gsung gi dkyil 'khor la 'jug par bya ba'i phyir chos kyi dbyings ni rgyud kyi tshul 
[\[150a\]]
[\[150a.1\]]gcig tu gyur par khong du chud par byed do/_/'gro ba thams cad rnam par gdul ba'i mthar phyin pas/_de bzhin gshegs pas sngon gyi smon lam gyi mthar thug pa la 'jug par bya ba'i phyir/_chos kyi dbyings ni rang bzhin gyi rgya che bar khong du 
[\[150a.2\]]chud par byed do/_/byang chub sems dpa' kun tu bzang po'i spyod pa 'byam klas pa la 'jug par bya ba'i phyir/_chos kyi dbyings ni 'gro ba thams cad la mnyam pa nyid du gyur par khong du chud par byed do/_/kun tu bzang po'i spyod pas rnam par 'phrul pa'i rgyan la 
[\[150a.3\]]'jug par bya ba'i phyir chos kyi dbyings ni rgyan gcig tu gyur par khong du chud par byed do/_/dge ba thams cad kyis chos kyi dbyings rgyas par dgang zhing rnam par dag par bya bar chud mi za ba'i chos can du bya ba'i phyir chos kyi dbyings ni thug pa med par khong du 
[\[150a.4\]]chud par byed do/_/rigs kyi bu de ltar kho mo rnam pa bcu po de dag gis dge ba'i rtsa ba dang /_tshogs thams cad yongs su bstsags pa dang /_sangs rgyas kyi bdag nyid che ba nyid la 'jug par bya ba dang /_sangs rgyas kyi yul bsam gyis mi khyab pa 
[\[150a.5\]]rjes su rtogs par bya ba'i phyir/_chos kya dbyings thams cad la rnam par blta'o/_/khong du chud pa dang rjes su gzhol bar byed do/_/rigs kyi bu gzhan yang kho mo de ltar de bzhin gshegs pa'i bdag nyid che ba nyid kyi rjes su 'brang ba'i yid la bya ba dang 
[\[150a.6\]]ldan pas/_gzungs kyi dkyil 'khor gyi rgyud stong phrag bcus sems can rnams la chos ston te/_bcu gang zhe na 'di ltar chos rgya mtsho thams cad yang dag par 'du ba zhes bya ba'i gzungs kyi dkyil 'khor dang /_chos thams cad byin gyis rlob 
[\[150a.7\]]ba'i gzungs kyi dkyil 'khor dang /_chos kyi sprin thams cad yongs su 'dzin pa'i gzungs kyi dkyil 'khor dang /_de bzhin gshegs pa thams cad kyi dgongs pa sgron ma'i gzungs kyi dkyil 'khor dang /_sems can thams cad kyi las rgya mtsho 
[\[150b\]]
[\[150b.1\]]rab tu snang bar byed pa'i snying po'i gzungs kyi dkyil 'khor dang /_theg pa'i tshul rgya mtsho dri ma med pa thams cad la yang dag par gzhol ba'i gzungs kyi dkyil 'khor dang /_sangs rgyas rgya mtsho thams cad kyi sgron ma'i snying po'i gzungs kyi dkyil 'khor dang /_
[\[150b.2\]]de bzhin gshegs pa thams cad kyi mtshan gyi 'khor lo'i klong rab tu sgrog pa'i gzungs kyi dkyil 'khor dang /_dus gsum gyi sangs rgyas kyi sngon gyi smon lam rgya mtsho bstan pa la yang dag par gzhol ba'i gzungs kyi dkyil 'khor dang /_chos thams cad la 
[\[150b.3\]]mngon par 'khyil pa'i shugs drag po'i gzungs kyi dkyil 'khor dang /_thams cad mkhyen pa nyid kyi shugs rab tu 'byung ba zhes bya ba'i gzungs kyi dkyil 'khor dang /_rigs kyi bu gzungs kyi dkyil 'khor bcu po de dag la [{]stsogs [,]sogs [}]pa gzungs kyi dkyil 
[\[150b.4\]]'khor gyi rgyud stong phrag bcus sems can rnams la chos ston to/_/rigs kyi bu gzhan yang kho mo ni thos pa'i shes rab kyis sems can rnams la chos ston to/_/bsam pa'i shes rab dang /_bsgom pa'i shes rab kyis sems can rnams la chos ston to/_/
[\[150b.5\]]srid pa'i rgyud gcig las kyang brtsams shing sems can rnams la chos ston to/_/srid pa'i rgyud rgya mtsho thams cad las kyang brtsams shing sems can rnams la chos ston to/_/de bzhin gshegs pa gcig gi mtshan gyi 'khor lo rgya mtsho las kyang 
[\[150b.6\]]brtsams shing chos ston to/_/de bzhin gshegs pa thams cad kyi mtshan gyi 'khor lo rgya mtsho las kyang brtsam shig chos ston to/_/'jig rten gyi khams rgya mtsho gcig las kyang brtsams shing chos ston to/_/'jig rten gyi khams rgya mtsho thams cad las 
[\[150b.7\]]kyang brtsams shing chos ston to/_/sangs rgyas gcig gis lung bstan pa las kyang brtsams shing chos ston to/_/de bzhin gshegs pa thams cad kyi lung bstan pa rgya mtsho las kyang brtsams shing chos ston to/_/de bzhin gshegs pa gcig gi 'khor gyi dkyil 
[\[151a\]]
[\[151a.1\]]'khor rgya mtsho las kyang brtsams shing chos ston to/_/de bzhin gshegs pa thams cad kyi 'khor gyi dkyil 'khor rgya mtsho las kyang brtsams shing chos ston to/_/de bzhin gshegs pa gcig gi chos kyi 'khor lo las kyang brtsams shing chos 
[\[151a.2\]]ston to/_/de bzhin gshegs pa thams cad kyi chos kyi 'khor lo rgya mtsho las kyang brtsams shing chos ston to/_/mdo sde gcig las kyang brtsams shing chos ston to/_/de bzhin gshegs pa thams cad kyi chos kyi 'khor lo la yang dag par gzhol ba'i mdo sde las 
[\[151a.3\]]kyang brtsams shing chos ston to/_/de bzhin gshegs pa gcig gi 'khor gyi dkyil 'khor kun nas 'dus pa las kyang brtsams shing chos ston to/_/de bzhin gshegs pa thams cad kyi 'khor gyi dkyil 'khor kun nas 'dus pa rgya mtsho las kyang brtsams shing 
[\[151a.4\]]chos ston to/_/thams cad mkhyen pa nyid kyi sems gcig las kyang brtsams shing chos ston to/_/byang chub kyi sems kyi yan lag rgya mtsho thams cad las kyang brtsams shing chos ston to/_/theg pa gcig las kyang brtsams shing chos ston to/_/theg pa 
[\[151a.5\]]thams cad kyi 'byung ba rgya mtsho las kyang brtsams shing chos ston to/_/rigs kyi bu de ltar kho mos bstan pa'i tshul mngon par bsgrub pa brjod du med pas sems can rnams la chos ston te/_rigs kyi bu de ltar kho mos chos kyi dbyings kyi tshul tha mi dad pas 
[\[151a.6\]]de bzhin gshegs pa rgya mtsho la 'jug cing sems can thams cad la chos ston pas/_bla na med pa'i yongs su bsdu ba byed cing byang chub sems dpa' kun tu bzang po'i spyod pa la phyi ma'i mtha'i mur thug pa'i bskal pa rgya mtshor gnas par bya bas byang chub 
[\[151a.7\]]sems dpa'i rnam par thar pa sgra yid du 'ong ba dang /_rnam par 'phrul pa zab mo la 'jug pa 'di la sems kyi skad cig re re zhing rnam par 'phel ba'i rnam par thar pa'i yul bsgom pa'i tshul gyis yongs su sgom ste rnam par thar pa'i yul bsgom pa'i tshul 
[\[151b\]]
[\[151b.1\]]re res kyang sems kyi skad cig re re la chos kyi dbyings thams cad du rgyas par 'gengs so/_/nor [{]bzangs kyis [,]bzang gis [}]smras pa/_lha mo byang chub sems dpa'i rnam par thar pa de/_de ltar zab pa ngo mtshar che na/_'phags ma khyod kyis byang chub sems dpa'i rnam par thar pa 
[\[151b.2\]]'di brnyes nas ji srid cig lags smras pa/_rigs kyi bu sngon 'das pa'i dus bskal pa 'jig rten gyi rgyud kyi rdul shin tu phra ba snyed 'das pa'i pha rol cig tu 'jig rten gyi khams chos kyi 'od 'phro ba'i grong khyer dpal kyi sprin ces bya ba rin po che'i spos thams 
[\[151b.3\]]cad dang ldan pa/_gling bzhi pa'i 'jig rten gyi khams rdul shin tu phra ba snyed kyi sprin la blangs pa/_de bzhin gshegs pa thams cad kyi sngon gyi smon lam dbyangs su sgrog pa'i pad+mos mtshams rnam par brgyan pa/_lhun sems can thams cad kyi las rgya mtshos 
[\[151b.4\]]byung ba'i nor bu rin po che'i rgyal po rgya mtsho las grub pa/_pad+mo chen po'i dbyibs su 'dug pa/_rnam par dag cing kun nas nyon mongs pa med pa/_me tog gi khor yug ri rab kyi rdul shin tu phra ba snyed kyis kun nas bskor ba/_spos kyi rin po che 
[\[151b.5\]]ri rab kyi rdul shin tu phra ba snyed kyi rgyan ri rab ltar mngon par 'phags pa dang ldan pa/_gling bzhi pa chen po'i ri rab kyi rdul shin tu phra ba snyed kyi rgyan dang ldan pa/_gling bzhi pa re re zhing yang grong rdal bye ba khrag khrig brgya stong brjod du med pa'i yang 
[\[151b.6\]]brjod du med pa dang ldan pa byung ngo /_/rigs kyi bu 'jig rten gyi khams de'i bskal pa mdog dri ma med pa'i 'od ces byu ba byung ste/_bskal pa de la de bzhin gshegs pa ri rab kyi rdul shin tu phra ba snyed byung ngo /_/'jig rten gyi khams chos kyi 'od 'phro ba'i 
[\[151b.7\]]grong khyer dpal gyi sprin gyi gling bzhi pa dbu ma rgyal mtshan sna tshogs shes bya ba byung ste/_de'i dbus na rgyal po'i gnas rin chen me tog kun tu/_snang ba zhes ba ba yod par gyur te/_rgyal po'i gnas de dang ha cang yang mi ring ba zhig na snying po byang chub 
[\[152a\]]
[\[152a.1\]]chos kyi rgyal po'i pho brang rab tu snang ba zhes bya ba yod de/_snying po byang chub de la de bzhin gshegs pa ri rab kyi rdul shin tu phra ba snyed po de dag gi bskal ba'i dang po la de bzhin gshegs pa chos rgya mtsho thams cad kyi dbyangs 'od 
[\[152a.2\]]kyi rgyal po zhes bya ba byung ste/_de'i tshe 'khor los sgyur ba'i rgyal po nyi ma ltar bzhin mdog dri ma med pa zhes bya ba byung nas/_des bcom ldan 'das de bzhin gshegs pa chos rgya mtsho thams cad kyi dbyangs 'od kyi rgyal po las mdo sde chos thams cad kyi klong 
[\[152a.3\]]rgya mtsho zhes bya ba yongs su bzung ste/_bzung nas kyang chos kyi 'khor lo rjes su bskor to/_/yongs su mya ngan las 'das nas kyang rab tu byung ste/_bstan pa yongs su bzung ngo /_/bstan pa nub du cha ste/_bstan pa yang stong du gyes/_chos bstan pa 
[\[152a.4\]]shin du bstan pa'i tshul ni brgya phrag bcur gyur/_rnyog pa'i bskal pa bar ma ni nye bar gnas par gyur pa'i tshe/_sems can las dang nyon mongs pa'i sgrib pas bsgribs pa/_thab mo dang rtsod pa dang dkrugs ma la zhugs par 
[\[152a.5\]]gyur pa dang /_dge slong sangs rgyas kyi bstan pa'i yon tan don du mi gnyer cing yul gyi dga' ba lhur len par gyur pa/_rgyal po dang rkun po'i gtam la zhugs pa/_bud med dang yul dang rgya mtsho'i gtam la mos 
[\[152a.6\]]pa/_'jig rten rgyang phen pa'i tshig la zhugs pa rnams yongs su skyo ba bskyed pa'i phyir/_kye ma'o bskal pa du mar yongs su bsgrubs pa'i chos kyi sgron ma chen po ni nub par gyur ma khad do/_/zhes chos dang ldan pa'i 'o dod bos te/_yongs 
[\[152a.7\]]su skyo bar 'gyur ba'i gtam byas nas/_de steng gi nam mkha'i dbyings su ta la bdun tsam du mngon par 'phags nas/_'od 'phro ba kha dog mtha' yas pa'i sprin rab tu bkye ste/_'od gzer gyi dra ba'i rgyan chen po kho dog sna tshogs dang ldan pa bkye 
[\[152b\]]
[\[152b.1\]]nas/_'od kha dog du ma dang ldan pas 'jig rten gyi nyon mongs pa'i gdung ba zhi bar byas te/_sems can mtha' dang dbus med pa dag kyang byang chub la rab tu bkod do/_/de bzhin gshegs pa'i bstan pa de yang phyir gsal bar byas te/_lo stong phrag drug 
[\[152b.2\]]cur gnas par gyur to/_/de'i tshe 'khor los sgyur ba'i rgyal po nyi ma ltar bzhin mdog dri ma med pa/_de nyid kyi bu mo dge slong ma chos kyi 'khor los sprul pa'i 'od ces bya ba dge slong ma brgya phrag stong gi 'khor dang ldan pa byung ste/_des yongs su skyo bar 'gyur 
[\[152b.3\]]ba'i sgra de thos nas cho 'phrul chen po de mthong ste/_'khor dang bcas pas byang chub tu sems bskyed nas/_dge slong ma brgya phrag stong po de dag kyang bla na med pa yang dag par rdzogs pa'i byang chub las phyir mi ldog par byas te/_de bzhin gshegs pa mngon du 
[\[152b.4\]]'gyur ba la yang dag par gzhol ba zhes bya ba'i ting nge 'dzin kyang rab tu thob par gyur to/_/de bzhin gshegs pa thams cad kyi chos kyi 'khor los sprul pa'i 'od ces bya ba'i gzungs kyang rab tu thob bo/_/chos rgya mtsho'i tshul thams cad la 'jug pa zhes 
[\[152b.5\]]bya ba'i shes rab kyi pha rol tu phyin pa yang rab tu thob par gyur to/_/dge slong ma chos kyi 'khor los sprul pa'i 'od kyis kyang de bzhin gshegs pa thams cad kyi bstan pa las byung ba'i 'od kyi sgron ma zhes bya ba'i ting nge 'dzin dang /_/byang chub sems dpa'i 
[\[152b.6\]]rnam par thar pa sgra yid du 'ong ba dang /_rnam par 'phrul pa zab mo la 'jug pa 'di yang shin tu phra zhing 'jam pa'i tshul du rab tu thob par gyur te/_de thob pas de la de bzhin gshegs po chos rgya mtsho thams cad kyi dbyangs 'od kyi rgyal po'i rnam par 
[\[152b.7\]]'phrul pa de dag thams cad kyang mngon du gyur to/_/rigs kyi bu de la ji snyam du sems/_de'i tshe de'i dus na 'khor los sgyur ba'i rgyal po nyi ma ltar bzhin mdog dri ma med pa zhes bya ba de bzhin gshegs pa chos rgya mtsho thams cad kyi dbyangs 
[\[153a\]]
[\[153a.1\]]'od kyi rgyal po'i bstan pa la rab tu byung ste/_chos kyi 'khor lo rjes su bskor ba dang /_yongs su mya ngan las 'das nas kyang bstan pa nub tu cha ba'i tshe dang dus na bstan pa yongs su 'dzin cing chos kyi sgron ma chen po 'bar bar byed byed pa de gzhan 
[\[153a.2\]]zhig yin pa snyam du sems na ni/_rigs kyi bu khyod kyis de ltar mi blta ste/_byang chub sems dpa' kun du bzang po ni de'i tshe de'i dus na 'khor los sgyur ba'i rgyal po nyi ma ltar bzhin mdog dri ma med pa zhes bya bar gyur to/_/rigs kyi bu de la ji snyam du sems/_
[\[153a.3\]]de'i tshe de'i dus na 'khor los sgyur ba'i rgyal po nyi ma ltar bzhin mdog dri ma med pa'i bu mo dge slong ma chos kyi 'khor los sprul pa'i 'od ces bya ba dge slong ma brgya phrag stong gi 'khor dang ldan pa byung ba de gzhan zhig yin pa snyam du sems na ni de ltar mi blta 
[\[153a.4\]]ste/_kho mo ni de'i tshe de'i dus na dge slong ma chos kyi 'khor los sprul pa'i 'od ces bya bar gyur te/_de ltar kho mos de bzhin gshegs pa chos rgya mtsho thams cad kyi dbyangs 'od kyi rgyal po'i bstan pa yang yongs su bzung ngo /_/dge slong ma brgya phrag stong po 
[\[153a.5\]]de dag kyang bla na med pa yang dag par rdzogs pa'i byang chub las phyir mi ldog par byas te/_de bzhin gshegs pa mngon du 'gyur ba la yang dag par gzhol ba'i ting nge 'dzin la'ang rab tu bkod do/_/de bzhin gshegs pa thams cad chos kyi 'khor los sprul 
[\[153a.6\]]pa'i 'od kyi gzungs dang /_chos rgya mtsho'i tshul thams cad la 'jug pa'i shes rab kyi pha rol tu phyin pa la'ang rab tu bkod do/_/de bzhin gshegs pa de'i 'og tu kho mos de bzhin gshegs pa chos dri ma med pa'i ri bo ye shes kyi rtse mo'i 'od ces bya ba bsnyen 
[\[153a.7\]]bkur to/_/de'i 'og tu de bzhin gshegs pa chos kyi dkyil 'khor gyi 'od rab tu snang ba'i gtsug phud ces bya ba bsnyen bkur to/_/de'i 'og tu de bzhin gshegs pa chos kyi nyi ma dpal gyi sprin ces bya ba bsnyen bkur to/_/de'i 'og tu de bzhin gshegs pa 
[\[153b\]]
[\[153b.1\]]chos rgya mtsho shin tu bstan pa'i dbyangs shes bya ba bsnyen bkur to/_/de'i 'og tu de bzhin gshegs pa chos kyi nyi ma'i dkyil 'khor ye shes kyi sgron ma zhes bya ba bsnyen bkur to/_/de'i 'og tu de bzhin gshegs pa chos kyi me tog dpal gyi rgyal mtshan gyi sprin 
[\[153b.2\]]ces bya ba bsnyen bkur to/_/de'i 'og tu de bzhin gshegs pa chos kyi 'od 'phro ri bo dpal gyi rgyal po zhes bya ba bsnyen bkur to/_/de'i 'og tu de bzhin gshegs pa chos kyi tshul zab mo dpal gyi zla ba zhes bya ba bsnyen bkur to/_/de'i 'og tu de bzhin 
[\[153b.3\]]gshegs pa chos kyi ye shes yang dag par 'byung ba kun tu snang ba'i snying po zhes bya ba bsnyen bkur to/_/de'i 'og tu de bzhin gshegs pa ye shes 'byung gnas gtsug phud ces bya ba bsnyen bkur to/_/de'i 'og tu de bzhin gshegs pa ri'i dbang po dpal gyi 
[\[153b.4\]]snying po'i rgyal po zhes bya ba bsnyen bkur to/_/de'i 'og tu de bzhin gshegs pa sgo kun nas mkhyen pa'i ri bzang po zhes bya ba bsnyen bkur to/_/de'i 'og tu de bzhin gshegs pa chos thams cad kyi brtson 'grus drag po'i rgyal mtshan ces bya ba bsnyen bkur 
[\[153b.5\]]to/_/de'i 'og tu de bzhin gshegs pa chos rin po che'i me tog dpal gyi sprin ces bya ba bsnyen bkur to/_/de'i 'og tu de bzhin gshegs pa 'od zab mo zhi ba brtsegs pa zhes bya ba bsnyen bkur to/_/de'i 'og tu de bzhin gshegs pa 'od gzer gyi tshul rab 
[\[153b.6\]]tu snang ba'i 'od kyi zla ba zhes bya ba bsnyen bkur to/_/de'i 'og tu de bzhin gshegs pa ye shes 'od 'phro ba dpal gyi rgyal mtshan zhes bya ba bsnyen bkur to/_/de'i 'og tu de bzhin gshegs pa ye shes kun tu bzang po'i dkyil 'khor ces bya ba bsnyen bkur to/_/
[\[153b.7\]]de'i 'og tu de bzhin gshegs pa sbyi'u tshugs kyi phyogs ye shes kyis snang bar mdzad pa'i rgyal po zhes bya ba bsnyen bkur to/_/de'i 'og tu de bzhin gshegs pa 'od gzer gyi me tog kun tu rgyas pa'i sgron ma zhes bya ba bsnyen bkur to/_/de'i 'og tu de 
[\[154a\]]
[\[154a.1\]]bzhin gshegs pa ye shes seng ge'i dpal gyi rgyal mtshan rgyal po zhes bya ba bsnyen bkur to/_/de'i 'og tu de bzhin gshegs pa 'od nyi ma kun tu snang ba'i rgyal po zhes bya ba bsnyen bkur to/_/de'i 'og tu de bzhin gshegs pa mtshan rin po ches 
[\[154a.2\]]rnam par brgyan pa'i ri bo zhes bya ba bsnyen bkur to/_/de'i 'og tu de bzhin gshegs pa nyi ma'i rnam par gnon pas kun tu snang ba zhes bya ba bsnyen bkur to/_/de'i 'og tu de bzhin gshegs pa chos kyi dra ba rnam par sangs rgyas pa'i dpal gyi zla ba zhes bya ba bsnyen 
[\[154a.3\]]bkur to/_/de'i 'og tu de bzhin gshegs pa chos kyi pad+mo rab tu rgyas pa'i dpal gyi sprin ces bya ba bsnyen bkur to/_/de'i 'og tu de bzhin gshegs pa mtshan gyi nyi ma'i 'khor lo kun tu snang ba zhes bya ba bsnyen bkur to/_/de'i 'og tu de bzhin gshegs 
[\[154a.4\]]pa mi bsnyengs pa'i rdo rje seng ge mthu bo che zhes bya ba bsnyen bkur to/_/de'i 'og tu de bzhin gshegs pa ye shes rgyal mtshan kun tu dpal zhes bya ba snyen bkur to/_/de'i 'og tu de bzhin gshegs pa sku chos kyi pad+mo'i me tog shin tu rgyas pa zhes bya ba 
[\[154a.5\]]bsnyen bkur to/_/de'i 'og tu de bzhin gshegs pa yon tan me tog dpal gyi rgyal mtshan zhes bya ba bsnyen bkur to/_/de'i 'og tu de bzhin gshegs pa chos kyi dbyig ri bo snang ba'i phung po zhes bya ba bsnyen bkur to/_/de'i 'og tu de bzhin gshegs 
[\[154a.6\]]pa ye shes spo'i 'od 'phro sprin ces bya ba bsnyen bkur to/_/de'i 'og tu de bzhin gshegs pa sgo kun nas chos ston pa'i ri bo'i 'od ces bya ba bsnyen bkur to/_/de'i 'og tu de bzhin gshegs pa snying po byang chub rnam par sangs rgyas pa'i dpal 
[\[154a.7\]]gyi zla ba zhes bya ba bsnyen bkur to/_/de'i 'og tu de bzhin gshegs pa chos kyi sgron ma rab tu 'bar ba'i dpal gyi zla ba zhes bya ba bsnyen bkur to/_/de'i 'og tu de bzhin gshegs pa gzugs brnyan kun tu snang ba'i gtsug phud ces bya ba bsnyen bkur to/_/
[\[154b\]]
[\[154b.1\]]de'i 'og tu de bzhin gshegs pa chos kyi sprin gyi rgyal mtshan sgron ma zhes bya ba bsnyen bkur to/_/de'i 'og tu de bzhin gshegs pa rdo rje ltar brtan pa'i rgyal mtshan rgya mtsho'i sprin ces bya ba bsnyen bkur to/_/de'i 'og tu de bzhin gshegs pa grags pa'i ri bo dpal gyi sprin 
[\[154b.2\]]ces bya ba bsnyen bkur to/_/de'i 'og tu de bzhin gshegs pa tsan dan dpal gyi zla ba zhes bya ba bsnyen bkur to/_/de'i 'og tu de bzhin gshegs pa dpal gyi me tog kun nas rgyas pa'i gzi brjid snang ba zhes bya ba bsnyen bkur to/_/de'i 'og tu de bzhin gshegs pa 
[\[154b.3\]]sems can thams cad tu snang ba'i rgyal po zhes bya ba bsnyen bkur to/_/de'i 'og tu de bzhin gshegs pa yon tan pad+mo dpal gyi snying po zhes bya ba bsnyen bkur to/_/de'i 'og tu de bzhin gshegs pa spos kyi 'od 'phro ba rab tu snang ba'i rgyal po zhes bya ba bsnyen bkur 
[\[154b.4\]]to/_/de'i 'og tu de bzhin gshegs pa rgyu pad+mo zhes bya ba bsnyen bkur to/_/de'i 'og tu de bzhin gshegs pa mtshan gyi ri bo rnam par snang ba zhes bya ba bsnyen bkur to/_/de'i 'og tu de bzhin gshegs pa snyan pa kun tu rnam par grags pa'i rgyal mtshan zhes bya 
[\[154b.5\]]ba bsnyen bkur to/_/de'i 'og tu de bzhin gshegs pa ye shes kun du snang ba'i ri bo zhes bya ba bsnyen bkur to/_/de'i 'og tu de bzhin gshegs pa chos kyi grong khyer rab tu snang ba'i dpal zhes bya ba bsnyen bkur to/_/de'i 'og tu de bzhin gshegs pa shing 
[\[154b.6\]]gi ri bo gzi brjid ces bya ba bsnyen bkur to/_/de'i 'og tu de bzhin gshegs pa dpal kun tu rnam par snang ba'i dpal zhes bya ba bsnyen bkur to/_/de'i 'og tu de bzhin gshegs pa chos rgya mtsho'i nga ro rab tu sgrog pa'i 'od ces bya ba bsnyen bkur to/_/
[\[154b.7\]]de'i 'og tu de bzhin gshegs pa chos thams cad kyi gnas bsgrub pa yongs su 'grub pa'i gzi brjid ces bya ba bsnyen bkur to/_/de'i 'og tu de bzhin gshegs pa ye shes kun tu snang ba'i dam pa'i dpal zhes bya ba bsnyen bkur to/_/de'i 'og tu de bzhin 
[\[155a\]]
[\[155a.1\]]gshegs pa mtshan dam pa'i dpal zhes bya ba bsnyen bkur to/_/de'i 'og tu de bzhin gshegs pa chos kyi stobs kyi dpa' ba'i rgyal mtshan ces bya ba bsnyen bkur to/_/de'i 'og tu de bzhin gshegs pa chos kyi 'khor lo'i 'od kyi dbyangs 
[\[155a.2\]]zhes bya ba bsnyen bkur to/_/de'i 'og tu de bzhin gshegs pa 'od gzer yon tan gyi cod pan ye shes dang shes rab kyi 'od ces bya ba bsnyen bkur to/_/de'i 'og tu de bzhin gshegs pa chos kyi 'khor lo zla bas 'phags pa'i dpal zhes bya ba bsnyen 
[\[155a.3\]]bkur to/_/de'i 'og tu de bzhin gshegs pa chos kyi pad+mo rnam par snang bas rnam par sangs rgyas pa'i dpal zhes bya ba bsnyen bkur to/_/de'i 'og tu de bzhin gshegs pa rin chen pad+mo snang ba'i snying po zhes bya ba bsnyen bkur to/_/de'i 'og tu de bzhin gshegs 
[\[155a.4\]]pa rin chen dpal gyi rtse mo'i sprin rab tu snang ba zhes bya ba bsnyen bkur to/_/de'i 'og tu de bzhin gshegs pa ye shes kyi me tog kun nas rnam par dag pa zhes bya ba bsnyen bkur to/_/de'i 'og tu de bzhin gshegs pa 'od gzer dpal gyi ri bo'i snying po zhes bya ba bsnyen 
[\[155a.5\]]bkur to/_/de'i 'og tu de bzhin gshegs pa 'od gzer gyi dkyil 'khor spo'i rgyal po zhes bya ba bsnyen bkur to/_/de'i 'og tu de bzhin gshegs pa bsod nams sna tshogs kyi sprin ces bya ba bsnyen bkur to/_/de'i 'og tu de bzhin gshegs pa chos kyi ri bo rgyal 
[\[155a.6\]]mtshan sprin ces bya ba bsnyen bkur to/_/de'i 'og tu de bzhin gshegs pa yon tan ri bo'i gzi brjid ces bya ba bsnyen bkur to/_/de'i 'og tu de bzhin gshegs pa chos kyi nyi ma'i sprin rab tu snang ba zhes bya ba bsnyen bkur to/_/de'i 'og tu de bzhin gshegs pa 
[\[155a.7\]]chos kyi sprin snyan pa rnam par grags pa zhes bya ba bsnyen bkur to/_/de'i 'og tu de bzhin gshegs pa chos kyi dkyil 'khor na bun sprin ces bya ba bsnyen bkur to/_/de'i 'og tu de bzhin gshegs pa byang chub rnam par sangs rgyas pa'i ye shes gzi brjid ces bya 
[\[155b\]]
[\[155b.1\]]ba bsnyen bkur to/_/de'i 'og tu de bzhin gshegs pa chos kyi dkyil 'khor rnam par sangs rgyas pa'i dpal gyi zla ba zhes bya ba bsnyen bkur to/_/de'i 'og tu de bzhin gshegs pa gser rin po che'i ri bo gzi brjid bzang po zhes bya ba bsnyen bkur to/_/de'i 'og tu de 
[\[155b.2\]]bzhin gshegs pa dpal gyi ri bo gzi brjid bzang po zhes bsnyen bkur to/_de'i 'og tu de bzhin gshegs pa shes rab kyi sgra kun tu 'byung ba'i sprin ces bya ba bsnyen bkur to/_/de'i 'og tu de bzhin gshegs pa chos kyi stobs kyi dpal brtsegs pa zhes bya ba bsnyen bkur 
[\[155b.3\]]to/_/de'i 'og tu de bzhin gshegs pa spos 'od 'phro ba'i sprin phun sum tshogs pa'i rgyal po zhes bya ba bsnyen bkur to/_/de'i 'og tu de bzhin gshegs pa gser rin po che'i ri'i dbyangs zhes bya ba bsnyen bkur to/_/de'i 'og tu de bzhin gshegs pa gtsug tor gyi mdzod 
[\[155b.4\]]chos thams cad 'od kyi dkyil 'khor gyi sprin ces bya ba bsnyen bkur to/_/de'i 'og tu de bzhin gshegs pa chos kyi 'khor lo rab tu 'bar ba'i gzi brjid rgyal po zhes bya ba bsnyen bkur to/_/de'i 'og tu de bzhin gshegs pa ri'i rtse mo mngon par 
[\[155b.5\]]'phags pa'i gzi brjid ces bya ba bsnyen bkur to/_/de'i 'og tu de bzhin gshegs pa brtson 'grus kyi sgron ma kun tu snang ba'i sprin ces bya ba bsnyen bkur to/_/de'i 'og tu de bzhin gshegs pa ting nge 'dzin gyi phyag rgya shin tu yangs pa'i cod pan shes rab kyi 
[\[155b.6\]]'od ces bya ba bsnyen bkur to/_/de'i 'og tu de bzhin gshegs pa rin po che yid du 'ong ba'i dpal gyi rgyal po zhes bya ba bsnyen bkur to/_/de'i 'og tu de bzhin gshegs pa chos kyi sgron ma rin chen bla re'i dbyangs shes bya ba bsnyen bkur to/_/de'i 'og 
[\[155b.7\]]tu de bzhin gshegs pa chos kyi nam mkha' la seng ge'i 'od shin tu mdzes pa zhes bya ba bsnyen bkur to/_/de'i 'og tu de bzhin gshegs pa mtshan gyis rnam par brgyan pa'i rgyal mtshan zla ba zhes bya ba bsnyen bkur to/_/de'i 'og tu de bzhin 
[\[156a\]]
[\[156a.1\]]gshegs pa 'od gzer gyi ri bo rnam par snang ba'i sprin ces bya ba bsnyen bkur to/_/de'i 'og tu de bzhin gshegs pa chos kyi nam mkha' sgrib pa med pa'i 'od ces bya ba bsnyen bkur to/_/de'i 'og tu de bzhin gshegs pa mtshan yid du 'ong ba'i 
[\[156a.2\]]me tog gi yan lag shin tu rgyas pa zhes bya ba bsnyen bkur to/_/de'i 'og tu de bzhin gshegs pa 'jig rten gyi dbang po dam pa'i 'od kyi dbyangs zhes bya ba bsnyen bkur to/_/de'i 'og tu de bzhin gshegs pa chos thams cad ting nge 'dzin gyi 'od kyi dbyangs 
[\[156a.3\]]zhes bya ba bsnyen bkur to/_/de'i 'og tu de bzhin gshegs pa chos kyi sgo'i dbyangs mang po'i mdzod ces bya ba bsnyen bkur to/_/de'i 'og tu de bzhin gshegs pa chos 'bar ba'i 'od 'phro rgya mtsho'i dbyangs shes bya ba bsnyen bkur to/_/de'i 'og tu de bzhin gshegs 
[\[156a.4\]]pa dus gsum gyi mtshan rab tu snang ba'i gzi brjid ces bya ba bsnyen bkur to/_/de'i 'og tu de bzhin gshegs pa chos kyi dkyil 'khor dpal gyi ri bo snang ba'i 'od ces bya ba bsnyen bkur to/_/de'i 'og tu de bzhin gshegs pa chos dbyings kyi seng ge'i 'od 
[\[156a.5\]]ces bya ba bsnyen bkur to/_/de'i 'og tu de bzhin gshegs pa rnam par snang mdzad dpal gyi ri rab ces bya ba bsnyen bkur to/_/de'i 'og tu de bzhin gshegs pa ting nge 'dzin rgya mtsho thams cad snang bar mdzad pa'i seng ge zhes bya ba bsnyen bkur te/_/
[\[156a.6\]]de'i 'og tu de bzhin gshegs pa ye shes kyi 'od kun tu snang ba zhes bya ba bsnyen bkur to/_/de'i 'og tu de bzhin gshegs pa shes rab kyi 'od kun tu bsal ba chos kyi grong khyer rab tu snang ba zhes bya ba bsnyen bkur to/_/de ltar rigs kyi bu sangs rgyas brgya po 
[\[156a.7\]]'di dag la [{]stsogs [,]sogs [}]pa/_bskal pa mdog dri ma med pa'i 'od ces bya ba la de bzhin gshegs pa ri rab kyi rdul shin tu phra ba snyed cig byung ste/_rigs kyi bu de bzhin gshegs pa ri rab kyi rdul shin tu phra ba snyed po de dag thams cad kyi tha mar de bzhin gshegs pa chos 
[\[156b\]]
[\[156b.1\]]kyi dbyings kyi grong khyer ye shes kyi 'od kyis rab tu snang ba'i rgyal po zhes bya ba byung bar gyur te/_de ltar rigs kyi bu kho mos de bzhin gshegs pa ri rab kyi rdul shin tu phra ba snyed po de dag las chos rgya mtsho thams cad kyi dbyangs kyi 'od kyi rgyal po zhes bya ba la [{]stsogs [,]sogs [}]pa 
[\[156b.2\]]tha ma chos kyi dbyings kyi grong khyer ye shes kyi 'od kyi rab tu snang ba'i bar de dag thams cad kho mos mchod do/_/de bzhin gshegs pa de dag thams cad la kho mos rim gror byas so/_/thams cad kyis chos bstan pa yang thos so/_/de bzhin gshegs pa de 
[\[156b.3\]]dag thams cad kyi bstan pa la'ang kho mo rab tu byung ngo /_/de bzhin gshegs pa de dag thams cad kyi bstan pa yang kho mos yongs su bzung ngo /_/byang chub sems dpa'i rnam par thar pa sgra yid du 'ong ba dang /_rnam par 'phrul pa zab mo la 'jug pa 'di yang 
[\[156b.4\]]de bzhin gshegs pa de dag thams cad las thob pa'i tshul rnam pa sna tshogs kyis rab tu thob bo/_/de bzhin gshegs pa de dag thams cad kyi zhabs kyi drung du'ang kho mos sems can rgya mtsho mtha' dang dbus med pa yongs su smin par byas so/_/de tshun 
[\[156b.5\]]chad du bskal pa sangs rgyas kyi zhing gi rdul shin tu phra ba snyed la de bzhin gshegs pa ji snyed cig byung bar gyur pa de dag thams cad ni kho mos chos kyi nan tan gyis mchod pa byas te/_rigs kyi bu de phyin chad du kho mos sems can 'khor ba'i mun pa na 'khod 
[\[156b.6\]]cing mi shes pa'i gnyid kyis log pa rnams kyi mel tshe byas so/_/de dag gi sems kyi grong khyer yang yongs su bsrungs so/_/de dag khams gsum gyi grong khyer nas gyen du bskyod cing thams cad mkhyen pa nyid kyi grong rdal du yang rab tu bkod do/_/
[\[156b.7\]]rigs kyi bu kho mos byang chub sems dpa'i rnam par thar pa sgra yid du 'ong ba dang /_rnam par 'phrul pa zab mo la 'jug pa 'jig rten gyi tshig kyal par rnam par bzlog pa/_gnyis su smra ba med pa la rab tu 'god pa/_bden pa la rab tu gzhog pa'i mthar phyin 
[\[157a\]]
[\[157a.1\]]pa 'di shes par zad na/_kho mos byang chub sems dpa' dag gi lam gyi rang bzhin thams cad thogs pa med par shes pa/_sems kyi skad cig re re la chos thams cad mngon par 'tshang rgya bar dbang bsgyur ba/_sems can thams cad kyi sgra 
[\[157a.2\]]skad dang /_tshig rgya mtsho la zhugs pa/_skad rgya mtsho thams cad mngon par 'du bya ba la mkhas pa/_chos thams cad kyi grangs dang ming rgya mtsho'i tshul dang /_cho ga la mkhas pa/_chos thams cad la yang dag par gzhol ba'i gzungs rgya mtsho la dbang bsgyur ba/_
[\[157a.3\]]sems can thams cad kyi bsam pa ji lta ba bzhin tu chos kyi sprin mngon par bsgrub pa la mkhas pa/_sems can thams cad yongs su smin par bya ba dang /_gdul bar spyod pa'i mthar phyin par byed pa de dag gi spyod pa shes ba'am/_yon tan brjod pa 
[\[157a.4\]]'am/_sems can thams cad yongs su sdud pa'i nan tan shes par bya ba 'am/_byang chub sems dpa'i lam bla na med par brtsams pa'i sbyor ba'am/_byang chub sems dpa'i ye shes shin tu phra ba khong du chud pa'am/_byang chub sems dpa'i 
[\[157a.5\]]chos kyi gter dang /_mdzod rnam par 'byed pa'i khyu mchog gi mthu'am/_byang chub sems dpa'i chos kyi gtam la seng ge'i khri yongs su mnan par bya ba shes par nus re skan/_de ci'i phyir zhe na/_skyes bu dam pa de dag ni chos thams cad kyi 
[\[157a.6\]]sa'i dkyil 'khor gyi gzungs yongs su gnon pa sha stag go_/song rigs kyi bu bcom ldan 'das rnam par snang mdzad kyi zhabs kyi drung 'di nyid du mtshan mo'i lha mo shing thams cad kyi me tog rgyas par bde bar gnas pa zhes bya ba 'dug ste/_kho mo 
[\[157a.7\]]dang rgyang mi ring ba zhig na 'dug gis/_de'i gan du song las ji ltar byang chub sems dpa' rnams thams cad mkhyen pa nyid du slob pa dang /_ji ltar nan tan du byed cing sems can thams cad thams cad mkhyen pa nyid du 'god par byed pa dris shig_/de 
[\[157b\]]
[\[157b.1\]]nas mtshan mo'i lha mo grong khyer thams cad bsrung ba 'byung ba'i gzi brjid dpal gyis de'i tshe byang chub sems dpa'i rnam par thar pa sa yid du 'ong ba dang /_rnam par 'phrul pa zab mo la 'jug pa 'di nyid brnan te/_bstan pa'i phyir tshong dpon gyi bu nor [{]bzangs [,]bzang [}]la tshigs su 
[\[157b.2\]]bcad de smras pa/_rnam thar gang gis dus gsum rgyal ba ma lus dang /_/chos dbyings kun du 'byam klas mtha' dang dbus med pa/_/shes byed mtshan nyid kun gyi gzhir thug rtogs pa yi/_/rgyal sras rnams kyi rnam thar zab cing blta bar dka'/_/tshogs 
[\[157b.3\]]las byung ba'i rnam thar tshul ni mtha' yas te/_/chos nyid thos pas tshad med bsam du med pa yin/_/yongs su 'phel zhing kun tu chags med shugs drag par/_/dus gsum byams pa'i tshul gyi lam la 'jug par gyis/_/'di ltar sangs rgyas zhing rgyud rdul 
[\[157b.4\]]phran rab snyed kyi/_bskal pa 'das pa'i snga rol sngon gyi zhing byung ba/_/'jig rten khams ni chos 'od sprin gyi grong khyer dpal/_/bskul pa 'byung ba dri med mdog tu 'od chen no/_/bskal pa de gcig rgyal ba'i gdung ni rgyun ma chad/_/sangs rgyas ri rab rdul phran rab snyed 
[\[157b.5\]]byung bar gyur/_/bde gshegs chos kyi rgya mtsho 'od dbyangs rgyal po ni/_/thog mar byung ste de dag bskal pa dang po ba/_/rgyal ba chos sprin grong khyer 'od snang rgyal po ni/_/bde gshegs de dag kun gyi tha mar 'jig rten byung /_/de dag kun gyi spyan sngar phyin te 
[\[157b.6\]]kho mos mchod/_/de dag kun las chos kyang dga' ba chen pos thos/_/kho mos thog mar mthong ba gser mdog 'od mnga' ba/_/rgya mtsho'i chos 'od sgrog pa'i gsung gi rgyal po ste/_/mtshan rab sum cu gnyis kyis yongs brgyan ri bo 'dra/_/mthong nas 
[\[157b.7\]]bdag ni bde gshegs 'gyur snyam blo gros gyur/_/de bzhin gshegs pa de ni kho mos mthong mod la/_/thams cad mkhyen nyid 'byam klas 'byung ba'i rgyu rkyen kyis/_/mkha' dbyings rnam yangs de bzhin nyid kyi rang bzhin can/_/rgyal ba'i sems kyi dang po 
[\[158a\]]
[\[158a.1\]]stobs ldan rab tu skyes/_/snying rje bdud rtsi'i rgya mtsho che las byung ba des/_/dus gsum gshegs pa'i bde bar gshegs pa thams cad kun/_/rgyal sras rgya mtshos bskor ba ma lus thams cad dang /_/sems can rgya mtshor bcas 
[\[158a.2\]]pa'i rgya mtsho'i zhing yang rgyas/_/lus kyis zhing rnams thams cad ma lus khyab bya dang /_/'gro ba kun gyi bsam pa bzhin du lus bstan phyir/_/zhing rnams ma lus bskyod cing snang bar bya ba dang /_/'gro ba smin bya'i don du bdag gis sems kyang bskyed/_/rgyal 
[\[158a.3\]]ba gnyis pa'i spyan sngar kho mo phyin nas kyang /_/zhing rnams rgya mtsho bcu bzhugs rgyal ba'i dbang po mthong /_/rgyal ba tha ma mthong nas zhing gi rgya mtsho rnams/_/rgya mtsho'i zhing gi rdul phran rab snyed bzhugs pa mthong /_/de yi tshu rol bskal pa zhing rgyud rdul 
[\[158a.4\]]snyed du/_/rgyal ba 'gro ba'i sgron ma ji snyed skyes gyur pa/_/de dag thams cad spyan sngar kho mo phyin gyur te/_/rnam thar rgya mtsho'i tshul 'di spyod tshe mchod pa byas/_/de nas tshong dpon gyi bu nor [{]bzangs [,]bzang [}]byang chub sems dpa'i rnam par thar pa sgra yid du 
[\[158a.5\]]'ong ba dang /_rnam par 'phrul pa zab mo la 'jug pa thob pa ting nge 'dzin gyi sgo rgya mtsho mtha' dang dbus med pa la zhugs pa/_gzungs kyi sgo rgya mtsho rgya chen po las byung ba'i sems dang ldan pa/_byang chub sems dpa'i mngon par shes pa'i snang ba 
[\[158a.6\]]chen po rab tu thob pa/_so so yang dag par rig pa chen po rgya mtsho la zhugs pa/_dga' ba'i shugs rgya mtsho shin du yangs pa rnam par 'phel ba'i sems dang ldan pa des/_mtshan mo'i lha mo grong khyer thams cad bsrung ba 'byung ba'i gzi brjid dpal la 
[\[158a.7\]]tshul dang mthun pa'i tshigs su bcad pa 'di dag gis mngon par bstod do/_/khyod kyi shes rab chos yangs rgya mtsho kun la spyod/_/srid pa'i rgya mtsho mtha' dbus med par khyod kyis spyad/_/ye shes lus mchog snying po tshe ring snyun bral ba/_/lha mo 
[\[158b\]]
[\[158b.1\]]khyod ni 'khor 'dir byon cing rnam par mdzes/_/chos kyi rang bzhin nam mkha' lta bu thugs chud de/_/dus gsum kun gyi tshul yang chags med thugs chud mdzad/_/thugs kyi skad cig gcig la tshad med bsam yas pa'i/_/dmigs pa thams cad rtog pa mi 
[\[158b.2\]]mngar 'jal ba mdzad/_/ye shes spyan mnga' chos nyid sems can med gzigs kyang /_/sems can rgya mtsho mtha' yas thugs rjes gzigs pa mdzad/_/thugs kyi rnam thar shin tu yangs la 'jug mdzad cing /_/sems can tshad med 'dul zhing yongs su 
[\[158b.3\]]smin par mdzad/_/khyod ni chos kyi dkyil 'khor rnam dpyad tshul mkhyen te/_/chos kyi rang bzhin shes bya'i tshul la rnam sangs rgyas/_/'phags lam dri ma med pa thams cad yongs bsgom ste/_/'gro ba ma lus rnam par sbyong zhing yongs su 'byung /_/thams 
[\[158b.4\]]cad mkhyen pa'i ye shes dri med rtogs mdzad pas/_/khyod ni sems can rgya mtsho'i mchog las mngon par skyes/_/da ni chos dbyings khongs chud sems can kun khyab par/_/chos rab bstan cing 'jig rten 'jigs pa zhi bar mdzad/_/khyod ni rnam par snang 
[\[158b.5\]]mdzad smon lam lam tshul gyis/_/yang dag bzhud cing chags med blo yang dri med ldan/_/thams cad bgrod pa'i rgyal ba'i stabs ni thugs chud cing /_/zhing rnams kun gyi rgyal ba rnam par 'phrul ba gzigs/_/khyod kyi thugs ni mkha' 'dra thub par dka' ba ste/_/
[\[158b.6\]]nyon mongs kun gyi dri mas ma gos snga nas dag_/der ni dus gsum byung ba'i zhing rnams thams cad dang /_/sangs rgyas sras dang bcas pa sems can kun bcas 'dus/_/skad cig gcig gis nyin mtshan yud du zla ba dang /_/skad cig yud tsam lo dang 
[\[158b.7\]]'du 'jig bskal pa dang /_bskal pa rgya mtsho ming grangs rgya mtshor bcas pa dang /_/'gro ba rnams kyi 'du shes rgya mtsho'ang thugs su chud/_/phyogs rnams kun gyi sems can skye 'chi ji snyed dang /_/gzugs yod pa dang gzugs med 'du shes yod med kyi/_/
[\[159a\]]
[\[159a.1\]]rnam spyod bden pa'i tshul ni thugs su chud mdzad cing /_/de dag lam bstan byang chub mchog tu 'god pa mdzad/_/rnam par snang mdzad smon lam 'dri ba'i rigs las 'byung /_/bde gshegs kun gyi sku gcig tshul las yang dag 'khrungs/_/
[\[159a.2\]]khyod ni chos sku yongs dag thugs la chags mi mnga'/_/'jig rten kun tu sku gzugs yid bzhin ston pa mdzad/_/de nas tshong dpon gyi bu nor [{]bzangs kyis [,]bzang gis [}]mtshan mo'i lha mo grong khyer thams cad bsrung ba 'byung ba'i gzi brjid dpal la tshul dang 'dra 
[\[159a.3\]]ba'i tshigs su bcad pa de dag gis mngon par bstod de/_mtshan mo'i lha mo grong khyer thams cad bsrung ba 'byung ba'i gzi brjid dpal gyi rkang pa gnyis la spyi bos phyag 'tshal nas/_mtshan mo'i lha mo grong khyer thams cad bsrung ba 'byung ba'i gzi brjid dpal 
[\[159a.4\]]la lan brgya stong du mar g.yas phyogs su bskor ba byas te/_yang dang yang bltas nas mtshan mo'i lha mo grong khyer thams cad bsrung ba 'byung ba'i gzi brjid dpal gyi drung nas song ngo //_//sangs rgyas rmad gcad ces bya ba shin tu 
[\[159a.5\]]rgyas pa chen po'i mdo/_bam po bcu pa/_de nas tshong dpon gyi bu nor [{]bzangs [,]bzang [}]byang chub sems dpa'i rnam par thar pa sgra yid du 'ong ba dang /_rnam par 'phrul pa zab mo la 'jug pa de/_de bas kyang rgya cher bsgom pa dang /_yid ches par 
[\[159a.6\]]bya ba dang /_shin tu rgyas par byed cing /_mtshan mo'i lha mo shing thams cad kyi me tog rgyas pas bde bar gnas pa gang na ba der phyin nas/_mtshan mo'i lha mo shing thams cad kyi me tog rgyas pas bde bar gnas pa spos rin po che thams cad kyi 
[\[159a.7\]]shing gi yal ga'i khang pa brtsegs pa zhig na/_seng ge'i khri rin po che'i shing gi myu gu'i snying po can zhig la 'dug ste/_mtshan mo'i lha mo stong phrag bcus kun nas bskor cing 'dug pa mthong ngo /_/de nas tshong dpon gyi bu nor [{]bzangs kyis [,]bzang gis [}]mtshan mo'i lha 
[\[159b\]]
[\[159b.1\]]mo shing thams cad kyi me tog rgyas pas bde bar gnas pa'i/_rkang pa gnyis la spyi bos phyag 'tshal te/_mdun du 'dug nas thal mo sbyar te 'di skad ces smras so/_/lha mo bdag gis bla na med pa yang dag par rdzogs pa'i byang chub tu sems bskyed na ji ltar byang chub sems 
[\[159b.2\]]dpa' rnams byang chub sems dpa'i spyad pa spyod pa dang /_ji ltar slob pa dang /_ji ltar spyod ji ltar slob cing thams cad mkhyen pa nyid du 'byung ba bdag la bshad du gsol/_de skad ces smras pa dang /_mtshan mo'i lha mo shing thams cad kyi me tog rgyas pas bde bar gnas 
[\[159b.3\]]bas/_tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu kho mo'i mthus ni mi mjed kyi 'jig rten gyi khams na nyi ma nub tu cha ba'i tshe/_pad+mo shin ta rgyas pa rnams kyang rnam par par 'gyur ro/_/skyes pa dang bud med bza' shing gi ra 
[\[159b.4\]]ba na gnas shing /_dga' bar rtse ba la brtson pa dag kyang khyim du 'dong ba'i blo bskyed do/_/lam dang srang na rgyu ba'i sems can rnams kyang zhag gi gnas sems shing tshol te 'gro ba'i gnas thams cad du mngon par gzhol bar 'gyur ro/_/nags tshal dang gseb 
[\[159b.5\]]dang /_phug la rten pa'i sems can rnams kyang nags tshal dang gseb dang phug tu 'dong ngo /_/shing la gnas pa'i sems can rnams kyang shing gi gnas la brten par mngon par gzhol lo/_/khung na gnas pa'i sems can rnams kyang khung du 'dong ngo /_/grong dang grong 
[\[159b.6\]]khyer dang /_ljongs dang yul la gnas pa'i sems can rnams kyang grong dang grong khyer dang ljongs dang yul du 'dong ngo /_/chu na gnas pa'i sems can rnams kyang chur 'dong ngo /_/phyogs gzhan gyi yul du phyin pa'i sems can rnams kyang nub mo bde zhing dga' bar 
[\[159b.7\]]gnas pa'i don du rang rang gi yul gyi phyogs kyi bsam pa skyed do/_/rigs kyi bu gzhan yang /_kho mo ni skyes pa dang bud med gzhon nu dar la bab pa/_dar ba'i nyam drod kyis myos pa dang /_/glu dang gar dang rol mo'i dga' bas myos pa dang /_
[\[160a\]]
[\[160a.1\]]'dod pa'i yon tan la dga' zhing /_brtson pa rnams la skye ba dang /_rga shi dang /_gti mug gi mun pa chen pos 'jigs pa'i gnyen por dge ba'i rtsa ba yongs su bskyed pa'i phyir/_brtson 'grus kyi legs pas bsngags pa byed do/_/sems 
[\[160a.2\]]can ser sna dang ldan pa rnams ni sbyin pa la rab tu sbyor ro/_/sems can tshul khrims ngan pa can rnams ni/_tshul khrims la rab tu 'god do/_/ngan sems dang ldan pa'i sems can rnams la ni/_byams pa'i legs pa brjod par byed do/_/sems 'khrugs pa'i 
[\[160a.3\]]sems can rnams ni bzod pa la rab tu 'god do/_/le lo can gyi sems can rnams ni/_byang chub sems dpa'i brtson 'grus brtsam pa la rab tu 'god do/_/sems can rnam par myos pa'i sems can rnams ni bsam gtan la rab tu 'god do/_/shes rab 'chal 
[\[160a.4\]]ba can gyi sems can rnams ni shes rab kyi pha rol tu phyin pa la yongs su sbyor ro/_/theg pa dma' ba la mos pa'i sems can rnams ni theg pa chen po la rab tu 'god do/_/khams gsum la mngon par zhen pa'i sems can rnams ni/_byang chub sems dpa'i smon lam gyi pha rol tu phyin 
[\[160a.5\]]pa/_srid pa'i lam gyi rgyud mthar phyin pa'i dkyil 'khor la spyod pa la rab tu 'god do/_/dmigs pa'i dbang du gyur pa'i sems can las dang /_nyon mongs pas rab tu mnar ba bsod nams dang /_ye shes kyi stobs med pa rnams ni/_byang chub sems 
[\[160a.6\]]dpa'i stobs kyi pha rol tu phyin pa la rab tu 'god do/_/mi shes pa'i mun nag gis khebs pa'i/_sems can bdag tu bya ba dang /_bdag gir bya bas ma rig pa'i mun nag tu 'thoms pa rnams ni byang chub sems dpa'i ye shes kyi pha rol tu phyin pa la rab 
[\[160a.7\]]tu 'god de/_rigs kyi bu gzhan yang kho mo ni/_byang chub sems dpa'i rnam par thar pa dga' ba'i 'od spro ba yangs pa yang dag par 'byung ba thob pa'o/_/nor [{]bzangs kyis [,]bzang gis [}]smras pa/_lha mo byang chub sems dpa'i rnam par thar ba dga' 
[\[160b\]]
[\[160b.1\]]ba'i 'od spro ba yangs pa yang dag par 'byung ba de'i yul ji lta bu zhig mchis smras pa/_rigs kyi bu rnam par thar pa de ni/_de bzhin gshegs pa'i bsod nams kyis sems can yongs su sdud pa'i ye shes dang /_thabs snang ba dang ldan pa ste/_de ci'i phyir zhe na/_
[\[160b.2\]]rigs kyi bu sems can rnams kyi bde ba nyams su myong ba ji snyed cig yod pa de dag thams cad ni de bzhin gshegs pa'i bsod nams kyi mthus byung ba'o/_/de bzhin gshegs pa'i gdams ngag gi tshul gyis byung ba'o/_/de bzhin gshegs pa'i gsung la nan 
[\[160b.3\]]tan tu byas pas byung ba'o/_/de bzhin gshegs pa'i rjes su bslabs pas byung ba'o/_/de bzhin gshegs pa'i byin gyi rlabs kyis byung ba'o/_/de bzhin gshegs pas bstan pa'i lam la nan tan du byas pas byung ba'o/_/de bzhin gshegs pa dang tshul 
[\[160b.4\]]'dra ba'i dge ba'i rtsa ba bskyed pas byung ba'o/_/de bzhin gshegs pas chos bstan pa'i mthun pa'i rgyus byung ba'o/_/de bzhin gshegs pa'i ye shes kyi nyi ma snang bas byung ba'o/_/rigs kyi bu de bzhin gshegs pa'i rigs kyi chos dkar po'i dkyil 
[\[160b.5\]]'khor gyi snang bas ni/_sems can rnams kyi bde ba yongs su 'byung ste/_de ci'i phyir zhe na/_'di ltar rigs kyi bu kho mos byang chub sems dpa'i rnam par thar pa dga' ba'i 'od spro ba yangs pa yang dag par 'byung ba 'di la 'jug pa'i tshe/_bcom ldan 
[\[160b.6\]]'das de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad kyi sngon gyi/_byang chub sems dpa'i spyod pa rgya mtsho rjes su dran par byed cing 'jug pa dang /_khong du chud par byed pa'i tshe/_'di ltar bcom ldan 'das 
[\[160b.7\]]sngon byang chub sems dpa'i sa la bzhugs pas/_sems can bdag tu bya ba dang /_bdag gir bya ba la mngon par zhen pa/_ma rig pa'i mun pas 'thoms pa/_lta ba'i thibs po'i lta bas dgon par 'khyams pa/_srid pa'i dbang du gyur pa/_'dod chags kyi 
[\[161a\]]
[\[161a.1\]]bcings pas glags pa/_zhe sdang gis khong khro ba'i sems dang ldan pa/_gti mug gis sems kyi rgyud 'khrugs par gyur pa/_phrag dog dang ser snas kun nas 'khor ba/_nyon mongs pas rab tu dkrugs pa'i sems dang ldan pa/_
[\[161a.2\]]'khor ba'i sdug bsngal chen po nyams su myong bar gyur pa/_'khor ba na 'phongs pa'i sdug bsngal gyis rab tu gzir ba/_sangs rgyas blta ba las phyir phyogs par gyur pa/_thams cad gzigs nas thugs rje chen po'i dgongs pa skyes par gyur to/_/
[\[161a.3\]]sems can thams cad kyi don du 'gro ba thams cad la yo byad dang /_rin po che yongs su bsdu zhing /_yongs su sdud pa'i dgongs pa dang /_sems can thams cad kyi mkho ba'i yo byad yongs su bsgrub pa'i dgongs pa dang /_dngos po thams 
[\[161a.4\]]cad la chags pa mi mnga' ba'i dgongs pa dang /_yul thams cad la ye brngam pa mi mnga' ba'i dgongs pa dang /_dga' ba thams cad la chags pa mi mnga' ba'i dgongs pa dang /_longs spyod thams cad la yongs su ma zhen pa'i dgongs pa dang /_sbyin 
[\[161a.5\]]pa thams cad la rnam par smin pa la re ba med pa'i dgongs pa dang /_'jig rten gyi phun sum tshogs pa thams cad la bzhed pa mi mnga' ba'i dgongs pa dang /_rgyu dang rkyen la ma rmongs pa'i dgongs pa dang /_legs par 'tshal ba'i chos la 
[\[161a.6\]]yang dag par ji ltar ba bzhin du mkhyen pa'i dgongs pa dang /_sems can thams cad kyi don la gzhol bar bya ba mngon par bsgrub pa'i dgongs pa yang dag par skyes par gyur te/_de de ltar chos thams cad kyi rang bzhin la yang dag par zhugs 
[\[161a.7\]]pa'i dgongs pa dang ldan pa sems can gyi khams thams cad du byams pa chen pos snyoms par zhugs pa 'gro ba thams cad thugs rje chen po'i sprin gyis rgyas par dgang ba'i sbyor ba mnga' ba sems can gyi 'jig rten thams cad kun nas 
[\[161b\]]
[\[161b.1\]]khebs pa'i chos kyi gdugs chen po'i dkyil 'khor mnga' ba/_sems can thams cad kyi nyon mongs pa'i ri rnam par 'joms pa'i ye shes rdo rje'i mtshon cha mnga' ba/_'gro ba thams cad kyi bde ba yongs su bsgrub pas dgyes pa'i shugs rnam par 'phel ba'i dgongs 
[\[161b.2\]]pa mnga' ba/_sems can thams cad la bde ba phul du phyin pa mngon par bsgrub pa'i smon lam gyi dgongs pa mnga' ba/_bsam pa dang smon pa ji lta ba bzhin du sems can thams cad la nor gyi char rab tu dbab pa'i dgongs pa mnga' ba/_sems can thams cad yongs 
[\[161b.3\]]su mi gtong zhing snyoms par sbyor ba'i dgongs pa mnga' ba/_'phags pa'i nor gyis sems can thams cad tshim par mdzad pa'i dgongs pa mnga' ba/_stobs bcu'i ye shes rin po che phul du dri ma med pa thob par mdzad pa'i dgongs pa mnga' ba/_byang chub sems 
[\[161b.4\]]dpa'i mngon par shes pa chen po'i stobs dang shugs rab tu brnyes pa de byang chub sems dpa'i rnam par 'phrul pa sna tshogs kyi sprin chen pos sems can kyi khams chos kyi dbyings kyis klas pa nam mkha'i mthas gtugs pa thams cad rgyas par bkang ste/_sems 
[\[161b.5\]]can thams cad la mngon par gyur par bzhugs shing sbyin pa'i dmigs pa thams cad kyi sprin gyi char chen po rnam pa thams cad du dbab pa dang /_rin po che'i rgyan thams cad kyi sprin chen po'i char mngon par 'bebs pa mdzad de/_'di ltar sems can thams 
[\[161b.6\]]cad so so'i tshul dang ji ltar mthun pas longs spyod par bya ba'i phyir dngos po rnam pa tha dad pa mtha' yas pa yongs su gtang ba dang yo byad rnam pa tha dad pa tshad med pa la spyad par bya ba dang sbyin pa rnam pa sna tshogs thams cad kyis yongs su bsdu ba'i tshul dang /_
[\[161b.7\]]dngos po yongs su gtang ba rnam pa du ma la yongs su spyad pa dang /_yo byad kyi rnam pa dang /_rgyan gyi 'du byed brjod du med pa dang /_sbyin pa'i tshogs rnam pa sna tshogs mtshan nyid sna tshogs dang ldan pa/_sems can rnams bsam pa ji lta ba bzhin du yongs su 
[\[162a\]]
[\[162a.1\]]tshim par bya ba'i sbyin pa'i tshul mtha' yas pa thugs su chud pas sems can gyi bsam pa ji lta ba bzhin du yongs su tshim par bya bar mngon par bsgrub pa'i dngos po thams cad gtang ba dang /_yongs su gtang ba dang /_sbyin par bya ba dang /_'gro ba thams 
[\[162a.2\]]cad kyi 'du byed kyi sdug bsngal rgyun mi chad pa las yongs su bskyab pa'i tshul du bya ba rnams/_sems can thams cad la lan la re ba mi mnga' ba dang /_'gro ba thams cad la mnyam pa nyid du byung ba'i dgongs pa mnga' bas/_'gro ba thams cad kyi sems rin po che 
[\[162a.3\]]yongs su sbyong ba mdzad cing sangs rgyas thams cad kyi dge ba'i rtsa ba rgya mtsho gcig tu gyur pa las byung ba'i yongs su bsdu ba'i tshul/_'gro ba thams cad kyi bsam pa ji lta ba bzhin du yo byad kyi char dbab pa/_'gro ba thams cad la thams cad mkhyen pa'i bsod nams 
[\[162a.4\]]rgya mtsho'i shugs rnam par 'phel bar mdzad pas dgongs pa'i skad cig re re la sems can ma lus pa thams cad yongs su smyin par bya ba dang /_gdul ba gcig nas gcig tu brgyud pa rnam par dag par bya ba'i phyir mngon par bsgrub par mdzad pa dang /_
[\[162a.5\]]dgongs pa'i skad cig re re la zhing gcig nas gcig tu brgyud pa ma lus pa thams cad sangs rgyas kyi zhing nye bar nyon mongs pa med cing bla na med pa'i rgyan rnam par dag pas rnam par klub cing rab tu brgyan pa yongs su rdzogs par bya ba dang /_dgongs pa'i skad cig 
[\[162a.6\]]re re la chos kyi tshul rgya mtsho lus pa thams cad rgyas par dgang ba rnam par dag par bya ba dang dgongs pa'i skad cig re re la nam mkha'i dbyings kyi gtos ma lus pa thams cad rgyas par dgang ba'i ye shes kyi tshul yongs su rdzogs par bya ba dang /_dgongs pa'i skad cig 
[\[162a.7\]]re re la sems can dang dus ma lus pa thams cad la 'jug cing ye shes kyi tshul rnam par dag par bya ba dang /_dgongs pa'i skad cig re re la 'gro ba ma lus pa thams cad rnam par 'dul ba'i ye shes kyi tshul snang ba rab tu thob par bya ba dang /_dgongs pa'i skad 
[\[162b\]]
[\[162b.1\]]cig re re la dus ma lus pa thams cad du chos kyi 'khor lo bskor ba las phyir mi ldog par bya ba dang /_dgongs pa'i skad cig re re la thams cad mkhyen pa'i ye shes kyi byin gyi rlabs la mkhas pa ma lus par yongs su bstan pas 'gro ba thams cad la phan thogs par bya ba dang /_
[\[162b.2\]]dgongs pa'i skad cig re re la 'jig rten gyi khams ma lus pa'i grangs su bya ba'i rgyud dang ldan pa/_'jig rten gyi khams rgya mtsho thams cad mngon par bstan pa/_'jig rten gyi khams rgya mtsho thams cad yongs su 'du ba/_'jig rten gyi khams 'byam klas pa sna 
[\[162b.3\]]tshogs brjod du yod pa/_'jig rten gyi khams kyi rgyud rnam par gnas pa sna tshogs kyi mtshams rnam par brgyan pa/_gzhi sna tshogs dang lhun du mar brjod du yod pa rnam par phye ba sna tshogs kyi bskal pa rnam pa tha dad pa bstan du yod pa/_kun nas nyon mongs shing 
[\[162b.4\]]rnam par dag pa dang rnam par dag cing kun nas nyon mongs pa dang /_gcig tu yongs su dag pa dang gcig tu kun nas nyon mongs pa dang che ba dang yangs pa dang /_tshad med pa dang dog pa dang phra ba dang rgya che ba dang /_gzhi mnyam pa dang snrel zhi dang spyi'u tshugs dang /_
[\[162b.5\]]phyogs dang phyogs mtshams su mngon par bltas pa dang /_phyogs rgya mtsho sna tshogs su gzhol ba sgo sna tshogs nas bstan cing sgo mtha' yas pa'i dbyibs rnam pa sna tshogs su 'dug pa'i rnam par phye ba sna tshogs dang ldan pa'i 'jig rten gyi khams rgya mtsho thams cad du 
[\[162b.6\]]byang chub sems dpa' spyod pa spyad de/_byang chub sems dpa'i skyon med pa yongs su mnan nas/_byang chub sems dpa'i spyod pa dang /_rnam par 'phrul pas rgyas par dgang bar bya ba dang /_dgongs pa'i skad cig re re la dus gsum gyi sangs rgyas kyi 
[\[162b.7\]]'phrin las ma lus pa thams cad sems can pha rol gyi sems dang bsam pas rnam par dmigs par bya ba'i phyir 'gro ba thams cad la thams cad mkhyen pa'i bsod nams rgya mtsho'i shugs rnam par 'phel bar mdzad de/_mngon par bsgrub pa mdzad par 
[\[163a\]]
[\[163a.1\]]gyur pa mngon par shes so rjes su dran no/_/rigs kyi bu de ltar bcom ldan 'das de bzhin gshegs pa rnam par snang mdzad sngon byang chub sems dpa'i spyod pa mdzad pa'i tshe/_'jig rten gnas pa bsod nams dang ye shes kyi tshogs dang bral 
[\[163a.2\]]ba/_sems can byas pa drin du mi gzo bas yongs su gang ba/_mi shes pa'i mun pas chod pa/_bdag tu bya ba dang /_bdag gir bya ba la mngon par zhen pa ma rig pa'i mun pa dang rab rib kyis bsgribs pa tshul bzhin ma yin par rnam par rtog pa la zhugs pa/_lta 
[\[163a.3\]]ba'i thibs po'i bas dgon par mgo rlag pa/_rgyu dang 'bras bu la mgo rmongs pa nyon mongs pa dang las kyi dbang du gyur pa 'khor ba'i mya ngam chen po'i sdug bsngal gyi sa'i 'og tu ltung ba/_phongs pa'i sdug bsngal nyams su myong bar gyur pa rnams la thugs rje chen po 
[\[163a.4\]]bskyed de/_pha rol tu phyin pa spyad pa'i sprin rgya chen po mngon par bsgrubs te dge ba'i rtsa ba la brten par gnas pa yongs su bsngags pa dang /_sems can thams cad kyi 'khor ba'i sdug bsngal rnam par bzlog pa dang /_bsod nams dang ye 
[\[163a.5\]]shes kyi tshogs chen po la mngon par mos par bya ba dang /_rgyu'i dkyil 'khor gyi phyogs mngon par bstan pa dang /_las dang chos su mi 'gal ba'i phyogs rab tu brjod pa dang /_sangs rgyas kyi chos kyi dkyil 'khor yongs su bsdu ba'i phyogs snang bar 
[\[163a.6\]]bya ba dang /_sems can thams cad kyi mos pa'i phyogs rab tu brjod par bya ba dang /_sems can thams cad kyi zhing yongs su bsgrub pa'i phyogs legs par bstan pa dang /_de bzhin gshegs pa thams cad kyi rigs mi gcad pa'i phyogs kyi rjes su 
[\[163a.7\]]'brang bar bya ba dang /_sangs rgyas thams cad kyi bstan pa'i phyogs yongs su gzung ba dang /[ {]myi [,]mi [}]dge ba'i chos thams cad kyi phyogs rnam par bzlog pa dang /_thams cad mkhyen pa nyid kyi tshogs kyi phyogs yongs su brjod pa mdzad de/_pha rol tu phyin 
[\[163b\]]
[\[163b.1\]]pa'i sprin chen pos sems can gyi khams thams cad rgyas par bkang ste/_mngon par bsgrubs nas bsam pa ji lta ba bzhin du sems can tshim par 'gyur bar chos kyis shin tu bsdu ba la sems can rab tu dgod par mdzad do/_/thams cad mkhyen pa nyid kyi tshogs la 
[\[163b.2\]]yang dag par bskul to/_/byang chub sems dpa'i pha rol tu phyin pa chen po la rab tu btsud do/_/'phags pa'i nor thams cad rab tu thob par bya bas nye bar brten to/_/thams cad mkhyen pa nyid du 'dun pa'i shugs kyis sems can rnams kyi dge ba'i rtsa ba rgya 
[\[163b.3\]]mtsho rnam par 'phel bar mdzad do/_/de bzhin gshegs pa'i rnam par 'phrul pa'i sgor yang de dag rab tu btsud de/_phung po shin tu zhi ba'i bde bas yongs su bsdu bas yongs su bsdus te/_de bzhin gshegs pa'i bdag nyid che ba nyid la mngon du mos par 
[\[163b.4\]]byas te/_byang chub sems dpa' yongs su gzung ba'i ye shes la rab tu bkod do/_/nor [{]bzangs kyis [,]bzang gis [}]smras pa/_'phags ma khyod bla na med pa yang dag par rdzogs pa'i byang chub tu yang dag par zhugs nas ji srid cig lags/_smras pa/_rigs kyi 
[\[163b.5\]]bu gnas 'di ni yid ches par dka' ba ste/_shes par dka' ba'o/_/mos par dka' ba'o/_/'jug par dka' ba'o/_/brjod par dka' ba'o/_/khong du chud par dka' ba ste/_lha dang bcas pa'i 'jig rten dang nyan thos dang rang sangs rgyas thams 
[\[163b.6\]]cad kyis kyang khong du chud par mi nus so/_/gzhan du na de bzhin gshegs pa'i byin gyi rlabs dang /_dge ba'i bshes gnyen gyis yongs su bzung ba ma gtogs te/_gnas 'di ni sems can 'khor ba'i bde ba thams cad la mngon par 'dod pa 
[\[163b.7\]]med pa de bzhin gshegs pa'i bde ba la lhag par dmigs pa/_sems can thams cad kyi sdug bsngal dang yid mi bde ba rab tu zhi bar bya ba la zhugs pa/_de bzhin gshegs pa'i yon tan rgya mtsho la 'jug pa'i nan tan la mngon par mos pa/_chos 
[\[164a\]]
[\[164a.1\]]thams cad kyi rang bzhin nges par rtogs pa nam mkha'i spyod yul dang ldan pa/_mos pa yangs pa'i lam gyis rnam par dag pa/_'khor ba'i rgyun las phyir phyogs pa de bzhin gshegs pa thams cad kyi ye shes rgya mtsho la mngon par mos 
[\[164a.2\]]pa chos kyi grong khyer du 'gro bar gcig tu chad pa/_de bzhin gshegs pa'i yul yongs su gnon pa'i brtson 'grus can/_sangs rgyas kyi sa'i rgyud rnam par gnon pa thams cad mkhyen pa'i stobs yongs su rdzogs par bya ba la mngon par mos pa/_stobs bcu rab 
[\[164a.3\]]tu thob par bya ba'i mthar thug pa rnams kyis bsod nams dang ye shes kyi tshogs yangs pas nye bar brten pa'i sems dang /_bsam pa rnam par dag pa dang ma zhum pa dang /_nyon mongs pa med pa dang /_ma yo ba dang /_ma nyams pa dang /_ma 'chums pa dang /_
[\[164a.4\]]mun pa med pa'i sems dang /_ye shes kyi snang ba kun tu snang bas snang bar 'gyur ba'i sems dang /_sems can thams cad la phan pa dang /_bde bar bya bar shin tu 'dun pa'i sems dang /_bdud kyi 'khor dang /_nyon mongs pa thams cad kyis mi thub pa'i 
[\[164a.5\]]sems dang /_thams cad mkhyen pa nyid kyi ye shes thob par bya bar skabs phye ba'i sems kyis khong du chud pa dang /_'jug pa dang /_yid ches par bya ba dang /_gzung ba dang rjes su 'brang bar bya ba 'am/_shes par bya bar nus so/_/de ci'i phyir zhe na/_rigs kyi bu gnas 
[\[164a.6\]]'di ni de bzhin gshegs pa'i ye shes kyi yul te/_byang chub sems dpa' thams cad kyis kyang yongs su ma non na/_sems can gzhan thams cad kyis lta ci zhig smos/_'on kyang sems can cang shes rnams kyi bsam pa phun sum tshogs pa rnam par dag 
[\[164a.7\]]par bya ba dang /_dge ba'i rtsa ba la spyod pa'i sems can rnams kyi lhag pa'i bsam pa dbang du 'gyur bar bya ba dang /_khyod kyis bsam pa thag pa nas yongs su dris pa'i lung bstan pa'i chos nyid rab tu 'byung ba thob par bya ba'i phyir de bzhin gshegs pa'i byin gyi 
[\[164b\]]
[\[164b.1\]]rlabs kyis bstan to/_/de nas mtshan mo'i lha mo shing thams cad kyi me tog rgyas pas bde bar gnas pas de'i tshe/_don de nyid la brnan te bstan pa'i phyir dus gsum du byung ba'i de bzhin gshegs pa'i yul la rnam par bltas te/_tshigs su bcad pa 'di dag 
[\[164b.2\]]smras so/_/sangs rgyas sras po khyod kyis gang dris pa/_/de ni bsam yas zab mo sangs rgyas yul/_/bsam yas zhing gi rdul phran rab snyed kyi/_/bskal pa mang pos de kun brjod [{]myi [,]mi [}]nus/_/sems can 'dod pa'i sems ldan sdang ba dang /_/de bzhin 
[\[164b.3\]]gti mug mun pas bsgribs pa dang /_/'chab dang dregs pas bsam pa nyams gyur pas/_/rgyal ba'i chos nyid zhi ba shes mi nus/_/phrag dog 'jungs pa'i dbang gis rjes 'brang dang /_/g.yo sgyus bsam pa rnyogs par gyur pa dang /_/nyon 
[\[164b.4\]]mongs las kyi sgrib pas bsgribs pa yis/_/sangs rgyas yul 'di shes par mi nus so/_/phung po khams dang skye mched gnas pa dang /_/'jig tshogs mang la gnas par gyur pa dang /_/lta sems 'du shes phyin ci log gyur pas/_/
[\[164b.5\]]zhi ba'i sa 'di shes par mi nus so/_/rgyal ba'i yul ni shes dka' zhi ba ste/_/rang bzhin dri med rnam par rtog pa med/_/srid par rten cing 'khor la chags pa yis/_/chos 'di yang dag shes par mi nus so/_/sangs rgyas rigs su rigs 
[\[164b.6\]]ldan gang skyes pa/_/de bzhin gshegs pa kun gyis byin brlabs shing /_/chos kyi rgyal po'i gdung rabs yongs 'dzin pa/_/drang srong de dag yul ni 'di yin no/_/dkar chos rgya mtshos mi ngoms sems ldan zhing /_/gang rnams 
[\[164b.7\]]dge ba'i bshes kyis yongs bzung ste/_/thub pa'i stobs la dmigs pa'i sems sprin can/_/de dag 'di thos bzod pa thob par 'gyur/_/gang rnams bsam pa dri med rnam rtog med/_/bar snang mkha' bzhin phyogs dang phyogs mtshams su/_/
[\[165a\]]
[\[165a.1\]]mun pa rnam bsal blo gros sgron ma'i sprin/_/dri med de dag spyod yul 'di yin no/_/snying rje'i bsam pas 'gro ba rgya mtsho rnams/_/dus gsum byung ba gang rnams rgyas byed cing /_/sems can ma lus rjes 'brang byams pa can/_/de dag rgyal 
[\[165a.2\]]ba'i tshul 'dir 'jug par 'gyur/_/gang rnams 'dzin med dga' ba'i sems ldan zhing /_/rtag par bdog pa thams cad sbyin brtson la/_/sems can kun la mnyam par zhugs gyur pa/_/chags med de dag spyod yul sa 'di yin/_/nyon mongs med sems 
[\[165a.3\]]skyon med spyod ldan zhing /_/gang rnams 'gyod pa rnam bstsal sems ldan te/_/sangs rgyas gdams ngag nan tan byed ldan pa/_/dri med de dag spyod yul 'di yin no/_/gang rnams mi sgul_sems ldan mi bskyod sems/_/chos kyi rang bzhin rtogs pa'i sems 
[\[165a.4\]]ldan zhing /_/las kyi rgya mtshor mi 'gal sems ldan pa/_/mi zad de dag rnam thar 'di yin no/_/gang rnams mi skye'i sems dang mi ldog sems/_/brtson 'grus mthu dang rtsal du ldan pa rnams/_/thams cad mkhyen tshogs brtson 'grus mtha' yas pa/_/
[\[165a.5\]]brtul zhugs bzang ldan de dag yul 'di yin/_/zhi ba'i sems ldan mnyam par bzhag pa gang /_/shin tu zhir gyur rims dang bral ba rnams/_/kun mkhyen bsam gtan yan lag mtshor spyod pa/_/rab tu zhi ba de dag tshul 'di yin/_/gang rnams 
[\[165a.6\]]chags pa kun las sems grol zhing /_/chos kyi rang bzhin khong du chud sems can/_/rgyal ba'i chos dbyings rtogs pa khong chud pa/_/shes rab sgron ma de dag tshul 'di yin/_/sems can rang bzhin rtogs sems ldan gyur cing /_/gang rnams 
[\[165a.7\]]srid pa'i mtsho la chags med sems/_/sems can sems la gzugs brnyan zla 'char ba/_/lam mkhan de dag rnam thar 'di yin no/_/dus gsum byung ba'i rgyal ba rgya mtsho rnams/_/smon lam gang chen mtsho rgyud skyes pa yi/_/zhing rnams kun tu 
[\[165b\]]
[\[165b.1\]]phyi ma'i mthar spyod pa/_/kun tu bzang po de dag tshul 'di yin/_/gang rnams chos dbyings tshul rnams rgya mtsho yis/_/'gro ba rgya mtsho 'du dang 'jig pa yi/_/bskal par bcas pa khong du chud pa'i rnams/_/rtog med de dag rnam thar 'di yin no/_/zhing 
[\[165b.2\]]rnams kun gyi rdul phran thams cad la/_/sangs rgyas grangs med shing rgyal drung bzhugs shing /_/byang chub 'tshang rgya 'gro 'dul mthong ba yi/_/chags med mig can de dag tshul 'di yin/_/khyod ni bskal pa rgya mtsho rgya chen du/_/dge ba'i bshes gnyen 
[\[165b.3\]]mang po bsnyen bkur te/_/chos 'dod chos tshol mi skyo 'dir phyin pas/_/thos nas de ni yongs su gzung bar nus/_/khyod kyi bsam pa yongs su sbyang ba'i phyir/_/bde gshegs byin rlabs bsam gyis mi khyab pas/_/rnam par snang mdzad tshad med 
[\[165b.4\]]yul 'di yang /_/kho mo'i tshig las chags pa med par 'byung /_/rigs kyi bu sngon 'das pa'i dus bskal pa 'jig rten gyi khams kyi rdul shin tu phra ba snyed kyi pha rol de'i yang pha snga zhig tu 'jig rten gyi khams rgya mtsho gser rin po che'i ri spo rnam par snang 
[\[165b.5\]]ba zhes bya ba byung ste/_rigs kyi bu 'jig rten gyi khams rgya mtsho gser rin po che'i ri spo rnam par snang ba der de bzhin gshegs pa ye shes ri bo'i 'od chos kyi dbyings su snang ba'i gzi brjid rgyal po zhes bya ba byung ste/_de bzhin gshegs pa ye shes ri bo'i 
[\[165b.6\]]'od chos kyi dbyings su snang ba'i gzi brjid rgyal po de/_sngon byang chub sems dpa'i spyod pa mdzad pa'i tshe 'jig rten gyi khams rgya mtsho gser rin po che'i ri spo rnam par snang ba zhes bya ba 'jig rten gyi khams rgya mtsho'i sa dang /_ri rdul shin tu phra ba snyed kyi 
[\[165b.7\]]'jig rten gyi khams 'byam klas pa bstan du yod pa dang ldan pa/_'jig rten gyi khams kyi rgyud re re zhing yang bskal pa'i grangs shin tu bstan pa 'jig rten gyi khams kyi rdul shin tu phra ba snyed dang ldan pa bskal pa re re zhing yang bskal pa bar ma shin tu bstan pa du 
[\[166a\]]
[\[166a.1\]]ma dang ldan pa bskal ba bar ma re re zhing yang 'jig rten gyi khams rnam pa tha dad du bya ba bstan pa du ma dang ldan pa/_de bzhin gshegs pa 'byung ba dang /_rdzu 'phrul sna tshogs bstan du yod pa de bzhin gshegs pa 'byung ba re re zhing yang mdo sde yang dag par bstan 
[\[166a.2\]]pa/_'jig rten gyi khams kyi rdul shin tu phra ba snyed brjod du yod pa mdo sde re re la yang byang chub sems dpa'i lung bstan pa/_'jig rten gyi khams brjod du med pa'i rdul shin tu phra ba snyed bstan du yod pa sems can 'dul ba mtha' dang dbus med pa shin tu bstan pa/_theg pa 
[\[166a.3\]]tha dad pa'i tshul gyis bsgrubs pa/_sangs rgyas kyi rnam par 'phrul pa dang cho 'phrul sna tshogs kyis rnam par 'dul ba dang ldan pa yongs su sbyangs te/_rigs kyi bu 'jig rten gyi khams rgya mtsho gser rin po che'i ri spo rnam par snang ba der/_'jig rten gyi khams bar ma'i rgyud 
[\[166a.4\]]phyogs kun tu mngon par bltas pa'i sgo rgyal mtshan gyis rnam par brgyan pa zhes bya ba byung ste/_rigs kyi bu 'jig rten gyi khams bar ma'i rgyud phyogs kun tu sgo mngon par bltas pa rgyal mtshan gyis rnam par brgyan pa der/_'jig rten gyi khams rin po che thams cad kyi mdog 
[\[166a.5\]]kun tu snang ba'i dpal zhes bya ba 'jig rten gyi khams kyi gzhi dang /_mtshams kyi rgyan rin po che'i rgyal po/_de bzhin gshegs pa thams cad kyi snying po byang chub rab tu snang ba las byas pa/_rin po che sna tshogs kyi me tog rgya mtsho la gnas pa/_lhun rin po che'i rgyal 
[\[166a.6\]]po de bzhin gshegs pa thams cad kyi sprul pa'i gzugs brnyan rab tu ston pa las bsgrubs pa/_lha'i grong khyer gyi dbyibs su 'dug pa rnam par dag cing kun nas nyon mongs pa byung bar gyur te/_'jig rten gyi khams der gling bzhi ba'i 'jig rten gyi khams ri rab kyi rdul 
[\[166a.7\]]shin tu phra ba snyed byung bar gyur to/_/gling bzhi pa ri rab kyi rdul shin tu phra ba snyed po de dag gi gling bzhi pa dbu ma rin po che sna tshogs kyi rtse mo'i rgyal mtshan zhes bya ba byung ste/_gling bzhi pa'i 'jig rten gyi khams rin po che sna tshogs kyi rtse mo'i rgyal mtshan der gling chu zheng du 
[\[166b\]]
[\[166b.1\]]dpag tshad brgya phrag stong yod pa bzhi byung nas gling re rer yang grong khyer chen po stong phrag re re byung ngo /_/gling bzhi pa de'i 'dzam bu gling gi dbus su rgyal po'i gnas rin po che'i sa las rnam par brgyan pa/_sprin gyi sgron ma zhes bya ba grong khyer stong phrag bcu'i 'khor dang ldan pa byung 
[\[166b.2\]]ngo /_/de'i tshe 'dzam bu'i gling de'i [{]myi [,]mi [}]rnams kyang tshe'i tshad lo stong phrag bcu thub par gyur to/_/rgyal po'i gnas rin po che'i sa las rnam par brgyan pa sprin gyi sgron ma der 'khor los sgyur ba'i rgyal po chos thams cad kyi nga ro'i gdugs kyi dkyil 'khor rab tu sgrog pa zhes 
[\[166b.3\]]bya ba byung ste/_'khor los sgyur ba'i rgyal po chos thams cad kyi nga ro'i gdugs kyi dkyil 'khor rab tu sgrog pa de'i blon po ni lnga brgya byung ngo /_/btsun mo ni stong phrag drug cu byung ngo /_/sras ni kun kyang dpa' ba brtul phod pa/_yan lag dam pa'i gzugs dang ldan pa/_
[\[166b.4\]]blta na sdug pa gzi brjid che ba/_stobs che ba brgya phrag bdun byung ngo /_/rgyal po chos thams cad kyi nga ro'i gdugs kyi dkyil 'khor rab tu sgrog pa de'i tshe la 'dzam bu'i gling thams cad kyang gdugs gcig gis bskyangs par gyur te/_pha rol gyi 'khor dang dgra 
[\[166b.5\]]thams cad kyang shin tu choms par gyur to/_/de'i tshe 'jig rten gyi khams der bskal pa bar ma ni zad du cha/_rnyog pa lnga ni 'jig rten du byung /_dge ba bcu'i las kyi lam ni nub par gyur nas/_sems can mi dge ba bcu'i lam la spyod pa phal cher 
[\[166b.6\]]ngan song du yang 'dong bar gyur to/_/de dag [{]myi [,]mi [}]dge ba bcu'i las kyi lam yongs su 'dzin pa'i rgyus tshe thung ba dang longs spyod chung ba dang gzugs ma legs pa dang /_kha dog mi sdug pa dang /_lus ma legs pa dang /_bde ba'i rnam pa nyung ba dang /_sdug bsngal 
[\[166b.7\]]nyams su myong ba'i rnam pa mang ba dang /_phan tshun bslu zhing 'drid pa'i rang bzhin can dang /_phan tshun dbye ba la zhugs pa dang /_zhe gcod pa'i tshig la spyod pa dang /_'chal ba'i tshig tu smra ba dang /_'dod pa mi bzad pas zil gyis gnon pa dang /_zhe sdang 
[\[167a\]]
[\[167a.1\]]ba'i yid kyi rtog pa dang ldan pa dang /_lta ba'i thibs po sna tshogs kyi mya ngam du 'khyams par gyur nas/_de dag chos ma yin pa'i 'dod chags la zhen cing 'dod pa mi bzad pas zil gyis non la/_log pa'i chos kyis kun nas 'khor bas sa la shing rtsi dang /_
[\[167a.2\]]lo zas skye bar 'gyur ba'i char yang dus su mi 'bab par gyur te/_sems can de dag kyang rtswa dang gel pa dang sman dang nags tshal dang /_bza' shing gi ra ba dang sdong po dag kyang skams par gyur nas/_nad sna tshogs kyis thebs shing phyogs dang phyogs mtshams su 
[\[167a.3\]]skyabs med pas/_phan tshun khod mi myong zhing g.yen sbyor bar gyur te/_de dag kun kyang gcig tu 'dus nas rgyal po'i gnas rin po che'i sa las rnam par brgyan pa sprin gyi sgron ma gang na ba der dong ste/_kun nas bskor nas/_la la ni lag pa gyen du sgreng /_la la 
[\[167a.4\]]ni thal mo sbyor/_la la ni lus shin tu 'dar/_la la ni gyed/_la la ni bub/_la la ni lus thams cad kyis phab cing phyag 'tshal/_la la ni pus mo sa la 'dzugs/_la la ni lag pa nam mkha'i dbyings su g.yo ba/_la la ni gos med cing sgren 
[\[167a.5\]]mor 'khod/_la la ni kha mig [{]myi [,]mi [}]sdug par gyur cing /_rgyal po chos thams cad kyi nga ro'i gdugs kyi dkyil 'khor rab tu sgrog pa la mngon tu bltas shing /_snying rje skad du 'o dod chen po 'bod de/_lha chen po bdag cag ni nyams thag go_/bkres pa 
[\[167a.6\]]dang skom pa'i sdug bsngal gyis rab tu gzir to/_/'jigs pa sna tshogs kyis g.yen spyo'o/_/bdag cag la skyabs ma mchis so/_/bdag cag la mgon dang dpung gnyen ma mchis so/_/sdug bsngal gyi shing thags kyis 'khor to/_/srog chad la 
[\[167a.7\]]thug go_/'chi bar gyur ma khad do/_/zhes te smre sngags sna tshogs su bla zhing dbyangs kyi rnam pa sna tshogs dang /_tshig sna tshogs kyis kha gdong mi sdug par gyur par 'du shes dang tshig sna tshogs kyi tha snyad dang /_cho mgreng dang skad kyi gdangs don sna 
[\[167b\]]
[\[167b.1\]]tshogs brjod pa'i tshig dang /_ngag gis 'o dod bos so/_/rgyal po'i gnas de'i skyes pa dang bud med dang khye'u dang /_bu mo bkres pa dang skom pas mnar ba lus la rgyan med pa sgren mo gos med pa/_kha dog dang mdog mi sdug pa lus gas shing rtsub pa/_sdug bsngal 
[\[167b.2\]]zhing yid mi bde la/_mi dga' ba de dag thams cad kyang bde ba ni mngon par 'dod/_sdug bsngal gyi 'jigs pas ni brla khyer nas rgyal po shes pa'i skyes bu chen po chos thams cad kyi nga ro'i gdugs kyi dkyil 'khor rab tu sgrog pa/_de la bde ba thams cad thob 
[\[167b.3\]]par bya ba'i 'du shes dang /_sdug bsngal thams cad dang mi 'grogs par bya ba'i 'du shes dang /_'tsho ba'i bsam pa dang ldan zhing gter thob par bya ba'i 'du shes dang /_mu stegs mthong bar bya ba'i 'du shes dang /_lam chen po la nan tan du bya ba'i 'du shes 
[\[167b.4\]]dang /_gru chen po'i 'du shes dang /_ye shes kyi gling chen po'i 'du shes dang /_don chen po rab tu thob par bya ba'i 'du shes dang /_mtho ris kyi dga' ba dang bde ba thams cad rab tu thob par bya ba'i 'du shes kyis mgon dang skyabs tshol bar gyur to/_/rgyal po 
[\[167b.5\]]chos thams cad kyi nga ro'i gdugs kyi dkyil 'khor rab tu sgrog pas 'khor kun nas slong ba mang po snying rje rje skad du 'bod pa'i 'o dod chen po de thos nas/_de snying rje chen po'i sgo brgya stong grangs med pa phrag bcu la zhugs par gyur to/_/de snying rje chen po'i 
[\[167b.6\]]tshul yid la bab pa'i sems su gyur nas/_yud tsam zhig rtse gcig tu bsams te snying rje chen po dang ldan pa'i tshig bcu brjod do/_/bcu gang zhe na/_kye hud kye sems can 'di dag ni 'khor ba'i g.yang sa chen por lhung yang skyabs med pa lta na/_bdag 
[\[167b.7\]]nam zhig 'khor ba'i g.yang sa chen por lhung ba'i sems can rnams de bzhin gshegs pa'i sa la dgod pas gnas su 'gyur/_kyi hud kye sems can 'di dag nyon mongs pa'i gnod pas gtses shing skyabs med pa lta na/_nam zhig bdag sems can nyon mongs 
[\[168a\]]
[\[168a.1\]]pa sna tshogs kyis 'jigs pa dang /_gnod pas gtses te skyabs med pa rnams kha na ma tho ba med pa'i las kyi mtha' la 'god pas skyabs su 'gyur/_kyi hud kye sems can 'di dag 'jig rten na rga shi'i 'jigs pas tshar chod cing mgon med pa 
[\[168a.2\]]lta na nam zhig bdag sems can mgon med pa rnams kyi 'khor ba'i 'jigs pa thams cad rnam par sel bas mgon du 'gyur/_kyi hud kye sems can 'di dag 'jig rten gyi 'jigs pa sna tshogs kyis gtses te/_rten med pa lta na nam zhig bdag sems can 'jig rten gyi 
[\[168a.3\]]'jigs pa sna tshogs kyis gtses pa rnams shin tu bde zhing skyon med pa'i thams cad mkhyen pa'i lam la 'god pas rten du 'gyur/_kyi hud kye sems can 'di dag 'jig rten na ma rig pa'i mun par 'thoms te the tshom dang yid gnyis kyi rab rib kyis bsgribs pa lta na/_
[\[168a.4\]]nam zhig bdag sems can thams cad kyi ma rig pa'i mun pa rnam par sel bas sgron mar gyur par 'ong /_kyi hud kye sems can 'di dag ni snang ba dang bral ba lta na nam zhig bdag ye shes kyi sgo rab rib med par yongs su ston pas ye shes chen po'i snang ba 'byin par 
[\[168a.5\]]'gyur/_kyi hud kye sems can 'di dag ni phrag dog dang 'jungs pa dang /_g.yo dang sgyu'i rnyog pas bsam pa rnyog pa can du gyur te/_ye shes kyi mdog gsal ba med pa lta na/_nam zhig bdag sems can thams cad shin tu dag pa la rab tu 'god cing bla na med pa'i 
[\[168a.6\]]ye shes kyi mdog rab tu gsal bar byed par 'gyur/_kyi hud kye sems can gyi 'jig rten ni 'khor ba'i rgya mtsho'i yul gyi rgyud du zhugs shing 'dren pa med pa lta na/_nam zhig bdag sems can thams cad chos rgya mtsho'i tshul la 'dzud cing 'dren par 'gyur bar 
[\[168a.7\]]'ong /_kyi hud kye sems can gyi 'jig rten ma dul zhing rnam par 'dren pa med pa lta na/_nam zhig bdag sems can thams cad rnam pa thams cad du yongs su smyin par bya ba dang /_rnam par gdul ba la de bzhin gshegs pa'i byin gyi rlabs kyi dus 
[\[168b\]]
[\[168b.1\]]las mi 'da' zhing rnam par 'dren par 'gyur bar 'ong /_kyi hud kye sems can gyi 'jig rten ni dmus long du gyur te/_yongs su 'dren pa med pa lta na/_nam zhig bdag sems can thams cad sgrib pa med pa'i thams cad mkhyen pa'i ye shes kyi tshul la 'dzud cing yongs 
[\[168b.2\]]su 'dren par 'gyur de skad du des snying rje chen po dang ldan pa'i tshig rnam pa bcu brjod nas rgyal po'i gnas der dril chen po brdungs te/_gtong ba chen po'i rnga bo che yang yongs su brdungs nas/_su ci 'dod pa de la de sbyin gyis/_'gro ba thams cad kyang yongs su tshim par 
[\[168b.3\]]bya'o zhes sgra brjod de/_des 'dzam bu'i gling thams cad kyi rgyal po'i gnas thams cad dang /_grong dang grong khyer dang ljongs dang /_yul dang grong rdal thams cad du yo byad thams cad kyi mdzod phye ste/_lam gyi bzhi mdo dang /_lam gyi sum mdo dang srang thams 
[\[168b.4\]]cad du yang yo byad sna tshogs kyi rnam pa mang po bkod de 'gro ba thams cad nye bar 'tsho bar bstabs so/_/mdzod dang bang ba thams cad kyang phye ste/_rin po che'i gter chen po dang tshogs kyang yongs su bstan to/_/rin po che rnam pa sna tshogs kyi phung po du ma yang 
[\[168b.5\]]spungs so/_/zas dang skom dang /_gos dang bzhon pa dang me tog dang /_phreng ba dang bdug pa dang byug pa dang /_phye ma dang gos rin po che kha dog sna tshogs kyi mdzod phye nas/_khang pa dang /_gzhal med khang dang /_khyim mang po mal cha dang /_stan dang gos kyis 
[\[168b.6\]]yongs su brgyan te/_nor dang dbyig thams cad phun sum tshogs par byas nas/_nor bu rin po che'i rgyal po snang ba'i gzi brjid rnam par bkod pas mun pa rnam par sel ba bshams nas/_des sems can de dag ci 'dod pa'i bsam pa thams cad yongs su 
[\[168b.7\]]rdzogs par bya ba'i phyir/_khyim de dag re rer yang rang gi lus dang 'dra ba'i sprul pa'i lus mngon par sprul te kun tu bkod do/_/sems can thams cad kyi nad thams cad gso ba'i phyir sman pa dang /_rim gro ba dang /_'tsho ba'i yo byad sna tshogs kyi 
[\[169a\]]
[\[169a.1\]]rkyen phun sum tshogs pa yongs su bshams so/_/rin po che sna tshogs kyi snod rnam pa tha dad pa yo byad sna tshogs kyis ci rigs su bkang ba dag kyang nye bar bkod de/_'di ltar rin po che rdo rje'i snod ni spos kyi nor bu rin po che sna tshogs kyis yongs su bkang /_spos kyi nor bu rin po che sna 
[\[169a.2\]]tshogs kyi snod ni gos kha dog dam pa sna tshogs kyis yongs su bkang ngo /_/shing rta mang po dbyibs dang /_mdog sna tshogs su 'dug pa/_rin po che sna tshogs kyis rab tu brgyan pa/_rta dang glang po dang ba lang cang shes la bcas pa/_rin po che'i shing rta sna tshogs rgyal po'i 
[\[169a.3\]]rkyen du rung ba/_rin po che thams cad kyi rgyan gyis longs spyod dang ldan pa/_stan sna tshogs bting ba/_rin po che sna tshogs kyis rnam par brgyan pa/_bla re sna tshogs bres pa/_rin po che'i dril bu'i dra ba bres pa/_gdugs dang /_rgyal mtshan dang ba dan bsgreng bas 
[\[169a.4\]]brgyan pa dag gis kyang /_yul gyi phyogs gang bar bkod do/_/grong dang grong khyer dang /_ljongs dang yul thams cad sbyin par yang 'o dod kyis bsgo'o/_/bza' shing gi ra ba dang /_kun dga'i ra ba dang /_dka' thub kyi nags tshal sna tshogs yongs su gtang ba 
[\[169a.5\]]dang /_khyim dang chung ma dang bu dang bu mo thams cad yongs su gtang ba dang /_rin po che rin thang med pa thams cad yongs su gtang ba dang /_rang gi snying dang rkang dang rgyu ma dang mkhal ma dang tshil dang /_sha dang khrag dang pags pa dang rka lag dang rna ba dang /_mig 
[\[169a.6\]]dang sna dang lce dang so dang mchu dang mgo yongs su btang ba nas/_phyi nang gi dngos po thams cad rnam pa thams cad du yongs su gtang bar yang 'o dod kyis bsgo'o/_/des yo byad de lta bu yongs su gtang ba'i rnam pa mang po bshams te ba[{]stsogs [,]sogs [}]nas rgyal po'i gnas 
[\[169a.7\]]rin po che'i sa las rnam par brgyan pa/_sprin gyi sgron ma de'i shar phyogs logs na grong khyer rin po che rtse mo'i gzi brjid ces bya ba'i mdun rol nas gzhi mnyam pa'i phyogs yangs pa chu zheng du rgya che zhing mnyam pa mthon dman med pa/_rnam par dag cing gzhi mnyam 
[\[169b\]]
[\[169b.1\]]pa ngam grog dang g.yang sa dang sdong dum dang /_tsher ma dang /_gseg ma dang /_gyo mo thams cad med pa rin po che thams cad kyi khams las grub pa/_gzhi rin po che thams cad las byas shing /_rin po che'i rgyal po thams cad bkram pa/_nor bu rin po che'i rgyan rnam pa du 
[\[169b.2\]]mas brgyan pa rin po che'i me tog sna tshogs kyis gang ba phye ma sna tshogs dri shin tu zhim pa'i rdul ldang ba/_bdug spos sna tshogs kyis bdugs pa/_rin po che'i sgron ma dpal gyi gzi brjid can rab tu 'bar ba/_spos dang bdug spos thams cad kyi na bun dang /_sprin gyi nam 
[\[169b.3\]]mkha' kun tu khebs pa'i rgyan dang ldan pa/_rin po che sna tshogs kyi shing gi phreng ba legs par bkye bas mdzes par brgyan pa/_khang pa dang gzhal med khang dang khang pa brtsegs pa sna tshogs kyis yongs su brgyan pa/_gdugs dang rgyal mtshan dang /_ba dan 
[\[169b.4\]]bsgreng ba rin po che'i snam bu lding ba/_rnam par snang ba rin po che sna tshogs kyi me tog gi dra bas kun nas khebs pa/_rin po che'i spos thams cad kyi rgyal po'i dra ba'i gdugs kyi dkyil 'khor can/_gser gyi dra ba las rin po che'i dril bu 'khrol ba dang ldan pa/_bla 
[\[169b.5\]]re rin po che sna tshogs kyis rnam par mdzes par byas pas khebs par bres pa/_spos kyi rgyal po sna tshogs kyi phye ma rnam par bkram pa/_rin po che sna tshogs kyi me tog sil mas dga' dga' ltar gang ba/_rol mo brdung ba dang /_dkrol ba bye ba khrag khrig 
[\[169b.6\]]brgya stong gi sgra skad yid du 'ong ba 'byung ba/_rin po che thams cad kyi rgyan sna tshogs rnam par dag pas rnam par brgyan pa/_byang chub sems dpa'i las rnam par smyin pas mngon par grub pa zhig yod pa/_de'i dbus su seng ge'i khri chen po rin po che sna bcu las 
[\[169b.7\]]grub pa'i sa'i gzhi sna tshogs la gnas pa/_rin po che'i khri 'phang sna tshogs bcu'i 'khor gyis rnam par mdzes par byas pa/_rin po che'i shing yal ga can bcus stegs bu'i mtshams rnam par klubs pa'i rgyan mdzes pa dang ldan pa/_rdo rje'i 
[\[170a\]]
[\[170a.1\]]'khor lo'i sa'i gzhi mi shigs pa la rkang pa rab tu rten pa/_rin po che thams cad kyi gzugs dang /_mdog yongs su 'dzin pa'i stan gyi 'khor lo can/_rin po che du ma las byas pa'i bog re'i rgyan brgya phrag du mas brgyan pa/_rin po che 
[\[170a.2\]]sna tshogs kyi tshom bu rnam pa tha dad pa'i rgyan gyis shin tu brgyan pa rin po che'i rgyal mtshan kun nas rnam par phye ste/_'brel bar bsgreng ba rin po che sna tshogs kyi ba dan spyangs pa/_rnam pa tha dad pa'i rgyan dang ldan pa/_rin po che'i dril bu'i dra bas brgyan pa'i 
[\[170a.3\]]lha rdzas kyi rin po che sna tshogs dang /_gser gyi dra ba sna tshogs rnam par bres pa/_rin po che sna tshogs kyi me tog gi dra ba dang /_rin po che'i rgyal po chen po'i dra ba dang /_gos rin po che sna tshogs dang /_rin po che'i dra bas ci rigs su kun nas bkab 
[\[170a.4\]]cing mdzes par byas pa'i rgyan dang ldan pa/_spos rin po che rnam pa tha dad pa'i tshogs las snyim pas bcus shing spos kyi sprin mngon par gtor ba/_rin po che'i rgyal po kha dog dang dri bsam gyis mi khyab pa las byung ba'i dbyibs yid du 'ong ba sna tshogs 
[\[170a.5\]]dang /_spos thams cad kyi na bun dang sprin 'byung ba/_gam yo nas lha rdzas kyi spos dang /_bdug spos sna tshogs kyis rab tu bdugs pa/_lha rdzas las kyang 'das pa'i stan reg na bde ba kha dog bzang po du ma can legs par bting ba/_lha rdzas kyi rol mo 
[\[170a.6\]]dang glu snyan pa yid du 'ong ba brgya stong du ma'i sgra kun nas 'byung ba/_rin po che sna tshogs kyi them skas kyi phreng ba ba dan gyis rnam par klubs pas/_rab tu brgyan pa'i rgyan dang ldan pa/_rin po che'i 'bru'i gzugs rin po che sna tshogs kyis spras pa/_
[\[170a.7\]]rnam par 'phrul pa sna tshogs kyis rnam par snang bar byed pa'i 'od dang ldan pa mngon par grub ste/_de la rgyal po chos thams cad kyi nga ro'i gdugs kyi dkyil 'khor rab tu sgrog pa/_gzugs bzang ba shin tu mdzes pa/_blta na sdug pa kha dog bzang po 
[\[170b\]]
[\[170b.1\]]dam pa rgyas pa dang ldan pa mi chen po'i mtshan rnam par dag pa rab tu thob pa/_rin po che rnam par snang ba'i cod pan can/_rdo rje mthu bo che ltar ma khregs shing mi shigs pa'i lus dang ldan pa/_rtsib ma'i mtshams thags bzang zhing brtan par 'brel ba/_yan 
[\[170b.2\]]lag dang nying lag thams cad yongs su bzang ba kun nas bzang ba/_kun nas mdzes ba kun nas sdug pa/_rnam pa'i mchog thams cad dang ldan pa/_chos kyi rgyal po chen po'i rigs su byung ba/_yo byad thams cad la dbang rab tu thob pa/_chos kyi dbang shin tu rnam 
[\[170b.3\]]par dag pa/_rang gi sems la dbang bsgyur ba/_tshig gi dkyil 'khor kha ma bab pa/_mi 'khrugs pa'i ye shes dang ldan pa/_chos kyi sbyor ba ma nor ba shin tu brtan par byas pa/_yon tan dang legs pa mtha' yas par brjod du yod pa de 'dug par gyur to/_/rgyal 
[\[170b.4\]]po chos thams cad kyi nga ro'i gdugs kyi dkyil 'khor rab tu sgrog pa de seng ge'i khri chen po la 'dug pa dang /_steng gi spyi bo'i thad ka'i bar snang la gdugs kyi dkyil 'khor chen po rin po che sna tshogs rnam par 'bel ba'i yu ba can nor bu rin po che dam pa'i mdzod kyi snying po 
[\[170b.5\]]dang ldan pa/_rin po che sna tshogs kyi shar bu brgya stong legs par bres pa/_rin po che du ma'i 'od 'phro ba/_dpal gyi gzi brjid rab tu 'bar bas rnam par brgyan pa/_'dzam bu chu klung gi gser 'od 'tsher zhing gsal la rnam par dag pas bla nas bkab pa/_
[\[170b.6\]]rin po che sna tshogs spa b.raspel bas spras pa'i gser gyi dra bas nang shun gyi rgyan byas pa mu tig sna tshogs kyi se mo do mngon par sbyangs pa rin po che sna tshogs kyi dra bas kun nas bkab pa/_rin po che'i dril bu'i dra ba las gser rin po che'i dril chen rin po che'i chun po'i lda ldi 
[\[170b.7\]]la brgyus pa mngon par sbyangs pa/_nor bu rin po che dam pa'i phreng ba kun nas mngon par spyangs pa'i rgyan dang ldan pa/_lha rdzas kyi sgra yid du 'ong ba'i gdangs grags par 'byung ba/_sems can thams cad dge ba'i las kyi lam la bskul ba'i dril gyi sgra rnam par 
[\[171a\]]
[\[171a.1\]]grag pa byung bar gyur te/_rgyal po chos thams cad kyi nga ro'i gdugs kyi dkyil 'khor rab tu sgrog pa de/_rin po che'i rdul yab kyis mngon par g.yob cing /_lha'i dbang po brgya byin pas kyang lhag par gzi brjid rab tu 'bar bas shin tu mdzes 
[\[171a.2\]]so/_de seng ge'i khri de la 'dug ma thag tu 'gro ba'i mang po de dag thams cad mngon du gyur te/_thal mo sbyar nas rgyal po de la phyag 'tshal lo/_/de nas rgyal po chos thams cad kyi nga ro'i gdugs kyi dkyil 'khor rab tu sgrog pa de'i drung du slong ba'i srog chags bye ba khrag 
[\[171a.3\]]khrig brgya stong sna tshogs dngos po sna tshogs yongs su len pa yo byad sna tshogs la mos pa/_rigs sna tshogs dang ldan pa/_'gro ba'i rgyud sna tshogs su gtogs pa/_'dod pa sna tshogs kyi sems dang ldan pa/_smon pa dang bsam pa sna tshogs can/_phyogs sna tshogs nas 
[\[171a.4\]]'dus pa/_yul gyi spyod pa sna tshogs la gnas pa/_longs spyod sna tshogs la mngon par smon pa'i sems dang ldan pa/_bsam pa dang yongs su rtog pa sna tshogs can/_mi'i ris sna tshogs su gtogs pa/_rigs kyi skye gnas sna tshogs su skyes pa/_yul sna 
[\[171a.5\]]tshogs nas 'ongs pa/_sgra skad dang tshig gi 'du byed sna tshogs dang ldan pa/_dbyangs kyi dkyil 'khor sna tshogs 'byin pa dngos po sna tshogs kyi don du gsol ba 'debs pa/_tshig dang ngag sna tshogs brjod pa/_bsod nams kyi ri rab chen po de 'ba' shig gi gdong du 
[\[171a.6\]]lta ba 'di 'ba' shig shes pa'i skyes bu chen po yin zhes nges par sems pa/_bsod nams chen pos brtan pa'o/_/skyes bu chen po'i zla ba'o/_/gtong ba chen po'i bsam pa dang ldan pa'o/_/zhes bya bar 'dun pa'i sems kyis rtog pa/_byang chub sems dpa'i 
[\[171a.7\]]smon lam gyi sems kyis 'dus pa byang chub sems dpa'i smon lam gyi sems kyis sprul pa'i slongs mo ba'i tshogs chen po de mthong nas/_slongs mo ba de dag la sems dga' ba dang sems mos pa dang /_sems spro ba dang dge ba'i bshes gnyen mthong ba'i 'du 
[\[171b\]]
[\[171b.1\]]shes su gyur to/_/snying rje chen po'i shugs drag po shin tu yangs pa yang byung bar gyur to/_/phyi ma'i mtha'i bskal par slongs mo ba thams cad yongs su tshim par bya ba las phyir mi ldog pa'i brtson 'grus kyi shugs drag po yang skyes par gyur to/_/'gro ba thams cad du 
[\[171b.2\]]snyoms pa'i sbyor bas yongs su gtong ba'i sems kyis rgyas par dgang ba'i sprin kyang mngon par byung bar gyur te/_rgyal po chos thams cad kyi nga ro'i gdugs kyi dkyil 'khor rab tu sgrog pa des/_slongs mo ba de dag mthong ba'i mod la de'i rgyus ches dga' bar gyur gyis/_
[\[171b.3\]]bskal pas mtshams med pa'i mthas klas par stong gsum gyi 'khor los sgyur ba'i rgyal po thob pas ni ma yin no/_/bskal ba bye ba khrag khrig brgya stong mang po'i mthas klas par brgya byin gyi dbang la gnas pas ni ma yin no/_/bskal ba bye ba khrag khrig brgya stong mang po'i 
[\[171b.4\]]mthas klas par rab mtshe ma'i lha'i rgyal po'i dbang la gnas pa thob pas ni ma yin no/_/bskal ba bye ba khrag khrig brgya stong mang po'i mthas klas par rab dga' ldan gyi lha'i rgyal po'i dbang la gnas pas ni ma yin no/_/bskal ba tshad med pa'i mthasaklas 
[\[171b.5\]]par rab 'phrul dga'i lha'i rgyal po'i dbang phyug gi dbang la gnas pa thob pas ni ma yin no/_/bskal ba bsam gyis mi khyab pa'i mthas klas par dbang bsgyur gyi lha'i rgyal po'i dbang rab tu thob ste/_lha'i bu mo bzhin bzang mo yid du 'ong bas bsnyen bkur 
[\[171b.6\]]bas ni ma yin no/_/bskal ba brjod du med pa'i mthas klas par tshangs pa'i thabs la gnas pa thob pas ni ma yin no/_/bskal pa mtha' yas pa'i mthas klas par gya nom snang ba'i lha'i bde ba thob pas ni ma yin no/_/bskal 
[\[171b.7\]]ba dpag tu med cing mi zad par dge rgyas kyi lha'i bde ba thob pas ni ma yin no/_/bskal ba mu med pa'i mthas klas par gnas gtsang ma'i lha'i rnam par thar pa zhi ba'i bde ba la rnam par spyod pa thob pas ni ma yin no/_/rigs kyi bu 'di lta ste dper na/_skyes bu 
[\[172a\]]
[\[172a.1\]]sred pa la spyod pa/_pha ma dang phu nu dang /_bu sring dang mdza' bo dang /_blon po dang /_gnyen bshes dang /_bu dang bu mo dang chung ma dang /_yun ring po zhig tu bral la 'brog dgon par 'khyams te/_de dag mthong bar 'dod 'dod pa las de dag dang phrad na de dag mthong bas mi ngoms shing /_
[\[172a.2\]]dga' ba dang chags pa chen po skye bar 'gyur ro/_/rigs kyi bu de bzhin du rgyal po chos thams cad kyi nga ro'i gdugs kyi dkyil 'khor rab tu sgrog pas/_slongs mo pa de dag mthong bar gyur pa'i mod la dga' ba'i shugs chen po skyes so/_/sems kyi 
[\[172a.3\]]dga' ba'i ro bde ba dang ldan par gyur to/_/sems spro ba'i shugs rab tu byung ngo /_/rab tu dga' ba chen po'i shugs yongs su skyes so/_/sangs rgyas kyi byang chub tu dad pa dang /_mos pa'i shugs kyi stobs chen po 'phel to/_/thams cad mkhyen pa nyid 
[\[172a.4\]]du rtsa ba brtan pa'i dad pa rnam par 'phel to/_/sangs rgyas thams cad kyi chos la lhag pa'i bsam pa rnam par dag pa'i stobs mngon par 'phel to/_/byang chub sems dpa'i dbang po las su rung ba yongs su byung ngo /_/sems dga' bas rgyas pas mos 
[\[172a.5\]]pa'i shugs chen po skyes par gyur to/_/sems spro ba'i shugs yangs pas dge ba'i bshes gnyen la dbang po dang /_bsam pa shin tu gus par gyur to/_/de ci'i phyir zhe na/_rgyal po chos thams cad kyi nga ro'i gdugs kyi dkyil 'khor rab tu sgrog pa 
[\[172a.6\]]thams cad mkhyen pa nyid du dmigs pa la brtson pa/_thams cad mkhyen pa nyid la rab tu gzhol ba/_thams cad mkhyen pa nyid kyi lam dang sgo la mngon du bltas pa/_'gro ba thams cad shin tu tshim par byas pa'i yid la bya ba la brtson pa/_sangs 
[\[172a.7\]]rgyas thams cad kyi yon tan rgya mtsho la 'jug pa'i nan tan la 'dun pa/_bdud dang las dang nyon mongs pa'i sgrib pa thams cad kyi ri rnam par 'thor ba la brtson pa/_de bzhin gshegs pa thams cad kyi gdams ngag mthun par blang ba la sta gon du 
[\[172b\]]
[\[172b.1\]]gnas pa/_dge ba'i rtsa ba rgya mtsho kun nas/_yongs su bsdu ba la brtson pa'i snying po can/_mngon par zhen pa thams cad las gyen du 'phags pa'i rgyud dang ldan pa/_'jig rten gyi yul thams cad la mngon par zhen pa med pa/_chos kyi rang bzhin nam mkha'i 
[\[172b.2\]]spyod yul can/_des slongs mo ba de dag la bu gcig pa'i 'du shes bskyed pa'i phyir ro/_/pha dang ma'i 'du shes dang /_sbyin pa'i gnas kyi 'du shes dang /_dge ba'i bshes gnyen gyi 'du shes dang /_dkon pa'i 'du shes dang /_dka' ba byed pa'i 'du shes dang /_
[\[172b.3\]]mang po byas pa'i 'du shes dang /_phan 'dogs pa dam pa'i 'du shes dang /_byang chub kyi lam nye bar ston pa'i 'du shes dang /_mkhan po'i 'du shes dang /_ston pa'i 'du shes bskyed pa'i phyir te/_de ltar des slongs mo ba de dag don ci la 'ongs pa dang /_
[\[172b.4\]]don ci la phyin pa dang /_dus ji tsam na 'dus pa dang /_yun gang dang gang na gnas pa dang /_dngos po ci dang ci slong ba dang /_rnam pa gang 'dod pa dang /_bsam pa ci 'dra ba dang /_ci dang ci la smon pa dang /_ci dang ci 'dod pa dang /_dngos po gang dang gang 
[\[172b.5\]]tshol ba de dag thams cad tshul bzhin du mi dga' ba med pa'i byams pa chen po'i dkyil 'khor dang /_slongs mo pa'i 'gro ba las phyin phyogs su ma bltas pa'i gtong ba chen po'i 'od gzer dang /_sems can thams cad la snyoms par sbyor ba'i gtong ba'i 
[\[172b.6\]]sgos yongs su tshim par byas so/_/des zas 'dod pa la ni zas byin no/_/skom 'dod pa la ni skom byin no/_/gos 'dod pa la ni gos byin no/_/me tog 'dod pa la ni me tog byin no/_/de bzhin du spos dang /_bdug spos dang /_phreng ba dang /_byug pa dang /_phye ma dang /_gos dang /_
[\[172b.7\]]gdugs dang /_rgyal mtshan dang /_ba dan dang /_rin po che dang /_rgyan dang /_stan dang /_mal ca dang /_khyim dang /_gzhal med khang dang /_gtsug lag khang dang /_bza' shing gi ra ba dang /_kun dga'i ra ba dang /_dka' thub kyi nags tshal dang /_rta dang glang po che dang /_shing 
[\[173a\]]
[\[173a.1\]]rta dang /_rkang thang dang /_dga' ba dang /_khyogs dang /_bzhon pa dang /_gser dang /_dbyig dang /_nor bu dang /_mu tig dang /_dung dang /_man shel dang /_byi ru dang /_sa le sbram dang /_dngul dag kyang byin par gyur to/_/rang gi khyim dang /_gzhal med khang dang /_
[\[173a.2\]]btsun mo'i 'khor dang g.yog 'khor dang /_rgyal po'i mdzod thams cad kyang phye ste/_bgos nas rab tu btang bar gyur te/_su ci 'dod pa de dag de khyer cig ces nas/_yul 'dod pa dag kyang yul byin no/_/grong 'dod pa dag kyang grong byin no/_/grong khyer 'dod pa 
[\[173a.3\]]dag kyang grong khyer byin te/_sems can thams cad la snyoms par zhugs pa des slongs mo ba de dag thams cad la ci bdog pa yongs su btang ste/_dngos po thams cad yongs su btang bas mngon par sdud do//_//sangs rgyas rmad gcad ces bya ba shin tu 
[\[173a.4\]]rgyas pa chen po'i mdo/_bam po bcu gcig pa/_de'i tshe tshong dpon gyi bu mo rin chen 'od ces bya ba bu mo drug cu'i 'khor dang ldan pa/_gzugs bzang zhing mdzes la blta na sdug pa/_kha dog bzang po'i dam pa rgyas pa dang ldan pa/_mdog gser 
[\[173a.5\]]gyi kha dog lta bu dang ldan pa/_sgra mthon ting du 'dug pa/_mig dkar nag 'byes pa/_dri zhim po yid du 'ong ba dang ldan pa/_tshangs pa'i dbyangs dang ldan pa/_gos bzang ba/_rgyan gyis legs par brgyan pa/_dran pa dang blo gros dang /_rig pa dang khrel yod pa/_
[\[173a.6\]]dga' ba dang ngo tsha shes pa dang /_spyod pa dang cha lugs phun sum tshogs pa/_bla ma la sri zhu dang ldan pa/_shes bzhin gyi dam pas spyod pa/_byed dgu zab pa/_chos blang ba dang /_gzung ba dang /_khong du chud par bya ba la yid gzhungs pa dang ldan pa/_sngon 
[\[173a.7\]]dge ba'i rtsa ba la legs par byas pa/_chos kyis mngon par brlan pa'i sems kyi rgyud rab tu dang ba/_dge ba'i bsam pa rnam par dag pa/_mos pa yangs pa/_nam mkha'i spyod yul can/_gzhan la phan par dga' ba'i sems dang ldan pa/_sangs rgyas 
[\[173b\]]
[\[173b.1\]]lta ba'i phyogs la rnam par bltas pa thams cad mkhyen pa'i ye shes la mngon par 'dun pa zhig mchod sbyin gyi ra ba chen po der 'ongs te/_tshong dpon gyi bu mo rin chen 'od ces bya ba de rgyal po chos thams cad kyi nga ro'i gdugs kyi dkyil 'khor rab tu sgrog pa'i seng 
[\[173b.2\]]ge'i khri chen po'i g.yas rol ha cang yang [{]myi [,]mi [}]ring ba zhig na 'dug 'dug ste/_rgyal po de la phyag 'tshal ba las phar ci la yang len pa med do/_/de phyogs gcig na 'dug cing sems 'di ltar bskyed par gyur te/_bdag gis dge ba'i bshes gnyen 'di lta bu mthong zhing 'grogs su 
[\[173b.3\]]yod pa ni bdag gis thob par bya ba legs par thob po snyam ste/_des rgyal po chos thams cad kyi nga ro'i gdugs kyi dkyil 'khor rab tu sgrog pa de la dge ba'i bshes gnyen gyi 'du shes dang /_ston pa'i 'du shes dang snying brtse bar byed pa'i 'du shes dang /_phan 
[\[173b.4\]]'dogs pa'i 'du shes dang /_sangs rgyas kyi 'du shes bskyed de/_g.yo sgyu med pa'i sems kyis dga' ba dang mos pa dang /_spro ba'i shugs rab tu yangs pa thob pas/_rang gi rgyan rnams lus las bkrol te/_rgyal po chos thams cad kyi nga ro'i gdugs kyi 
[\[173b.5\]]dkyil 'khor rab tu sgrog pa gang na ba der mngon par bltas te/_gtor ba dang de dag de'i seng ge'i khri'i 'og_/khri 'phang gi sa'i steng du gram par gyur to/_/de'i rgyan de dag de ltar gtor nas smon lam btab pa/_ji ltar rgyal po chos thams cad kyi nga ro'i gdugs kyi dkyil 'khor 
[\[173b.6\]]rab tu sgrog pa 'di sems can mgon med cing mun pa'i nang na 'thoms pa rnams kyi mgon skyabs su gyur pa de ltar bdag kyang ma 'ongs pa'i dus na 'gyur bar shog shig_/'dis chos gang shes pa de dag kyang bdag gis kyang shes par shog shig_/'di theg 
[\[173b.7\]]pa gang gis 'byung ba des bdag kyang 'byung bar shog shig_/'di lam gang nas zhugs pa de nas bdag kyang 'jug par shog shig_/ji ltar 'di gzugs blta na btang mi bral zad mi shes pa'i longs spyod dang ldan te/_g.yog 'khor mtha' yas la gzhan 
[\[174a\]]
[\[174a.1\]]gyis mi thub cing thub par dka' ste/_thub pa med pa de bzhin bdag kyang shog shig_/'di gang dang gang du skye bar 'gyur ba de dang der bdag kyang skye bar 'gyur bar shog shig_/snyam pa dang de de ltar sems shing yid la byed pa la brtson pa/_rgyal po chos thams cad 
[\[174a.2\]]kyi nga ro'i gdugs kyi dkyil 'khor rab tu sgrog pas shes nas de la bltas te/_'di skad ces smras so/_/bu mo khyod la ci dgos pa khyer cig_/bu mo nga ni bdog pa thams cad yongs su gtong ba ste/_sems can thams cad yongs su tshim par bya ba la zhugs pa'o/_/
[\[174a.3\]]de skad ces byas pa dang /_de'i yid la yang bdag ni rgyal po chos thams cad kyi nga ro'i gdugs kyi dkyil 'khor rab tu sgrog pas thugs su chud par gyur to/_/snyam nas de bas kyang mos par gyur to/_/de de ltar mos pa'i sems su gyur te/_dge ba'i rtsa ba yangs 
[\[174a.4\]]shing rgya che ba'i shugs yongs su skyes nas rgyal po chos thams cad kyi nga ro'i gdugs kyi dkyil 'khor rab tu sgrog pa la de'i tshe tshigs su bcad pa 'di dag smras so/_/sngon cad sa las rnam brgyan sprin 'di ni/_/rgyal po seng ge khyod 'khrungs ma gyur tshe/_/mdangs 
[\[174a.5\]]dkar ma gyur gzi brjid ma mchis te/_/[{]yi dgas [,]yi dwags [}]'jigs pa'i gnas dang ci mi 'dra/_/mi dag kun kyang srog gcod mos par gyur/_/ma byin len la tshul dang sbyor ma mchis/_/[{]brdzun [,]rdzun [}]du smra zhing brlang ba'i tshig kyang brjod/_/phra ma khyal ba'i tshig kyang rab 
[\[174a.6\]]tu smra/_/gzhan gyi nor la chags pa'i sems dang ldan/_/gang zag gzhan la kun kyang ngan du sems/_/lta ba'i rnam gnas sdig to'i spyod yul can/_/log pa'i sbyor bas ngan pa'i 'gro bar lhung /_/chos ngan chos la spyod pa'i [{]myi'i [,]mi'i [}]rnams/_/ma 
[\[174a.7\]]rig gti mug mun pas bsgribs pa dag_/lta ba log zhugs phyin ci log mthong bas/_/dgung lo mang por dgung char bab ma gyur/_/dgung char ma bab sa bon chab 'tshal te/_/lo thog mi 'khrungs zhugs shing 'khrungs ma gyur/_/mtsho dang lu ma chu phran 
[\[174b\]]
[\[174b.1\]]rgyud kyang skams/_/nags tshal rtsi shing kun kyang de bzhin te/_/rnam dag spyan khyod 'khrungs par ma gyur pas/_/chab klung kun kyang ma lus skams par gyur/_/bza' shing ra ba kun kyang ri dgon 'dra/_/rus pa dkar pos dog sa gtams par gyur/_/gang tshe khyod 
[\[174b.2\]]la slong ba mang 'dus te/_/slong ba thams cad yongs su tshim mdzad nas/_/phyogs bzhi kun nas sprin chen 'dus par gyur/_/thang dang gshong rnams kun kyang ngoms par bgyis/_/slan cad rkun chom g.yon can chad par gyur/_/dgum pa ma mchis 
[\[174b.3\]]su'ang gzung ma mchis/_/mgon med gang yang 'gum par mi 'gyur te/_/khyod ni 'gro ba mgon med kun gyi skyabs/_/srog gcod pa la mngon par mos pa'i /[{]myi[,]mi[}]/_/gzhan rnams bkum zhing de yi khrag 'tshal la/_/gcig la gcig gi sha 'tshal gyur pa 
[\[174b.4\]]dag_/khyod kyi sbyin pa chen pos byams sems gyur/_/brgya stong grangs su 'grangs par gyur pa las/_/de tshe 'ga' zhig rad pa 'tshal gyur gyis/_/gzhan ni rtswa dang lo mar da 'tshal/_/de tshe kun kyang [{]yi dgas [,]yi dwags [}]bkres mnar bzhin/_/'gro ba 
[\[174b.5\]]mgon med mgon du khyod 'khrungs nas/_/sa bon ma btab ma rmos 'bras kyang byung /_/dpag bsam shing las mdzod rnams rnam par 'thon/_/skyes pa bud [{]myed [,]med [}]mkhas pa gda' bar gyur/_/zla ba zla phyed don du sngon cad ni/_/lam nor gnas pa 
[\[174b.6\]{]stsogs [,]sogs [}]shing sri zhur bgyid/_/deng sang rad pa rab 'tshal rgyan mang ldan/_/dga' ba'i gnas na rtse ba'i lha yang 'dra/_/slan chad log pa rnams la mi zad zhugs/_/chos ngan 'dod chags [{]myi [,]mi [}]rnams zhen cing chags/_/na chung gzhon nu gzhan gyis 
[\[174b.7\]]bsrungs pa rnams/_/nan gyis phrogs rlom chab 'tshal ma rungs bgyis/_/lha mo bzang mo'i kha dog gzugs ldan pa/_/cha gos bzang rgyan ldan pa deng sang mthong gyur te/_/gzhan gyi bud med spos dri gda' mchis kyang /_/dga' ldan ji bzhin mchis 'brad 
[\[175a\]]
[\[175a.1\]]rgyan gyis 'tshal/_/sho be brlang ba phra ma kyal pa rnams/_/sngan cad g.yo sgyu'i dbang gis ngag tu brjod/_/deng sang tshig gi nongs pa bzhi spangs shing /_/lta ba ngan spangs chos la kun kyang spyod/_/tshangs dbyangs ka la ping ka'i sgrar 'byung 
[\[175a.2\]]ba'i/_/khyod kyi gsung mchog 'di yi cha shas la'ang /_/rol mo sgra dbyangs shin tu snyan pa dang /_/lha rdzas glu dbyangs 'di dag nyer [{]myi [,]mi [}]'gyur/_/khyod kyi spyi gtsug dbu steng gdugs lding ba/_/rin chen rgyus bgyis gser gyi dra bas bkab/_/
[\[175a.3\]]dpal gyi snying mdzod yu ba baiDur+ya/_/kun nas rin chen mchog gi dril gyis 'khor/_/dril las byung ba'i sgras kyang ma lus pa'i/_/'jig rten sgra dbyangs ma lus zil mnan cing /_/sangs rgyas gsung gi yan lag 'dra bar 'khrol/_/dam 
[\[175a.4\]]pa'i chos kyi sgra dbyangs zhi ba sgrog_/de thos sems can nyon mongs zhi bar bgyid/_/ma lus phyogs kyi zhing rnams brgyud pa yi/_/bskal pa rgya mtsho'i bde gshegs rgya mtsho dang /_/blo ldan rgya mtsho'i mtshan gyi 'khor lo rnams/_/sngon mtha'i zhing 
[\[175a.5\]]rnams gcig nas gcig brgyud du/_/gang mtshan gang dang gang lags rim bzhin dang /_/ma lus phyogs su dam chos 'khor lo yang /_/khyod kyi byin gyis dril rnams rab tu sgrog_/khyod kyi dril sgra thogs pa ma mchis par/_/tshangs 
[\[175a.6\]]dbang lha dbang 'gro ba'i bdag po rnams/_/rang rang las kyi tshul ni kun brjod cing /_/'dzam bu'i rgyal mtshan khyab par kun tu sgrog_/dril gyi sgra las lha dang mi rnams kyis/_/rang rang las kyi tshul rgyud thos gyur nas/_/sdig to rnams 
[\[175a.7\]]spangs dge ba spyod par gyur/_/sangs rgyas byang chub mchog la kun kyang gnas/_/khyod kyi yab ni mi bdag skar ma'i 'od/_/de yi btsun mo pad+mo khyod kyi yum/_/rnyog pa lnga rnams shin tu rgyas gyur du/_/chos 'grib rgyal srid des ni bzhes 
[\[175b\]]
[\[175b.1\]]par gyur/_/de yi bza' shing ra ba yangs byung ba/_/me tog rgyas brgyan rin chen sgron ma ste/_shing mang brgyas bskor rdzing bu lnga brgya yis/_/de ni shin tu brgyan pa byung bar gyur/_/de dag so so re re'i ngogs su yang /_/ka ba stong ldan gzhal med khang 
[\[175b.2\]{]bzangs [,]bzang [}]byung /_/stegs bu bzang po sna tshogs stong gis brgyan/_/zla gam dra bas kun nas mdzes par bgyis/_/chos ngan stobs ni rab tu 'phel gyur pas/_/dgung lo mang por dgung char bab ma gyur/_/rdzing bu kun gyi chab dang zhugs shing rnams/_/de tshe lo ma 
[\[175b.3\]]mdog dang bcas te skams/_dgung bdun na ni khyod bltam gyur pa'i tshe/_/de tshe ngo mtshar rmad byung ltas byung ste/_/de dag mthong nas sems can nges rtogs par/_/bdag cag skyob pa nges par 'byung zhes mchis/_/dgung gi gung la bab nas rnam drug 
[\[175b.4\]]du/_/khams kyi dogs yongs su g.yos par gyur/_/ma smad shin tu bzang ba'i rdzing de yi/_/dbus su gdugs dang mnyam pa'i 'od cig byung /_/chab bzang yan lag brgyad ldan rgyas par gyur/_/rdzing bu lnga brgya kun kyang de bzhin te/_/zhugs shing kun kyang lo ma 
[\[175b.5\]]'khrungs par gyur/_/me tog 'bras bu kha dog mdog dang ldan/_/rdzing bu de rnams chab kyis bltam gyur pas/_/nags tshal ma lus de dag ngoms par bgyis/_/chab chen de las byung ba'i rgyud 'phros pas/_/'dzam bu'i rgyal mtshan chab kyis bltam par 
[\[175b.6\]]gyur/_/zhugs shing sman dang lo thog ldum bu yang /_/'khrungs gyur zhugs shing me tog 'bras bu rgyas/_/dog sa'i steng na mchis dgu'i sa bon rnams/_/kun kyang chab kyis brlan pas rnam par 'khrungs/_/chab kyis bdas gyur dog sa'i phyogs rnams kyang /_/
[\[175b.7\]]de tshe thams cad rab tu mnyam par gyur/_/sgang gshong dog sa'i phyogs rnams ji snyed pa/_/de dag kun kyang de tshe mnyam par gyur/_/g.yang sa grog po mi bde phyogs kyi rnams/_/de tshe yud kyis kun kyang mnyam par gyur/_/tsher ma gseg ma la [{]stsogs [,]sogs [}]ma mchis 
[\[176a\]]
[\[176a.1\]]gyur/_/rin chen bzang po'i 'byung gnas yongs su 'thon/_/skyes pa bud med tshogs rnams dga' bar gyur/_/skom pas gdungs ba kun kyang chab la 'tshal/_/kye ma de ring bde na su mthu shes/_/snyan par brjod pa de skad chad tu 
[\[176a.2\]]brjod/_/dog sa'i mnga' bdag skar 'od sras dang bcas/_/sras mo blon po'i tshogs bcas de yi tshe/_/skye bo bye ba stong gis yongs bskor te/_/bza' shing ra bar dgyes par gshegs pa mdzad/_/mdangs dga' rdzing chen yongs su ma smad pa/_/spos 
[\[176a.3\]]chus bltams pa dbus na mchis gyur pa'i/_/de yi dbus su chos stegs bzang po yi/_/pho brang steng gshegs btsun mo bcas par bzhugs/_/dgung bdun lon par gyur nas de yi chab/_/dgung gi gung la gyen du lud par gyur/_/ri dang gzhal med 
[\[176a.4\]]khang gi phreng bcas pa'i/_/dog sa'ang de tshe yongs su g.yos par gyur/_/yongs su ma smad de yi dbus nas kyang /_/pad+mo chen po lo ma stong ldan 'khrungs/_/gdugs stong mdog gsal sprin gyi dra ba can/_/ri rab rtse mo man cad 'od kyis 'gengs/_/chu 
[\[176a.5\]]ba rdo rje nang rim dri gda' ste/_/rin chen dbang po'i lo ma rnam dag yangs/_/'dzam bu chu klung gser bzang snying po can/_/ze ba spos rab 'bar ba phun sum tshogs/_/mgon po khyod ni de yi snying po las/_/skyil mo krung bcas sku ni byung bar gyur/_/
[\[176a.6\]]mtshan gyis rnam brgyan yan lag shin tu mdzes/_/lha mang brgyas kyang mngon par mchod pa bgyis/_/rgyal po pho brang steng nas shod gshegs te/_/phyag gnyis brkyang ste legs par khyod blangs nas/_/btsun mo'i mgo la bzhag ste 'di skad 
[\[176a.7\]]gsungs/_/khyod kyi bu 'di yin gyis dgar gyis shig_/'jig rten mgon khyod de ltar bltams gyur tshe/_/bye ba'i gter rnams rab tu 'thon par gyur/_/zhugs shing kun kyang mngon par kha 'bus te/_/steng gi mkha' las rol mo'i sgra yang byung /_/
[\[176b\]]
[\[176b.1\]]'dzam bu rgyal mtshan sems can thams cad kyang /_/khyod la mngon lta btud cing phyag kyang 'tshal/_/thal mo sbyar cing kye ma mgon med pa'i/_/mgon zhig byung zhes dga' ba'i tshig kyang brjod/_/khyod kyi sku las 'od gzer mang byung bas/_/dog sa kun tu rab tu 
[\[176b.2\]]snang bar gyur/_/'gro ba'i mun pa kun kyang rnam bstsal nas/_/nad mang ma lus rab tu zhi bar gyur/_/gnod sbyin grul bum sha za mang po'i tshogs/_/rnam par 'tshe ba de dag bstsal bar gyur/_/shin tu gdug pas sems can 'gum pa yi/_/sbrul gdug kun kyang 
[\[176b.3\]]de tshe yongs mi rgyu/_/thob med smad pa mi snyan sdug bsngal dang /_/nad rlung nad mang gnod par 'tshe ba dag_/mdor bsdu kun kyang zhi zhing ma mchis gyur/_/'jig rten kun tu rab dga' byung bar gyur/_/phan tshun ma dang 'dra ba'i 'du shes kyis/_/khong nas byams par de 
[\[176b.4\]]tshe 'gro kun gyur/_/shar gnyer sems bral 'tshe ba ma mchis te/_/thams cad mkhyen lam nan tan ldan par gyur/_/ngan song rgyud rnams rnam par rab tu bzlog_/mtho ris lam chen kun kyang btod par gyur/_/thams cad mkhyen pa'i lam yang shin tu bstan/_/
[\[176b.5\]]de ltar khyod kyis 'gro don yangs pa mdzad/_/rgya mtsho che 'dra yongs su gtong mdzad pa/_/khyod mthong bdag ni thob pa dam pa thob/_/yun ring 'khyams pa'i 'gro ba mgon bral du/_/khyod ni rmad du byung ba'i mgon zhig gshegs/_/de nas tshong dpon gyi bu mo rin 
[\[176b.6\]]chen 'od kyis rgyal po chos thams cad kyi nga ro'i gdugs kyi dkyil 'khor rab tu sgrog pa la tshigs su bcad pa de dag gis mngon par bstod de/_snyan par bkur nas rab tu bsngags te/_lan brgya phrag stong du g.yas phyogs su bskor ba byas te/_phyag 'tshal 
[\[176b.7\]]nas phyogs gcig tu gus pa'i tshul gyis 'dug go_/de nas rgyal po chos thams cad kyi nga ro'i gdugs kyi dkyil 'khor rab tu sgrog pas/_tshong dpon gyi bu mo rin chen 'od la bltas te 'di skad ces smras so/_/bu mo de ltar khyod sems can pha rol gyi yon 
[\[177a\]]
[\[177a.1\]]tan gyi khyad par shes pa'i mngon par shes pa la zhugs pa legs so legs so/_/bu mo 'jig rten thams cad na'ang sems can gang sems can pha rol gyi yon tan la mos pa de lta bu ni dkon te/_bu mo sems can mun pas bsgribs pas phan 
[\[177a.2\]]btags pa la drin du mi gzo ba'i/_blo phyin ci log la zhugs pa sems 'khrugs par gyur pa/_rgyud 'dzings par gyur pa/_mun pa'i sems dang ldan pa/_bsam pa ngang gis log pa/_nan tan dang [{]myi [,]mi [}]ldan pa/_sems can pha rol gyi yon tan gyi khyad par mngon 
[\[177a.3\]]par mi shes pa rnams kyis ni byang chub sems dpa'i yon tan la 'jug par bya ba'am/_de bzhin gshegs pa'i yon tan la brtag par bya ba'am/_yon tan thams cad shes pa'i khyad par mngon par shes pa thob par bya bar mi nus so/_/bu mo de ltar khyod 
[\[177a.4\]]sems can chen po mngon par shes pas byang chub sems dpa'i yon tan gyi rnam pa de lta bu la 'jug pa ni gdon mi za bar byang chub tu yang dag par zhugs pa'o/_/de ltar nga'i khams su khyod lta bu ye shes de 'dra ba dang ldan pa skyes pa ni/_'dzam bu'i gling du ngas 
[\[177a.5\]]sems can yongs su bsdus pa'i mthu don yod do/_/de nas rgyal po chos thams cad kyi nga ro'i gdugs kyi dkyil 'khor rab tu sgrog pas/_nor bu rin po che chen po rin thang med pa dang /_nor bu rin po che skar ma'i 'od sna tshogs dang /_gos rin po che rin thang med pa 
[\[177a.6\]]bdag gis lag bdar te blangs nas/_tshong dpon gyi bu mo rin chen 'od la byin no/_/de'i 'khor gyi bu mo thams cad kyang gos rin po che sna tshogs kyis khyed par byin nas 'di skad ces smras so/_/bu mo gos rin po che 'di khyer la bdag gis yongs su spyad par gyis shig
[\[177a.7\]]de nas tshong dpon gyi bu mo rin chen 'od 'khor dang bcas pas pus mo gnyis sa la phab ste/_gos rin po che de dag lag pa gnyis kyis blangs nas spyi po la blangs te/_phyir phyung nas gos rin po che de dag bgos so/_/de'i 'khor gyi bu mo thams cad kyis kyang so so nas 
[\[177b\]]
[\[177b.1\]]rang rang gi gos rin po che de dag bgos nas/_des gos rin po che de dag bgos pa'i 'og tu rgyal po chos thams cad kyi nga ro'i gdugs kyi dkyil 'khor rab tu sgrog pa la bdag gi 'khor bu mo de dag dang bcas pas g.yas phyogs su bskor ba byas so/_/de dag thams cad kyi gos 
[\[177b.2\]]rin po che de dag la rgyu skar dang skar ma thams cad kyi gzugs brnyan snang bar gyur te/_de dag mthong nas 'gro ba'i tshogs mang po 'di skad ces 'dzer te/_bu mo khyod kyi 'khor bu mo 'di dag ni mtshan mo'i lha mo skar ma'i tshogs kyis brgyan pa ltar shin tu mdzes pa ste/_khyod de 
[\[177b.3\]]dag gis bskor bas gya nom par mdzes so/_/de nas mtshan mo'i lha mo shing thams cad kyi me tog rgyas pas bde bar gnas pas tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu de la ji snyam du sems/_de'i tshe de'i dus na rgyal po chos thams cad 
[\[177b.4\]]kyi nga ro'i gdugs kyi dkyil 'khor rab tu sgrog pa zhes bya ba byung ba de gzhan zhig yin pa tsam du sems na/_de ltar [{]myi [,]mi [}]blta ste/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad 'di ni/_de'i tshe rgyal po 
[\[177b.5\]]chos thams cad kyi nga ro'i gdugs kyi dkyil 'khor rab tu sgrog pa zhes bya bar gyur to/_/rigs kyi bu de'i tshe de'i dus na rgyal po skar ma'i 'od kyi btsun mo pad+mo'i 'od ces bya ba rgyal po chos thams cad kyi nga ro'i gdugs kyi dkyil 'khor rab tu sgrog pa'i yum du gyur pa de 
[\[177b.6\]]gzhan zhig yin pa snyam du sems can yang de ltar [{]myi [,]mi [}]blta ste/_lha mo sgyu ma 'di ni de'i tshe rgyal po btsun mo pad+mo'i 'od ces bya bar gyur te/_rdzus te byung ba'i gzhon nu thu bar len len pa'o/_/yang rigs kyi bu khyod de'i tshe de'i dus na rgyal po skar ma'i 'od ces bya 
[\[177b.7\]]ba rgyal po chos thams cad kyi nga ro'i gdugs kyi dkyil 'khor rab tu sgrog pa'i yab du gyur pa/_de gzhan zhig yin pa snyam du sems na'ang /_de ltar [{]myi [,]mi [}]blta ste/_rgyal po zas gtsang ma ni de'i tshe de'i dus na rgyal po skar ma'i 'od ces bya bar gyur to/_/
[\[178a\]]
[\[178a.1\]]yang rigs kyi bu khyod de'i tshe de'i dus na tshong dpon gyi bu mo rin chen 'od ces bya ba byung ba de gzhan zhig yin pa snyam du sems na'ang de ltar [{]myi [,]mi [}]blta ste/_kho mo ni de'i tshe de'i dus na tshong dpon gyi bu mo rin chen 'od ces bya bar gyur to/_/yang rigs kyi 
[\[178a.2\]]bu khyod de'i tshe de'i dus na sems can 'dzam bu'i gling der skyes shing rgyal po chos thams cad kyi nga ro'i gdugs kyi dkyil 'khor rab tu sgrog pas bsdu ba'i dngos po bzhis yongs su bsdus pa de dag gzhan dag cig yin pa snyam du sems na de ltar [{]myi [,]mi [}]blta ste/_bcom 
[\[178a.3\]]ldan 'das kyi 'khor gyi dkyil 'khor 'di nyid du 'dus te/_bla na med pa yang dag par rdzogs pa'i byang chub las phyir [{]myi [,]mi [}]ldog pa'i byang chub sems dpa'i sa la bkod de/_la la ni sa dang po la bkod/_la la ni sa gnyis pa/_la la ni sa gsum pa/_la la ni sa bzhi 
[\[178a.4\]]pa/_la la ni sa lnga pa/_la la ni sa drug pa/_la la ni sa bdun pa/_la la ni sa brgyad pa/_la la ni sa dgu pa/_la la ni byang chub sems dpa'i sa bcu pa la bkod par gyur pa'i byang chub sems dpa'i smon lam sna tshogs rnam pa tha dad pa dang /_thams cad mkhyen pa 
[\[178a.5\]]nyid du 'jug pa sna tshogs dang /_tshogs sna tshogs dang /_yang dag par bsgrub pa sna tshogs dang /_spyod pa sna tshogs dang /_'byung ba sna tshogs dang /_lam gyi rgyan rnam par dag pa sna tshogs dang /_rnam par 'phru pa dang /_khyu mchog gi mthu phyug pa sna tshogs dang /_
[\[178a.6\]]lam gyi rgyan rnam par sna tshogs kyis yongs su byung ste/_rnam par thar pa la rnam par spyod pa sna tshogs kyis 'khor gyi dkyil 'khor 'di na chos kyi gzhal med khang sna tshogs na rnams par spyod pas 'khod cing rnam par spyod pa 'di dag yin no/_/de nas mtshan mo'i lha mo 
[\[178a.7\]]shing thams cad kyi me tog rgyas pas bde bar gnas pas de'i tshe byang chub sems dpa'i rnam par thar ba dga' ba'i 'od spro ba yangs pa yang dag par 'byung ba 'di nyid brnan te bstan pa'i phyir tshong dpon gyi bu nor [{]bzangs [,]bzang [}]la tshigs su bcad de smras pa/_rgyal ba'i 
[\[178b\]]
[\[178b.1\]]sras po kho mo'i [{]myig [,]mig [}]yangs te/_/phyogs kun zhing mang rgya mtsho sna tshogs kyi/_/sems can rgya chen gang chen mtsho yi rnams/_/'khor bar gyur tshe kun la rnam par blta/_/'byam klas zhing rnams kun na bzhugs pa yi/_/rgyal ba byang chub shing gi drung bzhugs pa/_/rdul 
[\[178b.2\]]med kun kyang phyogs bcu rgyas bkang ste/_/chos sgrog rtag par 'gro 'dul mthong bar byed/_/kho mo'i rna ba rgya mtsho yongs su dag_/sgra rnams ma lus thams cad des thos te/_/bde bar gshegs pas chos gsungs ma lus par/_/thams cad dga' bas yang dang 
[\[178b.3\]]yang du thos/_/kho mo'i ye shes gnyis med chags pa med/_/sems can gzhan gyi sems kyi yul la 'jug_/'gro ba'i sems kyi rgya mtsho yangs pa rnams/_/ma lus kun la mtshan nyid dngos kyis 'jug_/sngon gyi mtha' dran ting nge 'dzin stobs kyis/_/
[\[178b.4\]]bskal pa'i rgya mtsho tshad med kho mos shes/_/tshe rabs rgyud mang gang chen mtsho dag kyang /_/pha rol dag dang bdag la'angade bzhin shes/_/rgya mtsho'i zhing gcig rdul phran rab snyed kyi/_/bskal pa skad cig cig gis ma lus shes/_/sems can 'gro rgyud 
[\[178b.5\]]dag na 'khor ba dang /_/sangs rgyas rnam 'phrul tshogs bcas de bzhin no/_/de dag thog ma'i smon lam ci 'dra dang /_/yang dag bsgrub tshul 'jug tshul rnam yangs dang /_/spyod la brten pas tshogs rnams yangs bsgrub pa/_/'jig rten mkhyen pa rnams kyang 
[\[178b.6\]]kho mos dran/_/mnyam med tshad med tshogs gyur yon tan mtsho mnga' ba'i/_/dbang bskur sar byon ji snyed de dag dang /_/byang chub 'tshang rgya'i tshul ni rnam yangs la/_/sems kyi skad cig gcig gis kho mo 'jug_/thabs kyi rnam pa gang dang gang dag 
[\[178b.7\]]gis/_/bde gshegs 'khor lo dam pa 'gror bskor dang /_/mya ngan 'das pa yon tan tshad [{]myed [,]med [}]dang /_chos rnam gnas pa'i dus kyang kho mos shes/_/dri med theg pa rgya mtsho'i tshul rnams dang /_/sems can rnam 'dul rnam yangs ji snyed dang /_/
[\[179a\]]
[\[179a.1\]]'gro ba de dag gis ni gang bstan pa/_/so so kun la sna tshogs tshul gyis 'jug_/dga' ba'i gter dang mos pa'i dbyig gi rnams/_/kun tu snang ba rnam thar tshul 'di yin/_/kho mos bskal pa brgya mang rgya cher bsgoms/_/de tshul de la 
[\[179a.2\]]khyod kyang myur 'jug gis/_/rigs kyi bu kho mos byang chub sems dpa'i rnam par thar pa/_dga' ba'i 'od 'phro ba yangs pa yang dag par 'byung ba 'di shes par zad na/_kho mos byang chub sems dpa' de bzhin gshegs pa thams cad kyi zhabs kyi drung du thams 
[\[179a.3\]]cad mkhyen pa nyid la 'jug pa'i smon lam rgya mtsho la zhugs pa/_de bzhin gshegs pa thams cad kyi sngon gyi smon lam rgya mtsho mngon par bsgrub pa'i smon lam yongs su rdzogs pa/_byang chub sems dpa'i sa gcig non pas byang chub sems dpa'i sa rgya mtsho thams 
[\[179a.4\]]cad yongs su gnon pa'i stabs la mkhas pa/_byang chub sems dpa'i spyod pa rgya mtsho thams cad spyod pa re rer yang dag par 'du ba'i smon lam dang /_spyod pa yongs su dag pa byang chub sems dpa'i rnam par thar pa re re la/_byang chub sems dpa'i rnam par 
[\[179a.5\]]thar pa rgya mtsho thams cad yongs su 'du bar rnam par spyad pa la dbang bsgyur ba de dag gi spyod pa shes pa'am/_yon tan brjod par nus re skan/_/song rigs kyi bu snying po byang chub 'di nyid mtshan mo'i lha mo'i 'gro ba thams cad bsrung ba'i smon lam la brtson 
[\[179a.6\]]pa'i 'od ces bya ba zhig bcom ldan 'das kyi spyan sngar phyin cing 'dug gis/_de'i gan du song la/_ji ltar byang chub sems dpas bla na med pa yang dag par rdzogs pa'i byang chub tu sems can yongs su sbyin par bya ba dang /_ji ltar sangs rgyas kyi zhing thams 
[\[179a.7\]]cad yongs su sbyang bar bya ba dang /_ji ltar de bzhin gshegs pa thams cad shin tu mnyes par bya bas bsnyen bkur zhing rim gror bya ba dang /_ji ltar byang chub sems dpas sangs rgyas kyi zhing thams cad la brtson par bya ba dris shig_/de nas tshong 
[\[179b\]]
[\[179b.1\]]dpon gyi bu nor [{]bzangs kyis [,]bzang gis [}]mtshan mo'i lha mo shing thams cad kyi me tog rgyas pas bde bar gnas pa'i rkang pa gnyis la spyi bos phyag 'tshal te/_mtshan mo'i lha mo shing thams cad kyi me tog rgyas pas bde bar gnas pa la lan brgya stong du mar g.yas phyogs su bskor 
[\[179b.2\]]bar byas nas yang dang yang bltas te/_mtshan mo'i lha mo shing thams cad kyi me tog rgyas pas bde bar gnas pa'i drung nas song ngo /_/de nas tshong dpon gyi bu nor [{]bzangs [,]bzang [}]mtshan mo'i lha mo 'gro ba thams cad bsrung ba'i smon lam la brtson pa'i 'od gang na ba der song song nas/_
[\[179b.3\]]mtshan mo'i lha mo 'gro ba thams cad bsrung ba'i smon lam la brtson pa'i 'od 'khor gyi dkyil 'khor gyi dkyil 'khor de nyid na/_chos kyi dbyings kyi tshul rab tu snang ba'i rin po che'i dra bas kun nas yog pa'i lus dang ldan pa/_gnyi zla dang gza' skar dang /_rgyu skar thams cad kyi gzugs 
[\[179b.4\]]brnyan yongs su ston pa'i lus dang ldan pa/_bsam pa ji lta ba bzhin du sems can gyis rnam par [{]dmyigs [,]dmigs [}]par ston pa'i lus dang ldan pa/_sems can thams cad kyi lus kyi dbyibs dang 'dra bar rang gi lus rnam par [{]dmyigs [,]dmigs [}]par byed pa'i lus dang ldan pa/_
[\[179b.5\]]kha dog rgya mtsho yangs pa mtha' dang dbus [{]myed [,]med [}]pa rnam par [{]dmyigs [,]dmigs [}]par ston pa'i lus dang ldan pa spyod lam thams cad la rnam par spyod pa'i tshul yongs su ston pa'i lus dang ldan pa/_sgo kun tu mngon par bltas par rnam par dmigs par byed pa'i lus dang ldan pa/_
[\[179b.6\]]chos kyi sprin gyi 'brug sgra kun tu sgrog cing rnam par 'phrul pa sna tshogs kyi phyogs thams cad rgyas par bkang ste/_'gro ba thams cad la mngon du gnas pa'i lus dang ldan pa/_dus thams cad du 'gro ba thams cad kyi don la mngon du bltas par nam 
[\[179b.7\]]mkha'i dbyings kyis klo ba'i lus dang ldan pa/_de bzhin gshegs pa thams cad kyi zhabs la 'dud cing phyag 'tshal ba'i lus dang ldan pa/_sems can thams cad kyi dge ba'i rtsa ba bstsags pa la gces shing sngon du 'gro ba'i lus dang ldan pa/_de bzhin 
[\[180a\]]
[\[180a.1\]]gshegs pa thams cad las mngon du chos kyi sprin yang dag par len cing yongs su 'dzin pa'i smon lam grub cing yongs su rdzogs par bya ba'i sems las phyir phyogs su ma gyur cing /_dran pas yongs su 'dzin pa'i lus dang ldan pa 
[\[180a.2\]]mtha' dang dbus med pa'i 'od kyis phyogs dang phyogs mtshams thams cad rgyas par 'gengs ba'i lus dang ldan pa/_'gro ba thams cad kyi mun pa rnam par sel ba'i chos kyi sgron ma'i 'od kun tu 'gyed cing /_snang ba yongs su ston pa'i lus dang ldan pa/_chos sgyu ma'i rnam 
[\[180a.3\]]pa lta bu'i ye shes kyi lus dri ma [{]myed [,]med [}]pa rab tu ston pa'i lus dang ldan pa/_chos kyi lus mun pa dang rdul du bral ba rab tu ston pa'i lus dang ldan pa/_chos nyid sgyu ma lta bu las byung ba'i lus dang ldan pa/_chos nyid rab tu rtogs pas mun pa med pa'i sems dang 
[\[180a.4\]]ldan par ye shes kyi snang ba sgo kun tu gsal ba rab tu thob pa/_shin tu nad med cing gdung ba med pa'i yid kyi lus dang ldan pa/_chos kyi sku mi shigs shing brtan pa dang ldan pa'i dbyings las byung ba/_de bzhin gshegs pa'i byin gyi rlabs gnas med pa'i rang 
[\[180a.5\]]bzhin kun nas nyon mongs pa [{]myed [,]med [}]pa'i ngang dri ma [{]myed [,]med [}]pa'i chos nyid kyi lus rnam par dag pa'i lus dang ldan pa de rin po che'i rgyal po 'gro ba thams cad kyi gnas rab tu snang ba'i snying po can gyi stan la 'dug pa mthong ngo /_des de mthong nas spyi bos btud de mthong bar bya ba'i tshul 
[\[180a.6\]]sangs rgyas kyi zhing gi rdul shin tu phra ba snyed rjes su dran par byas nas sa'i gzhi las btud de rgyangs bcad pa zhig tu mngon par btud do/_/de nas tshong dpon gyi bu nor [{]bzangs [,]bzang [}]sa'i gzhi de las langs te thal mo sbyar nas/_mtshan mo'i lha mo 'gro ba thams cad bsrung 
[\[180a.7\]]ba'i smon lam la brtson pa'i 'od de'i lus la bltas pa dang /_'du shes rnam par dag pa bcu thob par gyur te/_de dag thob pas dge ba'i bshes gnyen thams cad dang skal ba mnyam par rab tu thob par gyur to/_/bcu gang zhe na 'di lta ste/_thams 
[\[180b\]]
[\[180b.1\]]cad mkhyen pa nyid du brtsams pa'i brtson 'grus la [{]dmyigs [,]dmigs [}]pa thams cad du gnas par bya ba'i phyir/_dge ba'i bshes gnyen rnams la rang gi sems kyi 'du shes rab tu thob par gyur to/_/dge ba'i bshes gnyen bsnyen bkur zhing dge ba'i rtsa ba yangs pa yongs su 
[\[180b.2\]]bsgrub pa grub par bya ba'i phyir/_rang gi las rnam par smyin pa rnam par dag pa'i rang bzhin gyi 'du shes rab tu thob po/_/smon lam thams cad kyis brgyan pa'i spyod pa la yang dag par gnas par bya ba'i phyir/_byang chub sems dpa'i spyod pa'i rgyan gyi 'du shes rab tu thob 
[\[180b.3\]]po/_/dge ba'i bshes gnyen thams cad kyi gdams ngag gi lam la nan tan du bya ba'i phyir sangs rgyas kyi chos thams cad rab tu bsgrub pa'i 'du shes rab tu thob po/_/sangs rgyas thams cad kyi yul du gyur ba'i chos bla na med pa la rnam par spyod pa'i snang ba 
[\[180b.4\]]yongs su mthong bar bya ba'i phyir nyams su myong ba bskyed pa'i 'du shes rab tu thob bo/_/kun tu bzang po'i spyod pas 'byung ba'i smon lam dang /_spyod pa rnam par dag par bya ba'i phyir 'byung ba gcig gi 'du shes rab tu thob par gyur to/_/dge ba'i chos yongs 
[\[180b.5\]]su bstsags pa thams cad rnam par 'phel bar bya ba'i phyir thams cad mkhyen pa'i bsod nams rgya mtsho'i 'byung gnas kyi 'du shes rab tu thob bo/_/sangs rgyas kyi byang chub tu thams cad mkhyen pa'i ye shes la brtson 'grus kyi shugs yongs su 
[\[180b.6\]]'phel bar bya ba'i phyir/_dge ba'i chos yongs su ma rdzogs pa yongs su rdzogs par byed pa dang /_yang dag par 'phel bar byed pa dang /_yongs su skyong ba'i 'du shes rab tu thob par gyur to/_/sems can thams cad kyi bsam pa thams cad yongs rdzogs 
[\[180b.7\]]par bya ba'i phyir/_dge ba'i rtsa ba thams cad yongs su rdzogs pa'i 'du shes rab tu thob par gyur to/_/byang sems dpa' thams cad kyi chos la dbang bsgyur ba rab tu gnas par bya ba'i phyir dge ba'i bshes gnyen rnams la don thams cad yongs 
[\[181a\]]
[\[181a.1\]]su sgrub pa'i 'du shes rab tu thob ste/_'du shes rnam par dag pa bcu po de dag rab tu thob par gyur to/_/de dag thob pas mtshan mo'i lha mo 'gro ba thams cad bsrung ba'i smon lam la brtson pa'i 'od snang ba las byang chub sems dpa' dang /_
[\[181a.2\]]bskal pa mthun pa sangs rgyas kyi zhing gi rdul shin tu phra ba snyed thob par gyur te/_'di ltar phyogs bcu'i de bzhin gshegs pa thams cad kyi dus gsum rjes su dran pa'i tshul la dran pa'i skal ba mnyam pa dang /_chos rgya mtsho'i tshul thams cad tha [{]myi [,]mi [}]dad 
[\[181a.3\]]par khong du chud par bya ba la blo gros kyi skal pa mnyam pa dang /_de bzhin gshegs pa thams cad kyi chos kyi 'khor lo'i dkyil 'khor rig pas rjes su shes par bya ba'i bye brag dang /_tshul tha dad par mkhas pa la reg pa'i skal ba mnyam pa dang /_
[\[181a.4\]]blo nam mkha' dang mnyam pas dus gsum thams cad kyi tshul rgya mtsho snang ba rab tu thob par bya ba'i phyir blo'i skal ba mnyam pa dang /_byang chub sems de'i thams cad kyi dbang po rgya mtsho shes pa'i snang ba rab tu thob par bya ba'i phyir dbang po rnam 
[\[181a.5\]]par dag pa'i skal ba mnyam pa dang /_rnam pa thams cad du sems can yongs su bsdu ba'i rgyan gyis rnam par brgyan pa'i byang chub sems dpa'i lam gyi yon tan la nan tan du bya ba'i rgyan gyi lam khong du chud par bya ba'i phyir sems rnam par 
[\[181a.6\]]dag pa'i skal ba mnyam pa dang /_de bzhin gshegs pa'i ye shes kyi spyod yul snang bar rab tu thob par bya ba'i phyir spyod yul gyi skal ba mnyam pa dang /_thams cad mkhyen pa'i tshul rgya mtsho la 'jug pa'i lam snang ba/_rnam pa thams cad rab tu 
[\[181a.7\]]thob par bya ba'i phyir tshul gyi rjes su 'brang ba'i skal pa mnyam pa dang /_chos thams cad kyi rang bzhin shes shing khong du chud pa rab tu thob par bya ba'i phyir/_don khong du chud pa'i skal pa mnyam pa dang /_chos kyi tshul rgya tsho thams cad la chos la 
[\[181b\]]
[\[181b.1\]]rnam par spyod pa'i skal ba mnyam pa dang /_sgrib pa thams cad kyi ri rnam par gtor pa'i phyir mi 'jigs pa'i skal ba mnyam pa dang /_bsam pa ji lta ba bzhin du 'gro ba rnams la rnam pa tha dad par yongs su bstan pa'i mtshan dang dpe byad bzang pos rnam par bris pa'i 
[\[181b.2\]]lus rnam par dag par rab tu thob bar bya ba'i phyir gzugs kyi lus rnam par dag pa'i skal pa mnyam pa dang /_byang chub sems dpa'i stobs yongs su rdzog sa pas thams cad mkhyen pa nyid du [{]dmyigs [,]dmigs [}]pa/_rnam par 'phel bar bya ba'i phyir stobs kyi skal 
[\[181b.3\]]ba mnyam pa dang /_sems dang bsam pa'i nam mkha' yongs su dag par bya ba'i phyir mi 'jigs pa'i phyir [{]myi [,]mi [}]'jig pa'i skal ba mnyam pa dang /_bskal pa thams cad du byang chub sems dpa'i spyod pa la gnas pas [{]myi [,]mi [}]skyo ba rab tu thob par bya ba'i phyir brtson 'grus kyi skal 
[\[181b.4\]]ba mnyam pa dang /_chos thams cad la sgrib pa [{]myed [,]med [}]pa'i ye shes snang ba rab tu thob par bya ba'i phyir spobs pas skal pa mnyam pa dang /_'gro ba thams cad las mngon par 'phags pa'i lus yongs su dag par bya ba'i phyir zil gyis [{]myi [,]mi [}]non 
[\[181b.5\]]pa'i skal pa mnyam pa dang /_'khor gyi dkyil 'khor thams cad mngon par dga' bar bya ba'i tshigs yongs su dag par bya ba'i phyir ma zhum [{]myi [,]mi [}]dma' ba'i skal ba mnyam pa dang /_chos kyi tshul rgya mtsho thams cad kyi sgra rab tu bsgrag pa'i phyir 
[\[181b.6\]]dbyangs kyi skal ba mnyam pa dang /_'gro ba thams cad kyi tshig rnam par [{]dmyigs [,]dmigs [}]pa'i tha snyad dang /_tshul rgya mtsho la dbyangs kyi yan lag rnam par dag pa'i skal ba mnyam pa dang /_de bzhin gshegs pa'i gdams ngag gi yon tan khong du 
[\[181b.7\]]chud pa rnam par dag par bya ba la yon tan rnam par dag pa'i skal ba mnyam pa dang /_kha na ma tho ba med pa'i las rnam par smyin pa yogs su dag par bya ba'i phyir chos dang las kyi rgyud du mi 'gal ba'i skal ba mnyam pa dang /_sangs rgyas byung ba 
[\[182a\]]
[\[182a.1\]]thams cad kyi chos kyi 'khor lo rab tu bskor ba'i phyir mchod sbyin gyis chos bzang po la rab tu gnas pa'i skal ba mnyam pa dang /_de bzhin gshegs pa thams cad kyi yul dang ye shes la yang dag par gnas par bya ba'i phyir/_tshangs 
[\[182a.2\]]pa'i spyod pa rnam par dag pa'i bskal ba mnyam pa dang /_byams pa'i tshul sna tshogs kyis skad cig re re la sems can rgya mtsho thams cad du rgyas par dgang bar bya ba'i phyir byams pa chen po'i skal ba mnyam pa dang /_sems can gyi khams 
[\[182a.3\]]thams cad yongs su bskyabs pa'i chos kyi sprin gyi cher mngon par dbab pa'i phyir/_snying rje chen po'i tshul rgya mtsho la 'jug pa'i skal ba mnyam pa dang /_sems can thams cad yongs su smyin par byed pa'i thabs kyi rgyud du skal ba mnyam par bya ba'i 
[\[182a.4\]]phyir lus kyi las kyi skal ba mnyam pa dang /_chos thams cad brjod cing smos pa la ngag gi las rnam par dag pa'i skal ba mnyam pa dang /_sems can thams cad kyi sems la thams cad mkhyen pa nyid du dmigs pa nye bar bsgrub pa'i 
[\[182a.5\]]phyir yid kyi las kyi skal ba mnyam pa dang /_sangs rgyas kyi zhing thams cad la rgyan rnam pa sna tshogs thams cad kyis rab tu brgyan pa'i skal pa mnyam pa dang /_sangs rgyas 'byung ba rgya mtsho thams cad du de bzhin gshegs pa thams cad kyi 
[\[182a.6\]]spyan sngar 'gro ba'i skal ba mnyam pa dang /_de bzhin gshegs pa thams cad la chos kyi 'khor lo bskor bar gsol ba gdab pa'i skal ba mnyam pa dang /_de bzhin gshegs pa thams cad la dus ma lus par mchod pa thams cad kyis rim gro 
[\[182a.7\]]bya ba'i phyir/_mchod pas rim gro bya ba'i skal ba'i mnyam pa dang /_sems can gyi khams thams cad du sems can yongs su smyin par bya ba dang /_gdul ba'i skal pa mnyam pa dang /_chos kyi tshul thams cad la snang ba rab tu thob pa'i skal ba 
[\[182b\]]
[\[182b.1\]]mnyam pa dang /_ting nge 'dzin gyi tshul rgya mtsho thams cad la ting nge 'dzin rab tu thob pa'i skal ba mnyam pa dang /_sangs rgyas kyi zhing rgya mtsho thams cad du byang chub sems dpa'i spyod pa dang /_rnam par 'phrul pas rgyas par dgang pa'i phyir kun tu rgyas par 
[\[182b.2\]]dgang ba'i skal ba mnyam pa dang /_byang chub sems dpa' thams cad kyi rnam par 'phrul pa'i tshul rgya mtsho la byang chub sems dpa'i rnam par spyod pa'i skal pa mnyam pa dang /_byang chub sems dpa'i spyod pa la gnas pa la 'khor gyi skal ba mnyam 
[\[182b.3\]]pa dang /_'jig rten gyi khams thams cad shin tu phra bar 'jug pa la 'jug pa'i skal pa mnyam pa dang /_sangs rgyas kyi zhing shin tu yangs pa thams cad du sems rnam par phye ba'i bskal ba mnyam pa dang /_sangs rgyas kyi zhing rgya mtsho thams 
[\[182b.4\]]cad la 'jug pa rnam pa tha dad pa khong du chad par bya ba la khong du chud pa rnam pa tha dad pa'i skal pa mnyam pa dang /_sangs rgyas kyi zhing thams cad rnam par phye ba ye shes mtha' yas pas rnam par [{]dmyigs [,]dmigs [}]par bya ba la tshul 'byam klas 
[\[182b.5\]]pas kun tu rgyas par dgang ba'i skal ba mnyam pa dang /_sangs rgyas kyi zhing thams cad du mngon par 'byung ba'i skal ba mnyam pa dang phyogs thams cad rgyas par dgang ba yang dag par gzhol pa thogs pa med cing phyir [{]myi [,]mi [}]ldog par bya ba'i 
[\[182b.6\]]phyir phyir mi ldog pa'i skal pa mnyam pa dang /_sangs rgyas thams cad kyi snying po byang chub tu rnam par 'tshang rgya ba'i ye shes kyi dkyil 'khor snang ba rab tu thob par bya ba'i phyir mun pa rnam par sel ba'i skal pa mnyam pa dang /_sangs 
[\[182b.7\]]rgyas thams cad kyi 'khor gyi dkyil 'khor rgya mtshor rjes su phyin pa'i skal ba mnyam pa dang /_sangs rgyas kyi zhing brjod du med pa'i de bzhin gshegs pa mchod cing rim gror bya ba'i sbyor ba la sangs rgyas kyi zhing thams cad lus kyi dra 
[\[183a\]]
[\[183a.1\]]bas rgyas bar dgang ba'i skal ba mnyam pa dang /_chos kyi tshul rgya mtsho rjes su rgyu ba de dang de dag la ye shes mngon sum gyi skal ba mnyam pa dang /_rjes su mthun pa'i chos kyi tshul thams cad mngon du bya ba'i sbyor ba la nan tan 
[\[183a.2\]]gyi skal ba mnyam pa dang /_chos kyi mos pa shin tu shas che ba'i brtsam pa rnam par dag par bya ba'i phyir btsal ba'i skal ba mnyam pa dang /_lus dang ngag dang yid kyi las kyis sangs rgyas kyi yon tan gyi rgyan yongs su bsgrub pa la rnam par dag 
[\[183a.3\]]pa'i skal ba mnyam pa dang /_nyam nga ba'i rtog pa med pa'i sems kyi dkyil 'khor gyis chos thams cad kyi ye shes dkyil 'khor yongs su dag par bya ba'i phyir yid kyi bskal ba mnyam pa dang /_dge ba'i rtsa ba thams cad kyi tshogs yang dag par 
[\[183a.4\]]brtsams pa mthar phyin par bya ba'i sbyor ba la brtson 'grus brtsams pa'i skal ba mnyam pa dang /_byang chub sems dpa'i spyod pa thams cad yongs su rdzogs par bya ba la spyod pa'i rgyan gyi skal ba mnyam pa dang /_chos thams cad kyi mtshan ma khong 
[\[183a.5\]]du chud par bya ba la chags pa med pa rnam par spyad pa'i skal ba mnyam pa dang /_chos la rnam par spyod pa'i ye shes kyis rnam par 'phrul pa de dang de dag tu thabs mkhas pa'i tshul gyi skal ba mnyam pa dang /_bsam pa ji lta ba bzhin du sems 
[\[183a.6\]]can rnams la yul bstan pas yang dag par bskul ba'i phyir skye mched rnam par dag pa'i skal pa mnyam pa dang /_chos thams cad bsgom pa dang /_rnam par bsgom par rab tu thob par bya ba'i phyir byang chub sems dpa'i ting nge 'dzin gyi sgo rab tu thob par 
[\[183a.7\]]bya ba'i skal ba mnyam pa dang /_de bzhin gshegs pa thams cad kyi byin gyi rlabs kyi skal pa mnyam pa dang /_sangs rgyas dang byang chub sems dpa' thams cad kyis rab tu thob par bya ba las yongs su gnan pa'i skal ba mnyam pa dang /_
[\[183b\]]
[\[183b.1\]]byang chub sems dpa'i rnam par dgod pa thams cad la rab tu gnas pa'i skal ba mnyam pa dang /_sangs rgyas thams cad kyis lung bstan pa la yongs su bstan pa'i skal pa mnyam pa dang /_skad cig gcig gi ting nge 'dzin rgya mtsho'i tshul thams cad 
[\[183b.2\]]la ting nge 'dzin gyi skal ba mnyam pa dang /_sangs rgyas kyi 'phrin las mtshan nyid sna tshogs la ting nge 'dzin rnam par dgod pa'i skal ba mnyam pa dang /_rjes su dran pa'i [{]dmyigs [,]dmigs [}]pa'i tshul rgya mtsho thams cad la rjes su dran pa'i skal ba mnyam pa dang /_
[\[183b.3\]]byang chub sems dpa'i bya ba la phyi ma'i mtha'i bskal ba'i mur thug par zhe non pa la byang chub sems dpas spyad pa'i skal ba mnyam pa dang /_sangs rgyas kyi ye shes tshad med pa la mos shing dga' ba'i shugs rgya mtsho rnam par 'phel bar bya ba'i phyir 
[\[183b.4\]]mos pa'i skal ba mnyam pa dang /_sgrib pa'i ri thams cad la rnam par bzlog pa'i skal ba mnyam pa dang /_sangs rgyas kyi ye shes kyi tshogs mtha' yas pa yongs su bsgrub pa'i phyir/_phyir [{]myi [,]mi [}]ldog pa'i ye shes kyi skal ba mnyam pa dang /_
[\[183b.5\]]sems can thams cad yongs su smyin par bya ba dang /_gdul ba'i dus su skye ba'i skal pa mnyam pa dang /_thams cad mkhyen pa nyid kyi tshul gyi sgo la rnam par spyod pa'i skal pa mnyam pa dang /_chos kyi dbyings kyi tshul gyis khyu mchog gi 
[\[183b.6\]]mthu phyung ba'i yul la rab tu 'jug par bya ba'i phyir yul gyi skal pa mnyam pa dang /_gzhi thams cad yongs su choms pa'i sems su bya ba'i phyir gzhi med pa'i skal ba mnyam pa dang /_chos mnyam pa nyid kyi ye shes la 'jug par bya ba'i 
[\[183b.7\]]phyir chos bstan pa'i skal pa mnyam pa dang /_sangs rgyas thams cad kyi byin gyi rlabs rang gi lus kyis yang dag par gnon pa'i phyir brtson pa'i skal ba mnyam padang /_'jig rten thams cad kyis khong du chud par bya ba'i nan tan gyi tshul 
[\[184a\]]
[\[184a.1\]]la mngon par shes pa'i skal ba mnyam pa dang /_phyogs thams cad kyi zhing rgya mtsho 'jug par bya ba la mngon par 'du bya ba [{]myed [,]med [}]pa'i rdzu 'phrul rab tu thob pa'i skal ba mnyam pa dang /_gzungs rgya mtsho thams cad kyi snang ba rab tu 
[\[184a.2\]]thob par bya ba la gzungs kyi sa'i skal pa mnyam padang /_mdo sde'i chos kyi rnam grangs thams cad la sangs rgyas thams cad kyi chos kyi 'khor lo'i dgongs pa khong du chud par bya ba'i skal ba mnyam pa dang /_nam mkha'i dbyings lta bu'i chos kyi tshul 
[\[184a.3\]]thams cad khong du chud par bya ba'i phyir chos zab mo la 'jug pa'i skal ba mnyam pa dang /_'jig rten gyi khams 'byam klas pa thams cad du snang bar bya ba'i skal ba mnyam pa dang /_bsam pa ji lta ba bzhin du 'gro bas rnam par dmigs par bstan pa 
[\[184a.4\]]la mngon par gsal ba'i skal ba mnyam pa dang /_zhing gi byin gyi rlabs dang /_rnam par 'phrul pa sems can yongs su bstan pa'i phyir rab tu skyod pa'i skal ba mnyam pa dang /_mthong ba dang thos pa dang /_rjes su dran pas sems can 'dul 
[\[184a.5\]]ba'i phyir don yod par spyad pa'i skal ba mnyam pa dang /_smon lam rgya mtsho'i tshul thams cad yongs su rdzogs pas stobs bcu'i ye shes rjes su 'tshang rgya bar bya ba'i phyir 'byung ba'i skal ba mnyam pa yang rab tu thob par gyur to/_/de ltar tshong dpon gyi bu nor [{]bzangs [,]bzang [}]
[\[184a.6\]]shin tu dga' ba'i sems su gyur te/_mtshan mo'i lha mo'i 'gro ba thams cad bsrung ba'i smon lam la brtson pa'i 'od la bltas pas 'du shes rnam par dag pa thob par gyur te/_'di dag la [{]stsogs [,]sogs [}]pa mtshan mo'i lha mo 'gro ba thams cad bsrung 
[\[184a.7\]]ba'i smon lam la brtson pa'i 'od las skal ba mnyam pa'i tshul sangs rgyas kyi zhing gi rdul shin tu phra ba snyed kyang thob par gyur to/_/de nas tshong dpon gyi bu nor [{]bzangs [,]bzang [}]mtshan mo'i lha mo 'gro ba thams cad bsrung ba'i smon lam la brtson pa'i 'od las blta ba'i tshul 
[\[184b\]]
[\[184b.1\]]sangs rgyas kyi zhing gi rdul shin tu phra ba snyed la zhugs pa dge ba'i bshes gnyen gyi 'du shes rnam par dag pa mtha' dang dbus med pa rab tu thob pa skal ba mnyam pa'i tshul sangs rgyas kyi zhing gi rdul shin tu phra ba snyed pa la zhugs pas bla gos phrag pa 
[\[184b.2\]]gcig la gzar te/_mtshan mo'i lha mo 'gro ba thams cad bsrung ba'i smon lam la brtson pa'i 'od gang na ba der thal mo sbyar te/_btud nas de'i tshe tshigs su bcad pa 'di dag smras so/_/de ni bdag gi sems la bdag dgongs te/_/byang chub mos pa [{]myi [,]mi [}]ldog 
[\[184b.3\]]shin tu brtan/_/khyod kyi thugs la'ang bdag ni de bzhin du/_/bdag gi bzhin du de ring brtan par skyes/_/sdig to ma lus rnam par byang bar gyur/_/dge ba'i rnam smin mi mnyam bar tu thob/_/bdag gis lta na mdzes pa khyod mthong bas/_/chos dkar 
[\[184b.4\]]mi ngas bdag gis yongs su bstsags/_/bdag gi sems ni yon tan chu bos brgyan/_/sems can phan brtson rnam pa tha dad pas/_/brgyan gyur des ni phyi mtha'i bskal par yang /_/zhing rnams kun tu spyod pa spyad par bgyi/_/'phags mas bdag la 
[\[184b.5\]]thugs brtse mdzad slad du/_/chos rnams thams cad grub pa khyod kyis bstan/_/bdag la sman slad rjes su gzung dgongs te/_/chos kyi gdams ngag dam pa stsal du gsol/_/ngan 'gror lhung ba'i lam ni rnam par bzlog/_/mtho ris shul 
[\[184b.6\]]gtsang dam pa yongs su bstan/_/bde gshegs ma lus bzhud cing rjes bzhud pa'i/_/thams cad mkhyen pa'i shul kyang khyod kyis bstan/_/dpe med rmad du byung mnga' khyod la bdag_/'byung ba'i 'du shes dam pa nye bar skyes/_/nam mkha' lta 
[\[184b.7\]]bur dri med tshad [{]myed [,]med [}]pa'i/_/thams cad mkhyen nyid chos sgo rnam par dag_/kun mkhyen tshad [{]myed [,]med [}]'byung gnas bzang po yi/_/'du shes de ring tshad med khyod la skyes/_/bsod nams rgya mtsho mkha' ltar tshad med pa'i/_/sems las byung ba skad 
[\[185a\]]
[\[185a.1\]]cig re rer 'byung /_/'phags ma pha rol phyin pas bdag bkur gsol/_/bsam yas bsod nams kyis kyang rnam spel gsol/_/yon tan dge ba thams cad yongs 'phel nas/_/thams cad mkhyen pa'i go 'phang myur thob mdzod/_/
[\[185a.2\]]dge ba'i bshes gnyen rnams la rtag par dga'/_/thams cad mkhyen lam rab rdzogs 'du shes te/_/de yi slad du bdag gi chos dkar rnams/_/myur du rdzogs par 'gyur zhes tshim par gyur/_/de slad 'di las don kun rab tu byung /_/dge ba'i yon 
[\[185a.3\]]tan ldan pa grub par gyur/_/brjod pa mtha' yas thams cad mkhyen pa'i lam/_/'di ni yongs su bsgrubs shing 'gro la brjod/_/yon tan tshad med khyod ni slob dpon gyur/_/thams cad mkhyen kyi chos la bdag 'dren pa/_/bskal pa bye ba khrag khrig 
[\[185a.4\]]grangs med pas/_/'phags ma khyod la bdag gis lan mi lon/_/de nas tshong dpon nor [{]bzangs kyis [,]bzang gis [}]tshigs su bcad pa de dag smras nas/_mtshan mo'i lha mo 'gro ba thams cad bsrung ba'i smon lam la brtson pa'i 'od la 'di skad ces smras so/_/
[\[185a.5\]]lha mo khyod kyis bdag la byang chub sems dpa'i rnam par thar ba'i yul bsam gyis mi khyab pa 'di ni bstan na lha mo rnam par thar ba 'di'i ming ni ci zhes bgyi/_lha mo khyod ni ci srid cig nas bla na med pa yang dag par rdzogs pa'i byung chub tu zhugs ji srid cig na ni 
[\[185a.6\]]khyod bla na med pa yang dag par rdzogs pa'i byang chub tu mngon par 'tshang rgya bar 'gyur/_de skad ces smras pa dang /_mtshan mo'i lha mo 'gro ba thams cad bsrung ba'i smon lam la brtson pa'i 'od kyis tshong dpon gyi bu nor bzang la 'di skad ces smras so/_/
[\[185a.7\]]rigs kyi bu rnam par thar pa 'di ni sems can thams cad yongs su smyin par bya ba la yang dag par bskul ba'i dge ba'i rtsa ba yongs su 'byung ba zhes bya ba ste/_rigs kyi bu kho mo rnam par thar pa 'di dang ldan pas chos thams cad kyi rang bzhin mnyam pa nyid 
[\[185b\]]
[\[185b.1\]]khong du chud de chos thams cad kyi ngo bo nyid la zhugs nas/_gnas med pa'i chos la brten te/_'jig rten thams cad las 'phags par gyur to/_/chos rnams kyi gzugs shin tu rnam par phye ba la zhugs te/_mi 'dra ba med pa'i kha dog dang /_sna tshogs med pa'i kha dog 
[\[185b.2\]]dang /_rnam par tha dad pa [{]myed [,]med [}]pa'i kha dog dang /_mi rtog pa'i kha dog dang /_mi sngo ba'i kha dog dang /_mi ser ba'i kha dog dang /_mi dmar ba'i kha dog dang /_mi dkar ba'i kha dog dang /_mi 'thun pa med pa dang /_sna tshogs med pa dang /_rnam pa tha dad pa med pa dang /_rtog pa 
[\[185b.3\]]med pa dang /_mi sngo ba dang mi ser ba dang /_mi dmar ba dang mi dkar ba'i kha dog gi chos nyid la zhugs nas kha dog rnam par phye ba du ma'i gzugs kyi lus sna tshogs kyi kha dog can/_kha dog du ma dang kha dog tshad med pa dang /_kha dog rnam par dag pa dang rgyan thams 
[\[185b.4\]]cad 'byin pa'i kha dog dang kun tu snang ba'i kha dog dang /_'gro ba thams cad dang 'dra ba'i kha dog dang /_'jig rten thams cad la mngon du gyur cing lhag pa'i kha dog dang gzugs brnyan kun tu snang ba'i kha dog dang /_mi 'thun pa med pa'i kha dog dang /_mtshan dang dpe byad 
[\[185b.5\]]bzang pos rnam par sbyangs pa'i kha dog dang /_kha na ma tho ba med par spyod pa'i 'od dang ldan pa'i kha dog dang /_stobs chen pos rnam par gnon pa yongs su ston pa'i kha dog dang /_zab mo thob par dka' ba'i kha dog dang /_'jig rten thams cad kyis mi thub pa'i kha dog dang /_
[\[185b.6\]]'gro ba thams cad kyi tshig gis mi zad pa'i kha dog dang /_skad cig re re la sna tshogs su 'gyur ba'i kha dog dang /_kha dog gi sprin sna tshogs yongs su ston pa'i kha dog dang /_gzugs dang dbyibs sna tshogs kyi kha dog dang /_rnam par 'phrul pa tshad med 
[\[185b.7\]]pa ston pa'i kha dog dang /_shin tu yid du 'ong zhing rnam par snang ba'i kha dog dang /_bzang po dang mdzes pa thams cad 'bel ba'i kha dog dang /_sems can thams cad yongs su smyin par bya ba dang /_mthun pa'i kha dog dang /_bsam pa ji lta ba bzhin du 'dul 
[\[186a\]]
[\[186a.1\]]ba la mngon tu 'gyur ba'i dge ba'i kha dog dang /_thogs pa med par kun tu snang ba'i kha dog dang /_dang zhing rnyog pa med la rnam par gsal te/_'od dang ba'i kha dog dang /_mi shes pa'i lus kyis bsgrubs pas mdzes par gyur 
[\[186a.2\]]pa'i kha dog dang /_chos kyi tshul bsam gyis mi khyab pa rab tu ston pa'i kha dog dang /_zil gyis [(]mnon [,]gnon [)]la zil gyis gnon pas thams cad zil du rlag par byed pa'i kha dog dang /_mun pa dang rab rib med pa'i kha dog dang /_mun pa thams cad rnam par 
[\[186a.3\]]sel ba'i kha dog dang /_dkar po thams cad shin tu bsgrubs pa'i kha dog dang /_bdag nyid che ba'i yon tan rgya mtsho'i kha dog dang /_sngon bla ma la rim gror byas pas shin tu bsgrubs pa'i kha dog dang /_lhag pa'i bsam pa'i nam mkha' yongs su 
[\[186a.4\]]dag par byed pa'i kha dog dang /_mchog dam pa phul du byung bar shin tu yangs pa'i kha dog dang /_mi 'phrogs mi zad pa'i yon tan rgya mtsho rab tu ston pa'i kha dog dang /_'jig rten thams cad la mi gnas shing ma 'dres pa'i kha dog dang /_
[\[186a.5\]]thogs pa med par phyogs thams cad rgyas par 'gengs pa'i kha dog dang /_sems can kyi skad cig 'byam klas pa la zhing rgya mtsho brjod du med par kha dog sna tshogs rnam pa du ma yongs su ston pa'i kha dog dang /_sems can thams cad kyi dga' ba'i 
[\[186a.6\]]shugs chen po rnam par 'phel bar byed pa'i kha dog dang /_sems can rgya mtsho thams cad yongs su sdud pa'i kha dog dang /_ba spu'i sgo thams cad nas sangs rgyas kyi yon tan rgya mtsho ma lus pa'i sprin gyi sgra sgrog pa'i kha dog dang /_sems 
[\[186a.7\]]can thams cad kyi bsam pa dang /_mos pa rgya mtsho rnam par sbyong ba'i kha dog dang /_chos thams cad kyi don rnam par gdon mi za ba yongs su ston pa'i kha dog dang /_'od gzer gyi dra ba'i dkyil 'khor kha dog sna tshogs su snang ba'i kha dog dang /_
[\[186b\]]
[\[186b.1\]]nam mkha' ltar dri ma med par snang ba'i kha dog dang /_rin po che'i rgyal po rnam par dag pa ltar rdul gyi dri ma med pa'i 'od la gnas pa'i kha dog dang /_chos nyid dri ma [{]myed [,]med [}]pa'i 'od kyi kha dog dang /_kha dog dpag tu med pa'i tshul rgya mtsho rnam pa tha dad pa yongs 
[\[186b.2\]]su ston pa'i kha dog dang /_phyogs kun tu snang bar byed pa'i kha dog dang /_dus la gang du bab par 'gro ba yongs su ston par ma 'dres pa'i kha dog dang /_zhi ba dang dul ba'i phyogs las byung ba'i kha dog dang /_nyon mongs pa thams cad rab tu zhi bar byed 
[\[186b.3\]]pa'i kha dog dang /_'gro ba bsod nams kyi zhing thams cad la rab tu ston pa'i kha dog dang /_'jigs pa thams cad rab tu sel ba'i kha dog dang /_don yod par 'gro ba rgyas par 'gengs pa'i kha dog dang /_ye shes kyi rnam par gnon pa chen po rab tu 
[\[186b.4\]]rjod pa'i kha dog dang /_chags pa med pa'i lus kyis kun tu rgyas par 'gengs pa'i kha dog dang /_lus dam pa'i sprin gyi dbyangs kyis 'gro ba kun tu ston par byed pa'i kha dog dang /_byams pa'i rgya mtsho chen po yongs su sdud pa'i kha dog dang /_bsod nams kyi ri rab 
[\[186b.5\]]chen po yongs su sgrub pa'i kha dog dang /_'gro ba thams cad du mi gnas kyang 'jig rten gyi rgyud thams cad du gzugs brnyan 'byung ba'i kha dog dang /_ye shes kyi stobs chen po rnam par sbyong ba'i kha dog dang /_'jig rten thams cad kyi rjes su dran pa dang /_
[\[186b.6\]]'grogs pa'i kha dog dang /_rin po che thams cad lta bu'i kha dog dang /_rnam par snang ba'i snying po ltar yongs su ston pa'i kha dog dang /_'gro ba thams cad kyi mos pa'i tshul dang mthun pa'i kha dog dang /_thams cad mkhyen pa nyid kyi rnam pa la mngon du gyur pa'i kha dog 
[\[186b.7\]]dang /_mig 'dzum gyis rgyas pas 'gro ba mos par byed pa'i kha dog dang /_rin po che'i rgyan dam pa'i 'od kyi kha dog dang /_'gro ba thams cad du thogs pa med pa la phyir phyogs pa med pa'i kha dog dang /_nges pa med cing mngon par zhen pa med pa'i kha dog 
[\[187a\]]
[\[187a.1\]]dang /_byin gyi rlabs kyis rnam par 'phrul pa'i khyu mchog gi mthu 'byin pa yongs su ston pa'i kha dog dang /_rdzu 'phrul thams cad kyis rnam par 'phrul pa'i khyu mchog gi mthu phyung ba yongs su ston pa'i kha dog dang /_de bzhin gshegs pa'i 
[\[187a.2\]]dge ba'i rtsa ba snang bar byed pa'i kha dog dang /_chos kyi dbyings kha na ma tho ba med pa'i tshul rgyu mtsho la rab tu zhugs pa'i kha dog dang /_sangs rgyas thams cad kyi 'khor gyi dkyil 'khor du phyin pa'i gzugs brnyan 'byung ba'i kha dog dang /_kha dog sna tshogs rgya mtsho rab 
[\[187a.3\]]tu sgrub pa'i kha dog dang /_legs par spyad pa dang /_rgyu 'thun pa bzang pos byung ba'i kha dog dang /_'dul ba ji lta ba bzhin du nye bar sgrub pa'i kha dog dang /_'jig rten thams cad kyis blta na mi ngoms pa'i kha dog dang /_'od dang ba rnam pa sna tshogs 
[\[187a.4\]]kyi 'od du snang ba'i kha dog dang /_dus gsum gyi kha dog rgya mtsho thams cad yongs su bstan pa'i kha dog dang /_'od gzer kha dog thams cad dang ldan pa rgya mtsho rab du 'gyed pa'i kha dog dang /_'od kyi dkyil 'khor rgya mtsho kha dog brjod du med pa sna tshogs rnam 
[\[187a.5\]]pa tha dad pa yongs su ston pa'i kha dog dang /_spos thams cad kyi 'od 'phro ba kun las 'das pa'i kha dog dang /_ba spu'i sgo re re nas sangs rgyas kyi zhing brjod du med pa'i rdul shin tu phra ba snyed kyi nyi ma'i dkyil 'khor gyi sprin yongs su ston pa'i kha dog dang /_
[\[187a.6\]]zla ba'i dkyil 'khor gyi gzugs dri ma med cing yangs pa'i sprin gyi byin gyi rlabs kyi kha dog dang /_me tog yid du 'ong ba'i ri rab kyi sprin mtha' yas pa rab tu 'gyed pa'i kha dog dang /_phreng ba sna tshogs mngon par sgrub pa'i shing gi sprin gyi phreng ba 
[\[187a.7\]]thams cad kyi char rab tu 'bebs pa'i kha dog dang /_rin po che thams cad kyi pad+mo'i sprin yongs su ston pa'i kha dog dang /_spos dang bdug spos thams cad kyi na bun gyi gzugs kyi sprin gyis chos kyi dbyings thams cad rgyas par 'gengs pa'i kha dog du sems kyi 
[\[187b\]]
[\[187b.1\]]skad cig re re la phye ma'i mdzod kyi sprin thams cad byin gyis brlabs shing /_phyogs bcur chos kyi dbyings kyi tshul rgya mtsho thams cad rgyas par bkang nas mthong bas 'dul ba'i sems can rnams dang /_thos pas 'dul ba dang /_rjes su dran pas 'dul ba dang /_
[\[187b.2\]]chos kyi 'khor lo sprul pa mngon par bsgrubs pas 'dul ba dang /_yongs su smyin par 'gyur ba'i dus la bab pas 'dul bar gyur ba dang /_gzugs kyi lus yongs su bstan pas 'dul ba dang /_bsnyen bkur bya bas 'dul ba dang /_khong du chud par 
[\[187b.3\]]bya bas 'dul ba dang /_rnam par 'phrul pa dang /_cho 'phrul sna tshogs yongs su bstan pas 'dul ba dang /_rnam par 'phrul pa dang /_cho 'phrul bsam gyis mi khyab pa rnam par [{]dmyigs [,]dmigs [}]pa yongs su bstan pas btul ba'i sems can rnams kyi bsam 
[\[187b.4\]]ba'i dbang dang /_dus kyi dbang dang /_mi dge ba'i las las rnam par bzlog pa'i dbang dang /_dge ba'i lam yongs su bsgrub pa la so sor 'god pa'i dbang dang /_sngon smon lam chen po mngon par bsgrub pa'i dbang dang /_thams cad mkhyen pa nyid kyi 
[\[187b.5\]]shugs kyi dbang dang /_byang chub sems dpa'i rnam par thar ba rgya chen po'i rnam par 'phrul pa rab tu thob pa'i chos kyi dbang dang /_'gro ba thams cad yongs su bskyab par shin tu bsgrubs pa'i snying rje chen po'i stobs yongs su 'byung ba'i dbang dang /_byams 
[\[187b.6\]]pa chen po'i rgya mtsho rnam par dag pa yongs su bskyed pa'i bsam pa'i dbang gis/_de bzhin gshegs pa'i byin gyi rlabs yang dag par blang ba'i phyir rab tu 'jug go_/rigs kyi bu de ltar kho mos byang chub sems dpa'i rnam par thar pa sems 
[\[187b.7\]]can thams cad yongs su smin par byas pas bsam pa ji lta ba bzhin du dge ba'i rtsa ba la yang dag par bskul la rab tu gnas te/_rnam par dbye ba [{]myed [,]med [}]pa'i chos la zhugs nas mtha' dang dbus med pa'i lus kyi kha dog dang dbyibs yongs su bstan 
[\[188a\]]
[\[188a.1\]]te/_spyod pa'i lus re re las mtha' dang dbus med pa'i kha dog rgya mtsho 'jig rten du rnam par [{]dmyigs [,]dmigs [}]par byas te/_spyod pa'i kha dog re re las mtha' dang dbus med pa'i 'od gzer gyi sprin yongs su bkye zhing 'od gzer re re las 
[\[188a.2\]]kyang sangs rgyas kyi zhing gi gzugs brnyan mtha' dang dbus med pa yongs su bstan nas/_sangs rgyas kyi zhing re rer yang de bzhin gshegs pa 'byung ba mtha' dang dbus med pa yongs su bstan te/_de bzhin gshegs pa re re zhing yang sangs rgyas kyi rnam par 'phrul pa mtha' 
[\[188a.3\]]dang dbus med pa yongs su ston pa byed cing sngon gyi dge ba'i rtsa bas yang dag par bskul ba byed do/_/dge ba'i rtsa ba ma bskyed pa rnams kyang yongs su bskyed do/_/bskyed pa rnams kyang yangs par byed do/_/dge ba'i rtsa ba yangs par byas pa rnams ni rnam 
[\[188a.4\]]par 'phel bar byed de/_kho mo ni sems kyi skad cig re re la yang /_sems can kyi khams mtha' dang dbus med pa bla na med pa yang dag par rdzogs pa'i byang chub las phyir mi ldog pa'i sa la rab tu 'god par byed do//_//sangs 
[\[188a.5\]]rgyas rmad gcad ces bya ba shin tu rgyas pa chen po'i mdo/_bam po bcu gnyis pa/_rigs kyi bu gzhan yang khyod kyis 'di skad du smras te/_khyod bla na [{]myed [,]med [}]pa yang dag par rdzogs pa'i byang chub tu zhugs nas ni ji srid cig lon/_bskal pa brgya phrag ji snyed 
[\[188a.6\]]cig nas ni byang chub kyi spyod pa la spyod spyod ces zer ba de'i don kyang /_sangs rgyas kyi byin gyi rlabs kyis bstan par bya'o/_/rigs kyi bu byang chub sems dpa' rnams kyi ye shes kyi dkyil 'khor ni rtog pa dang /_rnam par rtog pa'i yul dang ldan pa/_de la 'khor ba ring ba 
[\[188a.7\]]'am/_'khor ba thung bar rnam par dgod cing brjod par bya ba byed do/_/bskal pa kun nas nyon mongs pa'am/_bskal pa rnam par dag pa'am/_bskal pa chung ba'am/_bskal pa che ba'am/_bskal pa mang ba'am/_bskal ba tha dad pa'am/_
[\[188b\]]
[\[188b.1\]]bskal ba rnam pa sna tshogs su bya ba'am/_bskal pa rnam pa tha dad par bya bar yang rnam par dgod pa dang /_brjod par bya ba [{]myed [,]med [}]do/_/de ci'i phyir zhe na/_rigs kyi bu byang chub sems dpa' rnams kyi ye shes kyi dkyil 'khor ni rang bzhin gyi ngo bo nyid kyis yongs su 
[\[188b.2\]]dag pa ste/_'du shes kyi dra ba thams cad dang bral ba sgrib pa'i ri thams cad las yang dag par 'das pa'i bsam pa la yongs su 'char te/_de'ang sems can thams cad yongs su smyin par bya ba'i dus su 'dul ba ji lta ba bzhin du snang bar byed do/_/
[\[188b.3\]]rigs kyi bu 'di lta ste/_nyi ma'i dkyil 'khor la nyin mtshan gyi grangs su bya ba [{]myed [,]med [}]de/_mi srid kyang nyi ma'i dkyil 'khor nub na ni nub mor snang ngo /_/nyi ma'i dkyil 'khor shar na ni nyin bar du snang zhing brjod pa yod do/_/rigs kyi bu de bzhin du byang chub 
[\[188b.4\]]sems dpa' ye shes kyi dkyil 'khor rnam par rtog pa med pa la rtog pa dang /_yongs su rtog pa thams cad [{]myed [,]med [}]de/_'khor ba na gnas pa'i 'du shes kyi rnam pa thams cad dang /_dus su bya ba thams cad kyang med mod kyi/_'on kyang byang chub 
[\[188b.5\]]sems dpa'i bsam pa las byung ba'i ye shes kyi dkyil 'khor rnam par rtog pa med pa ni sems can thams cad yongs su smyin par bya ba'i dus kyi dbang gis bskal par gnas pa dang /_'khor ba'i 'du shes kyi rnam par bgrang ba'i grangs 
[\[188b.6\]]su bgrang ba yin te/_ye shes kyi dkyil 'khor rnam par rtog pa med pa la sngon gyi mtha' dang phyi ma'i mtha'i bskul par gnas pa'i 'du shes kyi rnam par bgrang ba yod do/_/rigs kyi bu 'di lta ste/_dper na/_nyi ma'i dkyil 'khor ni nam 
[\[188b.7\]]mkha'i dbyings la 'dug kyang /_rin po che'i ri thams cad dang /_rin po che'i shing thams cad dang /_rin po che'i snod thams cad dang /_rin po che'i 'byung gnas thams cad dang /_rgya mtsho thams cad dang /_mtsho dang mtshe'u thams cad dang /_
[\[189a\]]
[\[189a.1\]]chu dang ba'i snod thams cad dang /_'gro ba thams cad kyi sems la gzugs brnyan rnam par [{]dmyigs [,]dmigs [}]pa snang ste/_sems can thams cad la mngon du gyur par snang ngo /_/rin po che thams cad kyi rdul shin tu phra ba rnams la nyi ma'i 
[\[189a.2\]]dkyil 'khor gyi gzugs brnyan byung bar snang yang /_nyi ma'i dkyil 'khor de ni rin po che'i ri rnams la'ang gnas pa [{]myed [,]med [}]do/_/rin po che'i shing nas rin po che'i rdul shin tu phra ba rnams kyi bar du'ang zhugs pa med/_rin po che'i 'bru rnams kyi khongs su 
[\[189a.3\]]chud pa'ang ma yin/_rin po che'i 'byung gnas rnams kyi rjes su song ba'ang ma yin/_rgya mtsho rnams kyi nang du song ba'ang ma yin/_chu'i snod thams cad kyi nang du zhugs pa yang ma yin mod kyi/_thams cad kyi khongs na 'dug par yang snang ngo /_/rigs 
[\[189a.4\]]kyi bu de bzhin du byang chub sems dpa' sems dpa' chen po yang 'khor ba'i rgya mtsho las ni gyen du 'phags/_de bzhin gshegs pa'i chos kyi dbyings kyi nam mkha' la ni mngon par byung /_chos kyi rang bzhin nam mkha'i rgyud la ni rgyu zhing spyod/_
[\[189a.5\]]zhi ba'i nam mkha'i dbyings la ni gnas par gyur mod kyi srid pa'i lam gyi rgyud dang /_skye gnas thams cad du'ang sems can thams cad yongs su smyin par bya ba dang /_gdul ba'i don du sems can thams cad dang 'dra ba'i lus su skye bar snang ste/_
[\[189a.6\]]'khor ba'i nyes pas gos par mi 'gyur ro/_/skye ba dang 'chi 'pho ba'i sdug bsngal gyis nye bar gdung ba med do/_/rtog pa dang rnam par rtog pa dag dang /_'grogs pa med do/_/bskal pa la'ang ring ba'i 'du shes sam/_thung ba'i 'du shes su 'gyur 
[\[189a.7\]]ba med do/_/de ci'i phyir zhe na/_de ni byang chub sems dpa' phyin ci log las shin tu 'das pa dang /_'du shes dang sems dang lta ba'i phyin ci log las yongs su 'das pa dang /[ {]rmyi [,]rmi [}]lam lta bu'i 'jig rten thams cad yang dag pa ji lta ba bzhin du ya 
[\[189b\]]
[\[189b.1\]]shes kyis khong du chud pa dang /_sgyu ma lta bu'i 'jig rten thams cad rab tu rtogs pa dang /_sems can [{]myed [,]med [}]pa'i ye shes kyi dbyings rab tu thob pa dang /_yang dag par ji lta ba bzhin du chos rab tu mthong bas snying rje'i dkyil 'khor shin tu yangs pa dang smon lam chen 
[\[189b.2\]]po'i stobs kyis sems can thams cad yongs su smyin par bya ba dang /_gdul ba'i don du sems can thams cad la mngon du gyur par snang ngo /_/rigs kyi bu 'di lta ste/_dper na/_chu klung chen po la [{]stsogs [,]sogs [}]pa la gru ni rtag tu rgyun mi 'chad par sems can yongs 
[\[189b.3\]]su bsgral ba la brtson pa ste/_nam ma zhigs kyi bar du rgyun gcod pa med kyang /_de la pha rol gyi ngogs la mngon par chags pa med/_tshu rol gyi ngogs la'ang mngon par chags pa med/_chu'i dbus na'ang gnas pa med do/_/rigs kyi bu de bzhin du byang 
[\[189b.4\]]chub sems dpa' yang pha rol tu phyin pa chen po'i gru'i mthus 'khor ba'i chu klung gi rgyud las sems can thams cad yongs su bsgral ba la zhugs pa yin te/_de la tshu rol gyi mus 'jigs pa med do/_/pha rol gyi mur bde bar 'gyur ba'i 'du shes med do/_/
[\[189b.5\]]'on kyang rtag tu rgyun mi 'chad par byang chub sems dpa'i spyod pa la bskal pa dpag tu med pa thams cad du gnas par bya bar zhe non pas sems can thams cad yongs su bsgral bar bya ba la zhugs pa yin te/_bskal ba'i rnam par tha dad pa la mngon 
[\[189b.6\]]par zhen pa med do/_/bskal pa 'da' bar bya ba la ring ba'i 'du shes su gyur cing byang chub sems dpa'i spyad pa la spyod pa ma yin no/_/rigs kyi bu 'di lta ste/_dper na/_chos kyi dbyings ltar yangs pa'i nam mkha'i dbyings nam mkha'i gzhi'i dkyil 'khor ni 
[\[189b.7\]]'jig rten gyi khams thams cad 'du'am 'jig gam 'das par gyur kyang rnam par rtog pa med cing rang bzhin gyis rnam par dag la kun nas nyon mongs pa med de/_'khrug pa med cing bsgribs pa med la phyi ma'i mtha'i dus su zhing thams cad 'dzin kyang yongs su skyo 
[\[190a\]]
[\[190a.1\]]ba med do/_/rigs kyi bu de bzhin du byang chub sems dpa'i bsam pa ye shes nam mkha'i dkyil 'khor kyang smon lam chen po'i rlung gi dkyil 'khor gyis kun nas bskor cing ngan song gi g.yang sa thams cad las sems can yongs su 'dzin kyang 
[\[190a.2\]]yongs su skyo ba med do/_/bde ba'i lam la 'god pa byed kyang yongs su sgyid lug pa med do/_/thams cad mkhyen pa'i lam la 'god kyang zhum par byed pa med do/_/nyon mongs pa thams cad kyis kyang 'khrug pa med do/_/'khor ba'i nyes pa thams cad kyis kyang 
[\[190a.3\]]yongs su gdung ba med do/_/rigs kyi bu 'di lta ste/_dper na/_sgyu ma'i rnam pa las grub pa'i mi yan lag dang nying lag shin tu tshang ba la lus la gnas pa'i chos bcu med de/_bcu gang zhe na/_'di lta ste/_dbugs nang du rgyu ba'am/_dbugs phyir rgyu ba 
[\[190a.4\]]'am/_grang ba'am/_dro ba'am/_bkres pa'am/_skom pa'am/_dga' ba'am/_mi dga' ba'am/_skye ba'am/_rga ba'am/_na ba'am/_'chi ba dang /_gnod par 'gyur ba med do/_/rigs kyi bu de bzhin du byang chub sems dpa' ye shes sgyu ma'i rnam pa las 
[\[190a.5\]]byung ba'i gzugs dang ldan pa/_chos kyi dbyings tha mi dad pa'i lus dang ldan pa/_srid pa'i lam gyi rgyud thams cad du sems can yongs su smyin par byed pa'i don du skyes te/_bskal pa thams cad du gnas pa la'ang chos bcu med de/_bcu gang zhe na/_'di lta 
[\[190a.6\]]ste 'khor ba la mngon par dga' ba'am/_'khor ba srid pa'i lam gyi rgyud du skye bas skyo bar 'gyur ba'am/_yul gyi dga' ba la 'dun pa'am/_khong khro ba'i sems sam/_longs spyod par 'dod pa'am/_nyon mongs pa thams cad kyis yongs su gdung ba 
[\[190a.7\]]'am/_sdug bsngal gyi tshor ba nyams su myong ba'am/_lam nyam nga bar skye bas 'jigs pa'am/_srid par mngon par 'dun pa'am/_mngon par chags pa med do/_/'on kyang rigs kyi bu sangs rgyas kyi byin gyi rlabs kyis ma 'ongs pa'i byang chub sems dpa' 
[\[190b\]]
[\[190b.1\]]rnams kyang byang chub sems dpa'i smon lam rgya chen po'i stobs rnam par 'phel bar bya ba'i phyir bstan par bya'o/_/rigs kyi bu sngon 'das pa'i dus bskal ba 'jig rten gyi khams rgya mtsho'i rdul shin tu phra ba snyed kyi pha rol de'i yang pha snga 'das par gyur pa de'i tshe de'i 
[\[190b.2\]]dus na/_'jig rten gyi khams rin po che'i 'od ces bya ba zhig byung ste/_rigs kyi bu 'jig rten gyi khams rin po che'i 'od de la bskal pa ni 'od bzang po zhes bya ba byung ngo /_/bskal pa 'od bzang po zhes bya ba de la ni sangs rgyas stong phrag bcu byung bar gyur te/_rigs kyi 
[\[190b.3\]]bu sangs rgyas stong phrag bcu po de dag las bskal pa'i dang po la de bzhin gshegs pa dgra bcom pa yang dag par rdzogs pa'i sangs rgyas chos kyi 'khor lo'i sgra nam mkha'i sprin gyi sgron ma rgyal po zhes bya ba mkhyen pa dang zhabs su ldan pa bde bar gshegs pa 'jig 
[\[190b.4\]]rten mkhyen pa bla na med pa skyes bu 'dul ba'i kha lo bsgyur ba/_lha dang mi'i ston pa sangs rgyas bcom ldan 'das 'jig rten du byung ste/_de thams cad kyi thog ma la bla na med pa yang dag par rdzogs pa'i byang chub tu mngon par sangs rgyas so/_/rigs kyi bu 
[\[190b.5\]]de bzhin gshegs pa de gling bzhi ba'i dbus na rgyal po'i gnas dga' bas brgyan pa zhes bya ba yod pa dang /_tshod du yang rgyang mi ring ba zhig byung ste/_rgyal po'i gnas dga' bas brgyan pa de'i shar phyogs logs na/_nags tshal 'od bzang po zhes 
[\[190b.6\]]bya ba zhig yod de/_nags tshal 'od bzang po der snying po byang chub rin po che'i me tog gi sprin ces bya ba byung ngo /_/snying po byang chub rin po che'i sprin ces bya ba der gdan seng ge'i khri rin po che rnam par snang ba'i snying po can byung ste/_de la bcom ldan 
[\[190b.7\]]'das de bzhin gshegs pa chos kyi 'khor lo'i sgra nam mkha'i sprin gyi sgron ma rgyal po bla na med pa yang dag par rdzogs pa'i byang chub tu mngon par sangs rgyas so/_/de'i tshe mi'i tshe'i tshad lo stong phrag bcu thub pa las 'jig rten du sems can srog 
[\[191a\]]
[\[191a.1\]]gcod pa dang /_ma byin par len pa dang /_'dod pas log par g.yem pa dang /[ {]brdzun [,]rdzun [}]du smra ba dang /_phra ma zer ba dang /_zhe gcod pa'i tshig smra ba dang /_tshig khyal pa zer ba dang /_chags sems dang ldan pa dang /_gnod sems yod 
[\[191a.2\]]pa dang /_log par lta ba can byung ste/_de ltar mi dge ba'i las kyi lam bcu rnam par rgyas par gyur nas rab tu brtan par gyur te/_bcom ldan 'das de bzhin gshegs pa chos kyi 'khor lo'i sgra nam mkha'i sprin gyi sgron ma rgyal po des 'jig rten gyi dbang po'i 
[\[191a.3\]]sngon gyi rgyal ba la bya ba byas pa rnams dang /_'dzam bu gling gi [{]myi [,]mi [}]rnams kyi dge ba'i rtsa ba yongs su smyin par bya ba'i phyir snying po byang chub mchog tu gshegs te/_byang chub sems dpa' rnams la chos bstan to/_/de'i tshe rgyal po'i gnas dga' bas brgyan 
[\[191a.4\]]pa de na rgyal po rgyal ba'i 'od ces bya ba 'dug 'dug ste/_des mi ma byin par len pa/_rku ba/_sdig to byed pa/_srog gcod pa/_'dod pas log par g.yem pa/[ {]brdzun [,]rdzun [}]zer ba/_phra ma smra ba/_zhe gcod pa'i tshig dang ldan pa/_tshig khyal ba smra ba/_chags 
[\[191a.5\]]sems can gnod sems yod pa/_log par lta ba/_chos ma yin pa'i 'dod chags la zhen pa/_'dod pa mi bzad pas mngon par non pa/_log pa'i chos kyis kun nas 'khor ba/_sdig to byed byed pa/_khro gtum byed byed pa/_bsod nams ma 
[\[191a.6\]]byas pa/_'jigs pas bag tsha ba med pa/_mar mi shes pa/_phar mi shes pa/_dge sbyong du bya ba med pa/_bram zer bya ba med pa/_tshul mi shes pa g.yon dang ldan pa brgya stong du ma rab tu gdul bar bya ba'i phyir btson rar btsud par gyur to/_/
[\[191a.7\]]rgyal po rgyal ba'i 'od de la bu gzugs bzang ba shin tu mdzes pa blta na sdug pa/_kha dog bzang po dam pa rgyas pa dang ldan pa mi chen po'i mtshan nyi shu rtsa brgyad dang ldan pa/_rnam par rgyal ba zhes bya ba zhig yod pa de/_khang pa glu snyan pa'i dbyangs 
[\[191b\]]
[\[191b.1\]]zhes bya ba'i steng du phyin te/_bud med kyi 'khor mang pos yongs su bskor cing 'dug 'dug pa las btson ra na 'khod pa'i sems can mtshon cha sna tshogs kyis dam du glags pa/_de dag gi sgra 'jigs 'jigs skad du 'bod pa thos par gyur to/_/thos nas mi dga' 
[\[191b.2\]]zhing shin tu nyams mi bde ba'i sems su gyur te/_snying rje chen po skyes nas khang steng de nas shod du babs te/_btson ra der phyin nas btson ra dam po na 'khod pa'i sems can shing sgrog dang lcags sgrog dang /_khong sgril dang /_ltung dang mdo rtod kyis 
[\[191b.3\]]bsgrogs shing brtod de gcig gi lus dang gcig tu sbrel nas mun pa mun nag tu btsud de/_dud pa'i rab rib kyis 'grigs shing /_rlung nad nyams su [{]myi [,]mi [}]bde bas nyam thag par gyur pa/_dbugs shin tu mi bde ba rgyu ba bkres pa dang /_skom pas 
[\[191b.4\]]mnar ba/_sgren mo gos med pa lus thams cad phyag dar dang rdul gyi nang na 'gre ba/_lus rang gis skras yog pa/_brla sgril gyis dam du bcings pa/_nyon mongs pa sna tshogs kyis tho btsams pa sdug bsngal gyi tshor bas zil gyis mnan cing /_sdug 
[\[191b.5\]]bsngal nyams su myong bar gyur te/_mi bzad pa sna tshogs kyi smre sngags kyis bla zhing 'o dod 'bod pa de dag mthong nas snying rje chen po skyes te/_snying rje'i bsam pa rgya chen po byung nas gzhan la phan par bya ba'i sems skyes te/_btson ra'i thibs po na 
[\[191b.6\]]'khod pa'i sems can rnams btson ra nas thar bar bya'o/_/zhes dbugs bton nas des sems can de dag mi 'jigs pa byin te/_rgyal po rgyal ba'i 'od gang na ba der song ste/_'di skad ces gsol to/_/lha'i zhal snga nas mkhyen par mdzad tu 
[\[191b.7\]]gsol/_btson ra mi bde ba na mchis pa'i sems can rnams la glo ba rjes nas bdag gis mi 'jigs pa stsal na de dag dgye bar ci gnang zhes nas/_de nas rgyal po rgyal ba'i 'od kyis blon po lnga brgya po ba[{]stsogs [,]sogs [}]nas khyed ji snyam du sems 
[\[192a\]]
[\[192a.1\]]zhes smras pa dang /_de dag gis smras pa/_btson 'di rnams ni rgyal po'i phyag mdzod rku ba/_rgyal po'i sku la dar ba/_btsun mo'i 'khor du zhugs pa las bzung ba sha stag ste/_de dag ni mi dgum du'ang mi rung /_de dag gi chad pa ni 
[\[192a.2\]]dgum pas 'bra bar bas te/_ma lags na'ang btson rar gum na chad pa 'bra lags grang /_de dag gi mgon su bgyid pa de'ang rgyal po'i zhal sngar glo ba ring ngo /_/de nas rgyal po'i bu rnam par rgyal ba snying rje chen pos mi bzod ces nas blon po de dag la 
[\[192a.3\]]smras pa/_khyod kyis ji skad du smras pa/_de ltar yang rung ste/_ngas khong ta 'di dag gi don du sdug bsngal nyams su blangs pa thams cad kyang bzod par bya na de dag la khyod kyis ci bya/_de nga la gyis te nyes pa can de dag khye shig_/ngas de rnams btson ra nas 
[\[192a.4\]]dgrol ba'i don du mi bde ba thams cad nyams su blangs te/_lus dang srog yongs su dor bar bya'o/_/de ci'i phyir zhe na/_gal te ngas sems can 'di rnams tsam zhig kyang btson ra nas dgrol bar ma nus na khams gsum pa'i btson ra na 'khod pa'i sems 
[\[192a.5\]]can sred pa'i zhags pas glags pa/_ma rig pa'i thibs po na 'khod pa/_gti mug gi mun par btsud pa/_phongs pa'i sdug bsngal gyis mnar ba ngan song gi rgyud zabs su ring zhing 'byung bar dka' bar chud pa/_dbyibs mi sdug la mdog mi sdug 
[\[192a.6\]]pa dang ldan pa/_dbang po'i sbyor ba thams cad dang bral ba/_nor ba'i yid dang ldan pa/_'byung ba mi mthong ba snang ba med pa khams gsum pa la mngon par zhen pa/_bsod nams dang /_ye shes kyi tshogs [{]myed [,]med [}]pa/_ye shes kyi skye mched dang 
[\[192a.7\]]skol ba nyon mongs pa sna tshogs kyis sems dri ma can du gyur pa/_sdug bsngal gyi shing thags kyis 'khor ba dang /_bdud kyi dbang du gyur pa/_skye ba dang rga ba dang /_na ba dang /_'chi ba dang mya ngan dang /_smre sngags 'don pa dang /_sdug bsngal ba dang yid [{]myi [,]mi [}]
[\[192b\]]
[\[192b.1\]]bde ba dang /_'khrug pas mnar ba rnams kyang ji ltar khrol bar bya zhes nas/_rgyal po gzhon nu rnam par rgyal bas btson ra na 'khod pa'i sems can de dag bdag nyid yongs su gtang ba dang /_rnam pa thams cad du yongs su gtang bas/_g.yog 'khor 
[\[192b.2\]]thams cad dang /_nor gyi phung po thams cad kyis blus te/_brtson ra de dag nas yongs su bkye nas sems can de dag gi sdug bsngal nyams su blangs te/_phyir ldog pa [{]myed [,]med [}]par gyur to/_/de nas blon po lnga brgya po de dag gis lag pa gyen du bsgreng ste/_'o dod 
[\[192b.3\]]bos nas rgyal po rgyal ba'i 'od kyi gan du song ste/_'di skad ces smras so/_/rgyal po'i zhal snga nas mkhyen par mdzad du gsol/_gzhon nu rnam par rgyal ba'i mchid thabs su bgyis pas/_rgyal po'i chab srid kyang stor bar 'gyur/_bdag cag rnams kyang 
[\[192b.4\]]srog la 'bab par the tshom 'tshal te/_lha'i zhal snga nas rgyal po gzhon nu rnam par rgyal ba la bka' nan ma mdzad na ni/_ring po yang [{]myi [,]mi [}]thogs par lha'i zhal sngar sku la dar bar 'gyur ro zhes pa dang /_de nas rgyal po rgyal ba'i 'od shin tu khros nas/_
[\[192b.5\]]rgyal po'i bu rnam par rgyal ba dang /_g.yon dang ldan pa'i [{]myi [,]mi [}]de dag du bcas te gsad par byas so/_/de nas de'i ma skyed skyed pas thos nas [{]myi [,]mi [}]dga' ste/_bud [{]myed [,]med [}]kyi 'khor stong dang bcas te/_skra ni bshig_/lus kyi rgyan ni bor rang gi bzhin ni 
[\[192b.6\]]dral/_brang ni brdung mgo ni phyag dar gyis gang bar snying rje rje skad kyi nga ror ngu zhing rgyal po'i drung du phyin nas/_'khor dang bcas pas rkang pa gnyis la phyag 'tshal te/_'di skad du gsol ba btab po/_/lha'i zhal snga nas thugs ci dgongs/_rgyal po 
[\[192b.7\]]gzhon nu rnam par rgyal ba gtang du gsol/_rgyal po gzhon nu rnam par rgyal ba'i srog stsal du gsol zhes nas/_de nas rgyal pos rgyal po gzhon nu rnam par rgyal ba mdun du bzhag ste/_'di skad ces smras so/_/gzhon nu g.yon dang ldan pa'i [{]myi [,]mi [}]
[\[193a\]]
[\[193a.1\]]'di rnams thong /_de ste [{]myi [,]mi [}]gtong zhing de rnams kyi le lan du shi bar gyur ta re zhes pa dang /_des zhum pa [{]myed [,]med [}]pa'i sems ma 'khums pa thams cad mkhyen pa nyid du [{]dmyigs [,]dmigs [}]par brtson pa/_gzhan la phan par gzhol ba/_snying rje chen po sngon 
[\[193a.2\]]du 'gro bas 'chi bar khas blangs pa dang /_de'i mas rgyal po rgyal ba'i 'od la zla ba phyed cig tu phrad par gsol ba btab pa/_dgung zla phyed gcig tu gzhon nu 'di sbyin pa stsol du ci gnang /_de slan cad ni su ci dgyes pa de'ang mdzad par gsol zhes pa dang /_de de ltar 
[\[193a.3\]]gyis shig ces rgyal pos gnang ngo /_/de nas rgyal po'i gnas dga' bas brgyan pa de'i byang phyogs logs shig na/_sngon mchod sbyin gyi gnas su bya ba'i bza' shing gi ra ba chen po nyi ma'i 'od ces bya ba der gzhon nu de song nas/_su ci 'dod pa de la de byin te/_des 
[\[193a.4\]]gtan pa [{]myed [,]med [}]pa'i mchod sbyin byas nas zla ba phyed du sbyin pa rnam pa sna tshogs byin te/_zas 'dod pa la zas byin/_skom 'dod pa la skom byin/_bzhon pa dang /_gos dang /_me tog dang /_phye ma dang /_byug pa dang /_chos gos dang /_gdugs dang /_rgyal mtshan dang /_ba dan 
[\[193a.5\]]dang rin po che'i rgyan dang /_yo byad thams cad dang /_lhab lhub thams cad dang /_yo byad kyi rnam pa thams cad kyang de dag 'dod pa la yongs su btang ste/_de nas nyi ma tha ma la bab par gyur ba dang /_'gro ba mang po'i tshogs kun nas 'dus te/_rgyal 
[\[193a.6\]]po'i blon po dang /_bud [{]myed [,]med [}]kyi tshogs dang /_tshong dpon dang /_khyim bdag dang /_ljongs dang /_yul gyi [{]myi [,]mi [}]dang /_zhags pa 'thub pa thams cad kyang kun nas 'dus/_bcom ldan 'das chos kyi 'khor lo'i sgra nam mkha'i sprin gyi sgron ma rgyal po de bzhin 
[\[193a.7\]]gshegs pa de yang /_sems can yongs su smin par bya ba dang /_gdul ba'i dus thugs su chud nas/_mchod sbyin gyi gnas der gshegs te/_lha'i dbang po'i tshogs kyis ni yongs su bskor/_klu'i dbang pos ni yang dag par mchod/_
[\[193b\]]
[\[193b.1\]]gnod sbyin gyi dbang pos ni lus mngon par btud/_dri za'i dbang pos ni mngon par bstod/_lha ma yin gyi dbang pos ni lus shin tu btud nam mkha' lding gi dbang po gtsug gi rin po ches rnam par brgyan pas ni sems dang ba'i mchod pa'i rnam pas rab tu bkang /_
[\[193b.2\]{]myi'am [,]mi'am [}]ci'i dbang po rnams kyis ni dga' ba'i yid kyis yongs su mchod de/_bstod pa'i glu'i dbyangs kyis yongs su bskul/_lto 'phye chen po'i dbang po rnams kyis ni kun nas bskor cing zhal du blta ba de/_'gro ba'i tshogs chen po de dang /_rgyal po 
[\[193b.3\]]gzhon nu rnam par rgyal bas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas chos kyi 'khor lo'i sgra nam mkha'i sprin gyi sgron ma rgyal po shin tu mdzes pa blta na sdug pa/_dbang po zhi ba thugs zhi ba/_shin tu dben 
[\[193b.4\]]par dbang po las rgyal ba/_glang po ltar shin tu dul ba/_mtsho ltar rab tu dang zhing gsal la rnyog pa [{]myed [,]med [}]pa/_sangs rgyas kyi rnam par 'phrul ba dang /_cho 'phrul chen po dang /_sangs rgyas kyi khyu mchog gi mthu phyung ba chen pos ni rnam par mdzes/_
[\[193b.5\]]sangs rgyas kyi bdag nyid che bas ni rab tu 'bar/_sangs rgyas kyi mtshan dang dpe byad bzang po'i rgyan gyis ni sku mdzes par brgyan/_'jig rten thams cad ni sangs rgyas kyi 'od kyi dkyil 'khor snang bas rgyas par 'gengs shing /_sangs rgyas kyi 'od zer 
[\[193b.6\]]gyis rab tu snang ba mdzad/_sku'i ba spu'i bu ga thams cad nas ni/_spos rin po che'i ngad 'phro ba'i 'khor lo rab tu 'gyed/_sangs rgyas kyi zhing rab tu bskyod pa'i tshul du ni 'jig rten gyi khams thams cad yongs su bskyod pa mdzad cing /_rgyan thams cad kyi sprin gyi 
[\[193b.7\]]char rab tu 'bebs pa'i sangs rgyas kyi rnam par gnon pa dang /_sems can thams cad kyi nyon mongs pa spong ba'i sangs rgyas kyi spyod lam dang /_sems can thams cad kyi dga' ba'i shugs rnam par 'phel bar mdzad pa'i sangs rgyas kyi zhal blta ba'i 
[\[194a\]]
[\[194a.1\]]byin gyis/_pha zad cig nas tshur gshegs pa mthong nas/_de bzhin gshegs pa la sems mngon par mos par gyur to/_/de nas rgyal po gzhon nu rnam par rgyal ba dang /_'gro ba'i tshogs chen po de dag gis bcom ldan 'das de bzhin 
[\[194a.2\]]gshegs pa chos kyi 'khor lo'i sgra nam mkha'i sprin gyi sgron ma'i rgyal po de/_pha zad du bsu nas mos pa'i sems kyis lus thams cad kyis phab ste phyag 'tshal nas/_zhabs gnyis la spyi bos gtugs te/_mchod pa rnam pa sna tshogs kyis yang dag 
[\[194a.3\]]par mchod nas tshig 'di skad du brjod do/_/bcom ldan 'das tshur gshegs su gsol/_bde bar gshegs pa tshur gshegs su gsol/_de bzhin gshegs pas bdag cag dgongs so/_/bde bar gshegs pas bdag cag yongs su bzung ngo /_/de nas rgyal 
[\[194a.4\]]po gzhon nu rnam par rgyal bas bcom ldan 'das la gdan dam pas bstabs te/_'di skad ces gsol to/_/bcom ldan 'das gdan bting ba 'dir bzhugs su gsol zhes nas bcom ldan 'das der gshegs pa dang gdan de yang gtsang sbra 
[\[194a.5\]]lhur len pa'i lus kyi ris su gtogs pa'i lha rnams kyis sangs rgyas kyi byin gyis rin po che spos kyi rgyal po'i pad+mo'i snying po can du byin gyis brlabs nas/_gdan de la bcom ldan 'das chos kyi 'khor lo'i sgra nam mkha'i sprin gyi sgron ma'i rgyal po de bzhin gshegs pa 
[\[194a.6\]]bzhugs so/_/'khor gyi stan de dag la byang chub sems dpa' rnams 'khod de/_de'i zhal mthong ma thag tu 'khor de'i sems can thams cad kyang /_sgrib pa thams cad dang bral te/_nad thams cad kyang zhi bar gyur nas/_'phags pa'i chos kyi snod 
[\[194a.7\]]du gyur to/_/de nas bcom ldan 'das de bzhin gshegs pa chos kyi 'khor lo'i sgra nam mkha'i sprin gyi sgron ma'i rgyal bos sems can de dag snod du gyur par thugs su chud nas/_bstan pa rim pas bka' stsal te/_'di ltar rgyu'i dkyil 'khor rab tu snang 
[\[194b\]]
[\[194b.1\]]ba zhes bya ba'i mdo sde yang dag par bstan nas zhal gyi sgo nas 'gro ba thams cad kyi skad rgya mtsho dang /_nges pa'i tshig dang /_ngag gis dbyangs su brjod pa'i gsung dbyangs kyi yan lag stong dang ldan pa/_chos kyi yan lag thams cad dang ldan pa rab tu 
[\[194b.2\]]bsgrags pa dang /_de'i mod la 'khor de nas srog chags bye ba phrag brgyad cu ni rdul dang bral te/_dri ma [{]myed [,]med [}]par gyur nas/_chos la chos kyi [{]myig [,]mig [}]skyes par gyur to/_/srog chags bye ba mang zhig gis ni/[ {]myi [,]mi [}]slob pa'i sa thob par gyur to/_/srog chags 
[\[194b.3\]]stong phrag bcu ni theg pa chen po la rnam par dul bar gyur to/_/'di ltar byang chub sems dpa'i spyod pa kun tu bzang po dang /_smon lam chen po yongs su rdzogs pa'i tshul la zhugs par gyur to/_/de ltar bcom ldan 'das des sangs rgyas kyi rnam 
[\[194b.4\]]par 'phrul pa chen pos chos kyi 'khor lo rab tu bskor ba'i tshe/_phyogs bcu'i sems can sangs rgyas kyi zhing brgya phrag stong gi rdul shin tu phra ba snyed theg pa chen po la rnam par dul bar gyur to/_/phyogs bcu'i 'jig rten sangs rgyas kyi zhing 'byam 
[\[194b.5\]]klas pa sna tshogs su gtogs pa'i sems can mtha' dang dbus [{]myed [,]med [}]pa dag gi yang ngan song gi sa rnam par bzlog par gyur to/_/sems can grangs las 'das pa zhig ni mtho ris su skye ba'i lam la rab tu bkod par gyur to/_/rgyal po gzhon nu 
[\[194b.6\]]rnam par rgyal bas kyang byang chub sems dpa'i rnam par thar pa sems can thams cad yongs su smyin par bya bas/_bsam pa ji lta ba bzhin du dge ba'i rtsa ba la yang dag par bskul ba 'di thob par gyur to/_/rigs kyi bu de la de'i tshe de'i dus 
[\[194b.7\]]na rgyal po gzhon nu rnam par rgyal ba zhes bya ba byung ste/_rang gi lus dang srog yongs su btang nas/_nor gyi tshogs dang /_'khor thams cad dang /[ {]myi'i [,]mi'i [}]'jig rten na 'tsho ba'i bde ba yongs su spangs nas btson ra na 'khong pa'i sems can de dag thar 
[\[195a\]]
[\[195a.1\]]bar byas pa/_mchod sbyin chen po gtan pa [{]myed [,]med [}]pa'i mchod sbyin byed byed pa/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas chos kyi 'khor lo'i sgra nam mkha'i sprin gyi sgron ma'i rgyal po de la bsnyen 
[\[195a.2\]]bkur byed byed pa de bzhin gshegs pa de'i zhal mthong ba'i mod la bla na [{]myed [,]med [}]pa yang dag par rdzogs pa'i byang chub tu sems bskyed de/_byang chub sems dpa'i rnam par thar pa sems can thams cad yongs su smyin par bya bas bsam pa ji lta ba bzhin du dge 
[\[195a.3\]]ba'i rtsa ba la yang dag par bskul ba yang thob par gyur ba de gzhan zhig yin pa tsam du sems na ni/_rigs kyi bu khyod kyis de ltar [{]myi [,]mi [}]blta ste/_kho mo ni de'i tshe de'i dus na rgyal po gzhon nu rnam par rgyal ba zhes bya bar gyur to/_/de ltar kho mo rgyal po gzhon 
[\[195a.4\]]nu rnam par rgyal ba zhes bya bar gyur te/_snying rje chen pos rab tu [{]myi [,]mi [}]dga' zhing 'gro ba thams cad la phan par zhugs te/_khams gsum la [{]myi [,]mi [}]gnas pa dang /_rnam par smyin pa'i lan la re ba [{]myed [,]med [}]pa dang /_grags pa dang snyan pa dang /[ {]mying [,]ming [}]smos pa la mngon 
[\[195a.5\]]par dga' ba [{]myed [,]med [}]pa dang /_bdag la bstod pa [{]myed [,]med [}]pa dang /_gzhan la smod pa [{]myed [,]med [}]pa dang /_dngos po thams cad la mngon par zhen pa [{]myed [,]med [}]pa dang /_srid pa'i 'du shes las gyen du 'phags pa dang /_khams gsum pa la mngon par dga' ba [{]myed [,]med [}]pa 
[\[195a.6\]]dang /_'jig rten gyi yul gyi bde ba las phyir phyogs pa dang /_de bzhin gshegs pa'i yul la mngon tu gyur pa dang /_byang chub sems dpa'i bsam pa rnam par dag pa dang /_lhag pa'i bsam pa rdo rje yongs su grub pa dang /_'gro ba thams cad 
[\[195a.7\]]la byams pa chen pos nan tan du byed pa dang /_'gro ba thams cad la snying brtse bas sdug bsngal rnam par zhi bar bya ba la brtson pa dang /_de bzhin gshegs pa'i stobs la bsam pa thag pa nas lhag par [{]dmyigs [,]dmigs [}]pa dang /_byang chub sems dpa'i 
[\[195b\]]
[\[195b.1\]]lam yongs su sbyang ba dang /_theg pa chen po'i rgyan gyis 'byung ba'i lam rab tu brgyan par bya ba dang /_thams cad mkhyen pa nyid kyi sgom mngon par blta bar bya ba'i tshul gyis de dag de lta bur dga' ba dag kyang byas par gyur to/_/rigs kyi bu kho mos ni byang chub 
[\[195b.2\]]sems dpa'i rnam par thar pa sems can thams cad yongs su smyin par bya bas bsam pa ji lta ba bzhin du dge ba'i rtsa ba la yang dag par bskul ba 'di yun de srid du ring ba zhig nas thob par gyur to/_/rigs kyi bu de la ji snyam du sems/_de'i tshe de'i dus na rgyal po 
[\[195b.3\]]rgyal ba'i 'od la log par gsol ba 'debs shing kho mo bsad pa'i phyir gros su gsol ba'i blon po lnga brgya po rnams gzhan dag gcig yin pa tsam du sems na ni/_de ltar [{]myi [,]mi [}]blta ste/_lhas byin gyis bcom ldan 'das dgrongs pa'i phyir skyes bu lnga brgya 
[\[195b.4\]]bkye ba de dag yin te/_de dag kyang bcom ldan 'das kyis ma 'ongs pa'i dus bskal pa ri rab kyi rdul shin tu phra ba snyed na bskal pa 'od bzang po zhes bya ba gcig la sangs rgyas lnga brgya sangs rgyas kyi zhing gi yon tan dang rgyan sna tshogs dang ldan pa/_
[\[195b.5\]]rigs dang rgyud sna tshogs su skyes pa/_pha dang ma sna tshogs su smos pa skye ba'i rnam par 'phrul ba sna tshogs yongs su ston pa mngon par 'byung ba'i rnam par 'phrul pa sna tshogs dang ldan pa/_byang chub kyi shing gi 'od sna tshogs yongs su ston pa/_snying po 
[\[195b.6\]]byang chub sna tshogs su nye bar 'dod ba'i sgo sna tshogs dang ldan pa/_bdud pham pa sna tshogs yongs su ston pa mngon par 'tshang rgya ba'i rnam par 'phrul pa sna tshogs yongs su ston pa/_chos kyi 'khor lo rab tu bskor ba'i tshul dang /[ {]mying [,]ming [}]dang nges pa'i 
[\[195b.7\]]tshig sna tshogs dang ldan pa/_mdo sde'i tshul shin tu bstan pa sna tshogs dang ldan pa/_tshig gi lam dang skad sna tshogs rab tu ston pa/_'khor gyi dkyil 'khor gyi rgyan sna tshogs dang ldan pa/_'od kyi dkyil 'khor gyi mthu dang rgyan sna tshogs rab tu 'gyed 
[\[196a\]]
[\[196a.1\]]pa/_tshe'i tshad sna tshogs dang ldan pa/_bstan pa'i byin gyi rlabs sna tshogs dang ldan pa/_bstan pa rnam par [{]dmyigs [,]dmigs [}]pa sna tshogs dang ldan pa/[ {]mying [,]ming [}]sna tshogs dang ldan pa/_snying rje chen po'i lus su gyur pa sha stag tu 'gyur 
[\[196a.2\]]te/_de dag gi bskal pa'i dang po la de bzhin gshegs pa thugs rje chen po mnga' ba zhes bya ba 'jig rten gyi khams rin chen 'od du bla na [{]myed [,]med [}]pa yang dag par rdzogs pa'i byang chub tu mngon par 'tshang rgya'o/_/de'i rjes la 'jig rten gyi khams de nyid du 
[\[196a.3\]]de bzhin gshegs pa gnyis pa 'gro ba thams cad la phan pa'i smon lam bzla ba zhes bya ba 'byung ngo /_/de bzhin gshegs pa gsum pa thugs rje chen po'i seng ge zhes bya ba 'byung ngo /_/de bzhin gshegs pa bzhi pa 'jig rten thams cad la phan par 
[\[196a.4\]]mdzad pa zhes bya ba 'byung ba nas/_thams cad kyi tha ma de bzhin gshegs pa sman pa'i rgyal po zhes bya ba 'byung bar 'gyur ro zhes bla na [{]myed [,]med [}]pa yang dag par rdzogs pa'i byang chub tu lung bstan to/_/rigs kyi bu de la ji snyam du sems/_/de'i tshe de'i dus na 
[\[196a.5\]]g.yon dang ldan pa'i mi'i rgyal po la snying ring bar gyur te/_kho mos gsod ma [{]myi'i [,]mi'i [}]lag tu phyin pa las rang gi lus dang srog yongs su btang ste/_btson ra de dag nas bkye ba de rnams gzhan dag cig yin pa tsam du sems na ni/_de ltar 
[\[196a.6\]{]myi [,]mi [}]blta ste/_de bzhin gshegs pa log par dad sel la [{]stsogs [,]sogs [}]pa bskal pa bzang po'i de bzhin gshegs pa rnams dang /_de ma yin pa'i byang chub sems dpa' grangs [{]myed [,]med [}]pa brgya stong phrag bcu dag ste/_bcom ldan 'das de bzhin gshegs 
[\[196a.7\]]pa stobs mtha' yas grags par brjod pa'i dpal yang dag par 'byung ba'i blo gros mthong bar gyur ma thag tu bla na [{]myed [,]med [}]pa yang dag par rdzogs pa'i byang chub tu sems bskyed nas/_da ltar phyogs bcu na byang chub sems dpa'i spyad pa spyod cing 
[\[196b\]]
[\[196b.1\]]byang chub sems dpa'i rnam par thar ba sems can thams cad yongs su smyin par bya bas bsam pa ji lta ba bzhin du dge ba'i rtsa ba la yang dag par bskul ba 'di yang sgom zhing shin tu rgyas par byed pa dag go_/rigs kyi bu de la ji snyam du sems/_de'i tshe 
[\[196b.2\]]de'i dus na rgyal po rgyal ba'i 'od ces bya ba byung ba de gzhan zhig yin pa tsam du sems na ni/_de ltar [{]myi [,]mi [}]blta ste/_smra ba chen po bden pa can ni de'i tshe de'i dus na rgyal po rgyal ba'i 'od ces bya bar gyur to/_/rigs kyi bu de la ji snyam du sems/_
[\[196b.3\]]de'i tshe de'i dus na rgyal po'i 'khor du gyur pa btsun mo'i 'khor dang /_btsun mo'i gnas kyi sgo ba'am/_'khor na gnas pa'am/_rjes su 'cha' ba de dag kyang gzhan dag cig yin pa tsam du sems na ni de ltar [{]myi [,]mi [}]blta ste/_zhags pa 'thub 
[\[196b.4\]]pa stong phrag drug cu po smra ba chen po bden pa can gyis smra ba'i rgyal mtshan yongs su gzung ba'i don du bcom ldan 'das la rgol du 'gro ba'i tshe/_bcom ldan 'das kyi spyan sngar blags nas kun kyang zhing sna tshogs kyi rgyan dang /_bskal ba sna 
[\[196b.5\]]tshogs dang /[ {]mying [,]ming [}]sna tshogs kyis de bzhin gshegs pa 'jig rten du 'byung bar 'gyur ro zhes bcom ldan 'das kyis bla na [{]myed [,]med [}]pa yang dag par rdzogs pa'i byang chub tu lung bstan pa dag go_/rigs kyi bu rgyal po gzhon nu rnam par rgyal ba de pha 
[\[196b.6\]]dang mas gnang nas/_sems can btson ra ba de dag yongs su bkrol ba'i 'og tu srid shin tu bde ba dang /_nor dang dbyig rin po che phun sum tshogs pa dag kyang bor/_bu dang chung ma dag kyang spangs nas/_bcom ldan 'das de bzhin gshegs 
[\[196b.7\]]pa chos kyi 'khor lo'i sgra nam mkha'i sprin gyi sgron ma'i rgyal po'i zham ring du rab tu byung ngo /_/rab tu byung nas kyang lo stong phrag lngar tshangs par spyod pa spyad de/_de'i bar skabs su ting nge 'dzin gyi sgo stong phrag bcu yongs su bsgrubs so/_/
[\[197a\]]
[\[197a.1\]]gzungs kyi sgo stong phrag bcu yang rab tu thob po/_/mngon par shes pa'i tshul stong phrag bcu la'ang rab tu zhugs so/_/byang chub sems dpa'i gter stong phrag bcu'ang rab tu thob bo/_/thams cad mkhyen pa'i shugs stong 
[\[197a.2\]]phrag bcu'ang yongs su skyes so/_/bzod pa'i sgo stong phrag bcu yang yongs su sbyangs so/_/sems nges par bzhag pa stong phrag bcu yang mngon par bsgrubs so/_/byang chub sems dpa'i stobs kyi lus stong phrag bcu yang yongs su spel to/_/byang chub 
[\[197a.3\]]sems dpa'i ye shes kyi sgo stong phrag bcur yang rab tu zhugs so/_/shes rab kyi pha rol tu phyin pa'i tshul stong phrag bcu yang yongs su skyes so/_/sangs rgyas blta ba'i phyogs kyi sgo stong phrag bcu yang mngon du gyur to/_/byang chub sems dpa'i smon lam 
[\[197a.4\]]stong phrag bcu yang mngon par bsgrubs so/_/de de lta bu'i chos dang ldan pas sems kyi skad cig re re la phyogs bcur sangs rgyas kyi zhing stong phrag bcu yongs su gnon to/_/'jig rten gyi khams re re zhing yang sems kyi skad cig re re la sangs rgyas 
[\[197a.5\]]stong phrag bcu sngon gyi mtha' dang phyi ma'i mtha' rjes su dran no/_/de bzhin gshegs pa de dag gi sangs rgyas kyi sprul pa rgya mtsho stong phrag bcu phyogs bcur gshegs pa de dag kyang mthong zhing shes so/_/sems kyi skad cig re re la yang sangs rgyas kyi 
[\[197a.6\]]zhing stong phrag bcur gtogs pa'i sems can 'gro ba'i rgyud sna tshogs su skyes pa shi 'pho zhing skye bar 'gyur ba mtho ba dang /_dma' ba dang /_bde 'gro'i lam du phyin pa dang /_ngan song gi lam du phyin pa dang /_kha dog sdug pa dang /_kha dog [{]myi [,]mi [}]sdug 
[\[197a.7\]]pa las ji bzhin du skyes par gyur pa thams cad kyang mthong bar gyur to/_/sems can de dag gi shi 'pho dang skye ba yang khong du chud cing mthong ste/_sems kyi rgyud dang /_sems kyi spyod pa dang /_sems kyi 'dab 'brel ba dang /_bsam pa sna tshogs dang /_
[\[197b\]]
[\[197b.1\]]dbang po rgya mtsho dang /_sbyor ba 'byam klas pa dang /_las mthar thug pa dang /_yongs su smin par bya ba dang /_rnam par gdul ba'i dus kyang khong du chud cing mthong ngo /_/rigs kyi bu rgyal po gzhon nu de de nas shi 'phos nas kyang 'dzam bu'i gling 
[\[197b.2\]]de nyid du rgyal po'i gnas dga' ba dang ldan par rgyal po de nyid kyi rigs su skyes nas/_'khor los sgyur ba'i rgyal srid thob par gyur to/_/de 'khor los sgyur ba'i rgyal por gyur pas bcom ldan 'das de bzhin gshegs pa chos kyi 'khor lo'i 
[\[197b.3\]]sgra nam mkha'i sprin gyi sgron ma'i rgyal po yongs su mya ngan las 'das pa'i 'og tu de bzhin gshegs pa chos kyi nam mkha' la dpal shin tu 'phags pa'i rgyal po bsnyen bkur to/_/de'i 'og tu snying po byang chub de nyid du brgya byin du gyur te/_/de bzhin 
[\[197b.4\]]gshegs pa lha dbang snying po zhes bya ba bsnyen bkur to/_/de'i 'og tu 'jig rten gyi khams de nyid du rab mtshe ma'i lha'i rgyal por gyur te/_de bzhin gshegs pa'i dpal ri bo'i gzi brjid ces bya ba bsnyen bkur to/_/de'i 'og tu 'jig rten gyi khams de nyid 
[\[197b.5\]]du rab dga' ldan gyi lha'i rgyal por gyur te/_de bzhin gshegs pa chos kyi 'khor lo'i 'od rab tu bsgrags pa'i rgyal po zhes bya ba bsnyen bkur to/_/de'i 'og tu 'jig rten gyi khams de nyid du rab 'phrul dga'i lha'i rgyal por gyur te/_de bzhin 
[\[197b.6\]]gshegs pa nam mkha' mdzes pa'i rgyal po zhes bya ba bsnyen bkur to/_/de'i 'og tu 'jig rten gyi khams de nyid du dbang bsgyur gyi lha'i rgyal por gyur te/_de bzhin gshegs pa stobs la thub pa [{]myed [,]med [}]pa'i dpal zhes bya ba bsnyen bkur to/_/
[\[197b.7\]]de'i 'og tu 'jig rten gyi khams de nyid du lha ma yin gyi dbang bor gyur te de bzhin gshegs pa chos thams cad kyi 'brug sgra bsgrags pa'i rgyal po zhes bya ba bsnyen bkur to/_/de'i 'og tu 'jig rten gyi khams de nyid du tshangs pa'i dbang por gyur te/_
[\[198a\]]
[\[198a.1\]]de bzhin gshegs pa chos kyi 'khor lo sprul pa kun tu snang ba'i dbyangs shes bya ba bsnyen bkur to/_/rigs kyi bu 'jig rten gyi khams rin chen 'od de nyid du bskal pa 'od bzang po de nyid la de bzhin gshegs pa de dag la [{]stsogs [,]sogs [}]pa/_sangs 
[\[198a.2\]]rgyas stong phrag bcu byung ste/_de bzhin gshegs pa de dag thams cad kyang rgyal po gzhon nu rnam par rgyal bas bsnyen bkur to/_/rigs kyi bu bskal pa 'od bzang po de'i 'og tu bskal ba 'od gzer bzang po zhes bya ba byung ste/_bskal pa 'od gzer bzang po de la 
[\[198a.3\]]yang sangs rgyas stong phrag bcu byung ngo /_/kho mo yang bskal pa de la rgyal po blo gros chen po zhes bya ba zhig tu gyur te/_de'i tshe kho mo rgyal por gyur bas de bzhin gshegs pa mtshan gyi dpal ri bo zhes bya ba bsnyen bkur to/_/de'i 'og tu bskal ba de nyid la khyim bdag 
[\[198a.4\]]cig tu gyur te/_de bzhin gshegs pa phung po yongs su grub pa zhes bya ba bsnyen bkur to/_/de'i 'og tu bskal pa de nyid la blon po zhig tu gyur te/_de bzhin gshegs pa dri ma [{]myed [,]med [}]pa'i sras zhes bya ba bsnyen bkur to/_/de'i 'og tu bskal pa de nyid la lha ma 
[\[198a.5\]]yin gyi dbang po zhig tu gyur te/_de bzhin gshegs pa shugs mnga' ba zhes bya ba bsnyen bkur to/_/de'i 'og tu bskal pa de nyid la shing gi lha mo zhig tu gyur te/_de bzhin gshegs pa mtshan nyid ri rab zhes bya ba bsnyen bkur to/_/de'i 'og tu bskal 
[\[198a.6\]]pa de nyid la ded dpon zhig tu gyur te/_de bzhin gshegs pa phyag dri ma [{]myed [,]med [}]pa zhes bya ba bsnyen bkur to/_/de'i 'og tu bskal pa de nyid la grong khyer gyi lha mo zhig tu gyur te/_de bzhin gshegs pa seng ge rnam par gnon pas bzhud pa zhes bya ba bsnyen bkur to/_/
[\[198a.7\]]de'i 'og tu bskal pa de nyid la ngal bso bo zhig tu gyur te/_de bzhin gshegs pa lha dbang gtsug phud ces bya ba bsnyen bkur to/_/de'i 'og tu bskal pa de nyid la dri za'i rgyal po zhig tu gyur te/_de bzhin gshegs pa grags pa chos kyis 'phags pa 
[\[198b\]]
[\[198b.1\]]zhes bya ba bsnyen bkur to/_/de'i 'og tu bskal pa de nyid la grul bum gyi dbang po zhig tu gyur te/_de bzhin gshegs pa snang ba'i cod pan zhes bya ba bsnyen bkur to/_/rigs kyi bu de ltar kho mos de bzhin gshegs pa bcu po de dag la [{]stsogs [,]sogs [}]pa bskal pa 
[\[198b.2\]]'od gzer bzang po de la skye ba'i rigs sna tshogs su skyes nas/_de bzhin gshegs pa bye ba phrag drug cu bsnyen bkur te/_kho mos de bzhin gshegs pa de dag thams cad la mchod pa byas so/_/de bzhin gshegs pa re re'i spyan sngar 'gro ba'i tshe'ang sems can gyi 
[\[198b.3\]]khams mtha' dang dbus [{]myed [,]med [}]pa/_bla na [{]myed [,]med [}]pa yang dag par rdzogs pa'i byang chub tu yongs su smyin par byas so/_/de bzhin gshegs pa re re'i spyan sngar 'gro ba'i tshe 'ang ting nge 'dzin gyi sgo sna tshogs rab tu thob par gyur to/_/gzungs kyi sgo sna tshogs dang /_
[\[198b.4\]]mngon par bsgrub pa'i tshul sna tshogs dang /_so so yang dag par rig pa mngon par bsgrub pa'i tshul sna tshogs dang /_thams cad mkhyen pa nyid kyi tshul rjes su rtogs par bya ba sna tshogs dang /_chos snang ba'i sgo thob par bya ba'i tshul sna tshogs dang /_ye 
[\[198b.5\]]shes kyi tshul khong du chud par dpyad pa rnam pa sna tshogs dang /_phyogs rgya mtsho la 'jug pa'i snang ba sna tshogs dang /_zhing rgya mtsho sna tshogs la 'jug cing khong du chud par bya ba'i snang ba sna tshogs dang /_de bzhin gshegs pa rgya mtsho mthong bar bya ba rnam par [{]dmyigs [,]dmigs [}]
[\[198b.6\]]pa'i snang ba sna tshogs kyang rab tu thob bo/_yongs su gnon to/_/rnam par dag go_/yongs su rdzogs so/_/yongs su gnas par gyur to/_/skyes so/_/byung ngo /_/rnam par 'phel to/_/yongs su 'phel to/_/rab tu byung ngo /_/rnam par byung ngo /_/bskal ba 'od gzer bzang po de la de 
[\[198b.7\]]bzhin gshegs pa rnams ji ltar rim gror byas pa de bzhin du bskal pa 'jig rten gyi khams rgya mtsho thams cad kyi rdul shin tu phra ba snyed du/_de bzhin gshegs pa ji snyed cig byung bar gyur ba dang /_de bzhin gshegs pa ji snyed cig 'jig rten gyi khams/_
[\[199a\]]
[\[199a.1\]]gzhan nas de dag tu byon te/_chos bstan par gyur pa'i de bzhin gshegs pa de dag thams cad las kyang kho mos chos bstan pa thos te/_thos nas kyang yongs su bzung ngo /_/de bzhin gshegs pa de dag thams cad kyang /_kho mos bsnyen bkur to/_/
[\[199a.2\]]rim gror byas so/_/sangs rgyas bcom ldan 'das/_de dag gi bstan pa yang kho mos yongs su bzung ngo /_/de bzhin gshegs pa de dag thams cad las kyang kho mos byang chub sems dpa'i rnam par thar pa sems can thams cad yongs su smyin par bya bas 
[\[199a.3\]]bsam pa ji lta ba bzhin du dge ba'i rtsa ba la yang dag par bskul ba 'di thob par bya ba'i tshul sna tshogs dang /_rnam par thar pa'i tshul gyi sgo sna tshogs kyis thob par gyur to/_/de nas mtshan mo'i lha mo 'gro ba thams cad bsrung ba'i smon lam la brtson pa'i 'od 
[\[199a.4\]]kyis/_de'i tshe rnam par thar pa'i tshul 'di nyid yongs su brjod pa dang /_yongs su bstan pa'i phyir tshong dpon gyi bu nor [{]bzangs [,]bzang [}]la tshigs su bcad de smras pa/_bsam gyis [{]myi [,]mi [}]khyab rnam thar dam pa 'di/_/grags pa khyod kyis bdag la gang dris 
[\[199a.5\]]pa/_/bde bar gshegs pa'i byin gyis de bstan kyis/_/ma lus yang dag ji bzhin bdag las nyon/_/bskal pa bsam yas yangs pa mtha' yas pa/_/rgya mtsho'i zhing gi rdul dang grangs mnyam pa/_/de kun 'das pa'i snga rol mdangs dga' 
[\[199a.6\]]ba'i/_/'jig rten khams shig byung ba rin chen 'od/_/de tshe bskal pa bzang po'i 'od kyang byung /_/de la rgyal ba dpag tu [{]myed [,]med [}]pa skyes/_/thub pa'i dbang po de dag kho mo yis/_/rnam thar 'di la bsgom zhing bsnyen bkur to/_/rgyal po'i gnas rab 
[\[199a.7\]]yangs shing bzang byung ba/_/de yi [{]mying [,]ming [}]ni dga' bas brgyan pa ste/_/de tshe sems can rnam par ma dag sems/_/[{]myi [,]mi [}]bzad ngan du spyod pa der byung gyur/_/de ni rgyal po rgyal ba'i 'od byung ste/_/sems can de dag chos kyis bskyang ba byas/_/de yi bu 
[\[199b\]]
[\[199b.1\]]ni rnam par rgyal ba ste/_/mdzes shing mtshan gyis yan lag brgyan pa'o/_/g.yon ldan stong phrag mang po de dag kyang /_/de tshe rgyal pos gsad par byas mthong nas/_/gzhon nu snying brtse [{]myi [,]mi [}{]dga'as [,]dgas [}]kun nas 'khor/_/myur du dgye bar rgyal po de la gsol/_/rgyal 
[\[199b.2\]]pos thos nas de tshe blon po rnams/_/ma lus kun bsdus de la bka' stsal nas/_/kun gyis de la phyag byas phyir gsol pa/_/de ni rgyal po khyod dgrongs thabs gcig lags/_/rgyal po de ltar log par thugs bcug nas/_/sras de gsad par de tshe byas gyur 
[\[199b.3\]]kyang /_/bdag srog phangs par ma brtsis ngom zung [{]myed[,]med[}]/_/rgyal po'i sras kyis gsad par byas ma btang /_/gsad par byas pa de yi mas thos nas/_/rgyal po de la 'khor bcas gsol ba 'debs/_/dgung zla phyed cig sbyin pa ma lus par/_/'jig rten stsol du 
[\[199b.4\]]gzhon nu btang bar gnang /_/rgyal po des kyang de ltar gnang gyur nas/_/des ni ci 'dod sbyin pa yongs su btang /_/zla ba phyed du nyin mtshan sbyin byas gnas/_/nyi ma'i tha mar tshogs par gyur pa yi/_/zhags pa 'thub pa gang rnams ci 'dod pa/_/de la de byin 
[\[199b.5\]]'chi bar sta gon gnas/_/rgyal po'i gnas der 'gro ba mang po dag_/cho nger ngu zhing kun kyang 'dus par gyur/_/byang chub shing drung bde gshegs de yi tshe/_/dam chos dbyangs mchog sgron ma'i rgyal bzhugs pas/_/'gro ba'i dbang po smyin par thugs chud 
[\[199b.6\]]nas/_/mchod sbyin ra bar thugs rje chen pos byon/_/de bzhin gshegs pa'i rnam 'phrul rnam phye bas/_/de yi 'khor du bde gshegs byon gyur nas/_/chos kyi sgron me'i sprin gyi sgra sgrog pa'i/_/mdo sde'i rgyal po bde bar gshegs pas bshad/_/
[\[199b.7\]]'gro ba mtha' dang dbus [{]myed [,]med [}]rnam btul nas/_/de tshe byang chub mchog tu lung yang bstan/_/rgyal po'i sras po rnam par rgyal ba yang /_/shin tu dga' bas byang chub mchog tu zhugs/_/bde gshegs bsnyen bkur mchod pa rnams yangs 
[\[200a\]]
[\[200a.1\]]pas/_/de la mchod byas dga' bar smras pa ni/_/'gro ba rnam 'dul skyabs su bdag 'gyur gyi/_/mgon dang gnas dang dpung du'ang de bzhin zhes/_/rgyal ba de yi zham ring thar bar zhugs/_/yang dag byang chub lam ni yongs tshol 
[\[200a.2\]]zhing /_/chos kyi rang bzhin rab tu brtag bya bas/_/der gnas bskal pa brgya phrag mang du spyad/_/sdug bsngal rgya mtshor lhung zhing mdongs gyur pa'i/_/'gro ba mgon [{]myed [,]med [}]kun la snying brtse bas/_/yang dag byang chub lam la yongs bsgoms nas/_/de tshe de'i rnam 
[\[200a.3\]]thar 'di thob bo/_/bskal pa de la bde gshegs gang byung ba/_/de dag kun la'ang dga' bas bsnyen bkur nas/_/de dag kun la mchod pa chen po byas/_/chos kyi 'khor lo yongs su bzung bar gyur/_/de yi 'og tu bskal pa rgya mtsho rnams/_/zhing 
[\[200a.4\]]mang rgya mtsho rdul snyed kun la yang /_/rgyal ba ji snyed skyes par gyur pa dag_/rab tu mchod de de dag bsnyen bkur byas/_/rnam par rgyal zhes bya ba kho mo yin/_/nyam nga btson rar gnas pa'i btson mthong nas/_/de dag dgrol phyir lus kyang yongs su 
[\[200a.5\]]btang /_/rnam thar 'di yang de tshe thob par gyur/_/zhing rnams rgya mtsho'i rdul phran rab 'grangs pa'i/_/bskal pa rgya mtsho mang por bsgom par byas/_/tshul mang mtha' dang dbus med mnyam [{]myed [,]med [}]pas/_/skad cig re re dag tu rnam par spel/_/thub 
[\[200a.6\]]pa'i bdag po ji snyed mthong gyur pa/_/de dag spyan sngar sngan chad 'di thob ste/_/sgo tshul rnam pa gzhan dang gzhan dag gis/_/de dag gis ni rnam thar 'di yang bstan/_/de dag rnam thar ma nor bsam yas la/_/bskal pa bye ba mang por kho mos 
[\[200a.7\]]bslabs/_/de la rgyal bas bkod cing grol gyur pa/_/de dag dam chos sprin las cig car 'thung /_/phyogs bcu kun gyi zhing rnams thams cad du/_/thogs pa med par lus kyis rgyas par 'gengs/_/skad cig re rer zhing rgyud bsam yas pa'i/_/
[\[200b\]]
[\[200b.1\]]dus gsum rgyud rnams kun la'ang rab tu 'jug_/dus gsum rgyal ba rgya mtsho ma lus pa/_/re re kun la'ang mngon du rab tu lta/_/de dag lus kyi gzugs brnyan rgyal ba la/_/sprin tu gyur pa rnams kyang spyan sngar 'grim/_/phyogs rnams kun tu nye bar phyin 'dong zhing /_/rgyal 
[\[200b.2\]]ba'i spyan sngar 'dong bas shin tu mdzes/_/rgyan rnams ma lus mngon par char 'bebs shing /_/rgyal ba rnams la de dag mchod pa byed/_/sangs rgyas rgya mtsho che la rnam yangs pa'i/_/zhu ba mtha' yas kun kyang zhu ba byed/_/rgyal ba'i chos sprin mngon par char 
[\[200b.3\]]'bab pa/_/kun kyang ma lus yongs su 'dzin pa byed/_/phyogs bcu ma lus kun tu de dag 'dong /_/rgyal ba'i dkyil 'khor kun gyi spyan sngar 'bab/_/gzugs mang rnam pa sna tshogs bstan gnas shing /_/rnam 'phrul sna tshogs nye bar ston pa byed/_/kha 
[\[200b.4\]]dog mtha' yas rang gi lus gzugs kyis/_/phyogs rnams thams cad rnam pa stong du 'gengs/_/de dag lus gcig las kyang gzugs kyi rnams/_/mtha' dang dbus [{]myed [,]med [}]rnam par ston par byed/_/ba spu re re'i sgo nas grangs [{]myed [,]med [}]pa'i/_/'od gzer mang po 
[\[200b.5\]]rgya mtsho de dag 'gyed/_/skye dgu nyon mongs [{]mye [,]me [}]yis gdungs pa dag_/sna tshogs thabs kyis rab tu zhi bar byed/_/'di la gnas pa lus sprul sprin mang ba/_/ba spu re re'i sgo nas 'gyed byed cing /_/ngo mtshar rmad kyis phyogs kun rgyas bkang nas/_/chos chu'i 
[\[200b.6\]]char gyis sems can rnam par 'dul/_/tshul 'jug 'di ni bsam gyis [{]myi [,]mi [}]khyab gzugs/_/rgyal sras kun gyi gnas su gyur pa ste/_/de la gnas shing phyi mtha'i bskal par yang /_/zhing rnams kun tu spyad pa rab tu spyod/_/bsam pa ji bzhin chos rnams ston 
[\[200b.7\]]byed cing /_/de dag lta ba'i dra ba rnam par bzlog_/mtho ris mya ngan 'das la sems can 'god/_/thams cad mkhyen pa'i sa yang rnam par ston/_/'jig rten skye gnas thams cad ma lus par/_/kha dog mtha' yas lus mang bsam yas pa/_/bsam 
[\[201a\]]
[\[201a.1\]]pa bzhin du chos rnams rjodabyed de/_/de dag sems can kun gyi gzugs brnyan gzugs/_/'di dang gzhan dag tshad las 'das pa yi/_/yon tan rgya mtsho zhing mang rgya mtsho yi/_/rdul phran rab snyed bsam gyis [{]myi [,]mi [}]khyab pa/_/rnam thar zhi ba 
[\[201a.2\]]'di ldan thob par 'gyur/_/rigs kyi bu kho mos byang chub sems dpa'i rnam par thar pa/_sems can thams cad yongs su smyin par bya bas bsam pa ji lta ba bzhin du dge ba'i rtsa ba la yang dag par bskul ba 'di shes par zad na/_kho mos byang chub 
[\[201a.3\]]sems dpa' 'jig rten thams cad kyi lam gyi rgyud las 'das pa/_'jig rten gyi skye gnas thams cad du gzugs brnyan rab tu 'byung ba/_'jig rten gyi shes pa thams cad las yang dag par 'das pa/_shes bya'i sgrib pa thams cad kyi ri rnam 
[\[201a.4\]]par 'thor ba la brtson pa/_chos thams cad kyi rang bzhin dang /_mtshan nyid rab tu rtogs pa nyon mongs pa'i sgrib pa dang /_mun pa thams cad rnam par sel ba la brtson pa/_chos thams cad rab tu dpyad pas mngon par bsgrub pa la mkhas pa/_bdag [{]myed [,]med [}]
[\[201a.5\]]pa'i chos mngon tu gyur pa/_sems can thams cad yongs su smyin par bya ba dang /_gdul ba rgyun [{]myi [,]mi [}]gcod pa/_chos kyi dbyings kyi tshul gnyis su [{]myed [,]med [}]par rab tu rtogs pa dag gi lam gyi tshul rgya mtsho thams cad kyi rjes su 'brang ba'i blo dang ldan pa/_de dag 
[\[201a.6\]]gi spyod pa shes pa'am/_yon tan rgya mtsho la 'jug pa'am/_ye shes kyi rnam par gnon pa yongs su shes par bya ba'am/_sems kyi gnas khong du chud par bya ba'am/_ting nge 'dzin la dbang bsgyur ba rtogs par bya ba'am/_rnam par thar pas rnam par 
[\[201a.7\]]'phrul pa yongs su shes par bya bar nus re skan/_/song rigs kyi bu 'dzam bu'i gling 'di nyid kyi lum bi ni'i nags tshal na/_lum bi ni'i nags tshal gyi lha mo gzi brjid kyi dkyil 'khor bzang pos dga' ba'i dpal zhes bya ba 'dug gis/_de'i gan du song la 
[\[201b\]]
[\[201b.1\]]ji ltar na byang chub sems dpa' de bzhin gshegs pa'i rigs su byung ba yin pa dang /_ji ltar na 'jig rten rnams la snang bar byed par 'gyur ba dang /_ji ltar na phyi ma'i mtha'i bskal pa'i mur thug par byang chub sems dpa'i spyod pa spyad pas [{]myi [,]mi [}]skyo bar 'gyur ba dris shig_/de 
[\[201b.2\]]nas tshong dpon gyi bu nor [{]bzangs kyis [,]bzang gis [}]mtshan mo'i lha mo 'gro ba thams cad bsrung ba'i smon lam la brtson pa'i 'od kyi rkang pa gnyis la spyi bos phyag 'tshal te/_mtshan mo'i lha mo 'gro ba thams cad bsrung ba'i smon lam la brtson pa'i 'od la lan brgya stong du mar g.yas 
[\[201b.3\]]phyogs su bskor ba byas nas/_thal mo sbyar te phyir lta zhing mtshan mo'i lha mo 'gro ba thams cad bsrung ba'i smon lam la brtson pa'i 'od kyi drung nas song ngo //_//sangs rgyas rmad gcad ces bya ba shin tu rgyas pa chen po'i mdo/_bam po bcu gsum pa/_
[\[201b.4\]]de nas tshong dpon gyi bu nor [{]bzangs [,]bzang [}]mtshan mo'i lha mo 'gro ba thams cad bsrung ba'i smon lam la brtson pa'i 'od kyi gdams ngag de rjes su dran par byed cing /_byang chub sems dpa'i rnam par thar pa sems can thams cad yongs su smyin par bya bas bsam pa ci lta ba bzhin 
[\[201b.5\]]du dge ba'i rtsa ba la yang dag par bskul ba de la yongs su bsgom pa dang /_khong du chud par bya ba dang /_rgya cher byed cing mthar gyis lum bi ni'i nags tshal gang na ba der phyin te/_lum pi ni'i nags tshal la g.yas phyogs su bskor ba byas nas/_lum bi 
[\[201b.6\]]ni'i nags tshal gyi lha mo gzi brjid kyi dkyil 'khor bzang pos dga' ba'i dpal yongs su tshol tshol ba las/_lum bi ni'i nags tshal gyi lha mo gzi brjid kyi dkyil 'khor bzang pos dga' ba'i dpal lum bi ni'i nags tshal na rin po che'i shing gi yal ga thams 
[\[201b.7\]]cad kyi dkyil 'khor gyi khyim brtsegs pa zhig na/_seng+ge'i khri rin po che'i pad+mo'i snying po can zhig la 'dug cing /_nags tshal gyi lha mo khrag khrig brgya stong phrag nyi shu'i 'khor gyis kun nas bskor te/_mdun du byas nas chos bstan te/_byang chub sems dpa' 
[\[202a\]]
[\[202a.1\]]thams cad kyi skye ba rgya mtsho shin tu bstan pa zhes bya ba'i mdo sde yongs su ston cing de bzhin gshegs pa'i rigs kyi rgyud du rigs dang ldan par skyes pa'i byang chub sems dpa' rnams kyi yon tan rgya mtsho'i shugs rnam par 'phel bar byed 
[\[202a.2\]]cing 'dug pa mthong nas/_lum pi ni'i nags tshal gyi lha mo gzi brjid kyi dkyil 'khor bzang pos dga' ba'i dpal gang na ba der song ste phyin nas/_lum pi ni'i nags tshal gyi lha mo gzi brjid kyi dkyil 'khor bzang pos dga' ba'i dpal gyi rkang pa gnyis la spyi 
[\[202a.3\]]bos phyag 'tshal nas/_mdun du 'dug ste thal mo sbyar nas 'di skad ces smras so/_/'phags ma bdag gis bla na med pa yang dag par rdzogs pa'i byang chub tu sems bskyed na/_ji ltar na byang chub sems dpa' rnams de bzhin gshegs pa'i rigs su byung ba lags 
[\[202a.4\]]pa'ang ma 'tshal/_ji ltar na byang chub sems dpa' rnams spyod pa la spyod cing sems can rnams la snang ba 'byin par 'gyur ba yang ma 'tshal to/_/de skad ces smras pa dang /_lum bi ni'i nags tshal gyi lha mo gzi brjid kyi dkyil 'khor bzang pos dga' ba'i 
[\[202a.5\]]dpal gyis tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu bcu po 'di dag ni byang chub sems dpa' rnams kyi skye ba ste/_de dag dang ldan na byang chub sems dpa' rnams de bzhin gshegs pa'i rigs su skyes pa yin no/_/de dag las 
[\[202a.6\]]byung na byang chub sems dpa' rnams sems kyi skad cig re re la'ang byang chub sems dpa'i dge ba'i rtsa bas rnam par 'phel bar 'gyur te/_thogs pa [{]myed [,]med [}]pa dang zhum pa med pa dang /_phyir ldog pa med pa dang /_rgyun gcod pa [{]myed [,]med [}]pa dang /_yongs su 
[\[202a.7\]]skyo ba med pa dang /_sgyid lug par 'gyur ba med pa dang /_nyams par 'gyur ba med pa dang /_nyams dma' bar 'gyur ba med pa dang /_yongs su yi 'chad par 'gyur ba med pa dang /_chud za bar 'gyur ba [{]myed [,]med [}]pa dang /_thams cad mkhyen pa nyid kyi phyogs 
[\[202b\]]
[\[202b.1\]]kyi rjes su 'brang bar 'gyur ba dang /_chos kyi dbyings kyi tshul la yongs su gzhol bar 'gyur ba dang /_sangs rgyas kyi byang chub tu yongs su smyin pa 'thob par 'gyur ba dang /_byang chub sems dpa'i sems bskyed pa shin tu yangs par 'gyur ba dang /_pha rol 
[\[202b.2\]]tu phyin pa thams cad kyis rnam par 'phel bar 'gyur ba dang /_'jig rten gyi lam gyi rgyud thams cad las rnam par ldog par 'gyur ba dang /_de bzhin gshegs pa'i sar yongs su grub par 'gyur ba dang /_ye shes kyis mngon par shes pa shin tu byang bar 
[\[202b.3\]]'gyur ba dang /_sangs rgyas kyi chos mngon du 'gyur ba dang /_thams cad mkhyen pa'i yul gyi don dang ldan par 'gyur ba'o/_/bcu gang zhe na 'di lta ste/_sangs rgyas thams cad la bsnyen bkur ba'i smon lam gyis sbyor ba'i snying po zhes bya ba ni byang chub sems 
[\[202b.4\]]dpa'i skye ba dang po'o/_/byang chub kyi sems kyi yan lag yongs su 'grub par 'gyur ba 'byung ba'i snying po zhes bya ba ni byang chub sems dpa'i skye ba gnyis pa'o/_/chos kyi tshul la nges par rtogs par gzhag pa'i sbyor ba'i tshul mngon du gyur pa 'byung ba'i snying 
[\[202b.5\]]po zhes bya ba ni byang chub sems dpa'i skye ba gsum pa'o/_/dus gsum snang bar bya ba'i lhag pa'i bsam pa rnam par dag pa'i snying po zhes bya ba ni byang chub sems dpa'i skye ba bzhi pa'o/_/kun nas snang ba'i 'od kyi snying po zhes bya ba ni byang chub sems dpa'i 
[\[202b.6\]]skye ba lnga pa'o/_/de bzhin gshegs pa'i rigs kyi rgyud du 'byung ba'i snying po zhes bya ba ni byang chub sems dpa'i skye ba drug pa'o/_/de bzhin gshegs pa thams cad kyi stobs kyi 'od snang ba'i rgyan gyi snying po zhes bya ba ni byang chub sems dpa'i skye ba bdun pa'o/_/
[\[202b.7\]]ye shes kyi sgo kun nas rnam par dpyad pas yongs su 'grub pa 'byung ba'i snying po zhes bya ba ni byang chub sems dpa'i skye ba brgyad pa'o/_/chos kyi dbyings sprul pas brgyan par byed pa'i snying po zhes bya ba ni byang chub sems dpa'i skye ba dgu pa'o/_/
[\[203a\]]
[\[203a.1\]]de bzhin gshegs pa'i sa yongs su gnon pa'i shugs drag po'i snying po zhes bya ba ni byang chub sems dpa'i skye ba bcu pa'o/_/rigs kyi bu de la byang chub sems dpa'i skye ba dang po sangs rgyas thams cad la bsnyen bkur ba'i smon lam gyi sbyor 
[\[203a.2\]]ba'i snying po zhes bya ba gang zhe na/_rigs kyi bu 'di la byang chub sems dpa' thog mar sangs rgyas mchod cing rim gror bya ba la 'jug ste/_de sangs rgyas bcom ldan 'das rnams la rim gro dang /_bkur sti dang /_bsti stang dang /_mchod pa byed cing bsnyen bkur 
[\[203a.3\]]byed do/_/dgyes par byed la thugs byung par mi byed pas/_de bzhin gshegs pa'i zhal blta bas mi ngoms pa sangs rgyas la rim gror bya bar brtson pa sangs rgyas la dga' ba'i shugs kyis rnam par spel ba'i shugs dang ldan pa/_de bzhin gshegs 
[\[203a.4\]]pa mthong bas mos pa'i shugs drag po yongs su skyes pa/_de phyir mi ldog pa'i dad pas bsod nams yongs su sdud pa'i tshe/_de bzhin gshegs pa thams cad la mchod pa'i tshogs yongs su bsdu ba la brtson zhing sbyor ba rgyun mi gcod pa yin te/_
[\[203a.5\]]rigs kyi bu de ni byang chub sems dpa' rnams kyi skye ba dang po/_sangs rgyas thams cad la bsnyen bkur ba'i smon lam gyi sbyor ba'i snying po zhes bya ba ste/_thams cad mkhyen pa nyid kyi tshogs dge ba'i rtsa ba yongs su 'grub pa yang dag par sdud par 'gyur ba'o/_/
[\[203a.6\]]rigs kyi bu de la byang chub sems dpa'i skye ba gnyis pa/_byang chub kyi sems kyi yan lag yongs su grub par 'gyur ba 'byung ba'i snying po zhes bya ba gang zhe na/_rigs kyi bu 'di la byang chub sems dpa' bla na med pa yang dag par rdzogs pa'i byang chub tu sems 
[\[203a.7\]]bskyed de/_'di ltar sems can thams cad yongs su bskyab pa'i phyir snying rje chen po'i sems dang /_shin tu dgyes par bya ba'i phyir sangs rgyas thams cad bsnyen bkur ba'i sems dang /_dngos po thams cad la phongs par [{]myi [,]mi [}]brtsi ba'i phyir/_sangs 
[\[203b\]]
[\[203b.1\]]rgyas kyi chos thams cad yongs su btsal ba'i sems dang /_thams cad mkhyen pa nyid mngon du 'gyur bar bya ba'i phyir/_bsham pa chen po'i sems dang /_'gro ba thams cad yongs su bsdu ba'i sbyor bas rgyas par dgang ba'i phyir byams pa chen po'i sems dang /_
[\[203b.2\]]thams cad mkhyen pa nyid kyi go ca brtan par bya ba'i phyir 'gro ba thams cad yongs su [{]myi [,]mi [}]gtong ba'i sems dang /_yang dag pa ji lta ba bzhin du shes pa'i snang ba rab tu thob par bya ba'i phyir g.yo dang sgyu med pa'i sems dang /_byang chub sems dpa'i lam la 
[\[203b.3\]]nan tan du bya ba'i phyir kha 'og tu lus khrus pa'i sems dang /_de bzhin gshegs pa thams cad kyi smon lam dang /_mi 'gal bar bya ba'i phyir/_sangs rgyas thams cad la sku bslu ba med pa'i sems dang /_phyi ma'i mtha'i mur thug par sems can thams cad 
[\[203b.4\]]yongs su smyin par bya ba dang /_gdul ba rgyun mi gcad pa'i phyir thams cad mkhyen pa nyid du smon lam chen po 'debs pa'i sems dang /_de dag la [{]stsogs [,]sogs [}]pa byang chub kyi sems kyi yan lag gi tshogs sangs rgyas kyi zhing gi rdul shin tu phra ba snyed kyi yongs 
[\[203b.5\]]su rdzogs pa'i byang chub sems dpa' ni de bzhin gshegs pa'i rigs su skyes pa yin te/_rigs kyi bu de ni byang chub sems dpa'i skye ba gnyis pa/_byang chub kyi sems kyi yan lag yongs su 'grub par 'gyur ba 'byung ba'i snying po zhes bya ba'o/_/
[\[203b.6\]]rigs kyi bu de la byang chub sems dpa' rnams kyi byang chub sems dpa'i skye ba gsum pa chos kyi tshul la nges par gzhag pa'i sbyor ba'i tshul mngon du gyur pa 'byung ba'i snying po zhes bya ba gang zhe na/_rigs kyi bu 'di la byang chub sems dpa' chos 
[\[203b.7\]]thams cad kyi tshul rgya mtsho yod do cog nges par rtogs pas mngon du bya ba'i sems dang ldan pa thams cad mkhyen pa'i lam gyi rnam pa yongs su rdzogs par bya bas mngon du bya bar gcig tu sems pa'i sems dang ldan pa/_kha na ma tho ba med 
[\[204a\]]
[\[204a.1\]]pa'i las la yang dag par spyad par sems pa'i sems dang ldan pa/_byang chub sems dpa'i ting nge 'dzin gyi tshul rgya mtsho thams cad yongs su dag par bya ba mngon du bya ba'i sems dang ldan pa byang chub sems dpa'i yon tan thams cad la nan tan du bya bas 
[\[204a.2\]]yongs su grub par bya ba'i sems dang ldan pa/_byang chub sems dpa'i lam gyi rgyan thams cad mngon par bsgrub pa'i sems dang ldan pa/_thams cad mkhyen pa nyid du [{]dmyigs [,]dmigs [}]pa'i tshogs rgya chen po yongs su bsgrub pa bskal pa'i [{]mye [,]me [}]'bar bas kyang /_rgyun 
[\[204a.3\]]mi gcad par brtson par bya ba'i sems dang ldan pa/_'gro ba thams cad yongs su smyin par bya ba dang /_gdul ba la rab tu zhugs pas/_byang chub sems dpa'i spyod pa kun tu bzang po mngon par bsgrub pa'i sems dang ldan pa/_yongs su spyod pa'i tshul thams cad la rab tu 
[\[204a.4\]]zhugs pa ni byang chub sems dpa'i yon tan yongs su rdzogs par bya ba la dngos po thams cad rnam par bsgom pas dngos po [{]myed [,]med [}]pa'i tshul la zhugs pa'i sems dang ldan pa yin te/_rigs kyi bu 'di ni byang chub sems dpa'i skye ba gsum pa chos kyi tshul la nges 
[\[204a.5\]]par rtogs pas gzhag pa'i sbyor ba'i tshul mngon du gyur ba 'byung ba'i snying po zhes bya ba'o/_/rigs kyi bu de la byang chub sems dpa'i skye ba bzhi pa dus gsum snang bar bya ba'i lhag pa'i bsam pa rnam par dag pa'i snying po zhes bya ba gang zhe na/_rigs kyi bu 'di la 
[\[204a.6\]]byang chub sems dpa'i lhag pa'i bsam pa'i dbyings la gya nom par yongs su dag pa yin/_sangs rgyas kyi byang chub la snang ba rab tu thob pa yin/_byang chub sems dpa'i tshul rgya mtsho la rab tu zhugs pa yin/_bsam pa brtan pa rdo rje'i khams lta bus 
[\[204a.7\]]yongs su zin pa'i sems dang ldan pas shin tu brtan pa yin/_srid pa'i lam gyi rgyud du skye ba las phyin phyogs su phyogs pa yin/_de bzhin gshegs pa thams cad kyi rnam par 'phrul pa yongs su grub par bya ba la mngon du gyur pa yin/_byang chub sems 
[\[204b\]]
[\[204b.1\]]dpa'i dbang po rnam par spel ba la khyad par du 'bogs pa rab tu thob pa yin/_lhag pa'i bsam pa shin tu 'od gsal bar bya ba'i phyir sems shin tu dge ba yin/_smon lam brtan zhing rgya che ba rnam par 'phel bar bya ba la [{]myi [,]mi [}]g.yo ba yin/_sgrib pa thams cad 
[\[204b.2\]]kyi ri rnam par gtor ba'i phyir/_de bzhin gshegs pa thams cad kyis yang dag par dgongs pa yin/_'gro ba thams cad nye bar 'tsho bas mgon du gyur ba yin te/_rigs kyi bu 'di ni byang chub sems dpa' rnams kyi byang chub sems dpa'i skye ba bzhi pa 
[\[204b.3\]]dus gsum snang bar bya ba'i lhag pa'i bsam pa rnam par dag pa'i snying po zhes bya ba'o/_/rigs kyi bu de la byang chub sems dpa' rnams kyi byang chub sems dpa'i skye ba lnga pa kun nas snang ba'i 'od kyi snying po zhes bya ba gang zhe na/_rigs kyi bu 'di la byang chub 
[\[204b.4\]]sems dpa' 'gro ba thams cad yongs su smyin par bya ba dang /_gdul ba la rab tu zhugs pas sbyor ba phun sum tshogs pa yin/_sbyin pa lhug par gtong bas dngos po'i 'du shes thams cad las gyen du 'phags pa yin/_tshul khrims mtha' yas pas 
[\[204b.5\]]mtha' las rgal bar rnam par dag pa yin/_sangs rgyas kyi chos thams cad la bzod pa'i snang ba rab tu thob pas/_de bzhin gshegs pa'i yul la gnas pa'i bzod pa dang ldan pa yin/_thams cad mkhyen pa nyid du yangs par 'byung ba la 
[\[204b.6\]]zhugs pas brtson 'grus chen po dang ldan pa yin/_sgo kun tu lta ba'i ting nge 'dzin gyi ye shes kyi dkyil 'khor rnam par dag pas bsam gtan la rab tu brtson pa yin/_chos snang ba thams cad rab tu thob pas shes rab kyi mthu'i 'od dang ldan pa yin/_
[\[204b.7\]]sangs rgyas blta ba rgya mtsho rnam par [{]dmyigs [,]dmigs [}]par bya ba la zhugs pas thogs pa med pa'i mig dang ldan pa yin/_'jig rten thams cad yongs su tshim par byed pas/_chos thams cad kyi de kho na nyid la dbang bsgyur bas smos pa yin/_chos kyi tshul 
[\[205a\]]
[\[205a.1\]]yang dag pa ji lta ba bzhin du thob par bya ba la rab tu brtson pa yin te/_rigs kyi bu 'di ni byang chub sems dpa' rnams kyi byang chub sems dpa'i skye ba lnga ba kun nas snang ba'i 'od kyi snying po zhes bya ba'o/_/rigs kyi bu de la byang chub 
[\[205a.2\]]sems dpa' rnams kyi byang chub sems dpa'i skye ba drug pa de bzhin gshegs pa'i rigs kyi rgyud du 'byung ba'i snying po zhes bya ba gang zhe na/_rigs kyi bu 'di la byang chub sems dpa' de bzhin gshegs pa'i rigs su byung ba yin/_de bzhin gshegs 
[\[205a.3\]]pa'i rgyud du skyes pa yin/_tshul gyi sgo thams cad la shin tu grub pa yin/_'das pa dang /_ma byon pa dang /_da ltar byung ba'i de bzhin gshegs pa rnams kyi smon lam chen po rnam par dag pa yin/_de bzhin gshegs pa thams cad kyi dge ba'i rtsa ba 
[\[205a.4\]]la rang bzhin gcig pa'i dge ba'i rtsa bar gyur pa yin/_sangs rgyas thams cad dang lus gcig tu gyur pa yin/_chos dkar pos 'jig rten gzhan du 'gro ba yin/_sangs rgyas kyi byin gyi rlabs yongs su bstan pa'i ting nge 'dzin la bdag 
[\[205a.5\]]nyid che ba'i chos kyis rnam par spyod pa yin/_dus la ji ltar bab pa bzhin du sems can rnam par dag par bya ba'i chos la zhugs pa yin/_sangs rgyas kyi chos yongs su dris pa la spobs pa rgyun mi 'chad pa yin te/_rigs kyi bu 'di ni byang chub sems 
[\[205a.6\]]dpa' rnams kyi byang chub sems dpa'i skye ba drug pa de bzhin gshegs pa'i rigs kyi rgyud du 'byung ba'i snying po zhes bya ba'o/_/rigs kyi bu de la byang chub sems dpa' rnams kyi byang chub sems dpa'i skye ba bdun pa de bzhin gshegs pa thams cad kyi stobs 
[\[205a.7\]]kyi 'od snang ba'i rgyan gyi snying po zhes bya ba gang zhe na/_rigs kyi bu 'di la byang chub sems dpa' sangs rgyas kyi stobs la 'jug pa'i snang bas sangs rgyas kyi zhing du 'gro ba las phyir [{]myi [,]mi [}]ldog go_/byang chub sems dpa'i yon tan rgya mtsho las phyir mi 
[\[205b\]]
[\[205b.1\]]'gyur ro/_/chos thams cad sgyu ma'i rnam pa ltar yang dag pa ji lta ba bzhin du shes par bya ba la gnas pas yongs su yi 'chad par [{]myi [,]mi [}]'gyur ro/_/'jig rten thams cad rmi lam lta bur rab tu rtogs par byed do/_/gzugs su rnam par [{]dmyigs [,]dmigs [}]pa'i gnas thams 
[\[205b.2\]]cad gzugs brnyan lta bur mngon par sgrub bo/_/mngon par shes pas rnam par 'phrul pa sprul pa lta bu la dbang rab tu thob par byed do/_/srid pa thams cad du skye ba grib ma lta bur gdong rab tu ston to/_/de bzhin gshegs pa thams cad kyi chos kyi 'khor lo sgra brnyan 
[\[205b.3\]]lta bur rab tu shes so/_/thabs kyi tshul don sna tshogs dang ldan pa la rab tu brtson pas chos kyi dbyings kyi tshul rab tu bstan pa la pha rol tu phyin pa'i dam pa thob pa yin te/_rigs kyi bu 'di ni byang chub sems dpa' rnams kyi byang chub sems dpa'i skye ba bdun pa de 
[\[205b.4\]]bzhin gshegs pa thams cad kyi stobs kyi 'od snang ba'i rgyan gyi snying po zhes bya ba'o/_/rigs kyi bu de la byang chub sems dpa' rnams kyi byang chub sems dpa'i skye ba brgyad pa ye shes kyi sgo kun nas rnam par dpyad pas yongs su 'grub pa 'byung ba'i snying po zhes bya ba 
[\[205b.5\]]gang zhe na/_rigs kyi bu 'di la byang chub sems dpa' gzhon nur gyur cing byang chub sems dpa'i rnam par dgod pa la rnam par gnas pa yin te/_de la gnas nas thams cad mkhyen pa'i ye shes kyi tshul la rnam par dpyod de/_ye shes kyi tshul gyi sgo re re la yang 
[\[205b.6\]]byang chub sems dpa'i spyod yul tshad [{]myed [,]med [}]pa yongs su ston pas bskal pa tshad med pa zad par 'gyur ro/_/byang chub sems dpa'i ting nge 'dzin thams cad la'ang pha rol tu phyin pa'i dam pas dbang du 'gyur te/_sems kyi skad cig re re zhing sems kyi 
[\[205b.7\]]skad cig thams cad la yang phyogs bcu'i sangs rgyas kyi zhing brjod du [{]myed [,]med [}]pa dag na bzhugs pa'i de bzhin gshegs pa rnams kyi zhabs kyi drung du skyes te/[ {]dmyigs [,]dmigs [}]pa tha mi dad pas tha mi dad pa'i ting nge 'dzin la snyoms par 'jug go_/tha mi dad pa'i chos 
[\[206a\]]
[\[206a.1\]]rnams la tha dad pa'i ye shes kyi dbang yongs su ston to/_/[{]dmyigs [,]dmigs [}]pa brjod du [{]myed [,]med [}]pa dag kyang sgrib pa [{]myed [,]med [}]pa'i dbyings su non par byed do/_/dmigs pa chung ngus kyang mtha' yas par bstan pa'i sa la yongs su 'jug go_/chos nyid tshad [{]myed [,]med [}]
[\[206a.2\]]pa yang chung ba'am/_che bar khong du chud par byed do/_/'jig rten thams cad kyang rnam par [{]dmyigs [,]dmigs [}]pa dang mnyam par rab tu rtogs par byed do/_/chos kyi [{]dmyigs [,]dmigs [}]pa thams cad dang /_rnam par shes pa'i rgyud thams cad kyang bsgoms pas khong du chud par byed 
[\[206a.3\]]do/_/rigs kyi bu 'di ni byang chub sems dpa' rnams kyi byang chub sems dpa'i skye ba brgyad pa ye shes kyi sgo kun nas rnam par dpyad pas yongs su 'grub pa 'byung ba'i snying po zhes bya ba'o/_/rigs kyi bu de la byang chub sems dpa' rnams kyi byang chub 
[\[206a.4\]]sems dpa'i skye ba dgu ba chos kyi dbyings sprul pas brgyan par byed pa'i snying po zhes bya ba gang zhe na/_rigs kyi bu 'di la byang chub sems dpa' sems kyi skad cig thams cad la rgyan sna tshogs dang /_rgyan du mar ldan pa'i sangs rgyas kyi zhing byin gyis rlob 
[\[206a.5\]]ste/_sprul pa thams cad la mi 'jug pa'i pha rol tu phyin pa'i dam pa thob pa yin/_sangs rgyas kyi sprul pa thams cad la shin tu mkhas par gyur pa yin/_chos kyi sprul pa la [{]myi [,]mi [}]'jigs pa rnam par dag pa yin/_chos kyi dbyings dam pa chags pa med pa'i 
[\[206a.6\]]spyod yul dang ldan pa yin/_bsam pa ji lta ba bzhin du sems can gyi lus rnam par [{]dmyigs [,]dmigs [}]par bya ba'i byin gyi rlabs la mkhas pa yin/_sems can gdul ba la mkhas pa bsam gyis [{]myi [,]mi [}]khyab pa dang ldan pa yin/_spyod pa sna tshogs kyi mngon par 
[\[206a.7\]]'tshang rgya ba yongs su ston pa yin/_thams cad mkhyen pa nyid kyi lam sgrib pa [{]myed [,]med [}]pa mngon par bsgrub pa la mkhas pa yin/_de'i rgyud kyi chos kyi 'khor lo bskor ba la mkhas pa yongs su ston pa yin/_sems can mtha' dang dbus med pa gdul ba'i 
[\[206b\]]
[\[206b.1\]]thabs mngon par bsgrub pa la mkhas pa yin/_rnam par snang mdzad kyi ye shes dbyig tu bya ba'i mdzod dang ldan pas sems can gdul ba'i dus la bab na rtag tu sta gon du gnas pa yin te/_rigs kyi bu 'di ni byang chub sems dpa' rnams kyi byang chub sems 
[\[206b.2\]]dpa'i skye ba dgu pa chos kyi dbyings sprul pas brgyan pa byed pa'i snying po zhes bya'o/_/rigs kyi bu de la byang chub sems dpa' rnams kyi byang chub sems dpa'i skye ba bcu pa de bzhin gshegs pa'i sa yongs su gnon pa'i shugs drag po'i snying po zhes bya ba gang zhe na/_'di 
[\[206b.3\]]la byang chub sems dpa' dus gsum gyi de bzhin gshegs pa thams cad dang /_rang bzhin gcig pa'i yul la dbang bskur ba yin te/_'jig rten gyi khams thams cad 'dab chags pa'i yul la rab tu 'jug pa yin/_sems can thams cad kyi sngon gyi 
[\[206b.4\]]mtha' dang phyi ma'i mtha'i shi 'pho dang /_skye ba'i sems rgyud chags par 'byung ba yang rab tu shes so/_/byang chub sems dpa' thams cad kyi ye shes 'dab chags pa'i yul yang rab tu shes so/_/'das pa dang ma byon pa dang de ltar byung ba'i sangs rgyas 
[\[206b.5\]]thams cad kyi mngon par rdzogs par 'tshang rgya ba 'dab chags pa yang rab tu shes so/_/chos thams cad kyi rgyud 'dab chags pa la mkhas par bya ba yang rab tu shes so/_/bskal pa 'jig pa dang 'du ba thams cad kyi sngon gyi mtha' dang phyi ma'i 
[\[206b.6\]]mtha' dang da ltar byung ba rnams kyang [{]mying [,]ming [}]dang bcas/_sa tshigs dang bcas par 'dab chags par rab tu shes so/_/sems can tshul ji lta bur yongs su smyin par byas pa dang /_dus la gang du bab pa rnams la mngon par rdzogs par 'tshang rgya ba'i 
[\[206b.7\]]rgyan dang /_rnam par 'tshang rgya bas gdul bar bya ba yongs su bstan pa'i byin gyi rlabs kyi ye shes kyang mngon par sgrub bo/_/sangs rgyas byung ba thams cad mngon par 'tshang rgya ba'i drung du nye bar 'gro zhing chos kyi 'khor lo bskor ba la mkhas 
[\[207a\]]
[\[207a.1\]]pa'i tshul 'dab chags pa yang /_sems can gyi khams mtha' dang dbus med pa gdul ba'i thabs mngon par bsgrub pa la mkhas pas yongs su ston te/_rigs kyi bu 'di ni byang chub sems dpa' rnams kyi byang chub sems dpa'i skye ba bcu 
[\[207a.2\]]ba de bzhin gshegs pa'i sa yongs su gnon pa'i shugs drag po'i snying po zhes bya ba'o/_/rigs kyi bu de dag ni byang chub sems dpa' rnams kyi byang chub sems dpa'i skye ba bcu rnams te/_de dag gis byang chub sems dpa' rnams skye bar 'gyur ba'o/_/
[\[207a.3\]]'byung bar 'gyur ba'o/_/yang dag par sgrub par byed pa'o/_/yang dag par 'phel bar byed pa'o/_/rab tu rdzogs par byed pa'o/_/yongs su grub par byed pa'o/_/zhing ma lus pa thams cad khong du chud par bya ba'i phyir rgyan gcig gi lhab lhub la rgyan dang /_lhab lhub kyi rgyud rnam pa sna 
[\[207a.4\]]tshogs kyi byin gyis rlob pa'o/_/sems can gyi khams gdul ba rgyun mi gcad pa'i phyir phyi ma'i mtha'i bskal pa'i mur thug par byin gyi rlabs kyis rgyun 'chad pa [{]myed [,]med [}]par byed pa'o/_/chos rgya mtsho thams cad kyi [{]dmyigs [,]dmigs [}]pa sna tshogs dang /_shin 
[\[207a.5\]]tu bstan pa gcig nas gcig tu brgyud pa sna tshogs du ma rnam pa tha dad pa dang /_chos mtha' yas pa gcig nas gcig tu brgyud pa'i rgyun mngon par 'tshang rgya bar byed pa'o/_/sangs rgyas kyi khyu mchog gi mthu phyung ba bsam gyis mi khyab pa chos kyi dbyings kyis 
[\[207a.6\]]klas pa/_nam mkha'i dbyings kyi mthas gtugs pa yongs su ston pa'o/_/sems can tshad med pa spyod pa rgya mtsho sna tshogs dang ldan pa yongs su smyin par bya ba dang /_gdul bas yongs su 'dul ba rnams la chos kyi 'khor lo bskor ba yongs 
[\[207a.7\]]su bstan pa'o/_/sems can gyi khams thams cad sangs rgyas 'byung ba dang mi 'bral bar byin gyis rlob pa'o/_/chos thams cad kyi sprin dbyangs kyi yan lag rgya mtsho brjod du med pas rnam par dag pa [{]dmyigs [,]dmigs [}]pa thams cad las rab tu 'byung 
[\[207b\]]
[\[207b.1\]]ba rnam par [{]dmyigs [,]dmigs [}]par byed pa'o/_/tshad med par rnam par spyod pa la bsgribs pa med par rtogs pas khong du chud pa rnams chos yid du 'ong ba'i rgyan thams cad dang ldan pa'i byang chub sems dpa'i dkyil 'khor bsam pa dang /_mos pa gang dang ldan pa'i 
[\[207b.2\]]tshul bzhin du sems can rnams la yongs su ston pa'o/_/sangs rgyas kyis tshad med pa'i rjes su song ba rnams 'jig rten thams cad yongs su bsgrub pa'i don du chos kyi mdzod mtha' dang dbus med pa rab tu ston pa'o/_/de nas lum bi ni'i nags tshal gyi lha 
[\[207b.3\]]mo gzi brjid kyi dkyil 'khor bzang pos dga' ba'i dpal gyis/_de'i tshe byang chub sems dpa'i chos kyi don 'di nyid gsal bar brjod pa'i phyir sangs rgyas kyi byin gyi rlabs kyis phyogs bcur rnam par bltas te/_tshong dpon gyi bu nor [{]bzangs [,]bzang [}]la 
[\[207b.4\]]tshigs su bcad de smras pa/_lhag pa'i bsam pa dri med rnyog pa med pa yis/_/gang rnams rgyal ba blta bas nam yang mi ngoms shing /_/rgyal ba kun gyi phyi ma'i mtha' yi rgyan sprin la/_/smon pa'i mkhas pa de dag skye ba'i thog ma gnas/_/dus 
[\[207b.5\]]gsum byung ba'i 'jig rten ma lus kun bkang ste/_/zhing dang sems can de bzhin chos dang sangs rgyas rnams/_/sems can dgrol phyir smon lam 'debs pas brgyan pa'i sems/_/de ni bsam gyis [{]myi [,]mi [}]khyab rnams kyi skye ba gnyis/_/gang rnams 
[\[207b.6\]]chos kyi sprin 'thung nam yang mi ngoms shing /_/nges par rtogs pa'i yid kyis dus gsum chags med lus/_/mkha' dbyings dri med mnyam med sems kyi lus ldan pa/_/mtshungs pa med pa de ni de dag skye ba gsum/_/lhag pa'i bsam pa ri rab rdo rje mtshungs 
[\[207b.7\]]bstan pas/_/thams cad mkhyen tshul rgya mtshor rnam par 'jug byed cing /_/gang rnams snying rje chen po'i gang chen mtshor 'jug pa/_/de ni skyes bu khyu mchog rnams kyi skye ba bzhi/_/gang rnams byams pas phyogs bcu rgyas par yongs bkang zhing /_/
[\[208a\]]
[\[208a.1\]]pha rol phyin pa dri med rgya mtsho mngon bsgrubs te/_/chos kyi 'od 'gyed 'gro ba yongs su smyin byed pa/_/de ni skyes bu chen po de dag skye ba lnga/_/chos kyi rang bzhin rab tu rtogs pas chags med sems/_/dus gsum dpe zla med pa'i 
[\[208a.2\]]sangs rgyas rigs byung zhing /_/gang rnams chos dbyings rgya mtsho'i tshul la 'jug byed pa/_/'di ni mkhas pa de dag skye ba yangs pa drug_/gang rnams chos lus yongs dag chags pa med pa'i sems/_/zhing rnams ma lus rang gi lus kyis dgang 
[\[208a.3\]]byas shing /_/sangs rgyas stobs rnams ma lus khong du chud rtogs pa/_/de ni mkhas pa rnams kyi skye ba bsam yas bdun/_/gang rnams ye shes rgya mtsho'i tshul la dbang ldan zhing /_/thams cad mkhyen pa'i sgo tshul rnam par dpyod byed la/_/ting 
[\[208a.4\]]'dzin kun tshul gang chen mtsho la yongs 'jug pa/_/de ni de bzhin nyid rten rnams kyi skye ba brgyad/_/gang rnams zhing kun 'byam klas yongs su sbyor byed cing /_/sems can thams cad yongs su smyin byed 'dul la rab brtson la/_/sangs rgyas 
[\[208a.5\]]rnam par 'phrul pa'i rgyan rnams rnam ston pa/_/de ni grags pa chen po rnams kyi skye ba dgu/_/gang rnams rgyal ba'i stobs rnams ji bzhin rab zhugs te/_/thams cad mkhyen pa'i shugs drag yangs pa rnam spel cing /_gang rnams chos dbyings 
[\[208a.6\]]gzhi tshul tha dad chags med pa/_/de ni rgyal sras rnams kyi skye ba bcu yin no/_/rigs kyi bu skye ba bcu po de dag gis byang chub sems dpa' rnams de bzhin gshegs pa'i rigs su skye'o/_/de ltar na 'jig rten thams cad la snang bar byed pa yin no/_/
[\[208a.7\]]rigs kyi bu kho mo ni byang chub sems dpa'i rnam par thar ba bskal pa tshad med par [{]dmyigs [,]dmigs [}]pa thams cad du byang chub sems dpa'i skye bas rnam par 'phrul pa yongs su ston pa thob pa'o/_/smras pa/_'phags ma byang chub sems dpa'i rnam par thar ba bskal 
[\[208b\]]
[\[208b.1\]]pa tshad med par [{]dmyigs [,]dmigs [}]pa thams cad du byang chub sems dpa'i skye bas rnam par 'phrul pa yongs su bstan pa 'di'i yul ji lta bu zhig mchis/_smras pa/_rigs kyi bu kho mo ni byang chub sems dpa' thams cad kyi skye ba yongs su lta zhing /_nye bar 'gro ba'i smon 
[\[208b.2\]]lam yongs su grub pa ste/_rigs kyi bu de ltar kho mo ni bcom ldan 'das rnam par snang mdzad kyi skye ba rgya mtsho shin tu yangs pa la 'jug cing khong du chud pa ste/_'di ltar stong gsum gyi stong chen po'i 'jig rten gyi khams 'di'i byang chub sems dpa'i skye ba 
[\[208b.3\]]khong du chud par byed cing /_gling bzhi pa skul ba dang ldan pa'i 'dzam bu'i gling de'i lum bi ni'i nags tshal du byang chub sems dpa' 'byung ba yongs su blta ba'i don du sngon gyi smon lam gyis skyes te/_da ltar kho mo 'di na byang chub sems dpa' 'byung ba'i rjes 
[\[208b.4\]]su dran pa sgom zhing rnam par spyod do/_/de ltar kho mo 'di na gnas gnas te/_de phan chad lo brgya na bcom ldan 'das dga' ldan gyi pho brang nas 'pho bar 'gyur ro zhes bya ba'i tshe/_lum bi ni'i nags tshal 'dir sngon gyi ltas bcu byung bar gyur te/_bcu 
[\[208b.5\]]gang zhe na/_'di ltar lum bi ni'i nags tshal 'di thams cad mthon dman med la/_ngam grog dang /_g.yang sa med cing mnyam par gnas par gyur ba 'di ni sngon gyi ltas dang po byung ba'o/_/yang lum bi ni'i nags tshal 'di thams cad gseg 
[\[208b.6\]]ma dang /_gyo mo med la sdom dum dang tsher ma dang bral te/_sa'i gzhi rdo rje las grub par gyur nas/_rin po che mang pos yongs su gang bar gnas par gyur pa 'di ni sngon gyi ltas gnyis pa byung ba'o/_/yang lum bi ni'i nags tshal 'di thams 
[\[208b.7\]]cad rin po che thams cad kyi shing dang sA la dang /_ta la'i phreng bas rnam par 'khrigs pas yongs su brgyan par kun nas gnas par gyur pa 'di ni sngon gyi ltas gsum pa byung ba'o/_/yang lum bi ni'i nags tshal 'di thams cad lha rdzas las kyang 
[\[209a\]]
[\[209a.1\]]'das pa'i spos kyi myu gu kun nas 'thon pa dang /_phye ma thams cad kyi mdzod kun nas 'thon pa dang /_rgyal mtshan thams cad kyi sprin dang na bun yongs su byung ba dang /_spos kyi rin po che'i gzugs kyi shing drung kun 'khor te/_rgyan yongs 
[\[209a.2\]]su sbyangs par kun nas gnas par gyur pa 'di ni sngon gyi ltas bzhi pa byung ba'o/_/yang lum bi ni'i nags tshal 'di thams cad lha rdzas kyi me tog dang /_phreng ba dang /_lhab lhub sna tshogs kyis mdzod rnam pa thams cad du yongs su rgyas pa dang ldan par kun nas 
[\[209a.3\]]gnas par gyur pa 'di ni sngon gyi ltas lnga pa byung ba'o/_/yang lum bi ni'i nags tshal 'di thams cad kyi shing thams cad la nor bu rin po che dam pa'i mdzod mngon par grub par gyur ba 'di ni sngon gyi las drug pa byung ba'o/_/yang lum pi ni'i nags tshal 'di 
[\[209a.4\]]thams cad kyi pad+mo'i tshal thams cad du cha las skyes pa'i me tog thams cad kyang kha 'bus te/_sa'i gzhi las 'thon nas/_chu las mngon par 'phags par gnas pa 'di ni sngon gyi ltas bdun pa byung ba'o/_/yang 'jig rten gyi khams 'di'i 
[\[209a.5\]]'dod pa la spyod pa dang /_gzugs la spyod pa'i lha'i bu rnams dang /_klu dang /_gnod sbyin dang /_dri za dang /_lha ma yin dang /_nam mkha'i lding dang /_mi'am ci dang /_lto 'phye chen po dang /_'jig rten gyi dbang po 
[\[209a.6\]]dang /_'gro ba'i dbang po ji snyed cig yod pa de dag thams cad kyang lum bi ni'i nags tshal 'di na thal mo sbyar cing 'khod par gyur te/_'di ni sngon gyi ltas brgyad pa byung ba'o/_/yang 'dzam bu'i gling gi 'jig rten gyi khams 'di'i lha'i bu mo'am/_klu'i 
[\[209a.7\]]bu mo'am/_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po'i bu mo ji snyed cig yod pa de dag thams cad kyang rab tu dga' ba'i yid kyis mchod pa'i rnam pa thams cad lag na thogs shing blag 
[\[209b\]]
[\[209b.1\]]sha'i yal ga la mngon tu bltas te/_'dud cing phyag 'tshal bar 'khod par gyur ba 'di ni sngon gyi ltas dgu pa byung ba'o/_/yang phyogs bcu'i de bzhin gshegs pa thams cad kyi sku lte ba'i dkyil 'khor dag nas byang chub sems dpa'i skye bas rnam par 
[\[209b.2\]]'phrul pa'i sgron ma zhes bya ba'i 'od zer mang po 'thon te/_lum bi ni'i nags tshal 'di thams cad snang bar byas nas gnas par gyur te/_'od zer gyi sgo'i dkyil 'khor de dag thams cad la'ang de bzhin gshegs pa de dag thams cad kyi skye bas rnam 
[\[209b.3\]]par 'phrul pa gzugs brnyan du gyur par snang ba dang /_thog ma bltam pa'i rnam par 'phrul ba dang bcas par byang chub sems dpa'i yon tan thams cad kyang sangs rgyas kyi gsung gi dbyangs dang ldan par 'od zer gyi sgo'i dkyil 'khor de dag las 
[\[209b.4\]]sgrar 'thon cing grags par gyur pa 'di ni sngon gyi ltas bcu pa byung ba'o/_/byang chub sems dpa'i skye ba'i dus la bab pa'i tshe/_sngon gyi ltas bcu po de dag byung bar gyur te/_de byung bas 'jig rten gyi dbang po thams cad kyis kyang byang chub sems dpa' 
[\[209b.5\]]'byung bar 'gyur ro zhes bya bar shes so/_/rigs kyi bu de ltar kho mo sngon gyi ltas bcu po de dag mthong bas kyang dga' ba'i shugs bsam gyis mi khyab pa rab tu thob bo/_/rigs kyi bu gzhan yang lha mo sgyu ma grong khyer chen po ser skya'i gnas nas byung ba'i tshe/_
[\[209b.6\]]lum bi ni'i nags tshal 'dir sngon gyi ltas snang ba chen po bcu byung bar gyur te/_de dag byung bas sems can tshad med pa rnams thams cad mkhyen pa'i chos kyi snang bas dga' ba'i shugs rnam par 'phel bar gyur to/_/bcu gang zhe na/_'di lta ste/_sa'i steng na 
[\[209b.7\]]gnas pa'i rin po che'i khang ba brtsegs pa thams cad du snang ba rab tu byung ngo /_/rin po che'i pad+mo kha ma bye ba kha 'bye bar gyur pa'i 'dab ma thams cad las snang ba rab tu byung ste/_bltam pa legs par bltam mo zhes bya ba'i sgra snyan pa yang de dag las byung bar 
[\[210a\]]
[\[210a.1\]]gyur to/_/phyogs bcu'i byang chub sems dpa' rnams kyis thog ma sems bskyed pa'i snang ba ji snyed cig yod pa de dag kyang /_lum pi ni'i nags tshal_'dir snang bar byas te mngon par shar to/_/phyogs bcu'i byang chub sems dpa' rnams 
[\[210a.2\]]byang chub sems dpa'i sa thams cad yongs su gnon pa'i snang ba rnam par 'phrul pa ji snyed cig yod pa de dag kyang lum bi ni'i nags tshal 'dir byung ngo /_/phyogs bcu'i byang chub sems dpa' rnams pha rol tu phyin pa thams cad yongs su sgrub cing /_ye shes khong 
[\[210a.3\]]du chud_pa'i snang ba 'od ji snyed cig yod pa de dag kyang lum bi ni'i nags tshal 'dir byung bar gyur to/_/phyogs bcu'i byang chub sems dpa' rnams smon lam thams cad la dbang bsgyur ba'i ye shes snang ba'i 'od ji snyed cig yod pa de dag kyang lum bi ni'i nags 
[\[210a.4\]]tshal 'dir byung bar gyur to/_/phyogs bcu'i byang chub sems dpa' rnams smon lam rgya chen po mngon par sgrub pa'i ye shes snang ba'i 'od ji snyed cig yod pa de dag kyang lum bi ni'i nags tshal 'dir byung bar gyur to/_/phyogs bcu'i byang chub sems dpa' rnams 
[\[210a.5\]]sems can yongs su smyin par bya ba dang /_gdul bar byed pa'i ye shes snang ba'i 'od ji snyed cig yod pa de dag kyang lum bi ni'i nags tshal 'dir byung bar gyur to/_/phyogs bcu'i byang chub sems dpa' thams cad kyis chos kyi dbyings kyi tshul gyi ye shes 
[\[210a.6\]]khong du chud pa'i snang ba ji snyed cig yod pa de dag kyang lum bi ni'i nags tshal 'dir byung bar gyur to/_/phyogs bcu'i byang chub sems dpa' thams cad sangs rgyas thams cad kyi rnam par 'phrul pa dang /_skye ba dang mngon par 'byung ba dang /_byang chub tu rnam 
[\[210a.7\]]bar 'tshang rgya ba dang /_ye shes thugs su chud par mdzad pa'i snang ba'i 'od ji snyed cig yod pa de dag kyang lum bi ni'i nags tshal 'dir byung bar gyur to/_/sngon gyi ltas snang ba chen po bcu po de dag rab tu byung bar gyur te/_de dag gis sems can mtha' 
[\[210b\]]
[\[210b.1\]]dang dbus [{]myed [,]med [}]pa'i sems dang /_bsam pa'i mun pa thibs po thams cad kyang rab tu snang bar byas so/_/rigs kyi bu de la lha mo sgyu ma shing blag sha'i nags su phyin pa'i tshe/_'jig rten gyi dbang po 'dus pa thams cad dang /_'dod pa'i khams kyi lha'i bu lha'i bu'i 
[\[210b.2\]]tshogs dang /_lha'i bu mo 'khor dang bcas te 'dus pa thams cad dang /_gzugs la spyod pa'i lha'i bu dri nga ba med pa thams cad dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po 'khor dang bcas te/_
[\[210b.3\]]tshogs pa byang chub sems dpa' la mchod par brtson pa thams cad kyi lus dang /_mchod pa'i tshogs thams cad kyang lha mo sgyu ma'i gzi brjid dang dpal dang kha dog dang gzugs kyis rab tu snang bar byas so/_/stong gsum gyi stong chen po'i 'jig rten gyi khams 
[\[210b.4\]]'di na 'od gang ji snyed cig yod pa de dag thams cad kyang zil gyis mnan to/_/lha mo sgyu ma'i ba spu'i sgo thams cad nas byung ba'i 'od dang snang ba dag ni 'od gzhan gyis nyams par gyur ba med/_bsgribs par gyur pa med/_chod par gyur 
[\[210b.5\]]pa [{]myed[,]med[}]/_thogs par gyur pa [{]myed [,]med [}]de/_des phyogs thams cad rgyas par bkang nas sems can dmyal ba'i sdug bsngal thams cad dang /_byol song gi skye gnas kyi sdug bsngal thams cad dang /_gshin rje'i 'jig rten gyi sdug bsngal thams cad dang /_srid pa'i 
[\[210b.6\]]lam gyi rgyud du gtogs pa'i sems can thams cad kyi sdug bsngal thams cad dang /_nyon mongs pa thams cad rab tu zhi bar byas te/_lhag ge lham me lhang nger gnas par gyur to/_/rigs kyi bu 'di ni byang chub sems dpa' skye ba'i rnam par 'phrul pa/_
[\[210b.7\]]lum bi ni'i nags tshal du byung ba dang po'o/_/rigs kyi bu gzhan yang gang gi tshe lha mo sgyu ma'i lus su stong gsum gyi stong chen po'i 'jig rten gyi khams 'di chud cing gzugs brnyan 'byung ba snang bar gyur pa des stong gsum gyi stong chen po'i 'jig rten gyi 
[\[211a\]]
[\[211a.1\]]khams kyi gling bzhi pa'i 'jig rten gyi khams bye ba phrag brgya'i 'dzam bu'i gling thams cad kyi rgyal po'i gnas ming sna tshogs dang ldan pa sha stag dang /_nags tshal gyi ming sna tshogs dang ldan pa sha stag dang /_shing drung rnam pa tha dad pa sha stag 
[\[211a.2\]]tu'ang lha mo sgyu ma phyin cing /_'jig rten gyi dbang po thams cad kyis yongs su bskor te/_byang chub sems dpa'i skye ba la sta gon du sdod cing /_byang chub sems dpa' yum gyi ye shes kyi rnam par 'phrul ba bsam gyis mi khyab pas rnam pa 'di bzhin du snang 
[\[211a.3\]]bar gyur te/_rigs kyi bu 'di ni byang chub sems dpa' skye ba'i rnam par 'phrul pa lum bi ni'i nags tshal du byung ba gnyis pa'o/_/rigs kyi bu gzhan yang lha mo sgyu ma'i ba spu'i bu ga thams cad kyi ba spu'i sgo re re la yang sngon gyi byang chub sems dpa'i spyod 
[\[211a.4\]]pa mnga' ba'i tshe/_bcom ldan 'das kyis de bzhin gshegs pa ji snyed cig bsnyen bkur te/_rim gror mdzad pa dang /_bsti stang dang bkur stir mdzad de mchod pa de dag thams cad kyang yongs su snang bar gyur to/_/de bzhin gshegs pa de dag gis chos 
[\[211a.5\]]ji snyed cig bstan pa de dag thams cad kyang ba spu'i bu ga de dag nas sangs rgyas kyi gsung gi yan lag dang ldan par ma lus par grags par gyur te/_dper na/_chu'i phor bu chung ngu 'am/_bser gyi rdul phra mo'am/_me long gi dkyil 'khor shin 
[\[211a.6\]]tu gsal ba'am/_chu shin tu dang ba la nam mkha'i dkyil 'khor gnyi zla dang /_gza' skar gyi tshogs kyis rab tu brgyan pa dang /_sprin gyi tshogs 'brug sgra zab mo 'byin pa can yang gzugs brnyan du gyur par snang ngo /_/rigs kyi bu de bzhin du lha mo sgyu 
[\[211a.7\]]ma'i ba spu'i sgo'i dkyil 'khor thams cad la'ang /_sngon gyi de bzhin gshegs pa'i rnam par 'phrul pa rnams kyang yongs su snang /_chos bstan pa'i sgra thams cad kyang grags par gyur te/_rigs kyi bu 'di ni byang chub sems dpa' skye ba'i rnam par 
[\[211b\]]
[\[211b.1\]]'phrul pa lum bi ni'i nags tshal du byung ba gsum pa'o/_/rigs kyi bu gzhan yang lha mo sgyu ma'i lus thams cad dang /_ba spu'i sgo'i dkyil 'khor thams cad las ba spu'i sgo re re nas kyang zhing ji snyed cig dang /_'jig rten gyi khams rgya mtsho ji snyed cig dang /_
[\[211b.2\]]'jig rten gyi khams 'byam klas pa ji snyed cig dang /_'jig rten gyi khams kyi rgyud ji snyed cig dang /_'jig rten khams kyi ming du bya ba ji snyed cig tu bcom ldan 'das kyis sngon byang chub sems dpa'i spyod pa mdzad de/_zhing gi gzhi ji lta bu zhig dang ldan par 
[\[211b.3\]]gyur pa dang /_dbyibs ni ci 'dra ba dang /_rgyan ni ji lta bu zhig dang ldan par gyur pa dang /_lhun ni ji lta bu zhig dang ldan par gyur pa dang /_ri'i rgyan ni ji lta bu dag cig yod par gyur pa dang /_grong dang /_grong khyer dang /_yul dang /_ljongs dang /_grong rdal gyi rgyan 
[\[211b.4\]]ni ji lta bu dag cig gnas gnas pa dang /_bza' shing gi ra ba dang /_mtsho dang /_lu ma dang /_rgya mtsho'i rgyan ni ji lta bu zhig dang ldan par gyur pa dang /_nam mkha' dang sprin gyi rgyan ni ji lta bu zhig dang ldan par gyur pa dang /_sems can gyi gnas ni ji lta bu zhig yod par gyur pa 
[\[211b.5\]]dang /_theg pa bstan pa ni gang dang yang ldan par gyur pa dang /_bskal pa'i [{]mying [,]ming [}]dang grangs ji snyed cig ces bya bar gyur pa dang /_sangs rgyas skye ba ni ji snyed cig byung bar gyur pa dang /_rnam par dag pa ni gang du 'du bar gyur pa dang /_sems can gyi tshe'i tshad ni ji tsam 
[\[211b.6\]]zhig dang ldan par gyur pa dang /_'jig rten gyi skye gnas ni gang du skyes par gyur pa dang /_sems can ji lta bu zhig dang 'grogs pa dang /_dge ba'i bshes gnyen ni ji lta bu zhig la brten brten pa dang /_dge ba'i chos ni ji lta bu zhig la brtson par spyod 
[\[211b.7\]]spyod pa dang /_chos kyi nan tan ni ji lta bu zhig la brtson par byas te/_byang chub sems dpa'i spyod pa spyod spyod pa'i sangs rgyas kyi zhing de dag thams cad kyang yongs su snang bar gyur/_bcom ldan 'das kyis phyir [{]myi [,]mi [}]ldog pa'i gnas brnyes nas/_sdon sku ni ji snyed 
[\[212a\]]
[\[212a.1\]]cig_/rnam par spyod pa ji lta bu zhig_/cha byad ni ji lta bu zhig_/longs su spyod pa ni ci dang ldan/_bde ba dang sdug bsngal ni ji lta bu zhig sku nyams su bzhes/_sku tshe'i rgyud ni ji lta bu zhig dang ldan par gyur te/_sngon byang chub sems dpa'i spyod pa 
[\[212a.2\]]spyad par gyur pa de dag thams cad kyang ba spu'i sgo thams cad nas yongs su snang bar gyur to/_/sangs rgyas kyi zhing de dag thams cad kyi skye gnas de dang /_de dag tu lha mo sgyu ma byang chub sems dpa'i yum du gyur pa dang /_byang chub sems dpa'i sku de dag 
[\[212a.3\]]thams cad kyang /_lha mo sgyu ma'i ba spu'i sgo thams cad du rnam par 'phrul pa'i gzugs brnyan byung bar gyur te/_rigs kyi bu 'di ni byang chub sems dpa' skye ba'i rnam par 'phrul pa/_lum bi ni'i nags tshal du byung ba bzhi pa'o/_/rigs kyi bu gzhan 
[\[212a.4\]]yang bcom ldan 'das kyi sngon sku ni ji snyed cig gis byang chub sems dpa'i spyod pa spyad pa dang /_kha dog ni ji lta bu zhig dbyibs ni ci 'dra ba zhig_/cha byad ni ji lta bu zhig_/da rod ni ji lta bu zhig_/longs spyod ni ci dang ldan/_bde ba dang sdug bsngal ni 
[\[212a.5\]]ji lta bu zhig sku nyams su bzhes/_sku tshe'i rgyud ni ji lta bu zhig dang ldan par gyur pa de dag thams cad kyang lha mo sgyu ma'i lus kyi ba spu'i sgo thams cad las gzugs brnyan du snang bar gyur te/_rigs kyi bu 'di ni byang chub sems dpa' skye ba'i rnam 
[\[212a.6\]]par 'phrul pa lum bi ni'i nags tshal du byung ba lnga pa'o/_/rigs kyi bu gzhan yang bcom ldan 'das sngon byang chub sems dpa'i spyod pa mdzad pa'i tshe/_gtang bar dka' ba yongs su btang ste/_zhabs dang phyag yongs su btang ba'am/_
[\[212a.7\]]snyan dang shangs yongs su btang ba'am/_ljags dang tshems yongs su btang ba'am/_spyan dang dbu yongs su btang ba'am/_sha dang khrag yongs su btang ba'am/_rus pa dang rkang yongs su btang ba'am/_mkhal ma dang thugs yongs su 
[\[212b\]]
[\[212b.1\]]btang ba'am/_pags pa dang phri yongs su btang ba'am/_phyi nang gi dngos po yongs su btang ba'am/_sras po dang sras mo dang btsun mo yongs su btang ba'am/_sku yongs su btang ba'am/_longs spyod rin po che yongs su btang ba'am/_grong dang grong khyer 
[\[212b.2\]]dang ljongs dang /_yul dang khams dang /_rgyal po'i gnas yongs su btang ba'am/_nor dang 'bru dang mdzod dang bang ba yongs su btang ba'am/_nor bu dang /_mu tig dang /_baiDUr+ya dang /_dung dang /_man shel dang /_byi ru dang /_gser dang /_dngul yongs su 
[\[212b.3\]]btang ba'am/_rin po che'i rgyan sna tshogs yongs su btang ba'am/_mal cha yongs su btang ba'am/_khang pa dang gzhal med khang yongs su btang ba'am/_yo byad yongs su btang ba'am/_de ltar gtong ba'i byang chub sems dpa'i sku gzugs 
[\[212b.4\]]dang /_rnam pa ji lta bur yongs su btang bar gyur pa dang /_len pa de dag kyang rnam pa ji ltu bus len par gyur pa dang /_sbyin pa'i dngos po rnam pa ji lta bu dag yongs su btang bar gyur pa dang /_yul gyi phyogs gang dag tu yongs su btang bar gyur 
[\[212b.5\]]pa dang /_de'i tshe byang chub sems dpa'i 'khor du gyur pa de dag thams cad kyang /_lha mo sgyu ma'i ba spu'i sgo thams cad las gzugs brnyan du snang bar gyur to/_/slongs mo ba'i sgra de dag kyang grag par gyur te/_rigs kyi bu 'di ni byang chub sems 
[\[212b.6\]]dpa' skye ba'i rnam par 'phrul pa lum bi ni'i nags tshal du byung ba drug pa'o/_/rigs kyi bu gzhan yang sngon gyi mtha'i rgyud du byung ba'i de bzhin gshegs pa rnams yum gyi sku nas bltams par gyur pa'i tshe/_sangs rgyas kyi zhing gi rgyan dang /_
[\[212b.7\]]lhab lhub ji snyed cig byung bar gyur pa dang /_sems can gyi rgyan rnam par phye ba dang /_bza' shing gi rgyan rnam par phye ba dang /_me tog dang bdug pa dang /_spos dang phreng ba dang byug pa dang phye ma dang /_na bza' dang gdugs dang rgyal mtshan dang /_
[\[213a\]]
[\[213a.1\]]ba dan gyi rgyan rnam par phye ba dang /_rin po che'i rgyal po thams cad rnam par 'phrul pa'i rgyan rnam par phye ba dang /_rol mo dang glu dang /_bstod pa dang /_sil snyan gyi sgra ji snyed cig byung bar gyur pa de dag thams cad kyang /_lha mo sgyu ma lum bi 
[\[213a.2\]]ni'i nags tshal du phyin pa'i tshe/_lum bi ni'i nags tshal 'dir yongs su byung bar gyur to/_/mngon par skyes so/_/'gro bas rnam par [{]dmyigs [,]dmigs [}]su yod par byung bar gyur te/_rigs kyi bu 'di ni byang chub sems dpa' skye ba'i rnam par 
[\[213a.3\]]'phrul pa lum bi ni'i nags tshal du byung ba bdun pa'o/_/rigs kyi bu gzhan yang byang chub sems dpa'i longs spyod lha'i dbang po thams cad kyi gnas kyi rgyan gyi longs spyod las yongs su 'das pa dang /_klu dang gnod sbyin dang /_dri za dang lha ma yin dang /_
[\[213a.4\]]nam mkha' lding dang /_mi'am ci dang lto 'phye chen po dang /_mi'i dbang po thams cad kyi gnas kyi rgyan gyi longs spyod las 'das pa 'di lte ste/_rin po che'i rgyal po thams cad kyi khang pa brtsegs pa'i longs spyod dam/_rin po che'i rgyal po'i 
[\[213a.5\]]gzhal med khang gi longs spyod dam/_rin po che'i rgyal po'i dra ba'i longs spyod dam/_rin po che'i rgyal po'i 'bru'i longs spyod dam/_rin po che'i rgyal po'i gzugs kyi longs spyod dam/_rin po che'i rgyan thams cad kyi longs spyod dam/_spos kyi rgyal po thams cad kyi longs spyod dam/_
[\[213a.6\]{]dmyigs [,]dmigs [}]pa thams cad bzang zhing 'thun pa'i longs spyod kyang rung ste/_de dag thams cad lha mo sgyu ma'i rum nas ma 'dres par 'thon te/_lum bi ni'i nags tshal 'di yongs su brgyan cing kun nas gnas par gyur te/_rigs kyi bu 'di ni byang chub 
[\[213a.7\]]sems dpa' skye ba rnam par 'phrul pa lum bi ni'i nags tshal du byung ba brgyad pa'o/_/rigs kyi bu gzhan yang lha mo sgyu ma'i lus las byang chub sems dpa' sangs rgyas kyi zhing brjod du med pa bye ba khrag khrig brgya phrag stong gi rdul shin tu phra ba snyed 
[\[213b\]]
[\[213b.1\]]bcom ldan 'das rnam par snang mdzad dang /_sku gzugs dang sku mdog dang /_dbyibs 'dra ba mtshan dang dpe byad bzang po'i rgyan gyis 'dra bar brgyan pa dang /_'od 'dra ba dang /_'od zer 'dra ba rab tu 'gyed pa/_tshul dang 'gros stabs 'dra ba/_rtsal dang mthu 
[\[213b.2\]]'dra ba/_rnam par snang ba'i rnam par 'phrul ba 'thun pa/_'khor 'dra ba/_rgyan mtshungs pa mang po yang bcom ldan 'das rnam par snang mdzad kyi legs pa rgya mtsho yongs su brjod cing 'thun par gyur te/_rigs kyi bu 'di ni byang chub sems dpa' skye ba'i rnam par 
[\[213b.3\]]'phrul pa lum bi ni'i nags tshal du byung ba dgu ba'o/_/rigs kyi bu gzhan yang byang chub sems dpa' bltam par gyur pa'i dus la bab pa dang /_lha mo sgyu ma'i mdun du 'og gi rdo rje'i gzhi las sa chen po mngon par brtol te/_rin po che'i rgyal po 
[\[213b.4\]]pad+mo chen po rin po che thams cad kyi rgyan gyi dam pa zhes byang chub rin po che'i rgyal po gzhan gyis mi thub pa'i rdo rje chen po las grub pa/_rin po che'i rgyal po 'gro ba rgya mtsho'i nang rim dang ldan pa/_ze ba'i rtse mo rin po che'i rgyal po thams cad kyis brgyan 
[\[213b.5\]]pa/_'dab ma'i phreng ba sangs rgyas kyi zhing bcu'i rdul shin tu phra ba snyed kyis brgyan cing shin tu rnam par phye ba/_lo ma'i dkyil 'khor rin po che'i rgyal po sna tshogs kyis byas pa/_snying po mdzes pa rin po che yid bzhin gyis rnam par dag pa dang 
[\[213b.6\]]ldan pa/_ze ba'i phreng ba rnam par phye ba dang /_rin po che thams cad kyi kha dog tshad med pa dang ldan pa/_rin po che'i rgyal po grangs med pa'i dra ba'i rgyan dang ldan pas yongs su yog pa/_rin po che'i rgyal po rdo rje mthu bo ches mi shigs pas lhun 
[\[213b.7\]]kun nas bkab pa/_lha'i ris thams cad kyis kun nas bskor ba/_klu'i dbang po thams cad kyis spos chu'i sprin gyi char mngon par dbab pa/_gnod sbyin gyi dbang po thams cad kyis kun nas bskor cing lha rdzas kyi me tog snyim pa nas gtor ba/_
[\[214a\]]
[\[214a.1\]]dri za'i dbang po thams cad kyis sngon gyi sangs rgyas la rim gror byas pa'i glu'i dbyangs snyan cing yid du 'ong ba'i nga ro dang sbyar te bstod pa'i sprin gyis mngon par bstod pa/_lha ma yin gyi dbang po thams cad kyis nga rgyal dang rlom pa dang /_
[\[214a.2\]]dregs pa thams cad btang zhing shin tu btud de phyag bya ba/_nam mkha' lding gi dbang po thams cad kyis rin po che'i snam bu kun tu spyangs te/_nam mkha' kun nas brgyan par bya ba/_mi 'am ci'i dbang po thams cad kyis byang chub sems dpa'i yon tan 
[\[214a.3\]]yongs su brjod cing rol mo dang glu'i dbyangs la brtson pa dang /_nyams rab tu bde bas kun nas blta ba/_lto 'phye chen po'i dbang po thams cad kyis shin tu dga' ba dang /_mos pa skyes pas yongs su blta zhing sgra snyan pa phyung ste/_rgyan gyi sprin 
[\[214a.4\]]thams cad kyi char mngon par dbab pa byung bar gyur te/_rigs kyi bu 'di ni byang chub sems dpa' skye ba'i rnam par 'phrul pa lum bi ni'i nags tshal du byung ba bcu pa'o/_/rigs kyi bu byang chub sems dpa' skye ba'i rnam par 'phrul pa bcu po de dag 
[\[214a.5\]]lum bi ni'i nags tshal du byung bar gyur nas/_de'i rjes la byang chub sems dpa' 'od tshad med bsam gyis mi khyab pa mnga' ba/_blta na gtang [{]myi [,]mi [}]bra ba zhig lha mo sgyu ma'i rum nas bltam ste/_nam mkha'i dbyings rum nas nyi ma'i dkyil 'khor 
[\[214a.6\]]shar ba lta/_sprin gyi tshogs rum nas glog gi phreng ba 'gyu ba lta/_ri chen po'i spo rum nas nyi ma shar ka'i sprin ko lta/_mun pa stug rum nas sgron ma chen po byung ba lta ste/_mngon par bltam par gyur to/_/de ltar byang chub 
[\[214a.7\]]sems dpa' lha mo sgyu ma'i lus las gzugs brnyan ltar bstan pa'i chos nyid dang /_rmi lam ltar bstan pa'i chos nyid dang /_sgyu ma'i rnam pa'i gzugs rnam par [{]dmyigs [,]dmigs [}]pa ltar bstan pa'i chos nyid dang /_'gro ba dang 'ong ba [{]myed [,]med [}]pa'i chos 
[\[214b\]]
[\[214b.1\]]nyid dang /_skye ba med pa dang /_'gag pa med pa'i 'od rnam par [{]dmyigs [,]dmigs [}]pa yongs su bstan pa'i chos nyid kyis mngon par 'byung ba yongs su bstan to/_/rigs kyi bu de ltar kho mo ni lum bu ni'i nags tshal 'di na gnas shing /_bcom ldan 
[\[214b.2\]]'das rnam par snang mdzad kyi sku tshe'i rnam par 'phrul pa rgya mtsho la lta zhing khong du chud par byed de/_rigs kyi bu kho mo gling bzhi pa skal ba dang ldan pa 'di la bcom ldan 'das rnam par snang mdzad kyi sku tshe'i rnam par 'phrul pa la lta zhing khong du 
[\[214b.3\]]chud par bya bar gnas pa de bzhin du stong gsum gyi stong chen po'i 'jig rten gyi khams thams cad kyi gling bzhi pa thams cad kyi 'dzam bu'i gling bye ba phrag brgya thams cad na'ang /_bcom ldan 'das rnam par snang mdzad sku tshe'i rnam par 
[\[214b.4\]]'phrul pa bye ba phrag brgya la lta zhing khong du chud par byed do/_/stong gsum gyi stong chen po'i 'jig rten gyi khams thams cad du 'dus pa'i rdul shin tu phra ba'i khongs su chud pa'i sangs rgyas kyi zhing thams cad rdul shin tu phra ba la 'jug 
[\[214b.5\]]pa'i ye shes kyis khong du chud pa dag tu yang sems kyi skad cig re re la sems kyis khong du chud par bya ba re res bcom ldan 'das rnam par snang mdzad kyi sku tshe'i rnam par 'phrul pa sangs rgyas kyi zhing gi rdul shin tu phra ba snyed la ltazhing khong 
[\[214b.6\]]du chud par byed do/_/de'i 'og ma'i sems kyis sangs rgyas kyi zhing gi rdul shin tu phra ba rnams khongs su chud pa'i sangs rgyas kyi zhing de dag las sangs rgyas kyi zhing re rer yang de dang mnyam pa'i byang chub sems dpa'i skye ba'i rnam par 
[\[214b.7\]]'phrul pa la lta zhing khong du chud par byed de/_tshul de lta bus sangs rgyas kyi zhing thams cad kyi rdul shin tu phra ba'i khongs su chud pa'i sangs rgyas kyi zhing re re dag tu yang byang chub sems dpa' skye ba'i rnam par 'phrul pa thams cad la lta zhing /_
[\[215a\]]
[\[215a.1\]]khong du chud par byed kyang /_rdul shin tu phra ba thams cad kyi rdul re re la zhing gcig nas gcig tu brgyud pa'i mtha' rnyed par ma rung ngo /_/zhing thams cad kyi zhing re rer byang chub sems dpa' skye ba gcig nas gcig tu brgyud pa 
[\[215a.2\]]yang mu rnyed par ma rung ngo /_/ji ltar kho mo 'jig rten gyi khams 'di'i byang chub sems dpa' skye ba rnam par 'phrul pa thams cad la lta zhing khong du chud par byed pa/_de bzhin du phyogs bcu'i 'jig rten gyi khams mtha' dang dbus med pa dang /_
[\[215a.3\]]rdul shin tu phra ba thams cad la'ang sems kyi skad cig re re'i sems kyi khong du chud par bya ba re re la/_byin gyi rlabs rgyun mi chad pa'i tshul gyis byang chub sems dpa' skye ba'i rnam par 'phrul ba thams cad la lta zhing khong du chud par byed do/_/
[\[215a.4\]]de skad ces smras pa dang /_tshong dpon gyi bu nor [{]bzangs kyis [,]bzang gis [}]lum bi ni'i nags tshal gyi lha mo gzi brjid kyi dkyil 'khor bzang pos dga' ba'i dpal la 'di skad ces smras so/_/'phags ma khyod kyis byang chub sems dpa'i rnam par thar ba 
[\[215a.5\]]bskal pa tshad [{]myed [,]med [}]par dmigs pa thams cad du byang chub sems dpa'i skye ba rnam par 'phrul pa yongs su ston pa 'di rnyed nas yun ji srid cig lags/_smras pa/_rigs kyi bu sngon 'das pa'i dus bskal pa sangs rgyas kyi zhing bye ba'i rdul 
[\[215a.6\]]shin tu phra ba snyed 'das pa'i pha rol de'i yang pha snga zhig tu 'jig rten gyi khams kun nas rin po che zhes bya bar bskal pa mnyam par gzhag pa zhes bya ba sangs rgyas bye ba khrag khrig phrag brgyad cu byung ba la de bzhin gshegs pa dgra bcom pa yang 
[\[215a.7\]]dag par rdzogs pa'i sangs rgyas dbang phyug gi yon tan gzhan gyis mi thub pa'i rgyal mtshan zhes bya ba mkhyen pa dang zhabs su ldan pa bde bar gshegs pa 'jig rten mkhyen pa bla na med pa skyes bu 'dul ba'i kha lo bsgyur ba lha dang mi rnams kyi ston pa 
[\[215b\]]
[\[215b.1\]]sangs rgyas bcom ldan 'das 'jig rten du byung ngo /_/rigs kyi bu 'jig rten gyi khams kun nas rin po che zhes bya ba der gling bzhi ba dbu ma rgyan sna tshogs kyi 'od ces bya ba byung ste/_gling bzhi pa de'i 'dzam bu'i gling gi dbus su rgyal po'i gnas ri rab rnam 
[\[215b.2\]]par dag pa'i rgyan gyi rgyal mtshan zhes bya ba byung ste/_rgyal po'i gnas der rgyal po rin po che 'od 'phro ba'i mig gi 'od ces bya ba byung ngo /_/rgyal po rin po che'i 'od 'phro ba'i mig gi 'od de la btsun mo rab tu dga' ba'i 'od la dbang bsgyur ba zhes bya 
[\[215b.3\]]ba mnga'o/_/rigs kyi bu dper na/_gling bzhi pa skal ba dang ldan pa 'di'i 'dzam bu'i gling du lha mo sgyu ma bcom ldan 'das rnam par snang mdzad kyi yum du gyur pa de bzhin du de'i tshe/_de'i dus na gling bzhi pa rgyan sna tshogs kyi 'od kyi 'dzam bu'i gling 
[\[215b.4\]]du'ang rab tu dga' ba'i 'od la dbang bsgyur ba zhes bya ba yang bcom ldan 'das de bzhin gshegs pa dbang phyug gi yon tan gzhan gyis mi thub pa'i rgyal mtshan gyi yum du gyur te/_sangs rgyas bye ba khrag khrig phrag brgyad cu bskal pa'i dang po la 
[\[215b.5\]]byung ste/_thog mar byung ba'i bcom ldan 'das de bzhin gshegs pa dbang phyug gi yon tan gzhan gyis mi thub pa'i rgyal mtshan gyi yum du gyur to/_/rigs kyi bu lha mo rab tu dga' ba'i 'od la dbang bsgyur ba de byang chub sems dpa' skye ba'i dus 
[\[215b.6\]]la bab pa dang /_bud med khrag khrig brgya stong phrag nyi shu dang lhan cig tu bza' shing gi ra ba chen po 'od kyi dkyil 'khor gser gyi me tog ces bya ba der phyin te/_dbang phyug gi yon tan gzhan gyis mi thub pa'i rgyal mtshan gzhon nu de yang byang chub 
[\[215b.7\]]sems dpa' skye ba'i rnam par 'phrul pa bsam gyis mi khyab pas de ltar bltam mo/_de'i tshe bza' shing gi ra ba chen po'i 'od kyi dkyil 'khor gser gyi me tog ces bya ba de'i dbus su pho brang brtsegs pa rin po che sna tshogs bzang po las 
[\[216a\]]
[\[216a.1\]]brtsegs pa zhes bya ba byung ste/_pho brang brtsegs pa de'i nang du shing 'dod pa thams cad 'byin pa'i yal ga la 'ju ste/_lha mo rab tu dga' ba'i 'od la dbang bsgyur ba las bcom ldan 'das de bzhin gshegs pa dbang phyug gi yon 
[\[216a.2\]]tan gzhan gyis mi thub pa'i rgyal mtshan bltam mo/_/de'i tshe bcom ldan 'das de bltam khar/_ma ma dri ma med pa skyed pa'i 'od ces bya ba sta gon du gnas gnas te/_byang chub sems dpa' de bltam par gyur ma thag tu 'jig rten gyi dbang po 
[\[216a.3\]]rnams kyis spos dri shin tu zhim pa'i spos chu'i bum pa/_me tog dri zhim zhing yid du 'ong ba sna tshogs mngon par 'thor bas sku bsil te/_de la tshul dang mthun pa'i mchod pa bsam gyis mi khyab la grangs med pa mchog tu bya bas mchod nas ma ma dri ma med 
[\[216a.4\]]pa skyed pa'i 'od kyi pang du bzhag go_/ma ma des byang chub sems dpa' pang du blangs ma thag tu/_de'i mod la ma ma de dga' ba dang mos pa'i shugs chen po thob par gyur nas/_byang chub sems dpa'i ting nge 'dzin yul kun tu lta ba zhes 
[\[216a.5\]]bya ba thob par gyur to/_/de thob par gyur ma thag tu des phyogs bcu'i 'jig rten gyi khams na bzhugs pa'i de bzhin gshegs pa tshad med pa de dag thams cad kyang mthong bar gyur to/_/byang chub sems dpa'i rnam par thar pa bskal pa tshad med 
[\[216a.6\]]par [{]dmyigs [,]dmigs [}]pa thams cad du byang chub sems dpa'i skye bas rnam par 'phrul pa yongs su ston pa 'di la'ang shin tu phra ba'i tshul gyis zhugs par gyur te/_de ni dper na/_ma'i mngal du zhugs ma thag pa'i rnam par shes pa lta bu'o/_/rnam 
[\[216a.7\]]par thar pa de thob par gyur pas kyang /_des de bzhin gshegs pa thams cad skye ba'i rnam par 'phrul pa/_yang dag par blta ba'i smon lam chen po yang mngon par bsgrubs so/_/rigs kyi bu de la ji snyam du sems/_de'i tshe de'i dus na 
[\[216b\]]
[\[216b.1\]]byang chub sems dpa'i ma ma dri ma med pas bskyed pa'i 'od ces bya ba byung bar gyur pa de gzhan zhig yin pa tsam du sems na ni khyod kyis de ltar mi blta ste/_kho mo ni de'i tshe de'i dus na byang chub sems dpa'i ma ma dri ma med pa skyed pa'i 'od ces bya bar gyur to/_/
[\[216b.2\]]rigs kyi bu de la ji snyam du sems/_de'i tshe de'i dus na bud [{]myed [,]med [}]khrag khrig brgya stong phrag nyi shu byung bar gyur pa de dag gzhan dag cig yin pa tsam du sems na yang de ltar mi blta ste/_lha mo khrag khrig brgya stong phrag nyi shu po lum bi ni'i nags tshal na gnas 
[\[216b.3\]]pa kho mo'i 'khor du gyur pa 'di dag yin no/_/rigs kyi bu de la ji snyam du sems/_de'i tshe de'i dus na dbang phyug gi yon tan gzhan gyis mi thub pa'i rgyal mtshan gzhon nu'i yum rab tu dga' ba'i 'od la dbang bsgyur ba zhes bya ba byung ba de gzhan zhig 
[\[216b.4\]]yin pa tsam du sems na'ang de ltar mi blta ste/_lha mo sgyu ma 'di ni de'i tshe de'i dus na rab tu dga' ba'i 'od la dbang bsgyur ba zhes bya ba'i lha mor gyur to/_/rigs kyi bu de la ji snyam du sems/_de'i tshe de'i dus na rgyal po rin po che'i 'od 'phro ba'i [{]myig [,]mig [}]
[\[216b.5\]]gi 'od ces bya ba byung ba de gzhan zhig yin pa tsam du sems na yang de ltar mi blta ste/_rgyal po zas gtsang ma 'di ni de'i tshe de'i dus na rgyal po rin po che 'od 'phro ba'i [{]myig [,]mig [}]gi 'od ces bya bar gyur to/_/rigs kyi bu de ltar kho mo ni de phyin cad du bcom ldan 'das 
[\[216b.6\]]rnam par snang mdzad kyi byang chub sems dpa' skye ba'i rnam par 'phrul pa rgya mtsho la lta zhing khong du chud par byed pa dang /_sems can rnam par 'dul ba'i khyu mchog gi mthus rnam par 'phrul pa rgya mtsho la lta zhing khong du chud par byed pa dang /_skad 
[\[216b.7\]]cig thams cad du bral bar ma gyur to/_/rigs kyi bu kho mo ni mi mjed kyi 'jig rten gyi khams 'di na bcom ldan 'das rnam par snang mdzad kyi smon lam rgya mtsho 'byam klas pa las byung ba'i de bzhin gshegs pa rnams kyi sangs rgyas kyi zhing rgya mtsho rdul shin tu phra ba 
[\[217a\]]
[\[217a.1\]]thams cad na yod pa la sems kyi skad cig thams cad du rdul shin tu phra ba thams cad las yongs su 'dal ba'i ye shes kyi mig gis lta zhing khong du chud par byed de/_sangs rgyas kyi zhing de dag tu de bzhin gshegs pa byung ba 
[\[217a.2\]]rgya mtsho dag kyang lta zhing khong du chud par byed la de bzhin gshegs pa de dag gi byang chub sems dpa' skye ba'i rnam par 'phrul pa rgya mtsho chen po dag la yang lta zhing khong du chud par byed pa de bzhin du phyogs bcu'i de bzhin gshegs pa thams cad 
[\[217a.3\]]kyi byang chub sems dpa'i skye ba'i rnam par 'phrul pa rgya mtsho dang sems can rnam par gdul ba'i khyu mchog gi mthu phyung bas/_rnam par 'phrul pa rgya mtsho thams cad la'ang /_sems kyi skad cig thams cad du lta zhing khong du chud par byed do/_/ji 
[\[217a.4\]]ltar stong gsum gyi stong chen po'i 'jig rten gyi khams 'dir rdul shin tu phra ba 'byam klas pa thams cad gcig nas gcig tu brgyud pa la 'jug pas byang chub sems dpa' skye ba ma nor bar mngon du gyur te/_sangs rgyas kyi yon tan la zhugs 
[\[217a.5\]]par gyur pa de bzhin du phyogs bcu'i 'jig rten gyi khams sangs rgyas kyi zhing brjod du med pa bye ba khrag khrig brgya stong phrag bcu'i rdul shin tu phra ba snyed kyi rdul shin tu phra ba 'byam klas pa thams cad kyi khongs su chud pa'i zhing rgya mtsho thams cad 
[\[217a.6\]]la'ang 'jug ste/_de dag tu'ang sangs rgyas rgya mtsho shin tu yangs pa la 'jug go_/sangs rgyas bcom ldan 'das de dag byang chub sems dpar gyur ba'i byang chub sems dpa' 'byung ba'i rnam par 'phrul pa rnams kyang mngon du gyur par 
[\[217a.7\]]lta'o/_/de bzhin gshegs par gyur nas kyang mchod pa byed do/_/de bzhin gshegs pa de dag las kyang chos bstan pa nyan to/_/chos la yang gnyer ba'i chos kyi nan tan du byed do/_/de nas lum bi ni'i nags tshal gyi lha mo gzi brjid 
[\[217b\]]
[\[217b.1\]]kyi dkyil 'khor bzang pos dga' ba'i dpal gyis de'i tshe/_byang chub sems dpa'i rnam par thar pa bskal pa tshad med par [{]dmyigs [,]dmigs [}]pa thams cad du byang chub sems dpa'i skye bas rnam par 'phrul pa yongs su ston pa 'di gsal bar bstan pa'i 
[\[217b.2\]]phyir sangs rgyas kyi byin gyi rlabs kyis phyogs bcu'i rnam par bltas te/_tshigs su bcad pa 'di dag smras so/_/rim gro bskyed cing nga la gang 'dri ba/_/de dag bdag las rgyal ba'i sras nyon cig_/rgyal ba'i spyod yul blta dka' zhi ba ste/_/
[\[217b.3\]]rgyu dang rkyen gyi tshul gyis rnam par bstan/_/zhing rnams bye ba'i rdul phran rab snyed kyi/_/sngon gyi bskal pa bsam gyis [{]myi [,]mi [}]khyab dran/_/bskal pa'i ming ni snga phyi mnyam zhes bya/_/de la rgyal ba bye ba brgyad cu byung /_/bskal ba'i dang por de bzhin 
[\[217b.4\]]gshegs byung ba/_/dbang phyug yon tan mi thub rgyal mtshan no/_/nags tshal dam pa gser mdog me tog tu/_/mgon po de 'khrungs dag gis mthong bar gyur/_/[{]mying [,]ming [}]du dri [{]myed [,]med [}]skyed pa'i 'od ces bya/_/de yi ma ma mkhas par bdag gyur te/_/
[\[217b.5\]]bltam ma thag tu gser mdog dam pa'i 'od/_/'jig rten dbang pos bdag gi pang du bzhag_/gang zag dam pa pang du bzhag tshe yang /_/de yi spyi gtsug blta bar mi nus te/_/bsam yas de la g.yas dang g.yon du yang /_/bltas shing 
[\[217b.6\]]mtha' rnyed mthong bar ma gyur to/_/mtshan rab bzang pos de ni yongs su brgyan/_/dri med de sku blta na rab sdug ste/_/rin chen gzugs 'dra bdag gis mthong gyur nas/_/dga' ba'i shugs drag mtshungs [{]myed [,]med [}]rnam par 'phel/_/de yi 
[\[217b.7\]]yon tan dpag yas sems sems nas/_/kho mo'i bsod nams rgya mtsho dpag med 'phel/_/de yi rnam 'phrul rgya mtsho mthong gyur nas/_/rgya chen byang chub sems kyang skyes par gyur/_/rgyal ba'i legs pa rgya mtsho dga' smon nas/_/
[\[218a\]]
[\[218a.1\]]smon lam rgya mtsho bdag gis rab tu bskyed/_/'byam klas zhing rnams thams cad rnam par sbyangs/_/ngan song lam rnams kun kyang rnam par bzlog_/zhing rnams 'byam klas kun gyi bde gshegs rnams/_/ma byon 
[\[218a.2\]]bsam gyis mi khyab mchod pa dang /_/sems can sdug bsngal rnam par dgrol ba'i phyir/_/smon lam rgya mtsho kho mos btab par gyur/_/mgon po de las bdag gis chos thos nas/_/rnam thar dam pa'i dkyil 'khor 'di yang thob/_/bskal pa 
[\[218a.3\]]zhing rnams bye ba'i rdul snyed du/_/spyad pa spyad de de yang rnam par sbyangs/_/de la mgon po ji snyed byung gyur pa/_/de dag ma lus bdag gis kun kyang mchod/_/rnam thar rgya mtsho 'di ni sbyong byed cing /_/de dag bstan pa kho mos yongs su bzung /_/zhing 
[\[218a.4\]]rnams bye ba'i rdul phran rab snyed kyi/_/stobs bcu mnga' ba ji snyed 'das byung ba/_/de dag chos kyi 'khor lo kho mos bzung /_/rnam thar dkyil 'khor 'di yang rab tu bsgoms/_/sangs rgyas zhing gi rdul phran ji snyed pa/_/rdul rtse 'byam klas kun 
[\[218a.5\]]la rnam par mthong /_/rdul phran re re la yang rgya mtsho'i zhing /_/sngon chad rgyal bas sbyangs pa rab tu mthong /_/zhing rnams 'byam klas de dag kun tu yang /_/mgon po thugs rgyud gcig la bsam yas pa'i/_/rnam 'phrul yangs pa yongs su ston 
[\[218a.6\]]mdzad cing /_/nags tshal mchog tu 'khrungs gyur bdag gis mthong /_/rgyal ba la la zhing rnams la la na/_/byang chub dam par 'tshang rgya thugs dgongs shing /_/dga' ldan 'jig rten nyid na bzhugs pa yang /_/zhing rnams bye ba bsam 
[\[218a.7\]]gyis mi khyab pa/_/zhing rnams rgya mtsho'i dbyings su rnam 'phrul pa/_/shin tu yangs pa skye ba'ang bdag gis mthong /_/na chung dam pa'i tshogs kyi dbus bzhugs shing /_/mgon po chos rnams ston pa'angade bzhin mthong /_/zhing rnams bye ba'i 
[\[218b\]]
[\[218b.1\]]rdul phran rab snyed kyi/_/dpa' bo sems kyi skad cig re re la/_/mngon par 'byung zhing shing rgyal drung gshegs dang /_/sangs rgyas spyod yul yangs pa ston pa mthong /_/zhing gcig rdul la bsam gyis mi khyab par/_/yul rnams gzhan dang gzhan 
[\[218b.2\]]dag ston mdzad pas/_/'gro rgyud sems can sdug bsngal sgrol mdzad cing /_/mi gtso rnam par 'tshang rgya bdag gis mthong /_/rdul phran re re'i rtse la mi zad pa'i/_/rang 'byung 'khor lo rab tu bskor mdzad cing /_/dbyangs rnams rgya mtsho mi zad 
[\[218b.3\]]sgrog mdzad pa/_/chos sprin rgya chen char 'bebs mdzad pa mthong /_/'gro ba kun la rnam pa du mar yang /_/skad cig re rer mya ngan 'das ston pa/_/zhing rnams bye ba'i rdul phran rab snyed kyi/_/sangs rgyas zhing gcig rdul las bdag gis 
[\[218b.4\]]mthong /_/rdul gcig bltas kyang zhing rnams rgya mtsho dang /_/rgyal ba 'byung ba ji snyed kun kyang mthong /_/tshe rabs kun tu lus mang khrag khrig gis/_/de dag mchod pa'i don du nye bar phyin/_/zhing tshul rgya mtsho bsam gyis mi khyab pa'i/_/
[\[218b.5\]]'gro rgyud mi zad ji snyed yod pa yi/_/'gro ba kun la mngon du kho mo ni/_/chos sprin yangs pa'i char yang rab tu 'bebs/_/rgyal sras kho mos bsam gyis mi khyab pa'i/_/rnam thar dkyil 'khor dam pa 'di shes kyi/_/bskal pa bye ba khrag 
[\[218b.6\]]khrig bsam yas su/_/thams cad bstan pa kho mos nus re skan/_/rigs kyi bu kho mos byang chub sems dpa'i rnam par thar pa bskal pa tshad med par [{]dmyigs [,]dmigs [}]pa thams cad du byang chub sems dpa'i skye bas rnam par 'phrul ba yongs su ston 
[\[218b.7\]]pa 'di shes par zad na/_kho mos byang chub sems dpa' sems kyi skad cig re re la bskal pa thams cad du zhugs pa'i mngal nas yongs su byung ba'i sems dang ldan pa/_chos kyi tshul thams cad nges par rtogs pa'i skye ba rab tu ston pa/_de bzhin 
[\[219a\]]
[\[219a.1\]]gshegs pa thams cad mchod pa'i smon lam gyis bsam pa yongs su bskyed pa sangs rgyas kyi chos thams cad mngon par rdzogs par 'tshang rgya bar bya ba la rab tu gzhol ba/_sems can thams cad kyi rigs dang rgyud kyi lam yongs 
[\[219a.2\]]su bstan pa la gzugs brnyan lta bur gyur pa/_de bzhin gshegs pa thams cad kyi zhabs kyi drung du pad+mo'i nang nas skye ba 'gro ba thams cad yongs su smyin par bya ba'i dus la mkhas pa/_sems can thams cad gdul ba la mngon par mos shing 
[\[219a.3\]]tsher skye bas rnam par 'phrul pa yongs su ston pa/_zhing 'byam klas pa thams cad du rnam par 'phrul pa'i sprin yongs su ston pa/_'gro ba thams cad kyi lam gyi rgyud du skye ba dang /_rigs su gzugs brnyan byung bar gyur pa de dag gi spyod pa shes 
[\[219a.4\]]pa'am/_yon tan brjod par nus re skan/_/song rigs kyi bu grong khyer chen po ser skya'i gnas 'di na shAkya'i bu mo go ba zhes bya ba 'dug gis de'i gan du song la/_ji ltar byang chub sems dpas sems can yongs su smyin par bya ba'i phyir/_
[\[219a.5\]]'khor ba na 'khor bar bya ba dris shig_/de nas tshong dpon gyi bu nor [{]bzangs kyis [,]bzang gis [}]lum bi ni'i nags tshal gyi lha mo gzi brjid kyi dkyil 'khor bzang pos dga' ba'i dpal gyi rkang ba gnyis la spyi bos phyag 'tshal te/_lum bi ni'i nags tshal 
[\[219a.6\]]gyi lha mo gzi brjid kyi dkyil 'khor bzang pos dga' ba'i dpal la lan brgya stong du mar g.yas phyogs su bskor ba byas nas yang dang yang bltas te/_/lum bi ni'i nags tshal gyi lha mo gzi brjid kyi dkyil 'khor bzang pos dga' ba'i dpal gyi drung nas song ngo //_//
[\[219a.7\]]sangs rgyas rmad gcad ces bya ba shin tu rgyas pa chen po'i mdo/_/bam po bcu bzhi ba/_/de nas tshong dpon gyi bu nor [{]bzangs [,]bzang [}]lum bi ni'i nags tshal gyi lha mo gzi brjid kyi dkyil 'khor bzang pos dga' ba'i dpal gyi drung nas song ste/_grong khyer chen po ser skya'i gnas 
[\[219b\]]
[\[219b.1\]]gang na ba der phyin nas/_byang chub sems dpa'i rnam par thar pa bskal pa tshad med par [{]dmyigs [,]dmigs [}]pa thams cad du byang chub sems dpa'i skye bas rnam par 'phrul pa yongs su ston pa de nyid bsgom pa dang /_khong du chud par bya ba dang /_rgya cher bya ba dang /_
[\[219b.2\]]nan tan du bya ba dang /_shin tu sbyang ba dang /_yongs su bsam pa dang /_rnam par dbye ba byed cing /_byang chub sems dpa' yang dag par 'gro ba'i khang ba chos kyi dbyings rab tu snang ba'i 'od gang na ba der song ngo /_/der 'gro ba'i tshe byang chub sems 
[\[219b.3\]]dpa' yongs su bgro ba'i khang pa'i lha mo mya ngan [{]myed [,]med [}]pa'i dpal zhes bya ba de la khyim gyi lha mo stong phrag bcu dang bcas bsu nas/_tshong dpon gyi bu nor [{]bzangs [,]bzang [}]la 'di skad ces smras so/_/skyes bu chen po shes rab dang /_ye shes chen pos rnam 
[\[219b.4\]]par gnon pa byang chub sems dpa'i rnam par thar ba bsam gyis [{]myi [,]mi [}]khyab pa sgom pa la lhag par [{]dmyigs [,]dmigs [}]pa'i smon lam gyi sems dang ldan pa/_chos yangs pa'i gzhal med khang gi spyod yul la spyod pa/_chos kyi grong khyer du mngon par gzhol ba/_
[\[219b.5\]]byang chub sems dpa'i thabs kyi tshul mtha' yas pas sems can 'dul ba la 'jug pa rgyun mi gcod pa/_de bzhin gshegs pa'i yon tan rgya mtsho snang ba rab tu thob pa/_'gro ba thams cad rnam par gdul pa la rab tu snang ba'i spobs pa dang /_
[\[219b.6\]]ye shes mngon du gyur ba sems can thams cad kyi spyod pa shes pa'i lus kyis 'gro zhing rjes su 'brang bar bya ba'i spyod pa la mngon du gyur pa'i sems dang ldan pa/_'gro ba thams cad kyi sems kyi dga' ba rgya mtsho'i shugs rnam par 'phel bar bya ba'i smon 
[\[219b.7\]]lam dang ldan pa/_de bzhin gshegs pa thams cad kyi chos khong du chud par bya ba'i lam du zhugs pa/_khyod byon pa legs so/_/mig phyir glan pa [{]myed [,]med [}]pas spyod pa dang /_spyod lam zab cing rnam par dag pa'i spyod yul can khyod la bltas na/_
[\[220a\]]
[\[220a.1\]]khyod ni ring po [{]myi [,]mi [}]thogs par de bzhin gshegs pa'i sku dang /_gsung dang /_thugs kyi rgyan rnam par dag pa bla na [{]myed [,]med [}]pa rab tu thob ste/_mtshan dang dpe byad bzang pos rab tu brgyan pa'i lus dang stobs bcu'i ye shes snang bas 
[\[220a.2\]]brgyan pa'i sems kyis 'jig rten du rnam par spyod par 'gyur ro/_/khyod kyi brtson 'grus dang rnam par gnon pa la bltas na/_khyod ni ring po mi thogs par dus gsum gyi de bzhin gshegs pa mngon du gyur bar mthong ba dang ldan zhing /_de bzhin 
[\[220a.3\]]gshegs pa thams cad kyi chos kyi sprin yongs su 'dzin pa dang /_byang chub sems dpa'i bsam gtan dang /_rnam par thar ba dang /_ting nge 'dzin dang /_snyoms par 'jug pa'i chos zhi ba dang ldan pa'i gzhal med khang gi dga' ba myong ba dang /_sangs 
[\[220a.4\]]rgyas kyi rnam par thar pa zab mor chud par 'gyur ro/_/de yang de ltar khyod dge ba'i bshes gnyen gyi drung du 'gro ba dang /_blta ba dang bsnyen bkur ba dang /_gdams ngag ma nor bar blang ba dang /_de'i yon tan la nan tan du bya ba'i tshul la brtson 
[\[220a.5\]]par byed pas yongs su mi skyo/_phyir mi ldog_/sgyid lug par mi 'gyur te/_khyod la bgegs sam/_bar du gcod pa'am/_sgrib pa gang gis kyang [{]myi [,]mi [}]tshugs te/_bdud dam bdud kyi ris su gtogs pa'i lha rnams kyang mdun na gnas pa med pas 
[\[220a.6\]]de'i phyir khyod ni ring por mi thogs par sems can thams cad dga' bar byed par 'gyur ro/_/de skad ces smras pa dang /_tshong dpon gyi bu nor [{]bzangs kyis [,]bzang gis [}]byang chub sems dpa' yongs su 'gro ba'i khang pa'i lha mo mya ngan med pa'i dpal la 'di skad 
[\[220a.7\]]ces smras so/_/lha mo khyod kyis ji skad du smras pa de ltar 'gyur ro/_/lha mo kho bo ni sems can thams cad kyi nyon mongs pa'i gdung ba rnam par zhi bas dga' bar 'gyur te/_sems can thams cad kyi las nyam nga ba'i rnam par smyin pa'i phyir 
[\[220b\]]
[\[220b.1\]]ldog pa dang /_sems can thams cad kyi bde ba 'grub pa dang /_sems can thams cad kha na ma tho ba med pa'i las la nan tan tu byed pas dga' ba dam pa nyams su tshor bar 'gyur ro/_/nam sems can de dag las dang nyon mongs pa rnam pa sna tshogs [{]myi [,]mi [}]
[\[220b.2\]]bde ba'i sbyor bas sems rnam par 'khrugs shing ngan song du ltung bar 'gyur ba'am/_bde ba'i rgyud na gnas kyang lus dang sems kyi sdug bsngal dang yid [{]myi [,]mi [}]bde ba sna tshogs nyams su myong bar gyur cing /_mi dga' bar gnas pa de'i tshe/_byang chub sems 
[\[220b.3\]]dpa' rnams kyang shin tu yid mi bde bar 'gyur ro/_/lha mo 'di lta ste/_dper na/_mi shin tu ngang gis byams pa zhig la bu gcig pa sdug cing yid du 'ong ba zhig bdog par gyur la/_de'i yan lag dang nying lag bcad pa zhig mthong na shin tu ngang gis 
[\[220b.4\]]byams pa'i phyir rab tu yid mi bde zhing [{]myi [,]mi [}]dga' bar 'gyur ro/_/lha mo de bzhin du byang chub sems dpa' byang chub sems dpa'i spyad pa spyod pa'i tshe 'ang sems can rnams las dang nyon mongs pa'i dbang gis ngan song gsum gyi rgyud du lhung ba zhig 
[\[220b.5\]]mthong na rab tu mi dga' la shin tu nyams mi bde bar 'gyur ro/_/gang gi tshe sems can rnams lus dang ngag dang yid kyis legs par spyad pa yang dag par len pa'i rgyus lus zhig nas bde ba'i rgyud mtho ris kyi 'jig rten du skye bar gyur tam/_
[\[220b.6\]]lha dang mi'i lam gyi rgyud du lus dang sems kyi bde ba nyams su myong ba zhig tu gyur na/_de'i tshe byang chub sems dpa' shin tu bde ba dang ldan zhing /_nyams bde ba dang yid dga' ba dang /_rab tu spro ba dang /_dga' ba'i yid nyams su bde ba dang ldan 
[\[220b.7\]]par 'gyur ro/_/lha mo byang chub sems dpa' rnams ni bdag gi don gyi phyir thams cad mkhyen pa nyid du smon cing don du gnyer ba ma yin te/_'khor ba'i dga' ba dang /_bde ba sna tshogs nyams su myong bar bya ba'i phyir ma yin/_'dod pa'i 
[\[221a\]]
[\[221a.1\]]khams su gtogs pa'i dga' ba rnam pa tha dad par sna tshogs don du gnyer bas ma yin/_'du shes dang sems dang lta ba phyin ci log tu gyur ba'i dbang gis ma yin/_kun tu sbyor ba dang /_'ching ba dang /_bag la nyal ba 
[\[221a.2\]]dang /_kun nas 'khor ba'i dbang du gyur pas ma yin/_sred pa dang lta ba'i dbang du gyur pas ma yin/_sems can sna tshogs dang 'du zhing 'dzi ba'i dga' ba'i 'du shes kyis sems rnam par 'phel bas ma yin/_bsam gtan gyi dga' ba dang 
[\[221a.3\]]bde ba myong ba yongs su chags pas ma yin/_sgrib pa sna tshogs kyis bsgribs shing 'khor ba'i rgyud na 'gro ldog pa ma yin gyi/_lha mo byang chub sems dpa' rnams ni sems can 'khor ba'i rgya mtsho na 'khod cing /_sdug bsngal dpag tu 
[\[221a.4\]{]myed [,]med [}]pas shin tu mnar ba rnams la snying rje chen po bskyed cing /_'gro ba thams cad yongs su bsdu ba'i smon lam chen po mngon par bsgrubs te/_de dag snying rje chen pos smon lam mngon par bsgrubs pa'i shugs kyis sems can yongs su 
[\[221a.5\]]smyin par bya ba dang /_gdul ba la brtson zhing 'khor ba na byang chub sems dpa'i spyad pa spyod par snang ngo /_/de dag ni sems can thams cad kyi sgrib pa thams cad rnam par bzlog pa'i don du thams cad mkhyen pa'i ye shes sgrib pa med pa yongs 
[\[221a.6\]]su tshol zhing de bzhin gshegs pa thams cad mchod pa dang /_bsnyen bkur ba'i smon lam mngon par sgrub bo/_/de dag de bzhin gshegs pa mchod cing rim gror bya ba'i smon lam gyi dbang gis byang chub sems dpa'i spyod pas yongs su skyo ba [{]myed [,]med [}]
[\[221a.7\]]de/_de dag byang chub sems dpa'i spyad pa la spyod pa'i tshe/_kun nas nyon mongs pa'i zhing mthong na/_sangs rgyas kyi zhing thams cad yongs su dag par bya ba'i smon lam mngon par sgrub bo/_/kun nas nyon mongs pa'i zhing yongs su sbyong 
[\[221b\]]
[\[221b.1\]]zhing sems can thams cad kyi skye mched sna tshogs mthong bar gyur pa'i tshe/_chos kyi sku tha dad pa med cing bla na [{]myed [,]med [}]pa yongs su dag par bya ba'i phyir smon lam mngon par sgrub bo/_/sems can rnams kyi lus dang ngag dang sems kun nas nyon mongs pa 
[\[221b.2\]]dang ldan par mthong na/_sems can thams cad kyi lus dang /_ngag dang /_sems kyi rgyan yongs su dag par bya ba'i phyir smon lam mngon par sgrub bo/_/sems can skye mched ma tshang ba dang /_sems yongs su ma dag pa mthong na/_sems 
[\[221b.3\]]can thams cad kyi sems dang /_spyod pa yongs su sbyong zhing byang chub sems dpa'i spyad pa la spyod pas yongs su skyo ba med do/_/lha mo de ltar byang chub sems dpa' rnams ni yongs su skyo ba med pa'i sems kyis byang chub sems dpa'i spyod 
[\[221b.4\]]pa mtha' dang dbus med pa la spyod de/_de ltar spyod pa ni lha dang mi'i phun sum tshogs pa yongs su bskyed pas lha dang bcas pa'i 'jig rten gyi rgyan du gyur pa yin/_byang chub tu sems bskyed pa la rab tu 'god pa'i phyir pha dang mar gyur pa yin/_
[\[221b.5\]]byang chub sems dpa'i lam du 'dzud pas ma ma lta bur gyur pa yin/_ngan song gi g.yang sa'i 'jigs pa las bsrung ba'i phyir lhan cig skyes pa'i lha rtag tu phyi bzhin 'brang ba lta bur gyur pa yin/_'khor ba'i rgya mtsho las sgrol ba'i phyir mnyan pa chen po 
[\[221b.6\]]lta bur gyur pa yin/_bdud dang nyon mongs pa'i 'jigs pa thams cad rnam par bzlog pa'i phyir skyabs su gyur pa yin/_shin tu bsil ba'i rang bzhin nye bar stobs pas gnas su gyur pa yin/_sangs rgyas rgya mtsho thams cad du 'jug par byed pas 
[\[221b.7\]]mu stegs su gyur pa yin/_chos rin po che'i gling du skyel bas mgon byed par gyur pa yin/_sangs rgyas kyi yon tan thams cad kyi me tog gis sems yongs su rgyas par byed pas me tog tu gyur pa yin/_bsod nams dang ye shes kyi 'od yangs 
[\[222a\]]
[\[222a.1\]]pa rab tu 'gyed pas rgyan du gyur pa yin/_kun nas mdzes pas dga' ba dang bde ba dam pa byed pa yin/_kha na ma tho ba med pa'i las la nan tan tu byed pas phrad na legs pa yin/_yan lag dam pa rnam pa thams cad du yongs 
[\[222a.2\]]su tshang ba'i lus dang ldan pas kun tu bzang ba yin/_blta na [{]myi [,]mi [}]mthun pa [{]myed [,]med [}]pas gtang mi bra ba'i gzugs dang ldan pa yin/_ye shes kyi 'od zer rab tu 'gyed pa'i phyir 'od byed pa yin/_chos kyi sgron ma 'dzin pa'i phyir snang ba byed pa yin/_byang 
[\[222a.3\]]chub kyi bsam pa yongs su dag par byed pa'i phyir gsal bar byed pa yin/_bdud kyi las rnam par bzlog pa'i phyir dmag dpon du gyur ba yin/_shes rab kyi 'od gzer gyi dra ba rab tu snang ba 'gyed pa'i phyir nyi mar gyur pa yin/_chos kyi nam 
[\[222a.4\]]mkha' la blo'i zla ba 'char bar byed pas zla bar gyur pa yin/_'gro ba thams cad du chos kyi sprin chen po'i char 'babs pas sprin du gyur pa yin te/_lha mo de ltar nan tan du byed pa'i byang chub sems dpa' rnams ni sems can thams cad 
[\[222a.5\]]kyi yid du 'ong ba yin no/_/de nas byang chub sems dpa' yongs su bgro ba'i khang pa'i lha mo mya ngan med pa'i dpal khyim gyi lha mo stong phrag bcu dang bcas pas/_tshong dpon gyi bu nor [{]bzangs [,]bzang [}]la lha rdzas las kyang 'das pa'i me tog dang /_
[\[222a.6\]]phreng ba dang /_bdug spos dang /_phye ma dang /_byug pa dang /_rin po che'i rgyan gyi char yid kyi rang bzhin mngon par phab ste/_kun nas bskor cing rjes su 'brangs nas/_byang chub sems dpa'i khang par 'gro ba'i tshe tshigs su bcad pa 'di dag 
[\[222a.7\]]gis mngon par bstod do/_/byang chub rdzogs par thugs bskyed cing /_/sems can kun la thugs brtse bas/_/rgyal ba ye shes nyi ma rnams/_/bar 'ga' zhig na 'jig rten 'byung /_/bskal pa bye ba mang pos kyang /_/khyod kyi zhal 
[\[222b\]]
[\[222b.1\]]mthong shin tu dka'/_/'jig rten ma rig mdongs pa la/_/khyod kyi ye shes gnyi chen yin/_/[{]myi [,]mi [}]shes rab rib bsgribs pa yi/_/'jig rten phyin ci log gzigs nas/_/thugs rje chen po rab bskyed de/_/khyod ni rang byung nyid du zhugs/_/khyod kyi dgongs 
[\[222b.2\]]pa rnam dag pas/_/sangs rgyas byang chub don du brtson/_/dge bshes bsnyen bkur bsten mdzad cing /_/lus srog phangs par mdzad mi mnga'/_/khyod ni 'jig rten rten mi mnga'/_/'du 'dzi mi mnga' gnas mi mnga'/_/'dres pa ma 
[\[222b.3\]]mchis mi rten pas/_/dgongs pa thogs med nam mkha' bzhin/_/byang chub sems dpa' spyod mdzad cing /_/bsod nams dkyil 'khor 'od bzang bas/_/ye shes sgron ma rab 'gyed pa/_/'jig rten tshad med kun tu 'char/_/
[\[222b.4\]]'jig rten nas kyang 'phags mi mdzad/_/'jig rten chos kyis yong [{]myi [,]mi [}]'go/_/chags pa med par 'jig rten spyod/_/mkha' la ser bu ji bzhin no/_/bskal pa'i me 'bar me bzhin du/_/rtag tu 'bar bas rab tu brtson/_/me lta bu yi 
[\[222b.5\]]brtson 'grus kyis/_/byang chub spyad pa spyod par mdzad/_/seng ge bzhin du shin tu dpa'/_/brtson 'grus rnam par gnon pa brtan/_/ye shes rnam par gnon dang ldan/_/gzhan gyis thub pa med par spyod/_/chos dbyings rgya mtsho 'di 
[\[222b.6\]]dag na/_/rgya mtsho'i tshul rnams ji snyed pa/_/der yang dge bshes bsnyen bkur bas/_/dpa' bo khyod ni 'jug par 'gyur/_/de nas byang chub sems dpa' yongs su bgro ba'i khang pa'i lha mo mya ngan med pa'i dpal gyis/_tshong 
[\[222b.7\]]dpon gyi bu nor [{]bzangs [,]bzang [}]la tshigs su bcad pa de dag gis mngon par bstod de/_de 'gro ba'i phyi bzhin chos 'dod pa'i don du 'brang bar gyur to/_/de nas tshong dpon gyi bu nor [{]bzangs [,]bzang [}]byang chub sems dpa' yang dag par bgro ba'i khang pa chos 
[\[223a\]]
[\[223a.1\]]kyi dbyings rab tu snang ba'i 'od du phyin te/_nang du song nas shAkya'i bu mo go ba mthong bar 'dod de kun tu bltas na shAkya'i bu mo go pa byang chub sems dpa' yang dag par bgro ba'i khang pa chos kyi dbyings rab tu snang ba'i 'od kyi 
[\[223a.2\]]dbus na/_stan rin po che byang chub sems dpa' thams cad kyi gnas snang bar byed pa'i gzugs brnyan gyi pad+mo'i snying po can zhig la bud med rgyal po'i rigs su byung ba/_sngon byang chub sems dpa'i spyod pa la dge ba'i rtsa ba'i skal ba mnyam pa/_
[\[223a.3\]]sngon sbyin pa'i yongs su bsdu bas shin tu bsdus pa/_tshig snyan cing 'jam par smra ba'i ngang tshul dang ldan pa/_thams cad mkhyen pa nyid du/_don mngon du bya bas shin tu bsdus pa/_sangs rgyas dang byang chub sems dpa'i yang dag par 
[\[223a.4\]]bsgrub pa la don mthun pas shin tu bzung ba/_snying rje chen po sngon du 'gro bas bu dang bu mo yongs su gzung ba'i tshul bcangs pa/_byams pa chen po dang ldan pa'i rang gi khyim thab kyi rjes su 'brang ba yongs su dag par byas pa/_sngon byang 
[\[223a.5\]]chub sems dpa'i thabs mkhas pa/_bsam gyis [{]myi [,]mi [}]khyab pas yongs su smyin par byas pa/_stong phrag brgyad cu rtsa bzhi'i 'khor gyis kun nas bskor cing 'dug pa mthong ngo /_/bud med stong phrag brgyad cu rtsa bzhi po de dag kyang bla na med pa 
[\[223a.6\]]yang dag par rdzogs pa'i byang chub las phyir [{]myi [,]mi [}]ldog pa byang chub sems dpa'i pha rol tu phyin pa'i tshul la zhugs pa/_byang chub sems dpa'i bslab pa la gzhan gyi dring mi 'jog pa/_chags pa thams cad dang bral ba'i sems dang ldan pa/_'khor 
[\[223a.7\]]ba'i dga' ba thams cad kyis skyo ba'i yid dang ldan pa/_chos kyi dbyings kyi tshul chags pa med pas yongs su dag pa thams cad mkhyen pa nyid mngon du bya ba'i sems kyi shugs dang ldan pa/_sgrib pa dang bar du gcod pa'i dra ba dang bral ba/_chags 
[\[223b\]]
[\[223b.1\]]pa'i lam thams cad las shin tu 'das pa/_chos kyi sku la legs par sprul pas rnam par spyod pa/_'jig rten thams cad yongs su smyin par bya ba dang /_gdul ba la mngon par phyogs pa/_bsod nams rgya mtsho dri ma med pas yongs su byung ba'i 
[\[223b.2\]]sems dang ldan pa/_byang chub sems dpa' kun tu bzang po'i spyod pa dang /_smon lam gyis shin tu byung ba/_byang chub sems dpa'i stobs kyi shugs yangs pas ye shes kyi nyi ma'i dkyil 'khor gyis sems rab tu snang ba yang dag par bskyed pa sha 
[\[223b.3\]]stag go_/de nas tshong dpon gyi bu nor [{]bzangs [,]bzang [}]shAkya'i bu mo go pa gang na ba der phyin nas/_shAkya'i bu mo go pa'i rkang pa gnyis la spyi bos phyag 'tshal te/_langs nas mdun du 'dug ste thal mo sbyar nas 'di skad ces smras so/_/'phags ma 
[\[223b.4\]]bdag gis bla na med pa yang dag par rdzogs pa'i byang chub tu sems bskyed na ji ltar na byang chub sems dpa' rnams 'khor ba na yongs su 'khor yang 'khor ba'i skyon gyis mi gos pa dang /_chos thams cad mnyam pa nyid kyi rang bzhin yang khong du chud la nyan 
[\[223b.5\]]thos dang /_rang sangs rgyas kyi sa la yang mi gnas pa dang /_sangs rgyas kyi chos snang ba yang rab tu thob la byang chub sems dpa'i spyod pa yang rgyun mi gcod pa dang /_byang chub sems dpa'i sa la yang rab tu gnas la de bzhin gshegs pa'i 
[\[223b.6\]]yul yang yongs su ston pa dang /_'jig rten gyi lam gyi rgyud thams cad las kyang yongs su 'das la/_'jig rten gyi lam gyi rgyud thams cad du yang nye bar spyod pa dang /_chos kyi lus yongs su grub pa dang ldan yang /_gzugs kyi 
[\[223b.7\]]lus kha dog mtha' yas pa'ang mngon par sgrub pa dang /_mtshan ma med pa'i chos kyi sku la yang rab tu gzhol la 'gro ba thams cad kyi kha dog dang dbyibs kyi lus kyang yongs su ston pa dang /_chos thams cad brjod du ma mchis par 
[\[224a\]]
[\[224a.1\]]yang rab tu rtogs la/_ngag gi lam dang nges pa'i tshig thams cad brjod pas kyang /_sems can rnams la chos ston pa dang /_sems can thams cad sems can med par yang rab tu shes la/_
[\[224a.2\]]sems can gyi khams gdul ba'i tshul las kyang [{]myi [,]mi [}]ldog pa dang /_chos thams cad ma skyes pa dang /_ma 'gags par yang khong du chud la de bzhin gshegs pa thams cad la mchod cing rim gror bya ba'i sbyor ba las kyang phyir [{]myi [,]mi [}]
[\[224a.3\]]ldog pa dang /_chos thams cad la las dang rnam par smyin pa ma mchis par yang rtogs la/_dge ba'i las mngon par 'du bya ba'i sbyor ba las kyang /_phyir mi ldog pa ma 'tshal to/_/de skad ces smras pa dang /_shAkya'i bu mo go pas 
[\[224a.4\]]tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu de ltar khyod byang chub sems dpa'i spyod pa'i chos nyid rnam pa de lta bus dri bar sems pa legs so legs so/_/dri ba brjod pa de dag kyang kun tu bzang po'i 
[\[224a.5\]]smon lam dang spyod pa la mngon du gyur pa'i tshig go_/rigs kyi bu de bas na legs par nyon la shin tu yid la zung shig dang /_sangs rgyas kyi byin gyi rlabs kyis bstan par bya'o/_rigs kyi bu/_chos bcu dang ldan pa'i byang chub sems dpa' 
[\[224a.6\]]rnams ni byang chub sems dpa'i spyod pa rnam pa 'di lta bu mig 'phrul gyi gzhi'i dpe dang 'dra ba/_ye shes kyi 'od kun tu 'byung ba yongs su rdzogs par byed do/_/bcu gang zhe na 'di lta ste/_dge ba'i bshes gnyen rlabs po che la brten pa dang /_
[\[224a.7\]]mos pa rgya chen po rab tu thob pa dang /_dge ba'i bsam pa rlabs po che rnam par dag pa dang /_bsod nams dang ye shes rgya mtsho yangs pas rab tu brtan pa'i sems dang /_sangs rgyas skye ba 'byung ba'i chos bstan pa chen po thos pa rab tu 
[\[224b\]]
[\[224b.1\]]thob pa dang /_dus gsum gyi de bzhin gshegs pa la mos pa'i sems kyis gnas pa dang /_byang chub sems dpa'i spyod pa'i dkyil 'khor thams cad mnyam pa nyid du khong du chud pa dang /_de bzhin gshegs pa thams cad kyi byin gyi brlabs rab tu 
[\[224b.2\]]thob pa dang /_rang bzhin gyis snying rje chen po'i lhag pa'i bsam pa rnam par dag pa dang /_'khor ba'i 'khor lo thams cad rab tu gcad rab tu gcad pa'i sems kyi stobs shugs drag po dang ldan pa rab tu thob pa ste/_rigs kyi bu chos bcu po de dag dang ldan pa'i byang chub 
[\[224b.3\]]sems dpa' rnams byang chub sems dpa'i spyod pa rnam pa 'di lta bu mig 'phrul gyi gzhi'i dpe dang 'dra ba 'od kun tu 'byung ba yongs su rdzogs par byed do/_/rigs kyi bu de la brtson 'grus phyir [{]myi [,]mi [}]ldog pa dang ldan pa'i byang chub sems dpa' rnams ni chos de dag thob 
[\[224b.4\]]par gyur nas kyang mi zad pa'i tshul du mngon par sgrub cing /_bsgom pa dang shin tu rgya che bar bya ba'i phyir dge ba'i bshes gnyen bsnyen bkur cing rnam pa bcus mngon par dga' bar byed do/_/bcu gang zhe na 'di lta ste/_lus dang srog la phongs par 
[\[224b.5\]]mi rtsi ba dang /_'khor ba'i yo byad don du mi gnyer ba dang /_chos thams cad kyi rang bzhin mnyam pa nyid du khong du chud pa dang /_thams cad mkhyen pa'i smon lam las phyir mi ldog pa dang /_chos kyi dbyings kyi tshul thams cad la rnam par lta ba dang /_
[\[224b.6\]]srid pa'i rgya mtsho thams cad las gyen du 'phags pa'i yid dang /_gnas med pa'i chos kyi nam mkha' la mi gnas mi rten pa dang /_byang chub sems dpa' thams cad kyi smon lam la bsgribs pa med pa dang /_zhing rgya mtsho thams cad du rab tu 'dul ba 
[\[224b.7\]]dang /_byang chub sems dpa'i ye shes kyi dkyil 'khor bsgribs pa med pa shin tu sbyangs ba ste/_rigs kyi bu chos bcu po de dag dang ldan pa'i byang chub sems dpa' rnams dge ba'i bshes gnyen bsnyen bkur cing mngon par dga' bar byed do/_/de nas shAkya'i bu mo 
[\[225a\]]
[\[225a.1\]]go pas don de nyid yongs su bstan par bya ba'i phyir/_sangs rgyas kyi byin gyis phyogs bcur bltas te/_de'i tshe tshigs su bcad pa 'di dag smras so/_/rlabs chen dri med blo ldan gzhan gyi don zhugs shing /_dge bshes dam pa 
[\[225a.2\]]bsnyen brtson g.yo dang sgyu med pa/_/ston pa'i 'du shes thob cing skyo med brtson 'grus can/_/de dag spyod pa 'jig rten mig 'phrul 'dra 'di yin/_/gang rnams mos pa rlabs chen mkha' dang 'dra ldan zhing /_/de'i khongs su dus gsum 'jig 
[\[225a.3\]]rten chud pa dang /_/zhing dang sems can chos dang sangs rgyas de bzhin pa/_/ye shes 'od byed spyod pa de dag 'di yin no/_/gang rnams bsam pa mkha' 'dra mtha' dang dbus med la/_/kun nas nyon mongs dri mas ma gos rab dag cing /_/de 
[\[225a.4\]]bzhin gshegs pa kun gyi yon tan 'byung gyur pa/_/de dag spyod pa mig 'phrul gzhi yi rnam pa 'dra/_/kun mkhyen ye shes rnam yangs tshad med bsam yas dag_/yon tan rgya mtshos yid gsal ldan pa nyer brtan pa/_/de dag bsod nams 
[\[225a.5\]]rgya mtsho'i lus dang snying po ste/_/'jig rten spyod kyang 'jig rten dri mas gos mi 'gyur/_/rgyal ba'i gsung gi yan lag sgra skad tshul kun gyis/_/chos kyi 'brug sgra nyan kyang gang rnams mi ngoms shing /_/chos tshul rjes su snyegs pa'i shes rab 
[\[225a.6\]]'od kyi sgron/_/de dag 'gro bar 'od gsal byed pa'i spyod 'di yin/_/gang rnams phyogs bcu'i de bzhin gshegs pa tshad med pa/_/gzhan dang gzhan dag sems kyi skad cig kun sems shing /_/bde gshegs rgya mtsho thams cad lta zhing shes 
[\[225a.7\]]byed pa/_/sangs rgyas sems ldan de dag spyod yul 'di yin no/_/rgyal ba rnams kyi rnam par yangs pa'i 'khor mthong zhing /_/de dag ting nge 'dzin tshul rgya mtsho mang po dang /_/smon lam rgya mtsho mtha' dang dbus med tshul 'jug pa/_/mig 
[\[225b\]]
[\[225b.1\]]'phrul lta bu de dag spyod pa 'di yin no/_/phyogs bcu'i rgyal ba ma lus kun gyis byin brlabs te/_/phyi mtha'i bskal bar spyod byed kun tu bzang po rnams/_/zhing rnams 'byam klas kun tu gzugs brnyan byung gyur ba/_/chos 'od byed pa de dag spyod pa 'di yin 
[\[225b.2\]]no/_/gang rnams ye shes nyi ma'i snying rje'i dkyil 'khor can/_/'gro ba nyam nyes mthong zhing chos kyi 'od snang bas/_/'gro ba'i mun pa bstsal cing bstan pa 'char 'byung ba/_/nyi ma lta bur de dag spyod pa 'di yin no/_/skye dgu srid pa'i rgyud na 'gro ldog mthong 
[\[225b.3\]]gyur nas/_/yid gsal 'khor ba'i rgyud rnams phyir zlog rab gnas shing /_/chos kyi 'khor lo kun nas yongs su sgrub byed pa/_/spyod pa kun bzang dam pa'i blo can rab tu spyod/_/tshul 'dir bslabs pa de dag mtha' dang dbus [{]myed [,]med [}]pa'i/_/lus 
[\[225b.4\]]rnams bsam pa ji bzhin 'gro bar nyer bstan te/_/gzugs brnyan mig yor 'dra ba'i rang lus tshad med pas/_/srid pa'i rgya mtsho dag na 'gro mang yongs sbyin byed/_/byams tshul shin tu yangs pas 'gro mang rgyas bkang ste/_/mos pa sna 
[\[225b.5\]]tshogs 'gro la rnam par spyod bstan nas/_/'gro bar bsam pa ji bzhin chos kyi char 'bebs shing /_/brtan pa byang chub don du sems can khrag khrig 'dul/_/de nas shAkya'i bu mo go bas tshigs su bcad pa de dag smras nas/_tshong dpon gyi bu nor 
[\[225b.6\]{]bzangs [,]bzang [}]la 'di skad ces smras so/_/rigs kyi bu kho mos ni byang chub sems dpa'i rnam par thar pa byang chub sems dpa'i ting nge 'dzin rgya mtsho'i tshul thams cad la rnam par blta ba'i yul thob pa'o/_/nor [{]bzangs kyis [,]bzang gis [}]smras pa/_'phags 
[\[225b.7\]]ma byang chub sems dpa'i rnam par thar pa byang chub sems dpa'i ting nge 'dzin rgya mtsho'i tshul la rnam par lta ba'i yul de'i yul ji lta bu zhig mchis/_smras pa/_rigs kyi bu kho mo byang chub sems dpa'i rnam par thar ba 'di la snyoms par 
[\[226a\]]
[\[226a.1\]]zhugs na/_'jig rten gyi khams 'di'i bskal pa sangs rgyas kyi zhing brjod du med pa'i rdul shin tu phra ba snyed mthong zhing khong du chud do/_/bskal pa de dag gi sems can lam gyi rgyud thams cad du gtogs pa ji 
[\[226a.2\]]snyed cig yod pa de dag kyang rab tu shes so/_/sems can de dag gi shi 'pho dang skye ba'i sgo ji snyed cig yod pa de dag kyang rab tu shes so/_/mngon par 'grub pa'i sgo ji snyed cig yod pa dang /_las mngon par 'du byed pa yongs su sgrub pa ji 
[\[226a.3\]]snyed cig yod pa dang /_las rnam par smyin pa sna tshogs ji snyed cig yod pa de dag kyang rab tu shes so/_/de dag gi las yongs su blangs pa dge ba yang rab tu shes so/_/mi dge ba dang 'byung ba dang mi 'byung ba dang /_nges pa dang ma nges pa dang /_
[\[226a.4\]]log par nges pa dang /_bag la nyal ba dang bcas pa dang /_bag la nyal ba med pa dang /_dge ba'i rtsa ba phun sum tshogs pa dang /_dge ba'i rtsa ba rgud par gyur ba dang /_dge ba'i rtsa ba yongs su zin pa dang /_mi dge ba'i rtsa ba yongs su zin pa dang /_
[\[226a.5\]]dge ba dang mi dge ba yongs su zin pa dang /_de dag gi dge ba'i chos yongs su 'das pa dang /_sdig to'i chos yongs su 'dus pa'i las yongs su blangs pa yang rab tu shes so/_/bskal pa sangs rgyas kyi zhing brjod du med pa'i rdul shin tu phra ba 
[\[226a.6\]]snyed po de dag la sangs rgyas bcom ldan 'das ji snyed cig byung ba de dag gi mtshan rgya mtsho yang shes shing khong du chud do/_/sangs rgyas bcom ldan 'das de dag gi thugs dang po bskyed pa rgya mtsho yang rab tu shes so/_/thams cad mkhyen pa nyid du 
[\[226a.7\]]zhugs pa'i tshul rgya mtsho yang rab tu shes so/_/smon lam rgya mtsho thams cad mngon par bsgrubs pa yang rab tu shes so/_/sngon gyi sangs rgyas byung ba rnams kyi drung du gshegs pa rgya mtsho yang rab tu shes so/_/sngon gyi sangs rgyas la mchod cing rim 
[\[226b\]]
[\[226b.1\]]gror mdzad pa'i sbyor ba rgya mtsho yang rab tu shes so/_/sngon byang chub sems dpa'i spyod pa yongs su rdzogs par mdzad pa rgya mtsho yang rab tu shes so/_/'byung ba'i rgyan rgya mtsho yang rab tu shes so/_/sangs rgyas bcom ldan 'das de dag gis 
[\[226b.2\]]sems can yongs su smyin par mdzad pa dang /_btul ba rgya mtsho yang rab tu shes so/_/mngon par 'tshang rgya bar mdzad pa rgya mtsho yang rab tu shes so/_/chos kyi 'khor lo bskor ba'i khyu mchog gi mthu dang rnam par 'phrul pa yang rab tu shes so/_/
[\[226b.3\]]sangs rgyas kyi rnam par 'phrul pa rgya mtsho thams cad kyang rab tu shes so/_/sangs rgyas bcom ldan 'das de dag gi 'khor gyi dkyil 'khor rnam par phye ba dag kyang rab tu shes so/_/'khor gyi dkyil 'khor de dag na nyan thos ji snyed cig 'khod pa 
[\[226b.4\]]de dag gi 'byung ba'i tshul yang rab tu shes so/_/sngon gyi dge ba'i rtsa ba yang rab tu shes so/_/lam bsgoms pa sna tshogs kyang rab tu shes so/_/ye shes thob par bya ba phun sum tshogs shing rnam par dag pa'i bye brag kyang rab tu shes so/_/de bzhin 
[\[226b.5\]]gshegs pa de dag gis sems can ji snyed cig rang sangs rgyas kyi byang chub la bkod pa de dag kyang rab tu shes so/_/rang sangs rgyas de dag gi sngon gyi dge ba'i rtsa ba ji snyed cig yod pa de dag kyang rab tu shes so/_/rang sangs rgyas de dag gis rang sangs rgyas kyi byang chub 
[\[226b.6\]]khong du chud pa ji snyed cig yod pa de dag kyang rab tu shes so/_/rang sangs rgyas de dag gi zhi ba'i rnam par spyod pa la rnam par rtse ba'i rnam par thar pa'i sgo ji snyed cig yod pa de dag kyang rab tu shes so/_/rang sangs rgyas de dag gi rdzu 'phrul gyi rnam 
[\[226b.7\]]par 'phrul pa ji snyed cig yod pa de dag kyang rab tu shes so/_/rang sangs rgyas de dag gis sems can ji snyed cig yongs su smyin par byas pa de dag kyang rab tu shes so/_/rang sangs rgyas de dag gi chos bstan pa ji snyed cig brjod pa de dag kyang 
[\[227a\]]
[\[227a.1\]]rab tu shes so/_/rang sangs rgyas de dag gi ting nge 'dzin mtha' yas pa la rnam par spyod cing rnam par thar pa'i sgo rnam pa sna tshogs kyis rnam par brtse ba ji snyed cig yod pa de dag kyang rab tu shes so/_/sangs rgyas bcom ldan 
[\[227a.2\]]'das de dag gi yongs su mya ngan las 'da' ba ji snyed pa de dag kyang rab tu shes so/_/sangs rgyas bcom ldan 'das de dag gis byang chub sems dpa'i 'khor gyi dkyil 'khor rgya mtsho ji snyed pa de dag kyang rab tu shes so/_/byang chub sems dpa' de 
[\[227a.3\]]dag gis thog ma dge ba'i rtsa ba bskyed pa dag kyang rab tu shes so/_/thog ma sems bskyed pa'i smon lam dag kyang rab tu shes so/_/smon lam rnam pa tha dad pa dag kyang rab tu shes so/_/byang chub sems dpa'i spyod pas 'byung ba'i rgyan thams cad 
[\[227a.4\]]mngon par bsgrub pa rnam pa tha dad pa rab tu shes so/_/pha rol tu phyin pa'i lam gyi yan lag gi tshogs rnam par dag par bya ba rnam pa tha dad pa yang rab tu shes so/_/byang chub sems dpa'i lam la nan tan du bya ba'i rgyan rnam pa tha dad pa yang 
[\[227a.5\]]rab tu shes so/_/byang chub sems dpa'i sa yongs su gnon pa'i tshogs rnam pa tha dad pa yang rab tu shes so/_/byang chub sems dpa'i sa yongs su gnon pa'i shugs drag po rnam pa tha dad pa yang rab tu shes so/_/byang chub sems dpa'i sa 
[\[227a.6\]]la bzem pa'i mthu dang ldan pa'i ting nge 'dzin gyi dkyil 'khor rnam pa tha dad pa yang rab tu shes so/_/byang chub sems dpa'i sa yongs su gnod pas rnam par rtse ba dag kyang rab tu shes so/_/byang chub sems dpa'i sa yongs su gnon 
[\[227a.7\]]pa'i rnam par spyod pa dag kyang rab tu shes so/_/byang chub sems dpa'i sa la rab tu gnas pa dag kyang rab tu shes so/_/byang chub sems dpa'i sa bsgom pa'i rgyud kyang rab tu shes so/_/byang chub sems dpa'i sa yongs su 
[\[227b\]]
[\[227b.1\]]sbyang ba'i tshul dag kyang rab tu shes so/_/byang chub sems dpa'i sa la yang dag par gnas par bya ba dag kyang rab tu shes so/_/byang chub sems dpa'i sa'i mtshan ma dag kyang rab tu shes so/_/byang chub sems dpa'i sa'i dbang dag kyang rab tu 
[\[227b.2\]]shes so/_/byang chub sems dpa'i sa nas sar 'phar ba'i ye shes dag kyang rab tu shes so/_/byang chub sems dpa'i sa yongs su bsdu ba'i ye shes dag kyang rab tu shes so/_/byang chub sems dpa'i sa yongs su smyin par bya ba'i ye shes kyang rab tu shes 
[\[227b.3\]]so/_/byang chub sems dpa'i rnam par dgod pa la yang dag par gnas par bya ba yang rab tu shes so/_/byang chub sems dpa'i spyod pa'i dkyil 'khor gyi rgya yang rab tu shes so/_/byang chub sems dpa'i spyod pa'i rnam par brtse ba dag kyang rab tu shes so/_/
[\[227b.4\]]byang chub sems dpa'i ting nge 'dzin rgya mtsho dag kyang rab tu shes so/_/byang chub sems dpa'i rnam par thar pa'i tshul rgya mtsho dag kyang rab tu shes so/_/byang chub sems dpa' de dag sems kyi skad cig re re la ting nge 'dzin rgya mtsho sna tshogs thob par 
[\[227b.5\]]byed pa dag kyang rab tu shes so/_/thams cad mkhyen pa nyid kyi snang ba'i tshul thob par byed pa dag kyang rab tu shes so/_/thams cad mkhyen pa nyid kyi glog gi snang ba'i sprin dag kyang rab tu shes so/_/byang chub sems dpa'i bzod pa thob pa'i tshul dag 
[\[227b.6\]]kyang rab tu shes so/_/thams cad mkhyen pa nyid du 'jug pa'i ye shes kyi rnam par gnon pa dag kyang rab tu shes so/_/byang chub sems dpa' rnams zhing rgya mtshor rjes su bgrod par byed pa dag kyang rab tu shes so/_/chos rgya mtsho'i 
[\[227b.7\]]tshul la 'jug pa dag kyang rab tu shes so/_/sems can rgya mtsho'i mtshan nyid tha dad pa dag kyang rab tu shes so/_/byang chub sems dpa'i dam par spyod pa'i tshul thams cad kyi rnam par 'phrul pa dag kyang rab tu shes so/_/
[\[228a\]]
[\[228a.1\]]smon lam gyi tshul sna tshogs rgya mtsho dag kyang rab tu shes so/_/rdzu 'phrul gyi rnam par 'phrul pa sna tshogs rgya mtsho rnam pa tha dad pa dag kyang rab tu shes so/_/rigs kyi bu kho mo ji ltar mi mjed kyi 
[\[228a.2\]]'jig rten gyi khams 'di'i 'das pa dang /_da ltar byung ba'i bskal pa sna tshogs rgya mtsho la zhugs te/_khong du chud pa de bzhin du phyi ma'i mtha' gcig nas gcig tu brgyud de/_rgyun mi 'chad pa'i ma 'ongs pa'i bskal pa rgya mtsho dag kyang rab 
[\[228a.3\]]tu shes so/_/mi mjed kyi 'jig rten gyi khams kyi bskal pa rgya mtsho ji ltar shes pa de bzhin du mi mjed kyi 'jig rten gyi khams su gtogs pa'i 'jig rten gyi khams gcig nas gcig tu brgyud pa thams cad kyi bskal pa rgya mtsho dag kyang rab 
[\[228a.4\]]tu shes so/_/mi mjed kyi 'jig rten gyi khams su gtogs pa'i 'jig rten gyi khams gcig nas gcig tu brgyud pa thams cad kyi bskal pa rgya mtsho ji ltar shes pa de bzhin du mi mjed kyi 'jig rten gyi khams kyi rdul shin tu phra ba'i khongs su chud 
[\[228a.5\]]pa'i 'jig rten gyi khams gcig nas gcig tu brgyud pa thams cad kyi bskal ba rgya mtsho dag kyang rab tu shes so/_/mi mjed kyi 'jig rten gyi khams kyi rdul shin tu phra ba'i khongs su chud pa'i 'jig rten gyi khams gcig nas gcig tu brgyud pa thams 
[\[228a.6\]]cad kyi bskal pa rgya mtsho rnams ji ltar shes pa de bzhin du mi mjed kyi 'jig rten gyi khams phyogs bcur 'dab chags su gnas pa'i 'jig rten gyi khams thams cad kyi bskal pa rgya mtsho dag kyang rab tu shes so/_/mi mjed kyi 'jig rten gyi 
[\[228a.7\]]khams phyogs bcur 'dab chags su gnas pa'i 'jig rten gyi khams thams cad kyi bskal pa rgya mtsho rnams ji ltar shes pa de bzhin du mi mjed kyi 'jig rten gyi khams phyogs bcur 'dab chags su gnas pa gcig nas gcig tu brgyud pa 
[\[228b\]]
[\[228b.1\]]dag na gnas pa'i 'jig rten gyi khams thams cad kyi bskal brgya mtsho dag kyang rab tu shes so/_/mi mjed kyi 'jig rten gyi khams phyogs bcur 'dab chags su gnas 'jig rten gyi khams thams cad kyi bskal pa rgya 
[\[228b.2\]]mtsho rnams ji ltar shes pa de bzhin du phyogs bcu kun tu 'od rnam par snang ba'i 'jig rten gyi khams kyi rgyud du gtogs pa'i 'jig rten gyi khams thams cad kyi bskal pa rgya mtsho dag kyang rab tu shes so/_/phyogs kun tu 'od rnam par snang ba'i 'jig rten gyi 
[\[228b.3\]]khams kyi rgyud du gtogs pa'i 'jig rten gyi khams thams cad kyi bskal pa rgya mtsho ji ltar shes pa de bzhin du phyogs kun tu 'od rnam par snang pa'i 'jig rten gyi khams kyi rgyud phyogs bcur 'dab chags su gcig nas gcig tu brgyud pa dag la 
[\[228b.4\]]gnas pa'i 'jig rten gyi khams kyi rgyud gcig nas gcig tu brgyud pa rnams kyi bskal pa rgya mtsho dag kyang rab tu shes so/_/phyogs kun tu 'od rnam par snang ba'i 'jig rten gyi khams kyi rgyud phyogs bcur 'dab chags su gcig nas gcig tu brgyud 
[\[228b.5\]]pa dag la gnas pa'i 'jig rten gyi khams thams cad kyi bskal ba rgya mtsho rnams rab tu shes pa de bzhin du gzhi dang snying po me tog gi rgyan gyis brgyan pa'i 'jig rten gyi khams rgya mtsho 'dir gtogs pa'i 'jig rten gyi khams 'byam klas pa 
[\[228b.6\]]rnams kyi bskal pa rgya mtsho dag kyang rab tu shes so/_/de bzhin du 'jig rten gyi khams tshul du bya ba rnams dang /_de bzhin du 'jig rten gyi khams kyi 'khor lo rnams dang /_'jig rten gyi khams kyi dkyil 'khor rnams 
[\[228b.7\]]dang /_'jig rten gyi khams kyi bye brag rnams dang /_'jig rten gyi khams kyi chu klung rnams dang /_'jig rten gyi khams kyi glong rnams dang /_'jig rten gyi khams yongs su 'khyil pa dang /_'jig rten gyi khams ri rab dang /_'jig 
[\[229a\]]
[\[229a.1\]]rten gyi khams yongs su 'byung ba dang /_'jig rten gyi khams pad+mo dang /_'jig rten gyi khams sdong po dang /_'jig rten gyi khams rta bgab dang /_'jig rten gyi [{]mying [,]ming [}]du bya ba rnams kyi bskal pa rgya mtsho dag kyang rab tu shes 
[\[229a.2\]]so/_/'jig rten gyi khams rgya mtsho gzhi dang snying po me tog gi rgyan gyis brgyan pa/_'di ji ltar shes par gyur pa de bzhin du/_phyogs bcu mtha' yas mu med pa'i 'jig rten gyi khams rgya mtsho chos kyi dbyings kyis klas pa/_nam mkha'i 
[\[229a.3\]]mthas gtugs pa dag gi bcom ldan 'das rnam par snang mdzad kyi sngon gyi smon lam rgya mtsho dag kyang rab tu shes so/_/rjes su dran no/_/sngon gyi sbyor ba rgya mtsho dag la'ang shes shing /_khong du chud do/_/sngon yongs su bsgrubs pa'i tshul rgya 
[\[229a.4\]]mtsho dag la'ang shes shing khong du chud do/_/bskal pa mtha' dang dbus med par byang chub sems dpa' spyod pa la yang dag par bzhugs pa mdzad pa dag kyang shes shing khong du chud do/_/zhing yongs su dag par mdzad pa'i tshul dag kyang shes shing khong 
[\[229a.5\]]du chud do/_/sems can yongs su smyin par mdzad pa'i thabs kyi tshul dag kyang shes shing khong du chud do/_/sngon gyi de bzhin gshegs pa rnams la bsnyen bkur mdzad cing gshegs pa'i rnam par 'phrul ba dag kyang shes shing khong du chud do/_/sngon gyi 
[\[229a.6\]]de bzhin gshegs pa la mchod cing rim gror mdzad pa'i sbyor ba'i tshul dag kyang shes shing khong du chud do/_/sngon gyi de bzhin gshegs pa dag gis chos bstan pa yongs su bzung ba'i tshul dag kyang shes shing khong du chud do/_/sngon byang chub sems dpa' 
[\[229a.7\]]ting nge 'dzin rab tu brnyes pa'i tshul dag kyang shes shing khong du chud do/_/yo byad la dbang bsgyur ba rab tu brnyes pa'i tshul dag kyang shes shing khong du chud do/_/sngon gyi de bzhin gshegs pa'i yon tan rgya mtsho la nan tan tu mdzad pa'i tshul dag kyang 
[\[229b\]]
[\[229b.1\]]shes shing khong du chud do/_/sbyin pa'i pha rol tu phyin pa'i tshul rgya mtsho dag kyang shes shing khong du chud do/_/byang chub sems dpa'i tshul khrims dang brtul zhugs kyi dkyil 'khor yongs su dag pa mngon par bsgrub pa mdzad pa'i tshul dag kyang shes shing khong 
[\[229b.2\]]du chud do/_/byang chub sems dpa'i bzod pa brnyes pa'i tshul dag kyang shes shing khong du chud do/_/byang chub sems dpa'i brtson 'grus kyi shugs drag po rgya mtsho dag kyang shes shing khong du chud do/_/bsam gtan gyi yan lag thams cad yongs 
[\[229b.3\]]su rdzogs par mdzad pa'i tshul rgya mtsho dag kyang shes shing khong du chud do/_/shes rab kyi dkyil 'khor yongs su dag par mdzad pa'i tshul rgya mtsho dag kyang shes shing khong du chud do/_/'jig rten gyi khams kyi skye gnas thams cad du sku'i 
[\[229b.4\]]gzugs brnyan yongs su bstan pa mdzad pa'i thabs kyi tshul dag kyang shes shing khong du chud do/_/kun tu bzang po'i spyod pa dang smon lam gyi dkyil 'khor yongs sa dag par mdzad pa'i tshul dag kyang shes shing khong du chud do/_/zhing rgya mtsho 
[\[229b.5\]]thams cad yongs su rgyas par mdzad pa dag kyang shes shing khong du chud do/_/sangs rgyas kyi zhing thams cad yongs su dag par mdzad pa'i tshul rgya mtsho dag kyang /_shes shing khong du chud do/_/de bzhin gshegs pa 
[\[229b.6\]]thams cad las ye shes snang bar gyur pa/_rgya mtsho dag kyang shes shing khong du chud do/_/sangs rgyas thams cad kyi byang chub yongs su gnas pa mdzad pa'i rnam par 'phrul pa rgya mtsho dag kyang shes shing khong du chud do/_/de bzhin 
[\[229b.7\]]gshegs pa'i ye shes snang ba rab tu brnyes pa'i tshul dag kyang shes shing khong du chud do/_/thams cad mkhyen pa nyid du zhugs te thugs su chud pa'i tshul rgya mtsho dag kyang shes shing khong du chud do/_/mngon par rdzogs par 'tshang rgya ba'i rnam par 'phrul 
[\[230a\]]
[\[230a.1\]]pa rgya mtsho dag kyang shes shing khong du chud do/_/chos kyi 'khor lo bskor ba'i khyu mchog gi mthu dang rnam par rol ba'i tshul rgya mtsho dag kyang shes shing khong du chud do/_/'khor gyi dkyil 'khor rgya mtsho dag kyang shes shing khong du chud 
[\[230a.2\]]do/_/'khor gyi dkyil 'khor de dag gi byang chub sems dpa' thams cad kyi sngon gyi dge ba'i rtsa ba rgya mtsho dag kyang shes shing khong du chud do/_/thog ma'i smon lam gyi tshul rgya mtsho dag kyang shes shing khong du chud do/_/sems can yongs su smyin par byed pa 
[\[230a.3\]]dang /_gdul ba'i thabs kyi tshul rgya mtsho dag kyang shes shing khong du chud do/_/bcom ldan 'das kyis sngon byang chub sems dpa'i spyod pa mdzad pa'i tshe/_sems can rgya mtsho yongs su smyin par mdzad pa de dag kyang shes shing khong du chud do/_/sems 
[\[230a.4\]]can de dag gi sems kyi skad cig re re'i dge ba'i rtsa ba rnam par 'phel ba'i thabs kyi tshul rgya mtsho dag kyang shes shing khong du chud do/_/ting nge 'dzin rab tu thob pa'i tshul rgya mtsho dag kyang shes shing khong du chud do/_/gzungs kyi sgo rab tu thob pa'i 
[\[230a.5\]]tshul rgya mtsho dag kyang shes shing khong du chud do/_/spobs pa'i ye shes kyi dkyil 'khor rnam par dag pa'i tshul rgya mtsho dag kyang shes shing khong du chud do/_/byang chub sems dpa'i sa thams cad yongs su gnon pa'i rnam par 'phrul 
[\[230a.6\]]ba'i tshul rgya mtsho dag kyang shes shing khong du chud do/_/spyod pa'i dra ba mngon par bsgrub pa'i tshul rgya mtsho dag kyang shes shing khong du chud do/_/mthar gyis yongs su bsgrub pa'i phyogs pa la 'jug pa'i ye shes kyi tshul rgya mtsho dag kyang shes 
[\[230a.7\]]shing khong du chud do/_/de dag gi dbang po dang stobs dang /_byang chub kyi yan lag dang /_bsam gtan dang /_rnam par thar pa dang /_ting nge 'dzin dang /_snyoms par 'jug pa'i rnam par 'phrul pa rgya mtsho dag kyang shes shing khong du chud do/_/
[\[230b\]]
[\[230b.1\]]ji ltar bcom ldan 'das rnam par snang mdzad kyi sangs rgyas dang /_byang chub sems dpa'i spyod pa rgya mtsho chos kyi dbyings thams cad du byung ba shes shing khong du chud de/_mngon par bsgrubs pa de bzhin du/_de bzhin gshegs pa thams 
[\[230b.2\]]cad kyi sangs rgyas dang /_byang chub sems dpa'i spyod pa rgya mtsho dang /_ye shes kyi sgyu ma'i dra ba mtha' yas pa la 'jug pa/_chos kyi dbyings mtha' yas pa rgyas par 'gengs pa/_sgo mtha' yas pa nas shin tu bstan par bya ba/_phyi 
[\[230b.3\]]ma'i mtha'i bskal par gnas pa la 'jig pas bstan par bya ba/_phyogs bcu'i 'jig rten gyi khams rgya mtsho chos kyi dbyings kyi klas pa/_nam mkha'i mthas gtugs par byung ba thams cad kyang ma 'dres par shes shing /_
[\[230b.4\]]khong du chud de mngon par sgrub bo/_/de ci'i phyir zhe na/_rigs kyi bu byang chub sems dpa'i rnam par thar pa/_byang chub sems dpa'i ting nge 'dzin gyi tshul rgya mtsho thams cad la rnam par blta ba'i yul gyi yul ni de lta bu ste/_
[\[230b.5\]]de'i phyir de la snyoms par zhugs na sems can thams cad kyi sems dang /_spyod pa'i tshul rab tu shes so/_/sems can thams cad kyi dge ba'i tshogs kyang rab tu shes so/_/sems can thams cad kyi kun nas nyon mongs pa 
[\[230b.6\]]dang /_rnam par byang ba'i ye shes kyi tshul rnams kyang rab tu shes so/_/sems can thams cad kyi las sna tshogs kyang rab tu shes so/_/nyan thos thams cad kyi ting nge 'dzin gyi sgo rnams kyang rab tu shes so/_/nyan thos thams cad 
[\[230b.7\]]kyi ting nge 'dzin gyi sa yang rab tu shes so/_/rang sangs rgyas thams cad kyi rnam par thar pa zhi bas rnam par 'phrul pa yang shes shing khong du chud do/_/byang chub sems dpa' thams cad kyi ting nge 'dzin rgya mtsho'i tshul dag kyang rab 
[\[231a\]]
[\[231a.1\]]tu shes so/_/byang chub sems dpa' thams cad kyi rnam par thar pa'i tshul rgya mtsho la 'jug pa yang rab tu shes so/_/de bzhin gshegs pa thams cad kyi rnam par thar pa'i tshul rgya mtsho la 'jug pa yang 
[\[231a.2\]]rab tu shes so/_/de nas tshong dpon gyi bu nor [{]bzangs kyis [,]bzang gis [}]shAkya'i bu mo go pa la 'di skad ces smras so/_/'phags ma khyod kyis byang chub sems dpa'i rnam par thar pa byang chub sems dpa'i ting nge 'dzin gyi tshul rgya mtsho thams 
[\[231a.3\]]cad la rnam par lta ba'i yul 'di brnyes nas ji srid cig lags/_smras pa/_rigs kyi bu/_sngon 'das pa'i dus sangs rgyas kyi zhing brgya'i rdul shin tu phra ba snyed kyi bskal pa 'das pa'i pha rol cig tu 'jig rten gyi khams 
[\[231a.4\]]mi 'jigs pa byed pa zhes bya ba byung ste/_'jig rten gyi khams/_de'i bskal pa 'gro ba'i mchog ces bya bar gyur to/_/'jig rten gyi khams de'i dbus su/_gling bzhi pa bde ba yod pa zhes bya ba byung ste/_
[\[231a.5\]]gling bzhi pa de'i 'dzam bu'i gling gi dbus su/_rgyal po'i gnas sdong po ri bo'i dpal zhes bya ba/_grong rdal stong phrag brgyad cu rtsa bzhi'i phul du bya ba byung ba ste/_rgyal po'i gnas sdong po ri bo'i dpal de dang /_
[\[231a.6\]]grong rdal stong phrag brgyad cu rtsa bzhi po de dag kyang so so nas sa'i gzhi baiDUr+ya sngon po las grub pa la gnas pa/_rin po che bdun las byas pa'i ra bas kun nas bskor ba/_'obs spos chus yongs su gang ba gzhi gser gyi bye ma bdal 
[\[231a.7\]]ba/_ut+pal dang /_pad+mo dang /_ku mu ta dang /_me tog pun+da ri ka shing rta'i 'khor lo tsam kha dog dang 'od kyi dra ba sna tshogs shing dri shin tu zhim pas kun nas khyab pa bdun gyis yongs su bskor ba/_rin po che las byas pa'i stegs 
[\[231b\]]
[\[231b.1\]]bu'i khri 'phang bdun las ta la'i phreng ba rim pa bdun gyis kun nas dgrigs pa/_rin po che sna bdun gyi shing gi nags tshal gyi phreng ba dgrigs pas kun nas bskor ba ste/_steng nas gser gyi dra ba bres pa rin po che sna tshogs kyis rnam 
[\[231b.2\]]par phye ba'i mig [{]mangs [,]mang [}]ris mdzes par rnam par bres pas sa'i gzhi shin tu spa bar gyur ba/_dngos grub can gyi tshogs rnam par rgyu ba/_bya btsun pa'i khyus sgra skad yid du 'ong ba'i dbyangs snyan pa phyung ba/_bza' shing 
[\[231b.3\]]gi ra ba bye ba brgya phrag stong gis mdzes par byas pa shin tu skyid cing phun sum tshogs par gnas pa skyes pa dang /_bud [{]myed [,]med [}]brgya stong rab tu dga' bas gang ba/_ser bu bde zhing yid du 'ong bas bskyed de/_me tog gi char mang po 
[\[231b.4\]]rgyun mi 'chad par rab tu 'grul ba/_sa'i bdag po dam pa brgya phrag stong gi gnas su gyur pa dag ste/_grong rdal chen po de dag gi rin po che'i shing thams cad dang /_gser gyi dra ba'i rgyan la [{]stsogs [,]sogs [}]pa rlung gis bskyod 
[\[231b.5\]]de/_rol mo mang po'i sgra dang mnyam pa'i sgra skad byung ba dag las yid du 'ong ba'i tshig 'di skad dag 'byung ngo /_/gsol cig mnobs shig chos la spyod cig_/byang chub tu sems skyed cig_/phyir [{]myi [,]mi [}]ldog pa'i sa la mnga' 
[\[231b.6\]]thob par mdzod cig_/khyed rnams bde bar gyur cig ces zer ro/_/rgyal po'i gnas sdong po ri bo'i dpal der khams kyi rgyal po nor gyi bdag po zhes bya ba byung ste/_de la btsun mo'i 'khor bud med stong phrag brgyad cu rtsa bzhi yod 
[\[231b.7\]]do/_/blon po brgya phrag lnga yod par gyur te/_rgyal po nor gyi bdag po de la bu lnga brgya yod pa de thams cad kyang /_dpa' bo rtul phod pa yan lag dam pa'i gzugs dang ldan pa/_gzhan gyi sde rab tu 'joms pa shin tu mdzes pa/_
[\[232a\]]
[\[232a.1\]]blta na sdug pa/_kha dog bzang po'i mchog shin tu rgyas pa dang ldan pa sha stag go_/rgyal po nor gyi bdag po de'i btsun mo dam pa ni pad+mo'i dpal dam pa 'byung ba zhes bya ba ste/_bud med stong phrag brgyad cu rtsa bzhi po 
[\[232a.2\]]de dag gi nang nas gtso mor bya ba'o/_/de'i bu gzi brjid kyi dbang po zhes bya ba gzugs bzang ba shin tu mdzes pa blta na sdug pa/_mi chen po'i mtshan sum cu rtsa gnyis kyis rab tu brgyan pa'i lus dang ldan pa zhig yod par gyur te/_de la mi 
[\[232a.3\]]chen po'i mtshan sum cu rtsa gnyis po 'di dag yod par gyur to/_/de'ang 'di ltar rgyal bu gzhon nu gzi brjid kyi bdag po de rkang pa'i mthil shin tu gnas pa dang ldan te/_sa chen po la rkang pa'i mthil 'dor na mnyam par 'dor la/_
[\[232a.4\]]'deg na mnyam par 'deg ste/_gzhog na rkang pa'i mthil kun gyis sa chen po la mnyam par reg go_/de'i rkang pa'i mthil gnyis la 'khor lo rtsibs stong dang ldan pa/_lte ba dang bcas pa mu khyud dang bcas pa/_rnam pa thams 
[\[232a.5\]]cad du shin tu tshang ba shin tu mdzes pa blta na sdug pa dag kyang byung bar gyur to/_/de'i rkang pa'i bo la gnyis kyang shin tu rgyas par gyur to/_/rkang pa'i steng gi mdog shin tu gsal la/_shin tu mdzes te/_me tog dam pa 
[\[232a.6\]]bas kyang lhag par mdog bzang zhing gsal bar gyur te/_de'i rkang lag gi sor mo dra bar 'brel par gyur te/_shin tu mdzes pa rnam par phye ba/_bu ga med pas zag pa med pa ni dper na ngang pa'i rgyal po gnas srung lta bur gyur to/_/de'i rkang 
[\[232a.7\]]pa'i rting pa yangs pa shin tu dag la shin tu gsal ba rin po che thams cad kyi 'od rab tu 'gyed par grub pa dang ldan par gyur to/_/de'i sor mo rnams kyang ring zhing zlum la tshigs bar mnyam zhing yangs pa dang ldan par gyur te/_de dag mnyam par 
[\[232b\]]
[\[232b.1\]]sa la 'jog go_/mnyam par sa las 'deg go_/de'i rkang pa dang lag pa'i mthil yang ka tsa lin+di bas kyang lhag par reg na bde bar gyur te/_des skyes pa 'am bud med dam/_khye'u dang bu mo gang la reg kyang rung ste/_de dag thams cad kyang 
[\[232b.2\]]bde ba dang /_yid dga' ba'i dam pas tshim zhing yid shin tu bde bar 'gyur ro/_/de'i byin ba [{]ri dgas [,]ri dwags [}]a ne ya'i byin pa ltar 'dug par gyur te/_rim gyis gzhol ba dang /_shin tu mdzes pa dang /_legs par grub par gyur pas/_
[\[232b.3\]{]ri dgas [,]ri dwags [}]kyi rgyal po e ne ya ltar de la sus kyang bsnyegs pa 'am/_slebs par mi nus te/_'gro bas ngal zhing dub par mi 'gyur ro/_/rgyal bu gzhon nu gzi bajid kyi dbang po de bdun shin tu mtho ba dang ldan par gyur te/_de'i rkang pa 
[\[232b.4\]]gnyis la shin tu mtho ba zlum la shin tu legs pa dang /_shin tu rgyas pa dang /_tshigs mi snang ba dang /_shin tu yid du 'ong ba dang /_blta na sdug pa gnyis grub par gyur to/_/lag pa la gnyis/_thal gong gi lhun la gnyis/_ltag pa la gcig ste/_
[\[232b.5\]]de ltar bdun no/_/de'i mtshan gsang ba'i sbubs na 'dug par grub par gyur te/_de'i gsang ba'i gnas sbubs na 'dug pa shin tu mi mngon la nang du nub cing kun nas yog par 'dug pa ste/_dper na glang po cang shes sam/_rta cang shes ltar 'dug 
[\[232b.6\]]pas de gos ma gyon par 'dug kyang bud med dam/_skyes pa 'am/_khye'u 'am/_bu mo 'am/_rgan pa 'am/_dar la bab pa 'am/_bla ma 'am/_bla mar bya ba rnams kyis kyang mi mthong ste/_gzhan du na bdag longs par spyod pa 'am/_ched du bstan par byas te/_
[\[232b.7\]]'dod pas spyad pa ni ma gtogs so/_/rgyal bu gzhon nu gzi brjid kyi bdag po de ro stod seng ge ltar 'dug pa dang ldan par gyur te/_lus rim pas rgyas la ro stod shin tu yangs shing rdzogs pas [{]ri dgas [,]ri dwags [}]kyi rgyal po bas kyang mdzes par dbyibs shin tu legs 
[\[233a\]]
[\[233a.1\]]pa'i ro stod dang ldan par gyur to/_/de'i thal gong rgyas shing lus shin tu rgyas pa lus rnam par phye ba/_lus kyi cha thams cad rkyen du 'bab par mnyam pa/_lus la dma' ba med pa/_lus la mtho ba med pa/_lus la zhum pa med pa/_lus la 
[\[233a.2\]]dgu ba med pa/_lus rin po che'i gtan pa shin tu phyis pa bas kyang lhag par gsal bar gyur to/_/de'i dpung mgo shin tu zlum zhing sha rgyas la shin tu mdzes par gang ba dang ldan par gyur to/_/des mi chen po'i mtshan lag pa shin tu ring ba thob par gyur pa des lus 
[\[233a.3\]]ma btud de/_lus drang por 'dug kyang pus mo'i lha nga gnyis la nyug cing reg go_/des mi chen po'i mtshan lus che zhing drang ba'ang thob par gyur te/_rnam pa thams cad du mchog tu gyur pa dang ldan la lus tshul dang 'dra bar mnyam pa dang /_lus rab tu gnyen pa dang /_
[\[233a.4\]]lus shin tu lji ba dang /_lus rab tu gsal ba dang /_lus shin tu sim par byed pa dang ldan par gyur to/_/des mi chen po'i mtshan mgul dung lta bu yang thob par gyur te/_mi dma' ba'i mgul dang /_de'i mgul gyi 'khor thams cad dang /_bzhin gyi 'khor thams 
[\[233a.5\]]cad na rtsa ji snyed cig yod pa de dag thams cad kyang shin tu mnyam par gyur te/_kun kyang rab tu tshang bar gyur to/_/mi chen po'i mtshan seng ge'i 'gram pa lta bu yang thob par gyur te/_za 'gram shin tu 'khregs pa dang /_bzhin gyi dkyil 'khor shin tu rgyas pa dang /_bzhin gyi 
[\[233a.6\]]dkyil 'khor shin tu legs shing yongs su dag pa dang /_kha'i sgo shin tu yangs pa dang ldan par gyur to/_/mi chen po'i mtshan so mnyam pa bzhi bcu dang yang ldan par gyur te/_so ma tshang ba med la zas shig zas yang lan gcig bldad pas chung ngu na 'bras chan gyi 'bru 
[\[233a.7\]]'ga' yang ma zhib par za ba med do/_/so thags bzang zhing mnyam par rab tu thob ste/_mtshams chu sgo med pa dang /_shin tu mnyam pa dang /_rkyen rkyen tu shin tu mdzes pa ste/_de kha zas shig za na yang 'go ba dang /_'chags pa dang /_zhen pa dang /_
[\[233b\]]
[\[233b.1\]]ljan ljin tu 'gyur ba'am/_thogs par 'gyur ba'am/_gseb 'gang bar 'gyur ba med do/_/mi chen po'i mtshan so mnyam pa rab tu thob par gyur te/_so mnyam zhing rda rdo med pa dang /_so lhag med pa dang /_so zhum pa med pa dang /_so gyes pa med pa dang 
[\[233b.2\]]so thog drung mnyam pa dang /_so rdo ba med par gyur to/_/gzhon nu de'i mche ba shin tu dkar bar gyur te/_mche ba shin tu gsal ba/_mche ba shin tu dag pa/_mche ba shin tu brtan par gyur to/_/mi chen po'i mtshan lce shin tu yangs pa yang 
[\[233b.3\]]rab tu thob par gyur te/_de'i lce ni shin tu yangs la srab cing mnyen te/_shin tu 'jam pa dang /_las su rung ba dang /_yid du 'ong ba dang bsgyur na bde ba dang /_gdong gi dkyil 'khor kun tu 'gebs pa dang /_bden zhing phan par 'gyur ba'i don dang /_
[\[233b.4\]]yi ge dang ngag dang nges pa'i tshig thogs pa med par brjod par gyur to/_/gzhon nu de tshangs pa'i dbyangs dang ldan par gyur te/_dbyangs yid du 'ong ba dang /_rol mo'i sgra dang /_glu'i nga ro dang /_sil snyan kyi dbyangs dang /_sgra skad dang brjod cing 
[\[233b.5\]]smra ba'i tshig gi las yid du 'ong ba brjod pas ngag gi las mngon par dga' ba skyed pa/_'jig rten thams cad mngon par 'dun par 'gyur bar tshangs pa las kyang lhag pa'i dbyangs kyi ngag rjod de/_'khor gyi dkyil 'khor las kyang 
[\[233b.6\]]gud du/_mi 'da' bar thams cad kyi yid dang /_mthun par byed pa dang ldan par gyur to/_/gzhon nu de ni/_mig dkar nag 'byes par gyur te/_mig shin tu dang ba dang /_mig yongs su dag pa dang /_
[\[233b.7\]]mig la 'od chags pa dang /_mig rnam par gsal ba dang /_mig mngon par mdzes pa dang /_mig blta na sdug pa dang /_mig yid du 'ong ba dang /_mig 'dzum pa dang ldan par gyur to/_/gzhon nu de ni rdzi ma ba'i rdzi ma lta bu dang ldan par 
[\[234a\]]
[\[234a.1\]]gyur te/_mig gi skye mched rin po che pad+ma rA ga ltar shin tu dag pa/_mig gi sprin mnyam pa/_mig gi sprin mtshungs pa/_mig gi sprin legs pa/_mig gi sprin yangs pa/_mig gi sprin shin tu brtan par gyur to/_/de'i 
[\[234a.2\]]smin mtshams su mdzod spu skyes par gyur te/_'jam pa las su rung ba/_shin tu mnyen pa/_shing bal ltar reg na bde ba/_dang ba/_gsal ba 'od yod pa/_chab brom lta bu kha ba'i kha dog ltar 'dug pa/_'od zer dkar po'i dkyil 'khor gyi 'od rab 
[\[234a.3\]]tu snang ba dang ldan par gyur to/_/de'i spyi bo la gtsug tor mngon par grub par gyur te/_shin tu legs pa/_kun nas zlum pa/_dbus su bab pa/_skra'i rgyan du gyur pa/_rin po che'i pad mo 'dab ma bye ba brgya phrag stong dang ldan pa ltar snang ba/_kun nas cha 
[\[234a.4\]]mnyam par gnas pa/_rin thang gdab tu tshad med pas gces pa'i gtsug tu gyur pa dang ldan par gyur to/_/gzhon nu de ni pags pa shin tu 'jam pa dang ldan par gyur te/_de'i lus la rdul lam/_dri ma'am/_rngul lam/_ser ga'am/_gnyer ma'am/_
[\[234a.5\]]lhod pa'am/_'khums pa'am/_'phyang ba'am/_slod bag tu gnas pa med par gyur to/_/gzhon nu de ni mdog gser gyi kha dog lta bu dang ldan par gyur te/_'dzam bu chu klung gi gser gyi mdog lta bu dang ldan zhing 'od kun tu 'dom gang ba dang /_gser 
[\[234a.6\]]ltar gcig tu 'bar ba'i 'od kyi dkyil 'khor gyis mdzes par brgyan pa dang /_ba spu'i bu ga thams cad nas dri zhim po'i 'od zer 'byung bas lus kyi rgyan rab rib med cing 'od gsal ba dang ldan par gyur to/_/gzhon nu de ni ba spu re rer byung ba dang ldan par 
[\[234a.7\]]gyur te/_ba spu'i bu ga re re nas ba spu re re skyes par gyur pa/_baiDUR+Ya sngon po'i kha dog lta bu g.yas phyogs su 'khyil ba/_legs par skyes pa/_mthang la zha bar 'dug pa shin tu legs par gnas pa dang ldan par gyur to/_/gzhon nu de'i spu yan lag gyen du 
[\[234b\]]
[\[234b.1\]]'khyil par gyur te/_phyir mi zlog pa'i spu dang /_mi ldog pa'i spu dang /_ma 'dres pa'i spu dang ldan par gyur to/_/gzhon nu de mi chen po'i mtshan skra mthon ting du 'dug pa thob par gyur te/_de'i skra nor bu rin po che rnam par snang ba'i mdog ltar mthon ting du 'dug pa/_
[\[234b.2\]]'jam pa snum pa/_legs par 'khyil pa/_g.yas phyogs su 'khyil ba/_drung shin tu ran pa/_zad zed med pa/_'jam 'jam ltar 'dug pa/_mi 'dzing ba/_dbyibs mnyam zhing mthun par gnas pa dang ldan par gyur to/_/rgyal bu gzhon nu de shing n+ya gro d+ha 
[\[234b.3\]]ltar chu zheng gab pa'i mi chen po'i mtshan rab tu thob par gyur te/_kun nas gyen du ran pa dang /_kun tu bzang ba dang /_kun tu mdzes pa dang ldan par gyur te/_de ni mdun nas bltas na'ang ngoms mi shes shing blta na yid du 'ong ba rgyab dang g.yas g.yon dang /_'gro 
[\[234b.4\]]ba dang 'dug pa dang /_'greng ba dang nyal ba dang /_smra ba dang /_mi smra bar 'dug pa la bltas na/_yang ngoms mi shes shing yid du 'ong la blta na sdug par gyur to/_/rigs kyi bu rgyal po gzhon nu gzi brjid kyi bdag po de mi chen po'i mtshan sum cu rtsa gnyis po 'di 
[\[234b.5\]]dag gis yongs su brgyan pa'i lus dang ldan par gyur te/_sems can thams cad kyi blta na yid du mi 'ong ba'i bag med pa blta na bsam pa thams cad yongs su rdzogs par byed pa/_blta na sems can thams cad kyi dga' ba yongs su 'byung ba/_de lta bu 
[\[234b.6\]]zhig skyes par gyur to/_/rigs kyi bu de nas lan gcig cig rgyal po gzhon nu gzi brjid kyi bdag po de yab kyis gnang nas rgyal po'i gnas sdong po ri bo dpal gyi bza' shing gi ra ba spos kyi myu gu'i rtse mo las 'od kyi sprin 'byung ba zhes bya ba der sa bzang po 
[\[234b.7\]]lta ba'i phyir bu mo stong phrag nyi shu dang lhan cig tu bsod nams kyi gzi brjid dang dpal gyi bskal pa bzang po'i rnam par 'phrul pa'i rgyan gyis byung nas skyes pa dang /_bud [{]myed [,]med [}]kyi tshogs kyis kun nas dga' bar bya zhing /_'dzam bu chu klung gi gser gyi shing rta 
[\[235a\]]
[\[235a.1\]]rdo rje rin po che'i 'khor lo chen po bzhi dang ldan pa/_rdo rje mthu bo che'i srog shing gi rtsa ba can tsan dan dam pa las bsgrubs pa'i yul bzang po dang ldan pa/_rin po che'i rgyal po spos sna tshogs kyi shing thags rnam par bkye ba/_rin po che thams cad kyi me tog sna tshogs 
[\[235a.2\]]kyis rab tu mdzes par byas pa/_rin po che thams cad kyi dra bas kun nas yog pa'i rgyan dang ldan pa/_seng ge'i khri rin po che dam pa'i dra ba'i rgyan gyi snying po can dbus su bshams pa/_bu mo lnga brgyas rin po che'i srad bu'i lda ldi nas yongs su gzung ba/_nam mkha' la chags pa 
[\[235a.3\]]med pa'i rlung ltar mgyogs pa'i rta cang shes stong dang bcas pa la zhon nas gdugs chen po rim gyis gzhol zhing blta na sdug pa/_steng yongs rin po che'i rgyal po'i baiDUR+Ya dkar po las byas pa/_'od dri ma [{]myed [,]med [}]pa tshad med pa 'byung ba/_rin po che bsam gyis mi khyab pa rmad du byung ba sna tshogs 
[\[235a.4\]]thams cad kyis spa bar spras te/_rnam pa thams cad du mdzes par brgyan pa/_yu ba rin po che'i rgyal po baiDUr+ya sngon po las bsgreng bas ni bskyabs/_srog chags brgya stong mang pos ni yongs su bskor/_rol mo brgya stong mang po lha rdzas kyi dbyangs yid du 'ong ba snyan pa dang ldan pa dag ni rab 
[\[235a.5\]]tu blangs/_me tog gi char chen po ni mngon par 'bab/_lha rdzas kyi spos dri zhim pa'i bdug spos kyi snod bye ba khrag khrig brgya stong gis ni rab tu bdug cing 'gro bar gyur to/_/de de ltar 'gro ba'i tshe lam yang rgyud brgyad dang ldan par gyur te/_mthon dman [{]myed [,]med [}]pa dang /_gseg 
[\[235a.6\]]ma dang gyo mo [{]myed [,]med [}]pa dang /_gser dngul dang rin po che'i rgyal po sna tshogs kyi khams kyis sa'i gzhi rab tu bsgrubs pa dang /_gser gyi bye ma bkram pa dang /_rin po che sna tshogs kyi me tog sil mas chal bar gang ba dang /_g.yas g.yon nas rin po che'i shing gi phreng bas dgrigs 
[\[235a.7\]]pa dang /_rin po che sna tshogs kyi kha ran bkye ba dang /_steng nas rin po che'i dril bu'i dra ba bres pa dang /_rin po che'i gnam yol sna tshogs kyis bkab pa dang /_rin po che'i rgyal mtshan dang /_ba dan dang /_snam bu brgya stong rab tu brgyan pa du ma bsgreng zhing sbyangs 
[\[235b\]]
[\[235b.1\]]pas mdzes par brgyan pa dang /_g.yas g.yon nas rin po che'i stegs bu'i phreng ba rnam par bkod pas rnam par brgyan pa ste/_rin po che'i stegs bu la la la ni slongs mo ba'i tshogs la yongs su bstabs pa'i don du rin po che'i snod sna tshogs/_rin po che sna tshogs kyis yongs su bkang 
[\[235b.2\]]ba bkod/_stegs bu la la la ni rgyan 'dod pa'i slongs mo ba rnams brgyan pa'i don du rin po che thams cad kyi rgyan gyi rnam pa yongs su bkod/_stegs bu la la la ni sems can thams cad kyi bsam pa yongs su rdzogs par bya ba'i phyir yid bzhin gyi nor bu rin po che bkod/_
[\[235b.3\]]stegs bu la la la ni su ci 'dod pa de dag la de sbyin pa'i don du kha zas dang btung ba dang /_bro ba sna tshogs kyis yongs su bkang ba'i snod mang po bkod/_stegs bu la la la ni rnam pa thams cad du mchog tu zhim pa'i ro dang /_kha dog dang dri dang /_bro dang /_reg yid du 'ong ba dang ldan pa'i 
[\[235b.4\]]lha rdzas kyi kha zas kyi rnam pa bkod/_stegs bu la la la ni ro bro ba sna tshogs dang ldan pa'i lha rdzas kyi shing tog sna tshogs thams cad spungs/_stegs bu la la la ni gos 'dod pa rnams yid bzhin du spyod du gzud pa'i phyir lha rdzas kyi gos rin po che kha dog sna tshogs 
[\[235b.5\]]dang ldan pa mdog bzang po rnam pa sna tshogs dag dang ri mo sna tshogs shin tu spa bar rnam par phye ba shin tu btsun pa la 'os pa shin tu phra ba/_rab tu 'jam pa/_thags su ma btags pa/_bye ba brgya phrag stong snyed yongs su bkod par gyur to/_/stegs bu la la 
[\[235b.6\]]la ni byug pa 'dod pa'i sems can rnams bsam pa ji lta ba bzhin du yongs su spyod du gzung pa'i phyir/_/lha rdzas kyi spos kyi rnam pa kha dog dang /_dri rnam pa sna tshogs thams cad dang ldan pa dag kyang bkod par gyur to/_/stegs su bu la la la ni sems can 
[\[235b.7\]]rnams bsam pa ji lta ba bzhin du yongs su spyod du gzud pa'i phyir yo byad thams cad kyi phung po dag kyang bkod par gyur to/_/stegs bu la la la ni na chung gzugs bzang ba rab tu mdzes pa shin tu sdug pa/_cha lugs sdug gu sna tshogs dang ldan 
[\[236a\]]
[\[236a.1\]]pa yid du 'ong ba'i gos sna tshogs gyon pa/_rgyan thams cad kyis mdzes par brgyan pa/_byug pa sna tshogs kyis tshul sdug gur brgyan cing mdzes par byas pa'i lus dang ldan pa/_bud [{]myed [,]med [}]kyi bzo dang sgyu dang /_shes nyen gyi tshul la mkhas pa dag kyang bkod 
[\[236a.2\]]par gyur to/_/de'i tshe rgyal po'i gnas sdong po ri bo'i dpal de nyid na sprul 'tshong ma'i dam pa rgyal po'i longs spyod du 'os pa/_blta na mdzes pa zhes bya ba zhig yod pa/_de'i bu mo dga' ba'i 'od kyi dpal shin tu sbyangs pa zhes bya ba gzugs bzang zhing shin tu mdzes 
[\[236a.3\]]pa/_blta na sdug pa ha cang yang mi ring ha cang yang mi thung /_ha cang yang mi sbom/_ha cang yang mi phra/_ha cang yang mi dkar/_ha cang yang mi sngo ba/_skra mthon ting du 'dug pa/[ {]myig [,]mig [}]dkar nag 'byes pa/_bzhin yid du 'ong ba/_tshangs pa'i dbyangs dang 
[\[236a.4\]]ldan pa/_'jam zhing snyan par smra ba/_shes rab dang ldan pa/_shes nyen gyi tshul thams cad la mkhas pa gtsug lag thams cad la shes pa/_brtson pa/_le lo [{]myed [,]med [}]pa/_rim 'gro yod pa/_mos pa dang ldan pa/_byams pa'i sems 'dogs pa/_
[\[236a.5\]]khong khro ba mi mnga' ba/_blta na mi ngoms shing yid du 'ong ba/_'dod chags dang zhe sdang dang /_gti mug chung ba/_ngo tsha shes shing khrel yod pa/_drang zhing mnyen pa/_g.yo dang sgyu med pa zhig yod de/_de ma dang lhan cig tu bu mo du ma zhig gis yongs su bskor te/_rin 
[\[236a.6\]]po che'i shing rta la zhon nas rgyal po'i gnas sdong po ri bo'i dpal nas byung ste/_rgyal pos bka' stsal nas/_rgyal bu gzhon nu gzi brjid kyi bdag po'i mdun nas/_phar rgyal bu gzhon nu de glu len zhing 'dong 'dong ba las/_rgyal bu gzhon nu gzi brjid kyi bdag po mthong nas/_
[\[236a.7\]]'dod chags kyis sems shin tu mi bzang pa zhig g.yos te/_rgyal bu gzhon nu gzi brjid kyi bdag po shin tu yid du 'ong ches nas rjes su 'brang zhing sems la rang dbang med pas/_blta na sdug pa la 'di skad ces smras so/_/ma 'di ltar mkhyen par mdzod cig_/gal te bdag rgyal bu gzhon 
[\[236b\]]
[\[236b.1\]]nu gzi brjid kyi bdag po la ma btad na ni 'gum pa 'am/_srog la 'bab pa'i sdug bsngal gcig tu 'gyur ro/_des smras pa/_bu mo de lta bu'i sems ma skyed cig_/gzhon nu 'di ni 'khor los sgyur ba'i mtshan dang ldan pa ste/_de'i yab nor gyi bdag po 
[\[236b.2\]]mi bzhugs par gyur na/_'khor los sgyur ba'i rgyal srid la gnas par 'gyur ba'i gnas yod do/_/de 'khor los sgyur ba'i rgyal por 'gyur bas/_de'i bud med rin po che nam mkha' la 'gro ba 'byung bar 'gyur la/_bu mo bdag cag kyang /_sbrul 'tshong 
[\[236b.3\]]ma dag cig ste/_'jig rten thams cad dga' bar byed pa yin gyi/_yu bus sems can 'ga' zhig la nam 'tsho'i bar du bsnyen bkur [{]myi [,]mi [}]byar [{]myi [,]mi [}]rung ba'ang [{]myed [,]med [}]de/_yu bu ni rgyal po nor gyi bdag po'i bkas rgyal bu gzhon nu gzi brjid kyi bdag po'i rim 
[\[236b.4\]]'gror 'dong 'dong bar zad kyis de lta bu'i sems brtan par ma byed cig_/gnas de ni thob par yang shin tu dka'o/_/de'i tshe de bzhin gshegs pa dgra bcom pa yang dag par rdzogs pa'i sangs rgyas sku nyi ma dam pa zhes bya ba mkhyen pa dang zhabs su ldan pa/_
[\[236b.5\]]bde bar gshegs pa 'jig rten mkhyen par bla na [{]myed [,]med [}]pa/_skyes bu 'dul ba'i kha lo sgyur ba lha dang /_mi rnams kyi ston pa/_sangs rgyas bcom ldan 'das 'jig rten du byung ste/_de'i snying po byang chub chos kyi sprin shin tu sdug pa'i 'od ces bya ba yang bza' shing gi ra ba 
[\[236b.6\]]spos kyi myu gu'i rtse mo las 'od kyi sprin 'byung ba zhes bya ba de'i nang du byung ste/_der bcom ldan 'das de bzhin gshegs pa sku nyi ma dam pa thog mar mngon par rdzogs par sangs rgyas nas/_zhag bdun lon pa de bu mo de shing rta la zhon bzhin du yur zhing 'chog 'chog 
[\[236b.7\]]pa'i rmi lam du mthong nas sad par gyur pa dang /_sngon gnyen bshes su gyur pa'i lha mo zhig gis bstan pa/_bu mo de bzhin gshegs pa'i sku nyi ma dam pa de ni snying bo byang chub chos kyi sprin shin tu sdug pa'i 'od ces bya ba na rnam par spyod cing thog ma mngon par rdzogs par sangs 
[\[237a\]]
[\[237a.1\]]rgyas nas zhag bdun lon te/_byang chub sems dpa'i tshogs kyis yongs su bskor cing /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_tshangs pa dang /_gya nom snang ba dang /_'og 
[\[237a.2\]{]myin [,]min [}]gyi lha'i tshogs kyis mdun du byas shing bzhugs te/_der sa'i lha mo thams cad kyang kun nas 'dus/_chu'i lha mo dang /[ {]mye'i [,]me'i [}]lha mo dang /_rlung gi lha mo dang /_rgya mtsho'i lha mo dang /_chu klung gi lha mo dang /_ri'i lha mo dang /_mtshan mo'i lha mo dang /_skya rengs 'char ba'i lha mo 
[\[237a.3\]]dang /_nags tshal gyi lha mo dang /_shing gi lha mo dang /_sman gyi lha mo dang /_lo thog gi lha mo dang /_grong khyer gyi lha mo dang /_rkang gis 'gro ba'i lha mo dang /_snying po byang chub kyi lha mo dang /_lus kyi 'od gzer gyi lha mo dang /_sems can gyi ris kyi lha mo dang /_nam mkha'i lha mo 
[\[237a.4\]]dang /_phyogs thams cad kyi lha mo dag kyang bcom ldan 'das sku nyi ma dam pa'i zhal blta ba'i phyir kun nas 'dus so zhes nas/_de ltar des de bzhin gshegs pa mthong ba dang /_de bzhin gshegs pa'i yon tan thos pas bag tsha [{]myed [,]med [}]pa thob par gyur te/_skabs su bab nas 
[\[237a.5\]]rgyal bu gzhon nu gzi brjid kyi bdag po'i mdun du de'i tshe tshigs su bcad pa 'di dag smras so/_/gzugs kyi mchog gis 'jig rten khyad par 'phags/_/yon tan rnams kyis thams cad phyogs su grags/_/shes rab stobs kyis bdag dang 'dra ma mchis/_/
[\[237a.6\]]sgyu rtsal dga' ba sgyu ma'i tshul kun 'tshal/_/srog chags mang po stong phrag du ma yis/_/'dod chags dbang gis bdag la rab bltas kyang /_/gzhon nu bdag ni 'jig rten gang la yang /_/glo ba chags par gyur pa gcig ma mchis/_/sems can gang la 
[\[237a.7\]]yang zhen par gyur pa 'am/_/gang la'ang khong khror bdag gi sems ma gyur/_/gang la'ang dgra [{]myi [,]mi [}]bgyid de zhe [{]myi [,]mi [}]sdang /_/bdag ni sems can sman par dga' ba lags/_/sku gzhan sku mchog yon tan rab mnga' khyod/_/gang tshe bdag gis gsal 
[\[237b\]]
[\[237b.1\]]bar mthong gyur pa/_/de tshe dbang po kun kyang nyams su bde/_/rgya che yangs par shin tu dga' bar gyur/_/khyod kyi dbu bzang lcang lor 'khril ba ni/_/rin chen rnam snang mdog tu mthon ting gsal/_/zhal gyi smin sdug 'phral ba shangs su mdzes/_/khyod kyi zhal sngar lus 
[\[237b.2\]]'di bdag 'bul lo/_/mtshan gyi rab 'chang gzi brjid che mnga' ba/_/sku gzugs gser gyi ri bo bzang po 'dra/_/khyod kyi spyan sngar bdag lta mi mdzes te/_/zil du rlag pas snag tsha'i gzugs kyang 'dra/_/spyan gsal ring la dkar nag 'byes pas mdzes/_/
[\[237b.3\]]shin tu zhal rgyas seng ge'i za 'gram can/_/khyod kyi gsung ni thogs pa ma mchis na/_/gsung mchog mnga' bas bdag ni gzung du gsol/_/khyod kyi zhal na ljags yangs mnga' ba ni/_/mdog dmar yangs pa rin chen mchog gi 'od/_/tshangs dbyangs yan lag mchog gi 
[\[237b.4\]]gsung mnga' bas/_/gsung zhing 'gro ba rab tu dga' ba mdzad/_/khyod kyi zhal na thags bzang tshems mnga' ba/_/dung ltar dri med shin tu rnam par gsal/_/'dzum zhing bzhad pa rnam par ston mdzad kyang /_/skyes bu dpal khyod 'gro ba dga' bar mdzad/_/khyod kyi sku la 
[\[237b.5\]]mtshan rab mdzes pa rnams/_/sum cu rtsa gnyis dag cing 'od kyang gsal/_/sku gzugs bzang po yongs su des brgyan pas/_/mi yi dbang po 'khor los sgyur ba byon/_/de nas rgyal bu gzi brjid kyi bdag pos/_bu mo dga' ba'i 'od kyi dpal shin tu sbyangs 
[\[237b.6\]]pa la 'di skad ces smras so/_/bu mo khyod su'i/_khyod la yongs su srung ba ni gang zhig yod/_bu mo nga la ni gzhan gyis yongs su gzung ba'i bud med bdag gir byar mi rung ngo zhes nas/_de'i tshe tshigs su bcad pa 'di dag kyang smras so/_/blta sdug gzugs kyi yon tan legs ldan 
[\[237b.7\]]pa/_/mtshan bzang bsod nams rnam par dag pa'i lus/_/khyod la dri ba'i don 'di nga la smros/_/lus mchog khyod ni su yis yongs su gzung /_/khyod la pha dang ma ni yod dam [{]myed[,]med[}]/_/khyim thab [{]myed [,]med [}]dam khyod ni su zhig dbang /_/gzugs mdzes khyod la sems 
[\[238a\]]
[\[238a.1\]]can gzhan nam gcig_/bdag gi yin par 'du shes byed [{]myed [,]med [}]dam/_/khyod kyi yid ni gsod la [{]myi [,]mi [}]dga' 'grang /_/gzhan las ma byin phrogs par mi byed dam/_/'dod pas log par g.yem la [{]myi [,]mi [}]dga' 'grang /_/[{]brdzun [,]rdzun [}]du brjod smrar yid ni mi 
[\[238a.2\]]mos sam/_/khyod kyi blo gros mdza' 'byed mi 'jug gam/_/tshig brlang gzhan la gnod par [{]myi [,]mi [}]smra 'grang /_/gzhan gyi nor la chags par sems [{]myed [,]med [}]dam/_/'gro ba rnams la gnod par [{]myi [,]mi [}]sems 'grang /_/blta ba'i 'brog dgon lam du ma zhugs 'grang /_/las kyi 
[\[238a.3\]]rgyud la ye brdam sems [{]myed [,]med [}]dam/_/g.yo mdog sgyu yi dbang du mi 'gro'am/_/mi 'thad 'jig rten gnod par [{]myi [,]mi [}]byed 'grang /_/pha ma gnyen dang mdza' bshes bla ma la/_/sri zhu rim gror bya ba'i tshul 'chang ngam/_/phongs par gyur pa yongs su bsdu don du/_/khyed kyi 
[\[238a.4\]]yid la byin par sems yod dam/_/chos dang mthun par dus su 'doms byed cing /_/lus dang sems yid yongs su dag byed la/_/yang dag las su rung ba skyed byed pa'i/_/dge bshes rnams la dga' bar sems yod dam/_sangs rgyas rnams la rim gror 
[\[238a.5\]]byed ldan nam/_/sangs rgyas sras la dga' mchog yod dam [{]myed[,]med[}]/_gang las bde gshegs sras rnams skyer 'gyur ba'i/_/chos kyi dam pa de ni shes mi shes/_/chos yid mchog la gnas par khyod byed 'grang /_/chos min spyad pa'i blo gros med 'grang ngo /_/legs 
[\[238a.6\]]pa mtha' yas yon tan rgya mtsho la/_/gus pa'i sri zhu dga' sems mchog yod ma/_/skye bo mgon med phongs par gyur pa yi/_/'dren pa rnams la byams pa'i yid yod dam/_/ngan song 'gro ba'i lam la zhugs pa yi/_/shin tu nyam thag snying rje sems 
[\[238a.7\]]'grang ngo /_/gzhan gyi phun sum tshogs pa mthong gyur na/_/khyod ni dga' ba mchog dang ldan 'gyur ram/_/skye bo nyon mongs rnams kyis 'khol gyur la/_/shes rab mthu bskyed btang snyoms byed mi byed/_/[{]myi [,]mi [}]shes gnyid log skye bo mang mthong na/_/byang chub dam 
[\[238b\]]
[\[238b.1\]]par smon lam 'debs byed 'grong /_/bskal pa mtha' yas spyad pa spyod byed na/_/smon lam dam pas skyo bar mi 'gyur 'grang /_/de nas bu mo dga' ba'i 'od kyi dpal shin tu sbyangs pa'i ma sprul 'tshong ma'i gtso mo blta na sdug pas rgyal bu gzhon nu gzi brjid kyi bdag 
[\[238b.2\]]po la 'di skad ces smras so/_/gzhon nu bdag gi bu mo 'di ni rdzus te byung ba/_pad mo'i nang nas skyes pa ste/_sngan chad khyim gyi nang nas phyi rol tu ma byung ngo zhes nas/_de'i tshe tshigs su bcad pa 'di dag ces smras so/_/bu mo 'di la khyod kyis gang smras pa/_/de ni 
[\[238b.3\]]bdag gis rim pas khyod la brjod/_/ji ltar bu mo 'di skyes bskyed bskyed pa/_/bdag gis khyod la gsol gyis gsan du gsol/_/gang tshe dgung sangs khyod ni bltam gyur pa/_/de tshe bdag gi bu mo 'di skyes te/_/rdzus te dri med pad ma'i sbubs nas byung /_/
[\[238b.4\]]yan lag kun tshang [{]myig [,]mig [}]yangs 'di yang skyes/_/dus kyi nang na sos ka dus mchog la/_/sman dang lo tog myu gu 'thon pa'i tshe/_/sA la'i ra ba bza' shing rab mchog tu/_/bdag ni rtse dga' de khrod mchi mchi ste/_/sna tshogs yal ga'i lo ma rgyas gyur 
[\[238b.5\]]cing /_/zhugs shing me tog sdug rgyas sprin gyi mdog_/bya bran sna tshogs sgra snyan zhugs shing nang /_/nags khrod mya ngam ma mchis dgar mchis mchis/_/rgyan dang ldan zhing shin tu yid 'ong la/_/rin chen rad pa sna tshogs 'tshal pa rnams/_/rol mo glu 
[\[238b.6\]]la shin tu bslabs pa yi/_/bu mo brgya phrag brgyad dang bdag kyang ldan/_/spos mchog ldan pa'i bun da ri ka dang /_/rdzing 'gram me tog sil mas bltams pa yi/_/sa phyogs de na bud [{]myed [,]med [}]mang po dang /_/bdag cag de na dga' bar mchis mchis na/_/
[\[238b.7\]]chab dbus de nas rin chen pad mo'i mchog_/'dab ma stong dang ldan pa byung bar gyur/_/lo ma rin chen yu ba baiDUR+Ya/_/snying po 'dzam bu chu klung gser las bgyis/_/spos mchog rin chen dam pa'i ze ba can/_/'od chen 'dzam bu'i rgyal 
[\[239a\]]
[\[239a.1\]]mtshan kun tu 'phro/_/de tshe dgung la gdugs shig shar tam zhes/_/skye bo kun kyang yid gnyis 'tshal bar gyur/_/dgung sangs gyur nas pad mo chen po de/_/gdugs kyi 'od kyis rab tu rgyas bgyis nas/_/snang ba de dang sgra snyan rab kyang bkye/_/
[\[239a.2\]]'di 'byung de ni sngon gyi ltas su byung /_/bud [{]myed [,]med [}]rin chen 'di 'dra 'jig rten du/_/tshul khrims dam pa rnam par dag pas byung /_/sug las bgyis pa chab 'tshal mi 'gyur bas/_/'di ni sngon cad legs par spyad pa'i 'bras/_/skra ni mthon ting 
[\[239a.3\]]mig yangs ud pa la/_/tshangs pa'i dbyangs ldan kha dog rnam dag ldan/_/phreng ba rgyan mchog cha lugs dbyibs su shis/_/dpal ltar dri [{]myed [,]med [}]pad mo'i mchog las skyes/_/lus ni rnam dag yan lag rgyan du mnyam/_/lus kyi dbyibs legs yan lag 
[\[239a.4\]]yongs su tshang /_/gser gyi gzugs la nor bus phyis pa 'dra/_/phyogs kun 'od kyis rnam par gda' bar gsal/_/lus las tsan dan rgyal po'i spos kyi dri/_/phyogs su rgyas par 'di yi lus las 'byung /_/sgra snyan lha rdzas yid du 'ong brjod tshe/_/kha nas 
[\[239a.5\]]ud pa la yi ngad kyang ldang /_/'di ni gang tshe 'dzum zhing rgod pa'i tshe/_/rol mo'i sgra snyan de tshe 'byung bar 'gyur/_/bud med rin chen 'jig rten 'dir byung ste/_/tha mal kun gyi dbang du 'gyur ma lags/_/khyod ma gtogs par mi yi 'jig rten na/_/'di yi 
[\[239a.6\]]bdag po gzhan ni gcig ma mchis/_/mtshan rab brgyan pa'i sku gzugs mdzes mnga' ba/_/khyod kyi zhal sngar bu mo 'di bzhes gsol/_/'di ni ha cang mi ring mi thung ste/_/ha cang mi sbom ha cang phra ma lags/_/lto ni gzhu 'dra nu ma shas kyang rgyas/_/
[\[239a.7\]]yan lag skyon bral 'di ni khyod la 'os/_/grangs dang yi ge shes bgyi tshul rnams dang /_/lag brda'i tshul dang gtsug lag tshul la mkhas/_/'jig rten kun na bzo rnams ji snyed pa/_/ma lus de la 'di ni pha rol phyin/_/mda' gzhu'i tshul la 'ang rnam 
[\[239b\]]
[\[239b.1\]]pa rgyus su mkhas/_/'phong gi cho ga rnam par nges par rtogs/_/dgra yid bzhong zhing dbab pa kun la yang /_/'di ni mchog tu pha rol phyin par gyur/_/lus rnams kun la rin chen rnam dag pa'i/_/'od mchog 'khor gyis shin tu mdzes pa ste/_/sngon bgyis 
[\[239b.2\]]legs pas shin tu sdug par brgyan/_/'di ni khyod kyi phyag rjed khyod la 'os/_/mi yi 'jig rten gnas rnams ji snyed pa/_/de dag gso ba'i tshul gyi cho ga 'tshal/_/de dag ma lus thams cad zhir bgyi na'ang /_/ma nor sman gyi cho gas gso la mkhas/_/'dzam 
[\[239b.3\]]bu'i rgyal mtshan skad rnams thams cad dang /_/skye bo'i nges tshig ma lus bye brag dang /_/'jig rten tha snyad brjod pa'i mtshams sbyar ba/_/sna tshogs kun la'ang 'di ni pha rol phyin/_/dbyangs kyi yan lag mngon par bsgrub pa'i tshul/_/de dag bye brag tshul la'ang rab tu 
[\[239b.4\]]zhugs/_/'jig rten glu gar rnam pa ji snyed pa/_/ma lus de rnams kun gyi tshul yang 'tshal/_/rol mo sil snyan dag gi thabs rnams dang /_/bzhad gad rol mo'i tshul la rnam par mkhas/_/chags dang ma chags mi rnams mngon 'tshal kyang /_/khong khro chags par 
[\[239b.5\]]'gyur ba ma mchis so/_'jig rten bud med sgra rnams ji snyed pa/_/khyad par nang du de la ma lus 'tshal/_/bud [{]myed [,]med [}]skye bo'i skyon du bgyi ba rnams/_/grangs med de dag 'di la gcig ma mchis/_/thil gyis blta dang zur gyis blta ba dang /_/yan lag stabs dang 
[\[239b.6\]]yan lag rnams bstan dang /_/shes nyen kun la mkhas pa'i mthar phyin te/_/khyod kyi dgongs pa yongs su rdzogs par bgyid/_/'di ni phrag dog ser sna ma mchis te/_/'dod pa zhe dug mi ldang sdig mi bgyid/_/bzod cing drang la mnyen zhing des pa ste/_/
[\[239b.7\]]mi khro mi brlang shin tu mkhas pa lags/_/ldang ba'i ngang tshul yid du 'ong ba'i ngag_/rtag tu bla ma'i thugs dang sbyor ba ste/_/sku nyams gar bde lta zhing srid zhu che/_/khyod kyi spyod mthun rjes snyegs tshul dang mthun/_/rgas shing gtugs dang nad dang ldan pa dang /_/
[\[240a\]]
[\[240a.1\]]phongs pa shin tu sdug bsngal gyur pa dang /_/mig dang bral zhing mgon skyabs ma mchis la/_/'di ni snying brtse rtag tu bskyed pa lags/_/'di ni rtag tu gzhan don sems la brtson/_/bdag la sman pa sems par bgyid ma mchis/_/'jig rten 
[\[240a.2\]]kun la sman par dga' ba ste/_/rlabs chen sems kyi yon tan kun gyis brgyan/_/mchis sam nyal la ma mchi'am 'greng yang rung /_/smra'am mi smra 'dzum zhing rgod kyang rung /_/rtag tu bag mchis dran pa shes bzhin te/_/'di ni 'jig rten kun gyis rtag tu bsngags/_/
[\[240a.3\]]bsod nams ldan pas kun tu rnam par snang /_/'gro ba kun kyang rtag tu dga' ba ste/_/'di la lta bas 'jig rten ngoms [{]myi [,]mi [}]'gyur/_/'di ni gang la'ang chags par ma mchis lags/_/dge bshes rnams la sri zhu 'di che ste/_/de dag mthong bar rtag par rab tu dga'/_/rjes su ci 'byung 
[\[240a.4\]]lta zhing skyon med tshul/_/sems bdag brtan pa ri rab ri dang 'dra/_/'di ni bsod nams mchog gis rtag tu brgyan/_/mi mdza' dgrar len 'di la yod ma mchis/_/'di'i shes 'dra bud [{]myed [,]med [}]gcig ma mchis/_/rgyal sras khyod la 'di ni tshul dang 'thun//_//sangs rgyas rmad ga 
[\[240a.5\]]cad ces bya ba shin tu rgyas pa chen po'i mdo/_/bam po bco lnga ba/_de nas rgyal bu gzi brjid kyi bdag po bza' shing gi ra ba spos kyi myu gu'i rtse mo las 'od kyi sprin 'byung bar phyin te/_/bu mo dga' ba'i 'od kyi dpal shin tu sbyangs pa'i ma sprul 'tshong ma'i gtso mo blta na sdug 
[\[240a.6\]]pa'i mdun du/_bu mo dga' ba'i 'od kyi dpal shin tu sbyangs pa la 'di skad ces smras so/_/bu mo nga ni bla na med pa yang dag par rdzogs pa'i byang chub tu zhugs pa yin te/_de bas na ngas thams cad mkhyen pa'i tshogs ni tshad [{]myed [,]med [}]pa zhig bstsags par bya dgos 
[\[240a.7\]]bskal pa mtha' dang dbus med pa zhig tu byang chub sems dpa'i sbyad pa spyod de/_pha rol tu phyin pa thams cad ni yongs su rdzogs par bya dgos/_phyi ma'i mtha'i bskal pa'i mur thug par ni de bzhin gshegs pa rnams mchod par bya dgos te/_sangs 
[\[240b\]]
[\[240b.1\]]rgyas thams cad kyi bstan pa ni yongs su gzung bar bya/_sangs rgyas kyi zhig thams cad ni yongs su sbyang par bya/_de bzhin gshegs pa thams cad kyi rigs ni mi gcad par bya/_sems can gyi rgyud thams cad ni yongs su smyin par bya/_sems can thams cad kyi 
[\[240b.2\]]'khor ba'i sdug bsngal ni rnam par bzlog par bya/_mtha' las rgal bar bde ba la ni sems can rab tu dgod par bya/_sems can thams cad kyi ye shes kyi [{]myig [,]mig [}]ni yongs su dag par bya/_byang chub sems dpa' thams cad kyis bsgrub pa la ni brtson par bya/_
[\[240b.3\]]byang chub sems dpa' thams cad kyi mnyam pa nyid la ni gnas par bya/_byang chub sems dpa' thams cad kyi sa ni yongs su bsgrub par bya/_sems can gyi khams thams cad ni yongs su sbyang bar bya/_sems can thams cad kyi phongs pa yongs su 
[\[240b.4\]]gtsang pa'i phyir bdag gi nor thams cad ni gtang bar bya/_phyi ma'i mtha'i mur thug pa'i bskal par sbyin pa'i pha rol tu phyin la spyod pa'i tshe/_kha zas dang /_btung ba'i sbyin pas ni sems can yongs su tshim par bya/_yo byad kyi dngos po thams cad yongs su gtang bas ni 
[\[240b.5\]]slong ba'i tshogs thams cad yongs su tshim par bya dgos te/_de ltar nga bdog pa thams cad yongs su gtong pa la nan tan nyams su len pa'i tshe/_phyi nang gi dngos po gang ci rung ste/_yongs su mi gtang ba de lta bu med pas de ltar ngas bu dang bu mo 
[\[240b.6\]]dang /_chung ma yang sbyin par bya dgos/[ {]myig [,]mig [}]dang mgo dang rka lag dang /_yan lag dang nying lag thams cad kyang yongs su gtang dgos na/_/de'i tshe khyod gzhan byin na/_nga'i sbyin pa'i bgegs su 'gyur ro/_/bu yid du 'ong ba yongs su gtang na 
[\[240b.7\]]yid mi dga' bar 'gyur ro/_/lus dang sems kyi sdug bsgal yang mang po zhig nyams su myong bar 'gyur ro/_/nga la bdog pa thams cad yongs su gtang bar byas na ser sna'i sems su 'gyur ro/_/nga'i yan lag dang nying lag gtubs shing slongs 
[\[241a\]]
[\[241a.1\]]mo pa rnams la gtong ba'i tshe/_yid mi dga' bar yang 'gyur ro/_/nam zhig na ngas khyod bor te de bzhin gshegs pa'i bstan pa la rab tu 'byung bar 'gyur ba de lta bu'i dus kyang yod de/_de'i tshe'ang khyod yid mi dga' bar 'gyur ro/_/zhes 
[\[241a.2\]]nas rgyal bu gzi brjid kyi bdag bos de'i tshe/_bu mo dga' ba'i 'od kyi dpal shin tu sbyangs pa la tshigs su bcad de smras pa/_/ngas ni 'gro kun snying rje rab bskyed de/_/yun ring mchog nas byang chub rab zhugs pas/_/yang dag byang chub tshogs chen rgya 
[\[241a.3\]]mtsho rnams/_/tshad med thams cad yongs su rdzogs bya dgos/_/bskal pa rgya mtsho mtha' dang dbus [{]myed [,]med [}]par/_/mkha' ltar tshad [{]myed [,]med [}]smon lam rnam sbyangs shing /_/de bzhin gshegs pa bzhugs pa'i sa yi rnams/_/bskal pa mtha' 
[\[241a.4\]]yas yongs su sbyangs yang dgos/_/rgyal ba dus gsum 'byung ba thams cad kyi/_/pha rol phyin pa'i lam la ngas bslabs te/_/ye shes bla na med pa'i tshul chen gyis/_/byang chub lam mchog rnam par sbyangs yang dgos/_/phyogs rnams kun gyi 
[\[241a.5\]]zhing rnams thams cad kyang /_/kun nas nyon mongs rnam par sbyang bar bya/_/'jig rten kun gyi mi khom thams cad dang /_/ngan song kun kyang rnam par bzlog dgos so/_/nyon mongs bsgribs shing gti mug mun 'thoms pa'i/_/sems can kun kyang 
[\[241a.6\]]ma lus rnam sbyang dgos/_/sna tshogs thabs kyis yongs su sbyang byas te/_/thams cad mkhyen la tshul la dgod kyang dgos/_/chags med sa rnams kun kyang ngas sbyangs te/_/bskal pa rgya mtshor rgyal ba mchod par bya/_/'gro ba ma lus 
[\[241a.7\]]kun la byams bskyed de/_/'jig rten dag tu ma lus sbyin gtang dgos/_/slong ba kun nas 'dus shing 'ongs mthong nas/_/thams cad gtang bar rtag tu brtson gyur na/_/de tshe khyod ni nga sems mi 'thun te/_/zhum zhing dma' la 'jungs par 
[\[241b\]]
[\[241b.1\]]mi 'gyur ram/_/nga'i mgo 'dod 'ongs pa ngas mthong ste/_/byang chub sems dpa'i spyad pa spyod gyur na/_/de tshe khyod ni sdug bsngal ba gdungs gyur gyis/_/'di 'dra'i don thos rab tu bstan par gyis/_/nga'i rka lag gtubs pa mthong gyur na/_/khyod ni mi 
[\[241b.2\]]dga' de tshe slong ba la/_/bud [{]myed [,]med [}]ngang gis tshig drag mi bzod smra/_/don 'di thosashing sems la yongs su soms/_/'phags pa'i dngos dag de bzhin bu rnams dang /_/khyod kyang slong ba'i tshogs la sbyin dgos kyis/_/don 'di thos te mi dga' 
[\[241b.3\]{]myed [,]med [}]na lta/_/khyod dga' thams cad de bzhin bya la rag/_de skad ces smras pa dang /_bu mo dga' ba'i 'od kyi dpal shin tu sbyangs pas/_rgyal bu gzi brjid kyi bdag po la 'di skad ces smras so/_/gzhon nu ji skad gsungs pa de ltar bgyi'o/_/bdag ni 
[\[241b.4\]]khyod ci dgyes pa dang /_/ci bzhed par longs spyod pa dang /_gang du dgyes par mchi ba dang /_thams cad du yang slad nam las par rjes su 'brang ba dang /_rtag tu zham ring slebs pa dang /_don thams cad la brtson pa dang /_thugs dang 'thun par spyad pa 
[\[241b.5\]]dang /_med par nyams su blang ba dang /_/mi 'thun pa ma mchis bar nan tan tu bgyi ba'i tshul la spyad par bgyi'o/_/zhes nas bu mo dga' ba'i 'od kyi dpal shin tu sbyangs pas/_rgyal po'i sras gzi brjid kyi bdag po la tshigs su bcad de smras pa/_
[\[241b.6\]]bdag gi las 'di sems can dmyal ba yi/_/zhugs kyis yongs su gdungs zhu bar gyur kyang rung /_/khyod spyod skal ba mnyam pa'i phyag rjed du/_/tshe rabs rgya mtshor bdag gi spro bar bgyi/_/tshe rabs mtha' yas skyes pa re re zhing /_/bdag 
[\[241b.7\]]gi las ni shin tu gtubs gshags kyang /_/brtan dam sems kyis rab tu spro bar bgyis/_/dad dge khyod kyis bdag gi khyim thab mdzod/_/khor yug ri yis bskal pa mtha' yas su/_bdag gi mgo ni yongs su btags gyur kyang /_/
[\[242a\]]
[\[242a.1\]]sems la mi bde ma mchis dad par bgyid/_/khyod kyis rtag par bdag gi khyim thab mdzod/_/khyod kyis tshe rabs grangs med thams cad du/_/bdag la thugs brtan thugs kyis mnga' mdzad de/_/lan lag sha gtubs gzhan la 
[\[242a.2\]]stsal bar mdzod/_/khyod kyi chos la bdag kyang brtan gzhag gsol/_/bdag gi las ni slad na ma las par/_/skyes bu lha yi sras po khyod la dbul/_/bskal pa rgya mtshor spyod pa mdzad pa'i tshe/_/skye bo slong ba rnams la dgyes par gsol/_/
[\[242a.3\]]sems can kun la thugs rje mtha' yas pa/_/bskyed de sems can rgya mcho bsdu slad du/_/byang chub dam pa mchog tu khyod bzhugs pas/_/de slad bdag kyang thugs rjes gzung ba mdzod/_/logs spyod don dang nor gyi don ma lags/_/'dod spyod dga' ba 
[\[242a.4\]]bskyed pa'i don slad du/_/sems can mchog khyod khyor 'tshal ma lags kyi/_/khyod dang sbyong pa 'thun par spyad slad du'o/_/spyan gsal mdzes shing byams pa'i thugs mnga' ba/_/khyod ni 'jig rten gzigs pa ci tshul lags/_/thugs rje 
[\[242a.5\]]che yi 'dod chags thugs mi mnga'/_de la thub dbang 'gyur ba gdon mi 'tshal/_/khyod kyi zhabs kyis bcags pa'i sa rnams kyang /_/dri med rin chen 'od du gnas pa las/_/khams gsum kun tu 'khor los sgyur bar yang /_/
[\[242a.6\]]mtshan rab yongs kyis brgyan byon gdon mi 'tshal/_/bdag gis g.yar lam mthong ba dgung zhig la/_/chos bzang sprin 'od byang chub snying po yi/_/shing dbang drung na de bzhin gshegs pa bzhugs/_/sangs rgyas sras mang du mas mdun 
[\[242a.7\]]du bdar/_/rgyal pa'i dbang po sku mchog nyi ma de/_/'dzam bu chu klung rin chen 'tsher ba 'dra/_/g.yar lam mthong bar phyag gis bdag mgo byug_/de nas sang nas glo ba rab tu dga'/_/dga' ba'i 'od ces bgyi ba rnam dag lus/_/
[\[242b\]]
[\[242b.1\]]sngan chad gnyen bshes gyur pa'i lha mo yis/_/bdag la bstan pa bde gshegs de nyid ni/_/snying po yang dag byang chub yongs la zhugs/_/sngon yang gzhon nu gzi brjid khyod blta zhes/_/bdag gi sems bskyed de ltar bsam par gyur/_/mdang 
[\[242b.2\]]sum dgung la lha mo dge ba yis/_/gzhon nu de ni mthong bar 'gyur zhes bstan/_/bdag gi bde gshegs g.yar lam [{]rmyis [,]rmis [}]pas mthong /_/yongs su dag pa'i sems can khyod kyang mthong /_/yid bzhin bsam grub khyod dang bdag bcas pas/_/
[\[242b.3\]]de ring rgyal ba de la mchod par bgyi/_/de nas rgyal po'i bu gzi brjid kyi bdag pos/_de bzhin gshegs pa sku nyi ma dam pa'i mtshan thos te/_sangs rgyas blta ba'i skabs byung nas dga' ba dang mos pa'i shugs chen po skyes te/_bu mo dga' ba'i 'od 
[\[242b.4\]]kyi dpal shin tu sbyangs pa la nor bu rin po che lnga brgyas mngon bar gtor nas/_gtsug gi rin po che dpal gyi 'od 'bar ba zhes bya ba yang de la byin no/_/[{]mye'i [,]me'i [}]mdog ltar 'dug pa'i nor bu rin po che dam pas brgyan pa'i gos rin po ches kyang de 
[\[242b.5\]]bkab po/_/de de ltar rim gror byas kyang dga' bar gyur pa'am/_/nyams bde bar gyur pa lta bu'ang med la dga' ba dang mos par yang ma gyur gyi/_gzhan du na thal mo sbyar cing [{]myig [,]mig [}]mi 'gebs par gzhon nu gzi brjid bdag gi gdong la blta zhing gnas 
[\[242b.6\]]bar gyur to/_/de nas sbrul 'tshong ma'i gtso mo blta na sdug pas/_rgyal ba gzhon nu gzi brjid kyi bdag po la tshigs su bcad de smras pa/_/bu mo 'di ni khyod gsal bgyi snyam nas/_/yun ring snga nas bdag gis bsam bsam ste/_/gzugs 
[\[242b.7\]]mdzes de yang de ring khyod la phul/_/bsod nams legs brgyan yon tan rab dang ldan/_/tshul khrims blo dang yon tan gzhan gyis kyang /_/bu mo dam pa 'di dang 'dra ba ni/_/mi yi 'jig rten gang na'ang ma mchis te/_/'jig rten kun gyi bud 
[\[243a\]]
[\[243a.1\]]med nang na mchog_/pad mo'i sbubs nas skyes pas rigs smos su/_/skyon gyi dri mas ma gos 'thad ma lags/_/ma lus skyon gyis ma gos sems dang ldan/_/rtag par khyod kyi spyod tshul mthun par 'gyur/_/reg na bde la kun nas 
[\[243a.2\]]'phags pas na/_/'di yi lus ni shin tu 'jam pa ste/_/bro 'tshal nad pa gang la reg gyur kyang /_/de'i mod la bro dang bral bar 'gyur/_/'di'i lus las spos kyi ngad 'byung ba/_/spos mchog gzhan rnams mngon par zil gyis gnon/_/de yi dri 
[\[243a.3\]]zhim ma tshor na rnam dag pa'i/_/tshul khrims gnas par mi rnams kun kyang 'gyur/_/'di yi lus ni gser gyi mdog 'dra ste/_/pad mo'i mchog ltar rnam par rab tu gsal/_/khros pas bltas na byams pa'i sems ldan par/_sems can ma lus 
[\[243a.4\]]kun kyang rab tu 'gyur/_/'di yi tshig snyan yid du 'ong ba ste/_/nyams su bde bas 'gro ba nyan par dga'/_/thos na de rgyus skyon gyi mun pa dang /_/mi dge'i sug las bgyid par mos mi 'gyur/_/'di ni bsam dag yid la dri med de/_/'di la kun tu g.yo 
[\[243a.5\]]dang sgyu ma mchis/_/ji smra de dag yid la'ang de bzhin te/_/tshig dbyangs des ni 'gro ba tshim par bgyid/_/sgyu yis sems can 'drid par mi 'gyid de/_/nor gyi don du 'gro ba yongs mi slu/_/yid bsdams khrel gyis 'dzem dang ldan pa ste/_/rgan nam 
[\[243a.6\]]gzhon la'ang rtag tu srid zhus spyod/_/rigs rgyud gzugs kyis dregs pa ma mchis te/_/'di ni 'khor gyis dregs pa'ang yod ma mchis/_/nga rgyal rlom sems yongs dang bral ba ste/_/'gro ba rnams la rtag tu gus par 'dud/_/de nas rgyal po'i bu gzi 
[\[243a.7\]]brjid kyi bdag po bu mo dga' ba'i 'od kyi dpal shin tu sbyangs pa 'khor dang bcas pa dang /_bu mo stong phrag nyi shu dang /_'khor thams cad dang bcas par bza' shing gi ra ba spos kyi myu gu'i rtse mo nas 'od kyi sprin 'byung ba de nas byung ste/_snying po byang chub chos kyis 
[\[243b\]]
[\[243b.1\]]'phags pa'i 'od gang na ba dang /_bcom ldan 'das de bzhin gshegs pa sku nyi ma dam pa gang na ba der bcom ldan 'das de bzhin gshegs pa sku nyi ma dam pa'i zhal blta ba dang /_de la phyag 'tshal ba dang /_mchod pa dang bsten bkur bya ba'i phyir dong ste/_/de rta 
[\[243b.2\]]babs sa'i bar du bzhon pas song nas babs te rkang pas/_bcom ldan 'das de bzhin gshegs pa sku nyi ma dam pa'i drung du song ngo /_/de nas rgyal po'i bu gzhon nu gzi brjid kyi bdag pos rgyang ring zhig nas/_bcom ldan 'das de bzhin gshegs pa dgra 
[\[243b.3\]]bcom pa yang dag par rdzogs pa'i sangs rgyas rab tu bzang ba blta na sdug pa dbang po zhi ba thugs zhi ba/_dbang po bsdams pa/_glang po ltar shin tu dul ba/_mtsho ltar dang zhing rnyog pa med la rnam par gsal ba mthong ngo /_/de ltar mthong nas de'i sems mngon 
[\[243b.4\]]bar mos par gyur te/_de ltar sems mngon par mos par gyur nas sangs rgyas mthong ba'i dga' ba dang /_mos pa'i shugs chen po rnam par spel de dga' ba dang mos pa dang /_spro pa chen pos yongs su rgyas pa'i sems kyis bcom ldan 'das de la lan brgya stong du mar g.yas phyogs su bskor ba byas nas 
[\[243b.5\]]bu mo dga' ba'i 'od kyi dpal shin tu sbyangs pa la [{]stsogs [,]sogs [}]pa 'khor thams cad dang bcas pas/_bcom ldan 'das de'i zhabs la spyi bos phyag 'tshal te/_rin po che dam pa'i pad mo stong phrag lnga brgyas bcom ldan 'das de la mngon par gtor te/_bcom ldan 'das de'i gtsug 
[\[243b.6\]]lag khang lnga brgya nor bu rin po che'i rgyal po spos sna tshogs las byas pa rin po che'i rgyal po sna tshogs kyis rab tu brgyan pa/_lnga brgya brtsigs so/_/gtsug lag khang re re zhing yang nor bu rin po che'i rgyal po stong phrag lnga brgyas rab tu brgyan to/_/de nas bcom 
[\[243b.7\]]ldan 'das de bzhin gshegs pa sku nyi ma dam pas gzhon nu gzi brjid kyi bdag po'i bsam pa thugs su chud nas mdo sde sgo kun tu lta ba'i sgron ma zhes bya ba yang dag par bstan to/_/des de thos nas chos thams cad kyi tshul la ting nge 'dzin gyi sgo rgya mtsho phrag bcu thob par gyur 
[\[244a\]]
[\[244a.1\]]te/_'di ltar de bzhin gshegs pa thams cad kyi smon lam rgya mtsho yang dag par 'byung ba zhes bya ba'i ting nge 'dzin gyi sgo rab tu thob bo/_/dus gsum snang ba'i snying po zhes bya ba'i ting nge 'dzin gyi sgo rab tu thob bo/_/sangs rgyas thams cad kyi dkyil 'khor mngon du gyur 
[\[244a.2\]]bar 'byung ba zhes bya ba'i ting nge 'dzin gyi sgor rab tu thob po/_/sems can 'byam klas pa thams cad rab tu snang bar bya ba la 'jug pa zhes bya ba'i ting nge 'dzin gyi sgo rab tu thob po/_/'jig rten thams cad du 'byung ba'i ye shes kyi snang ba la zhugs pa zhes bya ba'i ting nge 'dzin gyi 
[\[244a.3\]]sgo rab tu thob po/_/sems can thams cad kyi dbang po rgya mtsho la 'jug pa snang ba'i sgron ma zhes bya ba'i ting nge 'dzin gyi sgo rab tu thob bo/_/'gro ba thams cad yongs su bskyab pa'i ye shes kyi sprin ces bya ba'i ting nge 'dzin gyi sgo rab tu thob po/_/'gro ba thams 
[\[244a.4\]]cad yongs su smyin par bya ba dang /_gdul ba la mngon du gyur pa'i sgron ma zhes bya ba'i ting nge 'dzin gyi sgo rab tu thob po/_/de bzhin gshegs pa thams cad kyi chos kyi 'khor lo'i sgra rnams [{]dmyigs [,]dmigs [}]par byed pa zhes bya ba'i ting nge 'dzin gyi sgo rab tu thob po/_/
[\[244a.5\]]kun tu bzang bo'i spyod pa'i dkyil 'khor yongs su dag par byed pa'i smon lam gyi sprin ces bya ba'i ting nge 'dzin gyi sgo rab tu thob ste/_ting nge 'dzin gyi sgo bcu po 'di dag la [{]stsogs [,]sogs [}]ba chos kyi tshul thams cad la ting nge 'dzin gyi sgo rgya mtsho phrag bcu rab tu 
[\[244a.6\]]thob par gyur to/_/bu mo dga' ba'i 'od kyi dpal shin tu sbyangs pas kyang ye shes thub par dka' ba rgya mtsho'i snying po zhes bya ba'i sems nges par gzhag pa rab tu thob par gyur te/_bla na med pa yang dag par rdzogs pa'i byang chub las kyang phyir mi 
[\[244a.7\]]ldog par gyur to/_/de nas rgyal po'i bu gzi brjid kyi bdag pos/_bcom ldan 'das de bzhin gshegs pa sku nyi ma dam pa'i zhabs gnyis la spyi bos phyag 'tshal te/_bcom ldan 'das la lan brgya stong du mar g.yas phyogs su bskor ba byas 
[\[244b\]]
[\[244b.1\]]nas/_bu mo dga' ba'i 'od kyi dpal shin tu sbyangs pa dang /_'khor thams cad dang bcas te/_bcom ldan 'das de'i spyan snga nas dong ngo /_/de nas rgyal po'i gnas sdong bo ri bo'i dpal gang na ba dang /_rgyal po yab nor gyi bdag po gang na ba der dong ste/_drung 
[\[244b.2\]]du phyin nas/_rgyal po yab nor gyi bdag po'i rkang pa gnyis la spyi bos phyag 'tshal te/_don 'di brjod do/_/lha'i zhal snga nas mkhyen par mdzad du gsol/_de bzhin gshegs pa dgra bcom pa yang dag par rdzogs pa'i sangs rgyas sku nyi ma dam pa zhes 
[\[244b.3\]]bgyi ba mkhyen pa dang zhabs su ldan pa bde bar gshegs pa 'jig rten mkhyen pa bla na med pa skyes bu 'dul ba kha lo bsgyur ba/_lha dang mi rnams kyi ston pa/_sangs rgyas bcom ldan 'das 'jig rten du byung ste/_khyod kyi khams 'di nyid kyi snying po byang chub 
[\[244b.4\]]chos kyi sprin shin tu sdug pa'i 'od na rnam par spyod de/_mngon par rdzogs par sangs rgyas nas ring po ma lags so/_/de nas rgyal po nor gyi bdag pos/_gzhon nu gzi brjid kyi bdag po la 'di skad ces smras so/_/gzhon nu khyod la don 'di lha 'am mi 'am 
[\[244b.5\]]su zhig gi sbran/_des smras pa/_bdag la bu mo dga' ba'i 'od kyi dpal shin tu sbyangs pas sbran to/_/de nas rgyal po nor gyi bdag pos sangs rgyas byung bar thos nas/_sangs rgyas skye ba la ni gter rab tu thob tsam du sems/_sangs rgyas 
[\[244b.6\]]rin po che dang phrad par ni dka' bar sems/_de bzhin gshegs pa mthong bas ni ngan song gi g.yang sa'i 'jigs pa thams cad kyang rnam par ldog par sems/_nyon mongs pa'i nad chen po rab tu zhi bar bya ba la ni sman pa'i rgyal po chen po dang phrad pa tsam du 
[\[244b.7\]]sems/_'khor ba'i sdug bsngal thams cad las ni yongs su 'grel ba yin par sems/_shin tu bde zhing ldan pa la ni rab tu gzhog par sems/_rab rib med pa'i ye shes kyi snang ba ni yang dag par ston par sems/_ma rig pa'i mun pa bstsal 
[\[245a\]]
[\[245a.1\]]ba la ni sgron ma chen po byung ba tsam du sems/_'jig rten mgon med pa las ni chos kyi tshul gyi mgon dang phrad par sems/_'jig rten 'dren pa med pa las ni thams cad mkhyen pa nyid kyi theg pas 'dren pa skyes par sems shing sangs rgyas byung 
[\[245a.2\]]bar thos pas mos pa dang /_spro ba chen po skyes nas rgyal rigs dang bram ze dag ljongs kyi mi dang /_yul gyi mi dang /_blon po dang zham ring ba dang /_gzhon nu dang rgyal phran dang /_khams kyi bdag po dang /_'khor thams cad kyang kun nas bsdus nas/_
[\[245a.3\]]sangs rgyas byung bar sgra snyan pa sgrog pa'i gzhon nu gzi brjid kyi bdag po la rgyal po'i srid de yang chos kyi dgab bar byin no/_/de ltar gzhon nu de rgyal srid la dbang bskur nas/_srog chags stong phrag bcu dang lhan cig tu/_bcom ldan 'das de bzhin gshegs pa sku 
[\[245a.4\]]nyi ma dam pa gang na ba der song ste/_spyan sngar phyin nas/_bcom ldan 'das de'i zhabs gnyis la spyi bos phyag 'tshal te/_bcom ldan 'das de la lan brgya stong du mar g.yas phyogs su bskor ba byas nas/_bcom ldan 'das de'i spyan sngar rang gi 'khor dang 
[\[245a.5\]]bcas te 'khod do/_/de nas bcom ldan 'das de bzhin gshegs pa sku nyi ma dam pas/_rgyal po nor gyi bdag po dang /_'khor gyi dkyil 'khor thams cad la gzigs nas/_de'i tshe mdzod spu nas 'od gzer 'gro ba thams cad kyi sems kyi sgron ma zhes bya ba rab 
[\[245a.6\]]tu bkye'o/_/des phyogs bcu'i 'jig rten gyi khams snang bar byas te/_'jig rten gyi dbang po thams cad mngon sum du bkod nas/_sangs rgyas kyi rnam par 'phrul ba bsam gyis mi khyab pa yongs su bstan te/_sangs rgyas kyis 'dul ba'i sems can 
[\[245a.7\]]rnams kyi bsam pa dang /_lhag pa'i bsam pa rnam par sbyangs nas/_de'i tshe sangs rgyas kyi byin gyi rlabs bsam gyis mi khyab pa'i mthus sangs rgyas kyi sku 'jig rten thams cad las mngon par 'phags pa dang /_sangs rgyas kyi gsung dbyangs kyi yan lag rgya mtsho thams 
[\[245b\]]
[\[245b.1\]]cad dang ldan pas/_gzungs kyi sgo chos thams cad la rab rib med pa'i don gyi sgron ma zhes bya ba gzungs kyi sgo sangs rgyas kyi zhing gi rdul shin tu phra ba snyed dang bcas par yang dag par bstan to/_/de nas rgyal po nor gyi bdag pos gzungs kyi sgo de thos nas chos thams cad la chas 
[\[245b.2\]]kyi snang ba chen po skyes par gyur to/_/'khor de'i byang chub sems dpal 'dzam bu'i gling gi rdul shin tu phra ba snyed kyis kyang chos thams cad la rab rib med pa'i don gyi sgron ma'i gzungs rab tu thob par gyur to/_/khrag khrig drug cus ni nye bar len pa med par zag pa las 
[\[245b.3\]]sems can rnam par grol lo/_/srog chags stong phrag bcus ni chos rnams la chos kyi mig rdul dang bral zhing dri ma med par rnam par dag par gyur to/_/sems can grangs med pa zhig gis ni sngon bla na med pa yang dag par rdzogs pa'i byang chub tu sems bskyed pa yongs su bskyed do/_/
[\[245b.4\]]phyogs bcur yang sangs rgyas kyi rnam par 'phrul ba bsam gyis mi khyab pa yongs su bstan pa des sems can gyi khams mtha' dang dbus med pa theg pa gsum gyis dul bar gyur to/_/de nas rgyal po nor gyi bdag po chos kyi snang ba rab tu thob pa/_de'i yid la 'di 
[\[245b.5\]]snyam ste/_khyim na gnas pas ni rnam pa 'di lta bu'i chos kyang khong du chud par mi nus la ye shes rnam pa 'di lta bu yang bsgrubs par mi nus kyis bdag ni bcom ldan 'das kyi zham ring du rab tu 'byung ngo snyam nas/_rgyal po nor gyi bdag pos/_bcom ldan 'das de la 'di 
[\[245b.6\]]skad ces gsol to/_/bcom ldan 'das bdag bcom ldan 'das kyi zham ring du rab tu 'byung zhing bsnyen par rdzogs pa'i dge slong gi tshul la mchis par ci gnang zhes nas/_bcom ldan 'das des bka' stsal pa/_rgyal po chen po de'i dus la dbab par shes na rung ngo /_/
[\[245b.7\]]de nas rgyal po nor gyi bdag po srog chags stong phrag bcu dang lhan cig tu de bzhin gshegs pa sku nyi ma dam pa'i zham ring du rab tu byung ngo /_/de ltar rab tu byung nas ring po ma lon par gzungs kyi sgo chos thams cad la rab rib med pa'i don gyi sgron ma zhes bya ba de 'khor dang 
[\[246a\]]
[\[246a.1\]]bcas par yongs su bsgrubs so/_/bsgoms so/_/shin tu bsgoms so/_/de snyed kyi ting nge 'dzin gyi sgo yang rab tu thob par gyur to/_/byang chub sems dpa'i mngon par shes pa bcu yang rab tu thob bo/_/so so yang dag par rig pa'i tshul rgya mtsho 
[\[246a.2\]]la yang dag par zhugs par gyur to/_/phyogs bcu'i de bzhin gshegs pa'i drung du 'gro ba thogs pa med pa'i spyod yul zhes bya ba'i lus yongs su dag pa yang rab tu thob ste/_des bcom ldan 'das de'i chos kyi 'khor lo yang dag par blangs so/_/yongs su bzung ngo /_/
[\[246a.3\]]gtam gyi skyes bu yang byas so/_/chos smra ba chen po yang byas so/_/bstan pa yongs su gzung ba yang byas so/_/mngon par shes pa thob pa'i stobs kyis kyang 'jig rten gyi khams thams cad rgyas par bkang ste/_bsam pa ji lta ba bzhin du sems can rnams 
[\[246a.4\]]la lus yongs su bstan nas/_sangs rgyas byung ba de rab tu brjod pa dang /_sngon gyi de bzhin gshegs pas yongs su bsgrub pa'i chos nyid mngon par brjod pa dang /_sngon gyi sbyor ba phun sum tshogs pa de dag yongs su brjod pa dang /_sangs rgyas kyi rnam par 'phrul 
[\[246a.5\]]pa'i mthu de dag yongs su brjod par bya bas bstan pa yongs su gzung ba byas so/_/rgyal po'i sras gzi brjid kyi bdag pos kyang de'i nyin par zla ba nya ste/_rgyas pa'i tshe rin po che bdun rab tu thob par gyur te/_de khang ba'i steng na bud med kyi tshogs kyis 
[\[246a.6\]]bskor cing 'dug pa'i mdun du 'khor lo rin po che chen po shugs la thogs pa med pa zhes bya ba rtsibs stong phrag brgya dang ldan pa rin po che thams cad kyis brgyan pa/_lha rdzas kyi 'dzam bu chu klung gi gser las grub pa/_'od kun tu 'byung ba rnam pa'i mchog thams cad dang ldan 
[\[246a.7\]]ba byung bar gyur to/_/glang bo rin po che chen po rdo rje rin po che'i ri'i gzi brjid ces bya ba 'byung bar gyur to/_/rta rin po che ri sngo rlung gi shugs shes bya ba byung bar gyur to/_/nor bu rin po che chen po nyi ma'i snying po 'od sprin rgyal po zhes bya ba byung bar gyur to/_/bu mo dga' 
[\[246b\]]
[\[246b.1\]]ba'i 'od kyi dpal shin tu sbyangs pa de yang bud med rin po cher byung bar gyur to/_/khyim bdag rin po che nor kyi phung po mang po zhes bya ba byung bar gyur to/_/blon po rin po che mig dri ma med pa zhes bya ba yang byung bar gyur to/_/de ltar bdun no de de ltar rin po che bdun dang ldan pa'i 
[\[246b.2\]]rgyal po 'khor los sgyur ba gling bzhi la dbang ba chos dang ldan pa/_chos kyi rgyal po rnam par rgyal ba dang ldan pa yul gyi mthu dang brtson 'grus su ldan par gyur te/_de la bu dpa' la brtul phod cing yan lag dam pa'i gzugs dang ldan pa pha rol gyi sde rab tu 'joms 
[\[246b.3\]]pa stong yod par gyur te/_des sa chen po 'di skyon med pa dang /_dgra med pa dang /_gnod pa med pa dang /_'tshe ba med pa dang /_skyid pa dang phun sum tshogs pa dang /_bde ba dang lo legs pa dang /_mdangs dga' ba dang /_skye bo'i mi mang pos yongs su gang ba yang ri 
[\[246b.4\]]dang rgya mtsho'i mthas klas par chos kyis mngon par brgyan te/_gnas par byas so/_/de sa 'dzam bu'i gling de'i rgyal po'i gnas stong phrag brgyad cu rtsa bzhi dag tu yang rgyal po'i gnas re rer gtsug lag khang lnga brgya byed du btsud de/_thams cad kyang rnam pa'i 
[\[246b.5\]]mchog thams cad dang ldan pa sha stag go_/longs spyod dang yo byad kyi rnam pa thams cad phun sum tshogs pa sha stag go_/bza' shing gi ra ba dang /_khang pa dang 'chag sa dang /_dus thams cad du bde bar spyad pa'i nags tshal gyi phreng bas rnam par brgyan 
[\[246b.6\]]pa sha stag go_/gtsug lag khang re re zhing yang de bzhin gshegs pa'i mchod rten brtsigs pa ni lhun gyi rgya shin tu che bar byas pa ste/_nang rin po che rnam pa mang pos brgyan pa/_rin po che'i rgyal po sna tshogs kyis rnam par spras pa sha stag ste/_
[\[246b.7\]]rgyal po'i gnas de thams cad du'ang bcom ldan 'das de bzhin gshegs pa sku nyi ma dam pa 'khor dang bcas pa/_grong khyer du gshegs par bya ba'i phyir spyan drangs so/_/rgyal po'i gnas de dag kun tu yang de bzhin gshegs pa de la de bzhin 
[\[247a\]]
[\[247a.1\]]gshegs pa'i mchod pa rnam pa thams cad du bsam gyis mi khyab pa mchod de/_sangs rgyas grong khyer du gshegs pa'i cho 'phrul dang /_rnam par 'phrul pas sems can tshad med pa'i dge ba'i rtsa ba yongs su bskyed pa'i phyir gshegs su 
[\[247a.2\]]gsol to/_/der yang sems can ma dad pa'i sems dang ldan pa rnams ni dad pa thob par gyur to/_/dad pa dang ldan pa'i sems cad rnams ni sangs rgyas mthong bas dga' ba'i shugs rnam par 'phel bar gyur to/_/dga' ba'i shugs rnam par 'phel ba'i 
[\[247a.3\]]sems can rnams ni byang chub kyi bsam pa rnam par dag pa thob par gyur to/_/byang chub kyi bsam pa rnam par dag pa'i sems can rnams ni snying rje chen po'i sems skyes par gyur to/_/sems can la phan par zhugs pa'i sems can rnams ni sangs rgyas kyi chos 
[\[247a.4\]]thams cad yongs su btsal ba la brtson par gyur to/_/sangs rgyas kyi chos kyi tshul gyi rnam pa la mkhas pa'i sems can rnams ni chos thams cad kyi rang bzhin nges par khong du chud par bya ba'i phyir sems mngon par gzhol bar gyur to/_/chos mnyam pa nyid la zhugs 
[\[247a.5\]]pa'i sems can rnams ni dus gsum mnyam pa nyid la 'jug pa'i phyir/_sems mngon par gzhol bar gyur to/_/dus gsum gyi ye shes snang ba thob pa'i sems can rnams ni sangs rgyas gcig nas gcig tu brgyud pa rnam par [{]dmyigs [,]dmigs [}]par bya ba'i don du 
[\[247a.6\]]ye shes snang ba la zhugs par gyur to/_/de bzhin gshegs pa sna tshogs rnam par [{]dmyigs [,]dmigs [}]par bya ba la zhugs pa'i sems can rnams ni 'gro ba thams cad yongs su bsdu ba'i don du sems can mngon par gzhol bar gyur to/_/'gro ba thams cad yongs su bsdu 
[\[247a.7\]]ba la brtson pa'i sems can rnams ni byang chub sems dpa'i lam rnam par dag par bya ba'i phyir smon lam skyed par gyur to/_/lam gyi mnyam pa nyid la zhugs pa'i sems can rnams ni de bzhin gshegs pa thams cad kyi chos kyi 'khor lo mngon par bsgrub pa'i phyir 
[\[247b\]]
[\[247b.1\]]ye shes snang ba skyed par gyur to/_/chos rgya mtsho rnam par dbye ba la mngon par mos pa'i sems can rnams ni zhing gi dra ba thams cad rang gi lus kyis rgyas par gang ba'i don du sems mngon par gzhol bar gyur to/_/zhing mnyam pa nyid la zhugs pa'i sems can rnams ni 
[\[247b.2\]]sems can thams cad kyi dbang po rgya mtsho yongs su shes par bya ba'i phyir smon lam 'debs par gyur to/_/'gro ba thams cad kyi dbang po dang mos pa ji lta ba bzhin du rnam par dpyad pa la brtson pa'i sems can rnams ni thams cad mkhyen pa nyid khong du chud par bya ba'i phyir bsam 
[\[247b.3\]]pa rnam par dag par gyur to/_/sems can rnam pa de lta bu dag gi don rnam pa de lta bu de dag 'grub par 'gyur ba mthong nas/_rgyal po gzi brjid kyi bdag pos sangs rgyas kyi rnam par 'phrul pa dang /_cho 'phrul bsam gyis mi khyab par bstan pas sems 
[\[247b.4\]]can de dag yongs su smin par bya ba dang /_gdul ba'i don du rgyal po'i gnas de dag thams cad du de bzhin gshegs sku nyi ma dam pa gshegs su gsol to/_/rigs kyi bu de la ji snyam du sems/_de'i tshe de'i dus na rgyal po'i bu gzi brjid kyi bdag po zhes bya 
[\[247b.5\]]bar gyur pa de bzhan zhig yin pa tsam du sems na ni/_khyod kyis de ltar mi blta ste/_bcom ldan 'das de bzhin gshegs pa shAkya thub pa 'di ni de'i tshe de'i dus na/_rgyal po'i bu gzi brjid kyi bdag po zhes bya ba 'khor los sgyur ba'i rgyal srid la dbang ba de bzhin 
[\[247b.6\]]gshegs pa sku nyi ma dam pa la bsnyen bkur byed byed pa de yin no/_/rigs kyi bu de la ji snyam du sems/_de'i tshe de'i dus na rgyal po nor gyi bdag po gzhon nu gzi brjid kyi bdag po'i yab du gyur pa de gzhan zhig yin pa tsam du sems na ni de ltar mi blta ste/_de bzhin 
[\[247b.7\]]gshegs pa rin po che'i me tog gi 'od ces bya ba ni de'i tshe de'i dus na rgyal po nor gyi bdag po zhes bya bar gyur pa ste/_da ltar shar phyogs su 'jig rten gyi khams rgya mtsho'i rdul shin tu phra ba snyed kyi 'jig rten gyi khams rgya mtsho'i pha rol gyi 'jig rten gyi khams 
[\[248a\]]
[\[248a.1\]]rgya mtsho chos kyi dbyings nam mkha'i gzugs brnyan gyi sprin ces bya ba na/_'jig rten gyi khams kyi rgyud dbu ma dus gsum rab tu snang ba'i rin po che'i rgyal po yongs su 'byung ba'i dbyings shes bya ba'i 'jig rten gyi khams sangs rgyas kyi 'od kyi dkyil 
[\[248a.2\]]'khor dpal gyi sgron ma zhes bya ba na/_snying bo byang chub thams cad la dbang ba'i lus rab tu snang ba zhes bya bar bla na med pa yang dag par rdzogs pa'i byang chub tu mngon par sangs rgyas te/_sangs rgyas kyi zhing brjod du med pa'i rdul shin tu phra ba snyed kyi byang chub sems dpa'i 
[\[248a.3\]]'khor gyis bskor cing chos ston to/_/bcom ldan 'das de bzhin gshegs pa rin po che'i 'od ces bya ba des sngon byang chub sems dpa'i spyod pa mdzad pa'i tshe/_'jig rten gyi khams rgya mtsho chos kyi dbyings nam mkha'i gzugs brnyan du snang ba'i sprin yongs su 
[\[248a.4\]]dag par mdzad de/_'jig rten gyi khams rgya mtsho der de bzhin gshegs pa ji snyed cig byung bar gyur pa dang /_'byung ba dang 'byung bar 'gyur ba de dag thams cad kyang bcom ldan 'das de bzhin gshegs pa rin po che'i me tog gi 'od des sngon byang chub sems dpa'i spyod pa 
[\[248a.5\]]mdzad pa'i tshe/_bla na med pa yang dag par rdzogs pa'i byang chub tu smyin par mdzad pa sha stag go_/rigs kyi bu de la ji snyam du sems/_de'i tshe de'i dus na rgyal po'i btsun mo pad mo dpal gyi snying po 'byung ba zhes bya ba byung ste/_gzhon nu gzi brjid kyi bdag 
[\[248a.6\]]po'i yum du gyur pa bud med stong phrag brgyad cu rtsa bzhi'i gtso mor gyur pa de gzhan zhig yin pa tsam du sems na ni/_de ltar mi blta ste/_rigs kyi bu bcom ldan 'das kyi yum lha mo sgyu ma byang chub sems dpa' bskyed bskyed pa rnam par thar pa kun tu snang zhing sgrib pa 
[\[248a.7\]]med pa la rab tu gnas pa/_sngon de bzhin gshegs pas yongs su bsgrubs pa mngon du gyur pa/_byang chub sems dpa'i skye ba thams cad yongs su bstan pa'i tshul la mkhas pa 'di ni de'i tshe de'i dus na rgyal po nor gyi bdag pa'i btsun mo dam pa pad mo dpal gyi snying 
[\[248b\]]
[\[248b.1\]]po 'byung ba zhes bya bar gyur to/_/rigs kyi bu de la ji snyam du sems/_de'i tshe de'i dus na sprul 'tshong ma'i gtso mo blta na sdug pa zhes bya ba byung ba de gzhan zhig yin pa tsam du sems na ni de ltar mi blta ste/_shAkya lag na khar pa'i chung ma kho mo'i ma mig mdzes 
[\[248b.2\]]shes bya ba 'di ni de'i tshe de'i dus na sprul 'tshong ma'i gtso mo blta na sdug pa zhes bya bar gyur to/_/rigs kyi bu de la ji snyam du sems/_de'i tshe de'i dus na bu mo dga' ba'i 'od kyi dpal shin tu sbyangs pa/_zhes bya bar gyur pa de gzhan zhig yin ba tsam du sems na 
[\[248b.3\]]ni de ltar mi blta ste/_kho mo ni de'i tshe de'i dus na/_sprul 'tshong ma'i bu mo dga' ba'i 'od kyi dpal shin tu sbyangs pa zhes bya bar gyur to/_/rigs kyi bu de la ji snyam du sems/_de'i tshe de'i dus na rgyal po gzi brjid kyi bdag po'i 'khor du gyur pa de 
[\[248b.4\]]rnams gzhan zhig yin pa tsam du sems na ni/_rigs kyi bu de ni de ltar mi blta ste bcom ldan 'das kyis byang chub sems dpa' kun tu bzang po'i spyod pa dang /_smon lam yongs su rdzogs par bya ba la dgod dgod pa'i byang chub sems dpa'i 'khor gyi dkyil 
[\[248b.5\]]'khor 'di nyid na 'khod cing /_'jig rten gyi khams thams cad du gzugs brnyan rab tu byung ba'i lus dang /_byang chub sems dpa'i ting nge 'dzin thams cad la rnam par spyod pa las mnyams pa'i sems dang /_de bzhin gshegs pa thams cad kyi zhal 
[\[248b.6\]]mngon du mthong bar rnam par [{]dmyigs [,]dmigs [}]pa'i mig dang de bzhin mig dang de bzhin gshegs pa thams cad kyi gsung gi yan lag gi sprin nam mkha' dang mnyam pa'i 'khor lo rab tu bsgrags pa'i dbyangs rnam par [{]dmyigs [,]dmigs [}]pa'i rna ba dang /_chos thams cad la rnam par spyad par 
[\[248b.7\]]dbang bsgyur ba'i dbugs phyi nang du rgyu ba dang /_sangs rgyas kyi zhing thams cad du rjes su grags pa'i ming gi sgra dang /_de bzhin gshegs pa thams cad kyi 'khor gyi dkyil 'khor du nye bar 'gro ba rgyun mi gcod pa'i byang chub sems dpa'i lus dang /_
[\[249a\]]
[\[249a.1\]]sems can thams cad la bsam pa ji lta ba bzhin du mngon par ston pa'i lus yongs su smyin bar bya ba dang /_gdul ba la rjes su mthun pa mngon par bsgrubs pa dang /_byang chub sems dpa' kun tu bzang po'i spyod pa dang /_smon lam 
[\[249a.2\]]yongs su rdzogs par bya ba dang /_yang dag par bsgrubs pa phyogs kyi dra ba ma lus pa thams cad du 'dal te/_ma 'ongs pa'i bskal pa thams cad du rgyun mi 'chad pa dang ldan pa sha stag_/bcom ldan 'das kyi 'khor gyi dkyil 'khor na 'khod 
[\[249a.3\]]pa 'di dag yin no/_/rigs kyi bu de bzhin gshegs pa sku nyi ma dam pa de ni 'khor los sgyur ba gzi brjid kyi bdag po dang /_kho mos nam bzhugs kyi bar du na bza' dang bshos dang /_gzims cha dang /_snyun gyi rkyen sman dang yo byad kyis bsnyen 
[\[249a.4\]]bkur to/_/rigs kyi bu de bzhin gshegs pa sku nyi ma dam pa yongs su mya ngan las 'das pa'i 'og tu 'jig rten gyi khams de nyid du de bzhin gshegs pa sku shin tu dang ba zhes bya ba 'jig rten du byung ste/_de yang kho mo cag gis bsnyen bkur to/_
[\[249a.5\]]rim gror byas so/_/bsti stang du byas so/_/phu dud du byas so/_/mchod do/_/de'i 'og tu de bzhin gshegs pa sku thams cad la ye shes kyi gzugs brnyan gyi zla ba snang ba zhes bya ba 'jig rten du byung ste/_de yang kho mo cig gis lha'i dbang por gyur te/_
[\[249a.6\]]bsnyen bkur to/_/de'i 'og tu de bzhin gshegs pa 'dzam bu chu klung gi gzi brjid rgyal po zhes bya ba bsnyen bkur to/_/de'i 'og tu de bzhin gshegs pa sku mtshan gyis rnam par brgyan pa zhes bya ba bsnyen bkur to/_/de'i 'og tu de bzhin gshegs pa 
[\[249a.7\]]'od gzer sna tshogs 'bar ba'i zla ba zhes bya ba bsnyen bkur to/_/de'i 'og tu de bzhin gshegs pa shin tu rnam par gzigs pa'i ye shes dpal zhes bya ba bsnyen bkur to/_/de'i 'og tu de bzhin gshegs pa ye shes chen po'i 'od gzer shin tu yangs pa'i 
[\[249b\]]
[\[249b.1\]]rgyal po zhes bya ba bsten bkur to/_/de'i 'og tu de bzhin gshegs pa rdo rje mthu bo che'o brtson 'grus zhes bya ba bsnyen bkur to/_/de'i 'og tu de bzhin gshegs pa ye shes gzhan gyis mi thub pa'i mthu zhes bya ba bsnyen bkur to/_/de'i 'og tu de bzhin 
[\[249b.2\]]gshegs pa kun tu rnam par gzigs pa'i ye shes shes bya ba bsnyen bkur to/_/de'i 'og tu de bzhin gshegs pa ye shes dri ma med pa phun sum tshogs pa'i sprin ces bya ba bsnyen bkur to/_/de'i 'og tu de bzhin gshegs pa seng ge rnam par bsgyings pa'i 'od 
[\[249b.3\]]ces bya ba bsnyen bkur to/_/de'i 'og tu de bzhin gshegs pa 'od zer 'bar ba'i gtsug phud ces bya ba bsnyen bkur to/_/de'i 'og tu de bzhin gshegs pa yon tan 'od gzer rgyal mtshan zhes bya ba bsnyen bkur to/_/de'i 'og tu de bzhin gshegs pa ye 
[\[249b.4\]]shes nyi ma'i gzi brjid ces bya ba bsnyen bkur to/_/de'i 'og tu de bzhin gshegs pa sku rin po che'i pad mo shin tu rgyas pa zhes bya ba bsnyen bkur to/_/de'i 'og tu de bzhin gshegs pa bsod nams sgron ma'i rgyal mtshan zhes bya ba bsnyen bkur to/_/
[\[249b.5\]]de'i 'og tu de bzhin gshegs pa ye shes 'od gzer gyi sprin gyi 'od ces bya ba bsnyen bkur to/_/de'i 'og tu de bzhin gshegs pa kun tu rnam par snang ba'i zla ba zhes bya ba bsnyen bkur to/_/de'i 'og tu de bzhin gshegs pa rgyan dang gdugs kyi dbyangs kyi rgyal po zhes bya ba 
[\[249b.6\]]bsnyen bkur to/_/de'i 'og tu de bzhin gshegs pa ye shes snang bas rnam par gnon pa'i seng ge zhes bya ba bsnyen bkur to/_/de'i 'og tu de bzhin gshegs pa chos kyi dbyings kyi yul gyi blo gros zla ba zhes bya ba bsnyen bkur to/_/de'i 'og tu de bzhin 
[\[249b.7\]]gshegs pa sems can nam mkha'i sems snang ba'i gzugs zhes bya ba bsnyen bkur to/_/de'i 'og tu de bzhin gshegs pa rab tu zhi ba'i spos kyi gtsug bzang po zhes bya ba bsnyen bkur to/_/de'i 'og tu de bzhin gshegs pa zhi ba'i dbyangs kun tu 
[\[250a\]]
[\[250a.1\]]bsgrags pa zhes bya ba bsnyen bkur to/_/de'i 'og tu de bzhin gshegs pa ye shes rab tu brtan pa'i 'od gzer kyi dra ba'i gzugs kyi phung po zhes bya ba bsnyen bkur to/_/de'i 'og tu de bzhin gshegs pa bdud rtsi'i ri bo'i gzi brjid ces bya ba 
[\[250a.2\]]bsnyen bkur to/_/de'i 'og tu de bzhin gshegs pa chos rgya tsho'i 'brug sgra sgrog pa'i dbyangs zhes bya ba bsnyen bkur to/_/de'i 'og tu de bzhin gshegs pa sangs rgyas nam mkha' snang ba'i gtsug phud ces bya ba bsnyen bkur to/_/de'i 'og tu de bzhin 
[\[250a.3\]]gshegs pa 'od gzer zla ba mdzod spu'i sprin ces bya ba bsnyen bkur to/_/de'i 'og tu de bzhin gshegs pa ye shes kyi zhal shin tu rgyas pa zhes bya ba bsnyen bkur to/_/de'i 'og tu de bzhin gshegs pa ye shes shin tu rnam par dag pa'i me tog snang ba zhes bya ba bsnyen 
[\[250a.4\]]bkur to/_/de'i 'og tu de bzhin gshegs pa rin chen 'od 'phro ba'i ri bo dpal gyi gzi brjid rgyal po zhes bya ba bsnyen bkur to/_/de'i 'og tu de bzhin gshegs pa yon tan rgya chen po gzi brjid kyi 'od ces bya ba bsnyen bkur to/_/de'i 'og tu de bzhin gshegs 
[\[250a.5\]]pa ting nge 'dzin gyi ri rab mngon par 'phags pa'i ye shes shes bya ba bsnyen bkur to/_/de'i 'og tu de bzhin gshegs pa rin chen zla ba'i mtshan zhes bya ba bsnyen bkur to/_/de'i 'og tu de bzhin gshegs pa sku 'od 'phro ba'i dkyil 'khor zhes bya ba 
[\[250a.6\]]bsnyen bkur to/_/de'i 'og tu de bzhin gshegs pa rin chen mchog 'od kyi gzi brjid ces bya ba bsnyen bkur to/_/de'i 'og tu de bzhin gshegs pa ye shes kyi spyod pa kun tu thogs pa med pa zhes bya ba bsnyen bkur to/_/de'i 'og tu de bzhin gshegs 
[\[250a.7\]]pa 'od 'phro rgya mtsho'i sgo'i sgron ma zhes bya ba bsnyen bkur to/_/de'i 'og tu de bzhin gshegs pa rin chen zla ba'i rgyal mtshan zhes bya ba bsnyen bkur to/_/de'i 'og tu de bzhin gshegs pa chos kyi gzhal med khang gi dbyangs kyi rgyan zhes bya ba bsnyen 
[\[250b\]]
[\[250b.1\]]bkur to/_/de'i 'og tu de bzhin gshegs pa yon tan mi mtshungs grags pa'i rgyal mtshan zhes bya ba bsnyen bkur to/_/de'i 'og tu de bzhin gshegs pa phyag rab tu brkyang pa zhes bya ba bsnyen bkur to/_/de'i 'og tu de bzhin gshegs pa sngon gyi smon 
[\[250b.2\]]lam gyi 'phrul pa'i zla ba zhes bya ba bsnyen bkur to/_/de'i 'og tu de bzhin gshegs pa nam mkha'i ye shes don gyi sgron ma zhes bya ba bsnyen bkur to/_/de'i 'og tu de bzhin gshegs pa chos kyis 'phags pa'i nam mkha'i dbang phyug ces bya ba bsnyen bkur to/_/
[\[250b.3\]]de'i 'og tu de bzhin gshegs pa rnam par snang mdzad dpal gyi snying po'i rgyal po zhes bya ba bsnyen bkur to/_/de'i 'og tu de bzhin gshegs pa chos mthu bo che'i dpal zhes bya ba bsnyen bkur to/_/de'i 'og tu de bzhin gshegs pa ye shes dpal zhes 
[\[250b.4\]]bya ba bsnyen bkur to/_/de'i 'og tu de bzhin gshegs pa chos rgya mtsho'i pad mo zhes bya ba bsnyen bkur to/_/rigs kyi bu de ltar de bzhin gshegs pa de dag la [{]stsogs [,]sogs [}]pa 'jig rten gyi khams der sangs rgyas bye ba khrag khrig brgya stong phrag drug cu byung 
[\[250b.5\]]ste/_de dag thams cad kho mo cag gis na bza' dang /_bshos dang /_gzims cha dang /_snyun gyi rkyen sman dang /_yo byad kyis bsnyen bkur to/_/rim gror byas so/_/bsti stang du byas so/_/phu dud du byas so/_/mchod do/_/rigs kyi 
[\[250b.6\]]bu sangs rgyas bye ba khrag khrig brgya stong phrag drug cu po de dag thams cad kyi tha mar de bzhin gshegs pa dgra bcom pa yang dag par rdzogs pa'i sangs rgyas chos rgya chen po la mos pa yang dag par 'byung ba'i gzi brjid ces bya ba byung ste/_bcom ldan 
[\[250b.7\]]'das de grong khyer du gshegs pa la kho mo rgyal po'i chung mar gyur te/_khyim thab dang bcas pas de bzhin gshegs pa'i mchod pa mchod pa'i sgo rnam pa thams cad du bshams pas mchod pa byas nas bcom ldan 'das de las chos kyi rnam grangs de bzhin gshegs 
[\[251a\]]
[\[251a.1\]]pa thams cad skye ba 'byung ba'i sgron ma zhes bya ba thos so/_/de thos nas kho mos ye shes kyi mig rab tu thob ste/_byang chub sems dpa'i rnam par thar pa byang chub sems dpa'i ting nge 'dzin gyi tshul rgya mtsho thams cad la rnam par lta ba'i yul 
[\[251a.2\]]'di yang rab tu thob par gyur te/_rigs kyi bu de ltar kho mo rnam par thar ba 'di la sgom zhing byang chub sems dpa' dang lhan cig tu byang chub sems dpa'i spyod pa spyod cing bskal pa sangs rgyas kyi zhing brgya phrag stong gi rdul shin tu phra ba snyed cig tu rgyu rgyu ste/_sangs rgyas 
[\[251a.3\]]kyi zhing de snyed kyi rdul shin tu phra ba snyed kyi bskal pa de dag la de bzhin gshegs pa mtha' dang dbus med pa zhig bsnyen bkur nas/_bskal pa la la ni de bzhin gshegs ba bskal par bzhugs pa gcig kyang bsnyen bkur to/_/bskal pa la la ni de bzhin gshegs 
[\[251a.4\]]pa gnyis kyang bsnyen bkur to/_/bskal pa la la la ni de bzhin gshegs pa brjod du med pa'i bar dag kyang bsnyen bkur to/_/bskal pa la la la ni de bzhin gshegs pa sangs rgyas kyi zhing gi rdul shin tu phra ba snyed kyang bsnyen bkur te/_de srid du kho mos byang 
[\[251a.5\]]chub sems dpa'i sku yang tshad ni ji tsam zhig_/dbyibs ni ji lta bu zhig/_sku mdog ni ci 'dra ba zhig yin pa khong du chud do/_/sku'i phrin las kyang khong du ma chud/_gsung gi phrin las dang thugs kyi phrin las kyang khong du ma chud do/_/ye shes kyi gzigs 
[\[251a.6\]]pa dang /_ye shes kyi spyod yul dang /_ye shes kyi ting nge 'dzin gyi yul yang khong du ma chud do/_/rigs kyi bu byang chub sems dpa' ji snyed cig gis byang chub sems dpa'i spyod pa mdzad pa mthong nas/_byang chub sems dpal la dga' ba'i sems skyes te/_
[\[251a.7\]]brda sna tshogs dang bsnyen pa sna tshogs kyis mos pa bskyed par gyur pa de dag thams cad kyang byang chub sems dpa' 'jig rten dang 'jig rten las 'das pa'i thabs sna tshogs kyis yongs su bzung ste/_byang chub sems dpa'i 'khor du gyur ro/_/de dag kyang byang 
[\[251b\]]
[\[251b.1\]]chub sems dpa' byang chub sems dpa'i spyod pa mdzad pa'i tshe 'khor du 'grogs 'grogs pas bla na [{]myed [,]med [}]pa yang dag par rdzogs pa'i byang chub las phyir [{]myi [,]mi [}]ldog par gyur to/_/rigs kyi bu de ltar kho mos de bzhin gshegs pa chos rgya chen po la mos pa yang dag par 'byung 
[\[251b.2\]]ba'i gzi brjid kyi zhal mthong ma thag tu byang chub sems dpa'i rnam par thar ba byang chub sems dpa'i ting nge 'dzin gyi tshul rgya mtsho la rnam par lta ba'i yul 'di thob nas/_rnam par thar pa 'di sgom zhing byang chub sems dpa' dang bskal ba sangs rgyas kyi zhing brgya phrag 
[\[251b.3\]]stong gi rdul shin tu phra ba snyed cig tu 'grogs 'grogs te/_bskal pa sangs rgyas kyi zhing brgya'i rdul shin tu phra ba snyed po de dag la de bzhin gshegs pa ji snyed cig byung bar gyur pa de dag thams cad kyang kho mos bsnyen bkur to/_/mchod do rim gror byas so/_/
[\[251b.4\]]de bzhin gshegs pa de dag thams cad las kyang kho mos chos bstan pa thos te/_yongs su blangs so/_/yang dag par gzung ngo /_/sangs rgyas bcom ldan 'das de dag thams cad las kyang kho mos rnam par thar pa 'di tshul sna tshogs dang /_mdo sde'i 
[\[251b.5\]]tshul gyi gsung sna tshogs dang /_rnam par thar pa'i rang bzhin sna tshogs dang /_rnam par thar pa'i sgo sna tshogs dang /_rnam par thar pa'i rgyud sna tshogs dang /_dus la 'jug pa sna tshogs dang /_zhing rgya mtsho la 'jug pa sna tshogs dang /_sangs 
[\[251b.6\]]rgyas blta ba rgya mtsho rnam par [{]dmyigs [,]dmigs [}]par bya ba sna tshogs dang /_de bzhin gshegs pa'i 'khor gyi dkyil 'khor du 'jug pa sna tshogs dang /_byang chub sems dpa'i smon lam rgya mtsho'i tshul gyi lam sna tshogs dang /_byang chub sems dpa'i spyod pa mngon par 
[\[251b.7\]]bsgrub pa sna tshogs dang /_byang chub sems dpa'i rnam par thar pa 'byam klas pa sna tshogs kyis thob par gyur kyang /_byang chub sems dpa'i rnam par thar pa kun tu bzang po'i tshul ni khong du ma chud do/_/de ci'i phyir zhe na/_byang chub sems dpa' 
[\[252a\]]
[\[252a.1\]]kun tu bzang po rnams kyi rnam par thar pa'i tshul ni nam mkha'i dbyings kyis klas par tshad [{]myed [,]med [}]do/_/sems can gyi ming du bya ba thams cad kyi dbyings ltar tshad [{]myed [,]med [}]do/_/dus gsum gyi rgyud rgya mtsho'i dbyings ltar tshad med do/_/phyogs rgya 
[\[252a.2\]]mtsho'i dbyings ltar tshad med do/_chos kyi dbyings kyi tshul rgya mtsho'i dbyings ltar tshad med do/_/rigs kyi bu byang chub sems dpa' kun tu bzang po rnams kyi rnam par thar pa'i tshul gyi lus ni de bzhin gshegs pa'i yul dang mnyam pa'o/_/de ltar rigs kyi bu kho mos 
[\[252a.3\]]bskal pa sangs rgyas kyi zhing gi rdul shin tu phra ba snyed cig tu byang chub sems dpa'i sku la lta lta yang blta bas ma ngoms te/_rigs kyi bu 'di lta ste dper na/_gcig tu 'dod chags la spyod pa'i skyes pa dang bud med phan tshun nas phrad bar dus byas pa 
[\[252a.4\]]gnyis la ni sems kyi rgyud tshul bzhin ma yin pa yid la byed pa las byung ba gtsang ba'i 'du shes dang /_rnam par rtog pas myos pa las byung ba tshad [{]myed [,]med [}]pa zhig skye'o/_/rigs kyi bu de bzhin du kho mo byang chub sems dpa'i sku la lta na ba spu'i sgo re re nas kyang 'jig 
[\[252a.5\]]rten gyi khams kyi rgyud 'byam klas pa mtha' dang dbus med pa tshad med par shin tu bstan pa gzhi sna tshogs dang ldan pa/_mtshams kyi rgyan sna tshogs dang ldan pa dbyibs sna tshogs dang ldan pa ri'i rgyan sna tshogs kyis brgyan pa sa'i gzhi'i rgyan sna tshogs bstan du yod pa sprin sna 
[\[252a.6\]]tshogs dang ldan pa'i nam mkha' kun nas khyab pa'i rgyan dang ldan pa/_tshul dang [{]mying [,]ming [}]dang grangs sna tshogs su brjod pa sangs rgyas 'byung ba dang de bzhin gshegs pa'i rgyud sna tshogs 'byung ba snying po byang chub kyi rgyan sna tshogs kyis brgyan pa/_de bzhin gshegs pa'i 
[\[252a.7\]]chos kyi 'khor lo bskor ba'i rnam par 'phrul pa sna tshogs dang ldan pa de bzhin gshegs pa'i 'khor gyi dkyil 'khor gyi rgyan sna tshogs dang ldan pa/_mdo sde'i tshul sna tshogs shin tu bstan pa'i sgra 'byung ba/_theg pa'i tshul sna tshogs mngon par bsgrub pa 'byung ba dang ldan 
[\[252b\]]
[\[252b.1\]]pa/_yongs su dag pa'i 'od dang snang ba sna tshogs kyi rab tu snang ba mtshan ma sngan chad ma mthong ba dag sems kyi skad cig re re zhing [{]myig [,]mig [}]lam du snang ngo /_/ba spu'i sgo re re nas kyang sangs rgyas rgya mtsho mtha' dang dbus med pa snying po byang chub kyi rgyan sna tshogs mnga' ba chos kyi 
[\[252b.2\]]'khor lo bskor ba'i rnam par 'phrul pa sna tshogs dang ldan pa mdo sde'i tshul sna tshogs sgrog pa'i rnam par 'phrul pa dang ldan pa dag kyang rgyun mi 'chad pa'i tshul du sems kyi skad cig re re la [{]myig [,]mig [}]lam du snang ngo /_/ba spu'i sgo re re nas kyang sems can rgya mtsho mtha' 
[\[252b.3\]]dang dbus med pa khyim dang kun dga'i ra ba dang ri dang gzhal med khang dang chu klung dang rgya mtsho la gnas pa gzugs dang lus sna tshogs can longs spyod kyi yul sna tshogs dang ldan pa/_spyod pa dang spyod yul dang sbyor ba sna tshogs dang ldan pa/_dbang po sna tshogs su 
[\[252b.4\]]bsgrub pa'i tshul dang ldan pa dag kyang sems kyi skad cig re re la [{]myig [,]mig [}]lam du snang ngo /_/ba spu'i sgo re re nas kyang dus gsum rgya mtsho la 'jig pa'i tshul mtha' dang dbus med pa zhig mig lam du snang ngo /_/byang chub sems dpa'i smon lam rgya mtsho mtha' dang 
[\[252b.5\]]dbus med pa zhig ni rnam par dag par 'gyur ro/_/byang chub sems dpa'i sa'i spyod pa rnam pa tha dad pa rgya mtsho mtha' dang dbus med pa dag kyang yongs su snang ngo /_/byang chub sems dpa'i pha rol tu phyin pa'i tshul rgya mtsho yongs su dag pa mtha' dang 
[\[252b.6\]]dbus med pa dag kyang yongs su snang ngo /_/byang chub sems dpa'i sngon gyi sbyor ba rgya mtsho mtha' dang dbus med pa dag kyang yongs su snang ngo /_/sangs rgyas kyi zhing yongs su dag par bya ba'i tshul rgya mtsho mtha' dang dbus med pa dag kyang yongs su snang 
[\[252b.7\]]ngo /_/byang chub sems dpa'i byams pa chen po'i tshul rgya mtsho mtha' dang dbus med pa dag kyang yongs su snang ngo /_/sems can thams cad yongs su smin par bya ba dang gdul ba'i mthu dang thabs rgya mtsho dag la'ang 'jug cing khong du chud 
[\[253a\]]
[\[253a.1\]]do/_byang chub sems dpa'i snying rje chen po'i sprin gyi tshul rgya mtsho mtha' dang dbus med pa dag kyang yongs su 'grub bo/_/byang chub sems dpa'i dga' ba'i shugs chen po rgya mtsho mtha' dang dbus med pa dag kyang rnam par 'phel te/_sems kyi skad 
[\[253a.2\]]cig re re la yang sems can thams cad yongs su bsdu ba'i tshul rgya mtsho mtha' dang dbus med pa dag kyang rab tu 'grub bo/_/rigs kyi bu de ltar kho mo bskal ba sangs rgyas kyi zhing brgya'i rdul shin tu phra ba snyed dag tu byang chub sems dpa' ba spu'i sgo re re zhing sems kyi skad 
[\[253a.3\]]cig re re la chos kyi tshul rgya mtsho mtha' dang dbus med pa la zhugs te/_khong du chud par byas kyang mthar thug par ma gyur te sngon khong du chud pa la bzlas te/_khong du chud par byas pa'ang med do sngon thos pa la bzlas te/_thos bar bya ba'ang med do/_/rigs kyi bu de ltar 
[\[253a.4\]]don thams cad grub pa btsun mo'i 'khor gyi nang na bzhugs shing bud med kyi tshogs kyis yongs su bskor bar bzhugs pa'i tshe'ang kho mo ni ba spu'i sgo re re nas kyang dus gsum gyi tshul rgya mtsho mtha' dang dbus med pa la chos kyi dbyings la 'jug pa'i tshul rgya mtsho khong du chud 
[\[253a.5\]]par bya bas yongs su 'jug go_/rigs kyi bu kho mos byang chub sems dpa'i rnam par thar pa byang chub sems dpa'i ting nge 'dzin gyi tshul rgya mtsho thams cad la rnam par lta bu'i yul 'di shes te/_mnyam par gzhog par zad na kho mos byang chub sems dpa' thabs kyi tshul 
[\[253a.6\]]rgya mtsho mtha' dang dbus med pa la zhugs pa sems can thams cad dang mnyam zhing 'dra ba'i dbyings su gnas pa'i lus rnam par dmigs pa yongs su ston pa 'gro ba thams cad kyi bsam pa dang ma mthun par spyod pa yongs su ston pa ba spu'i sgo thams cad nas kha dog mtha' yas pa'i sprul 
[\[253a.7\]]pa'i sprin rab tu 'gyed pa lus med pa'i chos nyid kyi ngo bo nyid kyi rang bzhin shin tu rnam par dag pa nam mkha'i mtshan nyid du 'gro ba'i rang bzhin khong du chud pas rnam pa rtog pa med pa thams cad du rjes su song ba'i blo rnam par gdon mi za bas de bzhin gshegs pa dang mnyam pa 
[\[253b\]]
[\[253b.1\]]rnam par 'phrul pa la brtson pa rnam par thar pa'i yul mtha' dang dbus med pas rnam par 'phrul pa la zhugs pa chos kyi dbyings shin tu rgya chen por sems bskyed pas 'jug pa la rnam par spyod cing dbang bsgyur ba chos kyi gnas sgo thams cad dang ldan pa'i rnam par thar pa rgya mtsho la rnam 
[\[253b.2\]]par rtse ba de dag gi spyod pa shes pa'am yon tan gyi gter ma lus par bstan par nus re skan/_/song rigs kyi bu bcom ldan 'das rnam par snang mdzad kyi zhabs kyi drung 'di nyid na khri rin po che sna tshogs kyi rgyan dang ldan pa nor bu rin po che'i rgyal po sIng mo'i snying po can la byang 
[\[253b.3\]]chub sems dpa'i yum lha mo sgyu ma zhes bya ba 'dug gis de'i gan du song la ji ltar byang chub sems dpa'i spyad pa la spyod pa'i byang chub sems dpa' rnams 'jig rten gyi chos kyi dri ma thams cad kyis mi gos pa yin pa dang /_de bzhin gshegs pa mchod pa'i nan tan la rgyun 
[\[253b.4\]]mi chad pa yin pa dang byang chub sems dpa'i las kyi mtha' thams cad las phyir mi ldog pa yin pa dang /_byang chub sems dpa'i rnam par thar pa la 'jug pa la sgrib pa thams cad dang bral bar 'gyur ba yin pa dang byang chub sems dpa'i rnam par spyod pa thams cad la 
[\[253b.5\]]gzhan gyi dring mi 'jog pa yin pa dang /_de bzhin gshegs pa thams cad dang mngon du gyur par gnas pa yin pa dang /_sems can thams cad yongs su bsdu ba'i nan tan las phyir mi ldog pa yin pa dang /_phyi ma'i mtha'i mur thug pa'i bskal par byang chub sems 
[\[253b.6\]]dpa'i spyod pa thams cad la gnas par bya ba las phyir mi ldog pa yin pa dang /_theg pa chen po'i smon lam las phyir mi zlog pa yin pa dang 'gro ba thams cad kyi dge ba'i rtsa ba yongs su gzung ba dang rnam par spel ba la sgyid lug par mi 'gyur ba yin pa 'dris shig_/de nas 
[\[253b.7\]]shAkya'i bu mo go pas rnam par thar ba'i sgo'i tshul 'di nyid yongs su bstan pa'i phyir sangs rgyas kyi byin gyi rlabs kyis de'i tshe tshigs su bcad pa 'di dag smras so/_/yang dag byang chub spyod la brtson pa yi/_/sems can dam pa sems can sus mthong ba/_/mos pa'i 
[\[254a\]]
[\[254a.1\]]sems sam khong khro ldan yang rung /_/de yi bsdu bas kun kyang yongs su 'du/_/zhing brgya'i rdul phran rab tu phra snyed kyi/_/bskal pa mang po kho mos 'di nas dran/_/de yi pha rol bskal pa rnam brgyan la/_/'jig rten khams rab ri bo'i 'od byung ngo /_/de la thub pa stong phrag 
[\[254a.2\]]'grangs pa ni/_/bye ba khrag khrig sum cu drug byung ste/_/de kun tha mar thub dbang byung ba ni/_/'gro ba'i sgron ma chos kyi rgyal mtshan no/_/de tshe rgyal po dpal gyi gzi brjid byung /_/thub dbang de ni mya ngan yongs 'das nas/_/dgra yi 'khor bcom 
[\[254a.3\]]'dzam bu'i rgyal mtshan 'dir/_/bka' la thogs med mnga' bdag dam par gyur/_/de la bu ni brgya phrag lnga yod de/_/kun kyang dpa' zhing brtul phod gzugs dang ldan/_/yan lag kun rdzogs rnam par dag pa'i lus/_/gong na med pa'i dpal 
[\[254a.4\]]gyis rab tu brgyan/_/rgyal po sras bcas bde gshegs 'dun par gyur/_/rgyal pa'i mchod pa rgya chen rab kyang byas/_/de ni rtag tu dam chos yongs bzung pa'i/_/chos la mngon brtson rab tu brtan par gyur/_/rgyal po de sras 'od gzer bzang po ni/_/
[\[254a.5\]]sems can rnam dag gzhon nu 'khrungs gyur pa/_/shin tu blta mdzes yid 'ong gzugs ldan te/_/yan lag mtshan rab sum cu gnyis kyis brgyan/_/rgyal srid yongs su spangs nas mi yi 'khor/_/bye ba lngas bskor de tshe rab tu byung /_/rab tu 
[\[254a.6\]]byung nas brtson 'grus brtan ldan te/_/rgyal ba'i chos kyang yongs su gzung bar gyur/_/pho brang dam pa sdong po ldan pa ni/_/grong mchog bye ba stong gis kun nas bskor/_/nags tshal yal ga sna tshogs der byung ba/_/rab tu sgra zhi bla na med pa'i 
[\[254a.7\]]dpal/_/de na 'ong bzang brtul zhugs rab ldan pa/_/'jigs med shes rab spobs dang ldan pa bzhugs/_/des ni sems can nyon mongs sbyangs pa'i phyir/_/rgyal pa'i chos kyang yongs su bstan pa mdzad/_/shes rab ldan pa de ni bsod 
[\[254b\]]
[\[254b.1\]]snyoms la/_/spyod lam mdzes shing cha byad zhi ba dang /_/mi g.yeng spyan gyis dgongs pa mkhyen bzhin du/_/tshul zab brtan par bzhud pas grong du byon/_/grong mchog dga' ba'i rgyal mtshan zhes bya bar/_/tshong dpon legs pa snyan grags der byung 
[\[254b.2\]]ste/_/kho mo de yi bu mo yid 'ong gyur/_/gzugs mdzes ldan te nyi ma'i 'od ces bya/_/khyim gyi dam pa de yi sgo nas su/_/'od gzer bzang po 'khor bcas kho mos mthong /_/yan lag mtshan brgyan shin tu mdzes pa ste/_/de la kho mo mos pa 
[\[254b.3\]]mchog cig skyes/_/de ni kho mo'i khyim gyi sgor byon nas/_/nor bu de yi lhung bzed nang du gsol/_/rgyan rnams kun kyang bkrol te mos sems kyis/_/shin tu 'dun par de la bdag gis phul/_/bde gshegs sras po 'od gzer bzang dpal 
[\[254b.4\]]la/_/'dod chags sems kyis mchod pa rnams bsgrubs pas/_/bskal pa'i dam pa nyis brgya lnga bcur yang /_/ngan song gang du'ang song bar ma gyur to/_/lha yi yul du lha rigs ldan par skyes/_/mi yi yul du rgyal po'i sras mor gyur/_/
[\[254b.5\]]kha dog mtha' yas sku yi mdog mnga' bas/_/kun tu kho mo mngon par zhal yang bstan/_/bskal pa nyis brgya lnga bcu 'das gyur nas/_/sprul 'tshong gtso mo blta na sdug pa ste/_/mi 'jigs byed pa'i bu mor skyes par gyur/_/de tshe 
[\[254b.6\]]shin tu sbyangs shes bya ba yin/_/rgyal bu gzi brjid 'od kyi bdag mthong nas/_/kho mos de la dga' bas mchod pa byas/_/bdag nyid de la yongs su dbul byas nas/_/kho mo de yi dbang gyur chung mar gyur/_/drang srong chen po'i sku mchog 
[\[254b.7\]]nyi ma la'ang /_/bdag cag bsdoms te legs par mchod pa byas/_/mos pas sangs rgyas de yi zhal bltas nas/_/bdag gis byang chub mchog tu sems kyang bskyed/_/rgyal pa bye ba drug cu tshang pa yang /_/bskal ba de la kho 
[\[255a\]]
[\[255a.1\]]mos rim gro byas/_/rgyal ba de dag tha ma'i dus kyi tshe/_/sangs rgyas mos pa'i gzi brjid byung bar gyur/_/der ni kho mo'i chos [{]myig [,]mig [}]rnam par dag_/chos kyi rang bzhin bdag gis khong du chud/_/tshul [{]myin [,]min [}]rnam rtogs rab tu zhi 
[\[255a.2\]]bar gyur/_/de tshe tshun chad kho mos snang ba thob/_/rgyal sras rnams kyi ting nge 'dzin gyi yang /_/de phyi tshun chad rnam par mthong bar gyur/_/sems kyi skad cig gcig gis rgya mtsho'i zhing /_/bsam las rnam 'das phyogs su kho mo 'jug_/
[\[255a.3\]]phyogs rnams kun gyi sna tshogs rnam dag pa'i/_/zhing rnams tshad med rmad mthong kho mos mthong /_/mthong yang de dag la ni chags pa med/_/nyon mongs bcas la'ang khong khro sdang ba med/_/zhing rnams de dag ma lus thams cad kyi/_/snying po byang chub 
[\[255a.4\]]sangs rgyas ma lus mthong /_de dag 'od kyi rgya mtsho tshad med pa'ang /_/sems kyi skad cig gcig gis rnam par blta/_/de dag 'khor gyi dkyil 'khor rgya mtsho yang /_/sems cig thogs pa med pas khong du chud/_/rnam par thar pa tshad med thams 
[\[255a.5\]]cad dang /_/de dag ting 'dzin ma lus de bzhin shes/_/de dag spyod pa yangs pa'ang khong du chud/_/sa tshul ma lus kun kyang kho mos shes/_/smon lam grags med rgya mtsho chen po yang /_/skad cig re res mtha' yas khong du chud/_/bskal pa mtha' 
[\[255a.6\]]yas spyad pa spyod byed cing /_/skyes bu dam pa'i sku la lta lta ste/_/de yi ba spu rnam par 'phrul ba yang /_/nam yang mur phyin bdag gis ma nus so/_/de yi ba spu gcig gi rtse la yang /_/zhing mang rgya mtsho grangs las 'das pa mthong /_/rlung gi phung po chu bo 
[\[255a.7\]]chen po dang /_/sa yi lhun rnams me yis yongs gang mthong /_/gzhi rnams sna tshogs rnam phye'i gzugs ldan zhing /_/dbyibs tshul sna tshogs khong du chud bya ba/_/dbyibs dang lus kyi rnam pas sna tshogs shing /_/lus dang rnam pa mtha' yas gzugs ldan pa'i/_/brjod yas khams rnams 
[\[255b\]]
[\[255b.1\]]zhing rnams rgya mtsho dag_/tshad med rnams su tha dad gsal bar mthong /_/chos kyi gsung gis 'gro ba gdul don du/_/brtson ba'i rgyal ba de nyid bzhugs pa mthong /_/bskal par spyod pa yangs pa spyod pa'i tshe/_/sku yi phrin las kho mos de ma shes/_/
[\[255b.2\]]gsung dang thugs min de gnyis phrin las min/_/rdzu 'phrul rnam 'phrul tha dad tshul ma shes/_/de nas tshong dpon gyi bu nor [{]bzangs kyis [,]bzang gis [}]shAkya'i bu mo go ba'i rkang pa gnyis la spyi bos phyag 'tshal te/_shAkya'i bu mo go ba la lan brgya stong du mar g.yas phyogs 
[\[255b.3\]]su bskor ba byas nas/_yang dang yang bltas te/_shAkya'i bu mo go ba'i drung nas song ngo //_//sangs rgyas rmad gcad ces bya ba shin tu rgyas pa chen po'i mdo/_bam po bcu drug pa/_/de nas tshong dpon gyi bu nor [{]bzangs [,]bzang [}]lha mo sgyu ma'i gan du 'gro bar mngon du bltas nas/_sangs rgyas kyi spyod yul gyi rgyud kyi ye 
[\[255b.4\]]shes la zhugs pa des 'di snyam du bsams so/_/bdag gi dge ba'i bshes gnyen 'jig rten thams cad las gyen du 'phags pa'i skye mched drug dang ldan pa/_gnas med pa la rab tu gnas pa/_chags pa thams cad las yang dag par 'das pa'i lus dang ldan pa/_
[\[255b.5\]]chags pa med par 'gro ba'i lam du zhugs pa chos kyi lus shin tu rnam par dag pa/_lus kyi las sgyu mas legs par sprul pa'i lus dang ldan pa/_ye shes sgyu ma'i rnam pas 'jig rten na rnam par spyod pa/_smon lam sgyu ma'i gzugs dang lus su ldan pa/_
[\[255b.6\]]sangs rgyas kyi byin gyi rlabs yid kyi rang bzhin gyi lus dang ldan pa/_ma skyes ma 'gags pa'i lus dang ldan pa/_'ongs pa med pa'i lus dang ldan pa/_bden pa med pa dang /[ {]brdzun [,]rdzun [}]pa med pa'i lus dang ldan pa/_ma 'phos ma zhig pa'i lus dang ldan pa/_
[\[255b.7\]]ma byung mi 'jig pa'i lus dang ldan pa/_mtshan nyid med par mtshan nyid gcig pa'i lus dang ldan pa/_gnyis la chags pa dang bral ba'i lus dang ldan pa/_kun gzhi med pa la gnas pa'i lus dang ldan pa/_mi zad cing nyams pa med pa'i lus dang 
[\[256a\]]
[\[256a.1\]]ldan pa/_gzugs brnyan ltar rnam par rtog pa med pa'i lus dang ldan pa/_rmi lam dang mnyam par rnam par rgyu ba'i lus dang ldan pa me long gi dkyil 'khor ltar 'pho ba med pa'i lus dang ldan pa/_/phyogs med pa ltar rab tu zhi bar khong du chud pa'i lus 
[\[256a.2\]]dang ldan pa/_phyogs kun tu rgyas par 'gengs pa'i lus dang ldan pa/_dus gsum du tha mi dad pa'i lus dang ldan pa/_lus med pa'i sems kyi lus rnam par mi rtog pa'i lus dang ldan pa/_'jig rten thams cad kyi [{]myig [,]mig [}]gi lam las yongs su 'das pa'i lus dang 
[\[256a.3\]]ldan pa/_kun tu bzang po'i [{]myig [,]mig [}]gi rgyud kyis rnam par shes par bya bas 'dul ba'i lus dang ldan pa/_chags pa med pas/_nam mkha'i spyod yul dang ldan pa rnams mthong bar bya ba'am/_bsnyen bkur bar bya ba'am/_mngon gsum du phrad par 
[\[256a.4\]]bya ba'am/_'grogs par bya ba 'am/_mtshan ma gzung bar bya ba 'am/_dbyangs kyi dkyil 'khor rnam par rig par shes par bya ba'am/_tshig gi rgyud yongs su shes par bya ba'am/_gdams ngag yongs su gzung bar bya bar thabs ji lta bu zhig tu 
[\[256a.5\]]nus par 'gyur snyam nas/_de ltar sems shing yid la byed pa la brtson par gnas pa'i tshe/_grong khyer gyi lha mo rin chen mig ces bya ba nam mkha'i lha mo'i tshogs kyis yongs su bskor ba zhig gis/_bdag gi lus rgyan sna tshogs kyis yongs su 
[\[256a.6\]]brgyan pa/_bdag gi lus rgyan gyis rnam par klubs par nam mkha' la 'dug par nye bar bstan nas/_lha rdzas kyi me tog rnam pa dang /_kha dog du ma can snyim pa nas mngon par gtor te/_tshong dpon gyi bu nor [{]bzangs [,]bzang [}]la 'di skad ces smras so/_/rigs 
[\[256a.7\]]kyi bu khyod kyis 'khor ba'i yul la dga' bar mi gnas pas sems kyi grong khyer yongs su bsrung ba la brtson par gyis shig_/rigs kyi bu khyod kyis de bzhin gshegs pa'i stobs bcu la dmigs pas sems kyi grong khyer brgyan pa la brtson par gyis shig_/
[\[256b\]]
[\[256b.1\]]rigs kyi bu khyod kyis phrag dog dang /_ser sna dang g.yo dang bral bas sems kyi grong khyer yongs su sbyang ba la brtson par gyis shig_/rigs kyi bu khyod kyis chos thams cad kyi rang bzhin nges par rtogs par bya bas sems kyi grong khyer gyi yongs su gdung ba rab tu zhi 
[\[256b.2\]]bar bya ba la brtson par gyis shig_/rigs kyi bu khyod kyis thams cad mkhyen pa nyid kyi tshogs la brtson 'grus chen po'i shugs rnam par spel bas sems kyi grong khyer rnam par spel ba la brtson par gyis shig_/rigs kyi bu khyod kyis ting nge 'dzin dang /_snyoms 
[\[256b.3\]]par 'jug pa dang /_bsam gtan dang /_rnam par thar pa dang /_chos kyi gzhal med khang yangs pa'i rnam par spyod pa la dbang bsgyur bas sems kyi grong khyer dang /_gnas kyi mdzod brgyan pa dang /_bsrung ba la brtson par gyis shig_/rigs kyi bu 
[\[256b.4\]]khyod kyis de bzhin gshegs pa thams cad kyi 'khor gyi dkyil 'khor yang dag par bsgrubs pa'i sa thams cad kyi shes rab kyi pha rol tu phyin pa rab tu thob par 'tshal bas/_sems kyi grong khyer snang bar bya ba la brtson par gyis shig_/rigs kyi bu khyod kyis de bzhin 
[\[256b.5\]]gshegs pa thams cad yang dag par 'byung ba'i thabs kyi lam gyis rang gi sems kyi grong khyer du gzhol bar bya bas sems kyi grong khyer nye bar brtan pa la brtson par gyis shig_/rigs kyi bu khyod kyis byang chub sems dpa' kun tu bzang po'i spyod 
[\[256b.6\]]pa dang smon lam mngon par bsgrub pa'i sems rnam par dag pas sems kyi grong khyer gyi ra ba brtan pa mngon par bsgrub par gyis shig_/rigs kyi bu khyod kyis nyon mongs pa dang /_bdud kyi ris kyi sdig to'i grogs po dang /_bdud kyi 'khor gyis mi 
[\[256b.7\]]choms par bya bas sems kyi grong khyer brgal dka' ba dang /_shigs par dka' ba mngon par bsgrub pa la brtson par gyis shig_/rigs kyi bu khyod kyis sems can thams cad de bzhin gshegs pa'i ye shes snang bas khong du chud par bya ba'i phyir sems kyi 
[\[257a\]]
[\[257a.1\]]grong khyer snang bar bya ba la brtson par gyis shig_/rigs kyi bu khyod kyis de bzhin gshegs pa thams cad kyi chos kyi sprin gyi char yongs su gzung bar sems kyi grong khyer mngon par brlan pa la brtson par gyis shig_/rigs kyi bu khyod kyis de 
[\[257a.2\]]bzhin gshegs pa thams cad kyi bsod nams rgya mtsho rang gi sems kyis yang dag par blang bas sems kyi grong khyer brtan pa la brtson par gyis shig_/rigs kyi bu khyod kyis byams pa chen pos 'gro ba thams cad rgyas par dgang bas sems kyi grong khyer rab tu 
[\[257a.3\]]rgyas par bya ba la brtson par gyis shig_/rigs kyi bu khyod kyis mi dge ba'i chos kyi gnyen po chos kyi gdugs yangs pa bsgrub pas sems kyi grong khyer yongs su dag pa la brtson par gyis shig_/rigs kyi bu khyod kyis snying rje chen po shin tu yangs pas 'gro ba thams cad kyi don du 
[\[257a.4\]]sems g.yo bar bya bas sems kyi grong khyer rab tu bskyod pa la brtson par gyis shig_/rigs kyi bu khyod kyis phyi nang gi dngos po 'gro ba thams cad la yongs su bstan pa'i phyir sems kyi grong khyer gyi sgo dbye ba la brtson par gyis shig_/rigs kyi bu khyod kyis 
[\[257a.5\]]'khor ba'i yul thams cad la dga' ba las phyin phyogs su blta bas sems kyi grong khyer rnam par dag par bya ba la brtson par gyis shig_/rigs kyi bu khyod kyis mi dge ba'i chos kyi rgyud thams cad mi srid par bya bas sems kyi grong khyer gyi srog rab tu mkhrang ba 
[\[257a.6\]]mngon par bsgrub pa la brtson par gyis shig_/rigs kyi bu khyod kyis thams cad mkhyen pa nyid kyi tshogs yang dag par bsgrub pa'i brtson 'grus las phyir mi ldog par bya bas sems kyi grong khyer brtan par bya ba la brtson par gyis shig_/rigs kyi bu khyod 
[\[257a.7\]]kyis dus gsum gyi de bzhin gshegs pa'i dkyil 'khor thams cad dran pa nyid du snang bar bya bas sems kyi grong khyer rab tu gsal bar bya ba la brtson par gyis shig_/rigs kyi bu khyod kyis de bzhin gshegs pa thams cad kyi chos kyi 'khor lo'i mdo sde 
[\[257b\]]
[\[257b.1\]]sna tshogs kyi chos kyi sgo rab tu dbye ba'i ye shes la mngon par mkhas par bya bas sems kyi grong khyer rnam par dbye ba'i tshul la mkhas par gyis shig_/rigs kyi bu khyod kyis 'gro ba thams cad dang mngon sum du gnas pa'i thams cad mkhyen pa'i sgo dang /_lam gyi 
[\[257b.2\]]tshul yongs su bstan pa'i phyir sems kyi grong khyer dmigs par bya ba la brtson par gyis shig_/rigs kyi bu khyod kyis dus gsum gyi de bzhin gshegs pa thams cad kyi smon lam rgya mtsho rang gi smon lam du mngon par bsgrub pa rnam par dag par bya ba'i phyir sems kyi grong khyer byin gyi 
[\[257b.3\]]brlab pa'i tshul la mkhas par gyis shig_/rigs kyi bu khyod kyis chos kyi dbyings thams cad du bsod nams dang ye shes kyi tshogs rgya chen po rnam par spel bas sems kyi grong khyer gyi tshogs kyi mthu rnam par 'phel bar bya ba'i thabs la mkhas par gyis shig_/rigs 
[\[257b.4\]]kyi bu khyod kyis sems can thams cad kyi sems dang bsam pa dang /_dbang po dang mos pa dang /_kun nas nyon mongs pa dang /_rnam par byang bar shes par bya bas sems kyi grong khyer nas 'od kun tu dgye ba'i thabs la mkhas par gyis shig_/rigs kyi bu 
[\[257b.5\]]khyod kyis chos kyi dbyings kyi tshul thams cad yang dag par bsdu bas sems kyi grong khyer du dbang bsgyur ba'i tshul la mkhas par gyis shig_/rigs kyi bu khyod kyis de bzhin gshegs pa thams cad dran zhing snang bar bya bas sems kyi grong khyer 'od gsal bar bya ba 
[\[257b.6\]]la brtson par gyis shig_/rigs kyi bu khyod kyis lus med pa'i chos kyi tshul thams cad khong du chud par bya bas sems kyi grong khyer gyi rang bzhin yongs su shes par bya ba la brtson par gyis shig_/rigs kyi bu khyod kyis thams cad mkhyen pa'i chos kyi grong khyer 
[\[257b.7\]]du 'gro bar bya bas sems kyi grong khyer sgyu ma lta bur brtag pa la brtson par gyis shig dang /_rigs kyi bu de ltar sems kyi grong khyer yongs su sbyang ba la brtson pa'i byang chub sems dpas dge ba'i rtsa ba thams cad yongs su bsgrub pa thob par nus so/_/de ci'i phyir 
[\[258a\]]
[\[258a.1\]]zhe na/_de ltar sems kyi grong khyer yongs su dag pa'i byang chub sems dpa' de'i mdun ni sangs rgyas mthong bar bya ba la sgrib pa'am/_chos mnyan par bya ba la sgrib pa'am/_de bzhin gshegs pa mchod cing rim gror bya ba la sgrib pa'am/_sems 
[\[258a.2\]]can yongs su bsdu ba'i sbyor ba la sgrib pa dang /_sangs rgyas kyi zhing yongs su dag par bya ba la sgrib pa yang rung ste/_sgrib pa thams cad mi gnas so/_/rigs kyi bu sgrib pa thams cad dang bral ba'i sems dang /_lhag pa'i bsam pas dge ba'i bshes gnyen 
[\[258a.3\]]yongs su btsal ba la mngon par brtson pa'i byang chub sems dpas ni las gron chu dus dge ba'i bshes gnyen mthong bar 'gyur te/_rigs kyi bu dge ba'i bshes gnyen la rag las pa yang byang chub sems dpa' rnams kyi thams cad mkhyen pa nyid do/_/
[\[258a.4\]]de nas lus kyi ris su gtogs pa'i lha mo chos kyi pad mo dpal gyi dkyil 'khor ces bya ba dang ngo tsha shes pa'i dpal gyi dog pa'i 'od ces bya ba gnyis shig lha mo'i tshogs tshad med pas yongs su bskor nas/_lha mo sgyu ma'i legs pa brjod cing snying po byang chub nas 
[\[258a.5\]]'thon te/_tshong dpon gyi bu nor [{]bzangs kyi [,]bzang gi [}]mdun gyi nam mkha' la 'khod nas/_rang rang gi rin po che'i rna cha las 'od gzer gyi dra ba rin po che'i kha dog du 'dug pa du ma dang /_spos dang /_'dug pa dri ma med pa/_'od 'phro ba'i kha dog du 'dug pa du ma dang /_
[\[258a.6\]]sems dang bsam pa mos pa byed pa'i kha dog dang /_sems kyi dga' ba'i shugs rnam par 'phel bar byed pa'i kha dog dang /_lus kyi gdung ba sim par byed pa'i kha dog dang /_lus rnam par dag pa yongs su ston pa'i kha dog dang /_lus kyi mthu thog pa med 
[\[258a.7\]]par 'byung ba'i yul dang ldan pa'i 'od gzer gyi dra ba mang po bkye bas/_zhing rgya che na po snang bar byas nas/_tshong dpon gyi bu nor [{]bzangs [,]bzang [}]la de bzhin gshegs pa thams cad kyi sku thams cad du khyab pa/_thams cad la mngon du gyur pa yongs su bstan nas 
[\[258b\]]
[\[258b.1\]]'jig rten thams cad la g.yas phyogs su bskor ba byas te/_tshong dpon gyi bu nor [{]bzangs kyi [,]bzang gi [}]spyi bo'i gtsug tu shar nas/_spyi bo'i gtsug man chad ba spu'i bu ga thams cad du zhugs te lus kun tu khyab par gyur to/_/de ltar lha mo de dag gi 'od gzer gyis/_tshong dpon 
[\[258b.2\]]gyi bu nor [{]bzangs [,]bzang [}]la phog ma thag tu de'i mod la mun pa thams cad dang /_mi gnas pa'i mig rdul dang bral ba'i 'od snang ba zhes bya ba thob par gyur to/_/sems can gyi rang bzhin khong du chud par byed pa'i mig rab rib dang bral ba zhes bya ba thob par gyur to/_/
[\[258b.3\]]chos thams cad kyi rang bzhin gyi dkyil 'khor la rnam par lta ba'i [{]myig [,]mig [}]rdul dang bral bas dbang bsgyur ba zhes bya ba thob par gyur to/_/zhing thams cad la rnam par lta ba'i [{]myig [,]mig [}]rnam par dag pa la dbang bsgyur ba zhes bya ba thob par gyur to/_/de bzhin 
[\[258b.4\]]gshegs pa thams cad kyi chos kyi sku la rnam par lta ba'i mig rnam par snang ba zhes bya ba thob par gyur to/_/de bzhin gshegs pa'i gzugs kyi sku yongs su grub pa rnam par phye ba bsam gyis mi khyab pa la rnam par lta ba'i mig rnam par dag pa'i blo gros 
[\[258b.5\]]shes bya ba thob par gyur to/_/zhing rgya mtsho 'byam klas pa thams cad kyi 'jig rten gyi khams 'byung ba dang /_'jig pa rnam par phye ba la rnam par lta ba'i mig chags pa med pa'i 'od ces bya ba thob par gyur to/_/de bzhin gshegs pa 
[\[258b.6\]]thams cad kyi chos kyi 'khor lo'i mdo sde'i tshul mngon par bsgrub pa'i phyogs la rnam par lta ba'i mig kun tu snang ba zhes bya ba thob par gyur to/_/sangs rgyas kyi rnam par 'phrul pa dang /_sems can 'dul ba'i byin gyi rlabs la rnam 
[\[258b.7\]]par lta ba'i [{]myig [,]mig [}]kun nas yul du 'gyur ba zhes bya ba thob par gyur to/_/sangs rgyas kyi zhing thams cad du byung ba'i sangs rgyas skyes pa la rnam par lta ba'i mig kun tu lta ba zhes bya ba thob par gyur to/_/de nas byang chub sems dpa' 
[\[259a\]]
[\[259a.1\]]yang dag par 'gro ba'i khang pa'i sgo srung srin po'i dbang po srin po stong phrag bcu'i gtso bo [{]myig [,]mig [}{]bzangs [,]bzang [}]shes bya ba chung mar bcas bu dang bcas/_rang gi gnyen bshes dang 'khor du bcas pas/_tshong dpon gyi bu nor [{]bzangs [,]bzang [}]la me tog kha 
[\[259a.2\]]dog sna tshogs yid du 'ong bas mngon par gtor te/_'di skad ces smras so/_/rigs kyi bu chos bcu dang ldan pa'i byang chub sems dpas ni dge ba'i bshes gnyen thams cad dang nye bar bsnyen pa yin te/_bcu gang zhe na 'di ltar bsam pa yongs su 
[\[259a.3\]]dag pa/_g.yo dang sgyu med pa dang /_'gro ba thams cad yongs su sdud pa la tha mi dad pa'i snying rje chen po dang /_sems can thams cad la sems can med pa'i rang bzhin nges par rtogs pa'i rab tu rtogs pa dang /_lhag pa'i bsam pa'i stobs thams 
[\[259a.4\]]cad mkhyen par 'gro ba las phyir mi ldog pa dang /_de bzhin gshegs pa'i dkyil 'khor la mngon par 'dun pa'i mos pa'i stobs dang /_chos thams cad kyi rang bzhin dri ma med pas rnam par dag pa'i mig dang /_sems can gyi dkyil 'khor 
[\[259a.5\]]thams cad la tha mi dad pa'i byams pa chen po dang /_bsgribs pa thams cad rnam par 'thor ba'i ye shes kyi snang ba dang 'khor ba'i sdug bsngal thams cad kyi gnyen po gdugs su gyur pa'i chos kyi sprin chen po dang /_chos kyi dbyings kyi rgyud thams cad la rab tu 
[\[259a.6\]]zhugs shing /_dge ba'i bshes gnyen gyi rjes su 'brang ba mngon du gyur pa'i ye shes kyi mig ste/_rigs kyi bu chos bcu po de dag dang ldan pa'i byang chub sems dpa' ni dge ba'i bshes gnyen thams cad dang nye bar bsnyen pa yin no/_/ting nge 'dzin 
[\[259a.7\]]la nges par gzhag pa'i sgo bcus rnam par lta ba'i byang chub sems dpa' ni dge ba'i bshes gnyen thams cad dang mngon tu gyur pa thob pa yin te/_bcu gang zhe na/_ting nge 'dzin la nges par gzhag pa'i sgo chos thams cad nam mkha' ltar rdul dang 
[\[259b\]]
[\[259b.1\]]bral bar rnam par dpyod pa'i dkyil 'khor dang /_ting nge 'dzin la nges par gzhag pa'i sgo phyogs rgya mtsho thams cad mngon du gyur pa'i [{]myig [,]mig [}]dang /_ting nge 'dzin la nges par gzhag pa'i sgo [{]dmyigs [,]dmigs [}]pa thams cad la rnam par mi rtog rnam par mi dpyod pa dang /_
[\[259b.2\]]ting nge 'dzin la nges par gzhag pa'i sgo phyogs thams cad du de bzhin gshegs pa'i sprin yongs su 'byung ba dang /_ting nge 'dzin la nges par gzhag pa'i sgo thams cad mkhyen pa'i ye shes dang /_bsod nams rgya mtsho [{]stsogs [,]sogs [}]pa'i snying po dang /_ting nge 
[\[259b.3\]]'dzin la nges par gzhag pa'i sgo sems bskyed pa thams cad la dge ba'i bshes gnyen 'byung ba dang /_'bral ba med cing nye bar gyur pa dang /_ting nge 'dzin la nges par gzhag pa'i sgo de bzhin gshegs pa thams cad kyi yon tan dge ba'i bshes gnyen 
[\[259b.4\]]gyi khar las pas yongs su grub pa dang /_ting nge 'dzin la nges par gzhag pa'i sgo dge ba'i bshes gnyen thams cad dang yongs su mi 'bral ba dang /_ting nge 'dzin la nges par gzhag pa'i sgo dge ba'i bshes gnyen thams cad mnyam pa nyid kyis 
[\[259b.5\]]rtag par kun tu nye bar 'gro ba'i sbyor ba dang /_ting nge 'dzin la nges par gzhag pa'i sgo dge ba'i bshes gnyen gyi thabs kyi spyod pa thams cad kyis dub pa med pa'i sbyor ba ste/_rigs kyi bu ting nge 'dzin la nges par gzhag pa'i sgo bcu po de dag dang ldan pa'i 
[\[259b.6\]]byang chub sems dpa' ni dge ba'i bshes gnyen thams cad dang /_mngon tu gyur pa thob pa yin te/_ting nge 'dzin gyi rnam par thar pa de bzhin gshegs pa thams cad kyi chos kyi 'khor lo dge ba'i bshes gnyen gyi kha nas grags pa zhes bya ba yang thob 
[\[259b.7\]]pas de la zhugs pa'i byang chub sems dpa' ni sangs rgyas thams cad tha mi dad cing mnyam pa nyid du 'gyur ba yang rab tu 'thob bo/_/dge ba'i bshes gnyen tha mi dad cing thams cad du khyab pa'ang rab tu thob par 'gyur to/_/srin po'i dbang po 
[\[260a\]]
[\[260a.1\]]mig [{]bzangs kyis [,]bzang gis [}]de skad ces smras pa dang /_tshong dpon gyi bu nor [{]bzangs kyis [,]bzang gis [}]nam mkha'i dbyings la bltas te 'di skad ces smras so/_/'phags pa bdag la thugs brtse bar mdzad de/_dge ba'i bshes gnyen bsten pas sman yon btags pa 
[\[260a.2\]]ma nongs so/_/da dung yang dge ba'i bshes gnyen blta ba'i slad du/_ji ltar brtson par bgyi ba dang /_phyogs gang logs su mchi bar bgyi ba dang /_gnas gang zhig du yongs su btsal ba dang /_dmigs pa gang zhig bsam par bgyi ba'i thabs kyi 
[\[260a.3\]]sgo ma nor bar bstan du gsol/_smras pa rigs kyi bu de bas na phyogs kun tu rab tu 'dud pa'i lus dang /_dmigs pa thams cad du dge ba'i bshes gnyen dran pa dang /_'brel pa'i bsam pa dang /_kun tu 'gro ba'i ting nge 'dzin gyi rjes su 'brang ba dang /_
[\[260a.4\]]sems kyi shugs rmi lam lta bu dang /_yid kyi lus gzugs brnyan lta bus rnam par rgyu ste/_'gro bas dge ba'i bshes gnyen gyi gan du song shig_/de nas tshong dpon gyi bu nor [{]bzangs kyis [,]bzang gis [}]srin po'i dbang po mig [{]bzangs kyis [,]bzang gis [}]ji skad du gtams pa de 
[\[260a.5\]]ltar nan tan du byas pa dang /_mdun gyi sa'i nang nas pad mo chen po rdo rje rin po che thams cad las grub pa'i chu ba can/_nang rim rin po che'i rgyal po 'gro ba rgya mtsho sna tshogs las byas pa/_rin po che'i rgyal po thams cad las 'dab ma'i phreng ba 
[\[260a.6\]]grub pa/_rin po che'i rgyal po rnam par snang ba'i snying po can spos kyi rin po che'i rgyal po rin po che thams cad kyi mdog gi ze ba dang ldan pa/_rin po che'i dra ba grangs med pas kun nas yog pa byung ba mthong ngo /_/rin po che'i rgyal po'i pad mo 
[\[260a.7\]]chen po de'i snying po la'ang /_khang pa brtsegs pa chos kyi phyogs su yang dag par gzhol ba'i snying po zhes bya ba shin tu spa la blta na sdug pa sa'i gzhi rnam par snang ba'i dbyibs dang ldan pa/_rin po che'i rgyal po thams cad las byas 
[\[260b\]]
[\[260b.1\]]pa'i ka ba stong tshang bas mdzes par brgyan pa/_rgyan thams cad du rin po che thams cad bkram pa/_'dzam bu chu klung gi gser dri ma med pa'i lha rdzas kyi gzhi bting ba/_mu tig gi phreng ba sna tshogs kyi dra ba grangs med pa kun nas bres pa/_rin po che'i 
[\[260b.2\]]rgyal po sna tshogs rab tu spa bar spel bas brgyan pa/_'dzam bu chu klung gi nor bu rin po ches kun nas rnam par phye ba/_rin po che'i khri 'phang grangs med pas kun nas bskor ba/_phyogs thams cad nas rin po che'i rgyal po'i them skas mdzes par 
[\[260b.3\]]bkye ba gnas par mthong ngo /_/khang pa brtsegs pa de'i dbus na yang khri nor bu rin po che yid bzhin gyi pad mo'i snying po can/_nor bu rin po che'i gzugs 'jig rten gyi dbang po'i dbyibs lta bu'i rten gyis bzung ba/_nor bu rin po che'i 'bru thams 
[\[260b.4\]]cad kyi kha dog du 'dug pa/_dbang po'i rgyal mtshan rab tu snang ba'i dbyibs su 'dug pa/_rdo rje rin po che'i 'khor lo'i sa la rten pa/_rin po che'i rgyal po sna tshogs kyi phreng bas brgyan pa/_rin po che'i khri 'phang du ma las blangs pa/_rin po che'i rgyal 
[\[260b.5\]]po snang ba'i rgyal mtshan gyis rab tu spras pa/_rin po che sna tshogs kyi rgyan gyis shin tu brgyan pa/_rin po che'i rgyal po'i stan lha rdzas las 'das pa legs par bting ba/_gos rin po che kha dog mtha' yas pa sna tshogs kyi gzhi thams cad du bkram 
[\[260b.6\]]pa/_rin po che'i gos thams cad kyi gnam yol bres pas/_nam mkha' rab tu brgyan pa/_rin po che thams cad kyi dra ba kun tu bres pa/_phyogs kun nas rin po che'i rgyal mtshan dgrigs pa'i sgra 'byung ba/_rin po che thams cad 
[\[260b.7\]]kyi snam bu'i rgyal mtshan phur lab du lding ba/_spos kyi rin po che thams cad kyi rgyal mtshan rnam par bres pas kun nas brgyan pa/_me tog thams cad kyi rgyal mtshan las me tog gi glong sna tshogs char du mngon par 'brul pa/_rin po 
[\[261a\]]
[\[261a.1\]]che'i dril bu'i rgyal mtshan 'khrol ba'i sgra yid bde ba'i dbyangs snyan par grag pa/_khang pa'i kha thams cad nas rin po che sna tshogs kyi phreng ba rab tu sbyangs pa/_rin po che'i gzugs sna tshogs kyi kha nas spos chu kha dog du ma dang ldan 
[\[261a.2\]]pa'i char 'bab pa/_nor bu rin po che'i rgyal po rnam par snang ba las glang po dam pa'i gzugs su byas pa'i kha nas pad mo'i dra ba 'byung ba dang ldan pa/_rdo rje sna tshogs kyi seng ge'i kha nas spos kyi sprin kha dog mtha' yas pa rab tu 'byung ba/_rin 
[\[261a.3\]]po che'i rgyal po rnam par snang ba/_tshangs pa'i gzugs su 'dug pa'i kha nas byams pa chen po'i tshul tshangs pa'i dbyangs kyi nga ro sgrog pa dang ldan pa/_rin po che sna tshogs shin tu mdzes pa'i gzugs kyi kha nas dkar po'i phyogs kyi legs pa rab tu 
[\[261a.4\]]brjod pa'i nga ro 'byung ba dus gsum gyi sangs rgyas kyi mtshan gser gyi dril gyi phreng ba las sgra snyan pa'i dbyangs su 'byung ba dang ldan pa/_nor bu rin po che dam pa'i dril gyi phreng ba las sangs rgyas thams cad kyi chos kyi 'khor lo'i sgra yid du 'ong ba 
[\[261a.5\]]'byung ba/_rdo rje'i dril sna tshogs las byang chub sems dpa'i smon lam thams cad kyi sgra rab tu 'byung ba/_rin po che'i rgyal po zla ba'i rgyal mtshan gyi phreng bas sangs rgyas thams cad kyi gzugs brnyan rab tu 'byung ba'i dbyangs sna tshogs rab tu bsgrag 
[\[261a.6\]]pa/_nor bu rin po che'i rgyal po snying po dag pa'i phreng bas dus gsum du gshegs pa'i de bzhin gshegs pa thams cad kyi sku tshe gcig nas gcig tu brgyud pa'i gzugs brnyan rnam par [{]dmyigs [,]dmigs [}]par bya ba/_rin po che'i rgyal po nyi ma'i snying 
[\[261a.7\]]po'i phreng bas nam mkha'i dbyings kyi mthas klas pa'i phyogs bcu'i sangs rgyas kyi zhing sna tshogs kyi dbyings su 'od zer yongs su bstan pa/_rin po che'i rgyal po snang ba'i rgyal mtshan gyi phreng bas de bzhin gshegs pa thams cad kyi 'od kyi 
[\[261b\]]
[\[261b.1\]]dkyil 'khor snang ba rab tu bkye ba/_nor bu rin po che'i rgyal po rnam par snang ba'i phreng bas sprul pa'i sprin 'gro ba thams cad kyi dbang po lta bu de bzhin gshegs pa la mchod cing rim gror byed pa'i 'od rab tu dgye ba/_rin po che'i rgyal po yid bzhin gyi phreng bas 
[\[261b.2\]]byang chub sems dpa' kun tu bzang po'i rnam par 'phrul pas skad cig re re la chos kyi dbyings su rgyas par dgang ba/_rin po che'i rgyal po ri bo'i rgyal mtshan gyi phreng bas/_lha'i dbang po thams cad kyi khyim gyi lha mo'i dbyangs snyan pa rab tu bsgrag pa dang 
[\[261b.3\]]ldan zhing khri de/_dmigs pa thams cad du de bzhin gshegs pa la bstod pa'i sprin 'gyed pas yon tan dang /_legs pa bsam gyis mi khyab pa brjod du yod pa dang /_rin po che'i rgyan grangs med pa'i 'khor gyi stan gyis bskor bar mthong ngo /_/
[\[261b.4\]]khri de la lha mo sgyu ma 'jig rten gsum las yang dag par 'das pa'i gzugs 'jig rten thams cad la mngon par gnas pa dang /_srid pa'i rgyud thams cad las gyen du 'phags pa'i gzugs 'gro ba thams cad kyis rnam par dmigs su yod 
[\[261b.5\]]pa dang /_'jig rten thams cad kyis ma gos pa'i gzugs bsod nams yangs pas byung ba dang /_'gro ba thams cad dang mnyam zhing 'dra ba'i gzugs sems can thams cad la rang bzhin mngon par ston pa dang /_'gro ba thams cad yongs su smin par bya ba 
[\[261b.6\]]dang /_gdul bar mthun pa'i gzugs sems can thams cad dang mngon sum du 'dal ba dang /_dus gsum thams cad du 'gro ba nam mkha' la rnam par dmigs pa tha mi dad pa'i gzugs 'gro ba thams cad kyi mthas klas par dmigs su yod par byin gyis rlob 
[\[261b.7\]]pa dang /_'gro ba med pa'i gzugs 'jig rten gyi lam gyi rgyud thams cad 'gag pa dang /_'ong ba med pa'i gzugs 'gro ba thams cad du ma byung ba dang /_ma skyes pa'i gzugs mi skye bar mnyam pa'i chos la brtson pa dang /_ma 'gags pa'i gzugs 'jig rten 
[\[262a\]]
[\[262a.1\]]gyi rnam par spyod pa thams cad la gzhol ba dang /_yang dag par dmigs pa'i gzugs bden pa med pa dang /_'jig rten gyi rnam par dmigs pa'i gzugs [{]brdzun [,]rdzun [}]pa med pa dang /_'pho ba med pa'i gzugs shi 'pho ba dang /_skye ba las 
[\[262a.2\]]'das pa dang /_mi 'jig pa'i gzugs chos kyi dbyings kyi rang bzhin gyis 'jig pa med pa dang /_mtshan nyid med pa'i gzugs dus gsum tshig gi lam du gzhol ba dang /_mtshan nyid gcig pa'i gzugs mtshan nyid med pas byung ba dang /_gzugs brnyan 
[\[262a.3\]]lta bu'i gzugs 'gro ba thams cad kyi sems dang bsam pa ji lta ba bzhin du dmigs pa dang /_sgyu ma lta bu'i gzugs ye shes sgyu mas yongs su grub pa dang /_smig rgyu ba lta bu'i gzugs 'gro ba'i 'du shes bzhin du byin gyis rlob pa la gzhol ba dang /_grib ma lta 
[\[262a.4\]]bu'i gzugs sngon gyi smon lam gyis 'gro ba thams cad kyi rjes su 'brang ba dang /_rmi lam lta bu'i gzugs bsam pa ji lta ba bzhin du 'gro bas dmigs pa la ma 'dres pa dang /_chos kyi dbyings thams cad du gzhol ba'i gzugs nam mkha'i dbyings ltar rang 
[\[262a.5\]]bzhin yongs su dag pa dang /_snying rje chen pos byung ba'i gzugs sems can gyi rgyud thams cad yongs su bskyang ba la brtson pa dang /_chags pa med pa'i sgos byung ba'i gzugs skad cig re res chos kyi dbyings rgyas par 'gengs pa dang /_mtha' dang 
[\[262a.6\]]dbus med pa'i gzugs rnyog pa med par 'gro ba thams cad la rten pa dang /_tshad med pa'i gzugs tshig gi lam thams cad las yang dag par 'das pa dang /_mi gnas pa'i gzugs 'gro ba thams cad gdul ba'i byin gyi rlabs kyis grub pa dang /_
[\[262a.7\]]byin gyis ma brlabs pa'i gzugs byin gyi rlabs kyis 'gro ba'i don la brtson pa dang /_ma byung ba'i gzugs smon lam sgyu mas yongs su grub pa dang /_zil gyis ma non pa'i gzugs 'jig rten thams cad las mngon par 'phags pa dang /_yang dag pa ma yin 
[\[262b\]]
[\[262b.1\]]pa'i gzugs zhi gnas kyi snang bas rnam par dmigs pa dang /_mi 'byung ba'i gzugs 'gro ba'i las ji lta ba bzhin du rjes su 'brang ba dang /_rin po che yid bzhin gyi rgyal po ltar bsam pa ji lta ba bzhin du sems can thams cad kyi bsam pa yongs su rdzogs par 
[\[262b.2\]]bya ba'i smon lam yongs su grub pa dang /_rnam par mi rtog pa'i gzugs 'gro ba thams cad kyi yongs su rtog pa bzhin du nye bar gnas pa dang /_mi rtog pas rtog pa med pa'i gzugs 'gro ba thams cad kyis rnam par dmigs pa dang /_thogs pa med pa'i 
[\[262b.3\]]gzugs 'khor ba las bzlog pa la rab tu brtson pa dang /_rnam par dag pa'i gzugs de bzhin nyid dang /_mnyam par rnam par mi rtog pa dang /_rnam pa de lta bu'i gzugs gzugs med par gzugs su snang ba dang /_tshor ba med pa'i gzugs kyis 
[\[262b.4\]]'jig rten gyi sdug bsngal gyi tshor ba rab tu zhi bar bya ba la brtson pa dang /_'du shes kyi rnam pa thams cad las gyen du 'phags pa'i gzugs sems can thams cad kyi 'du shes kyi rnam pas rnam par dmigs pa dang /_mngon par 'du bya ba med pa'i chos nyid 
[\[262b.5\]]kyis byung ba'i gzugs chos sgyu ma'i rnam pas grub pa dang /_rnam par shes pa'i yul las yongs su 'das pa'i gzugs byang chub sems dpa'i smon lam kyi ye shes las byung ba dang /_rang bzhin med pa'i gzugs 'gro ba thams cad kyi tshig gi lam la 
[\[262b.6\]]gzhol ba dang /_gdung ba yongs su bstsal ba'i gzugs chos kyi sku bsil ba dam pa dang ldan pas/_lha mo sgyu ma bsam pa ji lta ba bzhin du 'gro ba'i gzugs kyi lus yongs su ston pa dang /_sems can gyi bsam pa'i dbang du 'gro ba thams cad dang 
[\[262b.7\]]mnyam zhing 'dra ba'i gzugs kyi lus 'gro ba thams cad kyi gzugs kyi lus las 'phags pa ston cing 'dug pa mthong ngo /_/de la sems can la las ni lha mo sgyu ma de bdud kyi bu mo'i gzugs su 'dug la bdud kyi bu mo'i gzugs bas kyang lhag par 
[\[263a\]]
[\[263a.1\]]mthong ngo /_/la las ni dbang bsgyur gyi lha'i bu mo'i gzugs pas kyang lhag par mthong ngo /_/la las ni rab 'phrul dga'i lha'i bu mo'i gzugs pas kyang lhag par mthong ngo /_/la las ni rab dga' ldan gyi lha'i bu mo'i gzugs bas kyang 
[\[263a.2\]]lhag par mthong ngo /_/la las ni rab mtshe ma'i lha'i bu mo'i gzugs pas kyang lhag par mthong ngo /_/la las ni sum cu rtsa gsum gyi lha'i bu mo'i gzugs pas kyang lhag par mthong ngo /_/la las ni rgyal po chen po bzhi'i ris kyi lha'i bu mo'i gzugs 
[\[263a.3\]]pas kyang lhag par mthong ngo /_/la las ni grul bum gyi bu mo'i gzugs bas kyang lhag par mthong ngo /_/la las ni lto 'phye chen po'i dbang po'i bu mo'i gzugs pas kyang lhag par mthong ngo /_/sems can la las ni lha mo sgyu ma de mi'i dbang po'i 
[\[263a.4\]]bu mo'i gzugs pas kyang lhag par mthong ngo /_/de nas tshong dpon gyi bu nor [{]bzangs [,]bzang [}]'gro ba thams cad kyi gzugs kyi 'du shes dang bral yang sems can pha rol gyi bsam pa la 'jug pa des sems can thams cad kyi bsam pa'i rnam pa la lha mo sgyu ma 
[\[263a.5\]]'gro ba thams cad nye bar 'tsho ba'i bsod nams dang ldan pa/_thams cad mkhyen pa nyid kyi bsod nams kyis bsgrubs pa'i lus dang ldan pa/_sbyin pa'i pha rol tu phyin pa'i sbyor ba tha mi dad pa dang ldan pa/_'gro ba thams cad la mnyam pa nyid kyi zhugs 
[\[263a.6\]]pa/_snying rje chen po'i lhas su sems can thams cad yongs su sdud pa/_de bzhin gshegs pa'i yon tan thams cad la nan tan du byas pas byung ba/_bzod pa thams cad kyi tshul rgya mtsho la zhugs pa/_thams cad mkhyen pa nyid kyi brtson 'grus 
[\[263a.7\]]kyi shugs kyis sems can rnam par spel ba/_chos kyi dkyil 'khor thams cad yongs su dag par bya ba la phyir mi ldog pa'i brtson 'grus dang ldan pa/_chos thams cad kyi rang bzhin nges par rtogs pas byung ba/_bsam gtan gyi yan lag dang 
[\[263b\]]
[\[263b.1\]]tshul thams cad las yongs su grub pa'i sems dang ldan pa/_bsam gtan gyi yan lag tha mi dad pa'i yul yongs su 'dzin pa'i de bzhin gshegs pa'i bsam gtan gyi dkyil 'khor snang ba rab tu thob pa/_sems can thams cad kyi nyon mongs pa rgya mtsho 
[\[263b.2\]]bskam pa la shin tu gdon mi za bar byas pa'i nges par rtog pa sna tshogs la gnas pa/_de bzhin gshegs pa thams cad kyi chos kyi 'khor lo rnam par dbye ba'i tshul la mkhas pa/_chos thams cad kyi tshul rgya mtsho rnam par dpyad pa'i shes rab dang ldan pa/_
[\[263b.3\]]de bzhin gshegs pa thams cad mthong bas ma ngoms pa/_dus gsum gyi de bzhin gshegs pa gcig nas gcig tu brgyud pa la rnam par lta ba'i rgyun mi gcod pa/_sangs rgyas thams cad lta ba'i sgo la mngon du gyur ba/_de bzhin gshegs pa thams 
[\[263b.4\]]cad kyis yongs su bsgrubs pa'i lam yongs su dag par bya ba rnam pa tha dad pa'i tshul la mkhas pa/_de bzhin gshegs pa thams cad kyi spyod yul nam mkha' dang mnyam pa sems can thams cad yongs su bsdu ba'i thabs kyi tshul la mkhas pa/_'gro 
[\[263b.5\]]ba mtha' dang dbus med pa/_bsam pa ji lta ba bzhin du yongs su smin par bya ba dang /_gdul ba'i snang ba rab tu thob pa/_sangs rgyas thams cad kyi sku rnam par dag pa rnam pa tha dad pa la zhugs pa/_zhing rgya mtsho thams cad yongs su dag par bya 
[\[263b.6\]]ba'i smon lam dang ldan pa/_sems can gyi khams thams cad rnam par gdul ba'i byin gyi rlabs mthar thug par bya ba'i smon lam yongs su dag pa/_de bzhin gshegs pa'i yul thams cad mchod pas rgyas par dgang ba'i sems dang /_
[\[263b.7\]]ldan pa/_byang chub sems dpa'i rnam par 'phrul pa thams cad la brtson pas byung ba/_chos kyi sku bla na med pa yongs su dag pa dang ldan pa/_gzugs kyi lus mtha' yas pa yongs su ston pa/_bdud kyi dpung thams cad rab tu 'joms pa/_
[\[264a\]]
[\[264a.1\]]dge ba'i rtsa ba shin tu rgya chen po'i stobs dang ldan pa/_chos kyi stobs rab tu skyes pa'i blo can/_sangs rgyas kyi stobs snang ba rab tu thob pa/_byang chub sems dpa'i dbang thams cad kyi stobs yongs su rdzogs pa/_thams cad mkhyen pa 
[\[264a.2\]]nyid kyi shugs kyi stobs yongs su skyes pa/_de bzhin gshegs pa'i ye shes glog gis shes rab snang bar byas pa/_sems can mtha' dang dbus med pa'i sems rgya mtsho rnam par dpyad pa la mkhas pa/_'gro ba shin tu mang ba'i bsam pa la zhugs 
[\[264a.3\]]pa/_sems can pha rol gyi dbang po rnam pa tha dad pa shes par bya ba'i tshul la mkhas pa/_sems can mtha' yas pa'i mos pa rnam pa tha dad pa'i rgyus la mkhas par khong du chud pa/_phyogs bcu'i zhing rgya mtsho tshad med pa lus kyis rgyas par 
[\[264a.4\]]'gengs pa/_'jig rten gyi khams rnam pa tha dad pa thams cad shes par bya ba'i tshul dang /_rnam pa la mkhas pa/_zhing tha dad pa'i tshul thams cad shes par bya ba'i tshul la mkhas pa'i rjes su song ba/_ye shes kyi lta ba phyogs rgya mtsho thams cad du 
[\[264a.5\]]rab tu 'dal ba/_dus rga mtsho thams cad du khyab pa'i blo dang ldan pa/_sangs rgyas rgya mtsho thams cad la mngon sum du 'dud pa'i lus can/_chos kyi sprin rgya mtsho'i char thams cad yang dag par gzung ba la/_mngon tu gyur pa'i sems dang ldan pa/_de bzhin 
[\[264a.6\]]gshegs pa thams cad kyi yon tan rab tu rdzogs par bya ba'i nan tan gyis 'byung ba la rab tu brtson pa/_byang chub sems dpa'i tshogs thams cad yongs su bsgrub pa la rab tu zhugs pa'i blo dang ldan pa/_byang chub sems dpa' thams cad kyi rab tu 'jug 
[\[264a.7\]]pa la rnam par dpyod pa'i mthu yod pa/_byang chub kyi sems kyi yan lag thams cad yongs su grub pa/_byang chub sems dpa' thams cad yongs su bskyang ba la rab tu brtson pa/_sangs rgyas thams cad kyi legs pa'i sprin kun tu snang ba rab tu ston pa/_
[\[264b\]]
[\[264b.1\]]byang chub sems dpa' dang rgyal ba thams cad skyed pa'i smon lam gyis byung ba dang /_de dag la sogs pa mthong ba'i tshul 'dzam bu'i gling gi rdul shin tu phra ba snyed kyis lha mo sgyu ma tshong dpon gyi bu nor [{]bzangs kyis [,]bzang gis [}]mthong bar gyur to/_/des de mthong nas lha mo sgyu ma 
[\[264b.2\]]ji snyed yod pa de snyed du bdag gi lus byin gyis brlabs nas/_phyogs thams cad la mngon tu bltas pa'i lha mo sgyu ma la thams cad du khyab pa'i lus kyis phyag byas so/_/des de ltar phyag byas ma thag tu ting nge 'dzin gyi sgo mtha' dang dbus med pa thob par gyur te/_
[\[264b.3\]]des ting nge 'dzin gyi sgo de dag la rnam par bltas nas/_mtshan mar bya ba dang /_bsgom pa dang /_lhur blang ba dang /_rjes su dran par bya ba dang /_rgyas par dgang ba dang /_rab tu rgya cher bya ba dang /_blta ba dang /_rnam par spel ba dang /_mngon par bsgrub 
[\[264b.4\]]pa dang /_rgyas gdab par byas te/_ting nge 'dzin gyi sgo de dag las langs nas lha mo sgyu ma 'khor dang bcas/_gnas dang bcas/_stan dang bcas pa la g.yas phyogs su bskor ba byas te/_mdun du 'dug nas thal mo sbyar te/_'di skad ces smras so/_/
[\[264b.5\]]'phags ma bdag ni 'jam dpal gzhon nur gyur pas bla na med pa yang dag par rdzogs pa'i byang chub tu sems bskyed de/_dge ba'i bshes gnyen bsnyen bkur ba la yongs su bskul ba bgyis pa ste/_de ltar bdag dge ba'i bshes gnyen nas dge ba'i 
[\[264b.6\]]bshes gnyen du bsnyen bkur bgyid cing mthar gyis khyod kyi zhabs kyi drung 'di'i bar du mchis pa lags na/_'phags ma ji ltar byang chub sems dpas byang chub sems dpa'i spyod pa la bslabs na/_thams cad mkhyen pa nyid du 'grub pa lags/_
[\[264b.7\]]des smras pa rigs kyi bu kho mo ni byang chub sems dpa'i rnam par thar pa smon lam chen po'i ye shes sgyu ma'i rnam pas rnam par brgyan pa thob pa ste/_rigs kyi bu kho mo rnam par thar pa de dang ldan pas 'jig rten gyi khams rgya mtsho 'di'i 'jig rten gyi khams 
[\[265a\]]
[\[265a.1\]]thams cad kyi 'dzam bu'i gling thams cad na bcom ldan 'das rnam par snang mdzad kyi byang chub sems dpa'i srid pa'i tha ma la skye bas rnam par 'phrul pa ji snyed cig yod pa'i byang chub sems dpa'i srid pa'i tha ma pa de dag thams cad so so'i mar gyur ba ste/_
[\[265a.2\]]byang chub sems dpa' de dag thams cad kyang kho mo'i lto na gnas pa kho mo'i lto g.yas pa nas 'byung ngo /_/rigs kyi bu skal ba dang ldan pa'i gling bzhi pa 'di nyid kyi grong khyer chen po ser skya'i gnas su yang /_rgyal po zas gtsang ma'i btsun mo'i rigs dang 
[\[265a.3\]]ldan pa'i tshul gyis byang chub sems dpa' don grub/_byang chub sems dpa' skye ba'i rnam par 'phrul pa rgya chen po bsam gyis mi khyab pas bskyed do/_/rigs kyi bu de ltar kho mo rgyal po zas gtsang ma'i pho brang na 'dug 'dug pa las byang chub sems 
[\[265a.4\]]dpa' dga' ldan gyi pho brang nas 'pho ba'i dus la bab pa dang /_ba spu'i sgo thams cad kyi ba spu'i sgo re re nas kyang 'od zer de bzhin gshegs pa thams cad kyi yum gyi yon tan gyi dkyil 'khor las byung ba'i snang ba zhes bya ba mang po byang chub sems dpa' 
[\[265a.5\]]thams cad kyi yum gyi yon tan gyi rgyan sangs rgyas kyi zhing brjod du med pa'i rdul shin tu phra ba snyed 'thon nas/_'jig rten gyi khams thams cad snang bar byas te/_kho mo'i lus la shar nas/_spyi bo man cad ba spu'i bu ga thams cad du 'phros par 
[\[265a.6\]]gyur to/_/rigs kyi bu de ltar byang chub sems dpa'i 'od zer ming gcig la/_byang chub sems dpa'i yum gyi rnam par 'phrul ba dang /_rgyan dang rnam par thar ba sna tshogs rab tu 'gyed pa de dag kho mo'i lus su dong ma thag tu de'i mod la kho mo'i 
[\[265a.7\]]lus su byang chub sems dpa'i 'od zer gyi sgo'i dkyil 'khor gyis rnam par dmigs par byas te/_byang chub sems dpa'i skye ba'i rnam par 'phrul pa'i tshul dang rgyan thams cad yongs su snang bar gyur to/_/khyim dang 'khor la yang de bzhin du snang bar gyur 
[\[265b\]]
[\[265b.1\]]to/_/rigs kyi bu de ltar byang chub sems dpa'i 'od zer de dag kho mo'i lus su dong ma thag tu de'i mod la byang chub sems dpa'i 'od zer gyi sgo'i dkyil 'khor de dag gis byang chub sems dpa' gang dag gi skye ba'i tshul dang /_rnam par 'phrul ba rnam par 
[\[265b.2\]]dmigs par byas pa de dag thams cad kyang kho mos mthong bar gyur te/_de dag thams cad kyang snying po byang chub tu gshegs nas/_seng ge'i gdan la bzhugs shing byang chub sems dpa'i 'khor gyi dkyil 'khor gyis bskor te/_'jig rten gyi dbang po 
[\[265b.3\]]rnams kyis bskor cing /_chos kyi 'khor lo bskor ba mang po mthong ngo /_/de bzhin gshegs pa de dag gis sngon byang chub sems dpa'i spyod pa mdzad pa'i tshe/_de bzhin gshegs pa ji snyed cig bsnyen bkur ba de dag thams cad kyang kho mos dang po 
[\[265b.4\]]thugs bskyed pa dang /_skye ba'i rnam par 'phrul pa dang bcas mngon par rdzogs par byang chub pa dang /_chos kyi 'khor lo bskor ba dang /_mya ngan las 'da' ba'i rnam par 'phrul ba dang bcas/_sangs rgyas kyi zhing yongs su dag pa'i rgyan dang 
[\[265b.5\]]bcas par mthong ngo /_/de bzhin gshegs pa de dag gi sprul pa'i dkyil 'khor sems kyi skad cig re re la chos kyi dbyings thams cad rgyas par 'gengs pa de dag thams cad kyang kho mos mthong bar gyur to/_/rigs kyi bu de ltar kho mo'i lus su byang chub sems dpa'i 
[\[265b.6\]]'od zer de dag dong ma thag tu kho mo'i lus kyang 'gro ba thams cad las mngon par 'phags par gyur te/_rum nam mkha'i dbyings ltar yangs par gyur kyang mi'i lus las lhag par yang mi snang ngo /_/phyogs bcu na byang chub sems dpa'i mngal gyi 
[\[265b.7\]]gnas dang /_khang khyim dang rgyan ji snyed cig yod pa de dag thams cad kyang kho mo'i lus kyi khongs su chud pa dang /_kho mo'i lus su shong bar gyur par snang bar gyur to/_/rigs kyi bu de ltar kho mo'i lus su byang chub sems dpa'i mngal 
[\[266a\]]
[\[266a.1\]]gyi gnas dang /_khang khyim dang rgyan dang longs spyod byung bar gyur pa dang /_de'i mod la byang chub sems dpa' sangs rgyas kyi zhing bcu'i rdul shin tu phra ba snyed kyi byang chub sems dpa' smon lam gcig pa skal ba mnyam par 
[\[266a.2\]]spyod spyod pa/_dge ba'i rtsa ba gcig pa rgyan gcig pa/_rnam par thar pa gcig la rnam par spyod pa/_ye shes kyis gcig la gnas pa/_rnam par 'phrul pa gcig gis byung ba/_smon lam gcig gis grub pa/_spyod pa gcig gis 
[\[266a.3\]]byung ba/_chos kyi lus yongs su dag pa/_gzugs kyi lus mtha' dang dbus med pa'i byin gyi rlabs dang ldan pa/_byang chub sems dpa' kun tu bzang po'i spyod pa dang /_smon lam dang rnam par 'phrul pas byung ba dag dang /_rin po 
[\[266a.4\]]che'i klu'i dbang po'i snying po'i khang pa brtsegs pa na 'khod cing /_klu'i rgyal po gang chen mtsho la [{]stsogs [,]sogs [}]pa klu'i dbang po stong phrag brgyad cu dang /_'jig rten gyi dbang po thams cad kyis kyang mngon par mchod cing /_byang chub sems dpa'i 
[\[266a.5\]]rnam par 'phrul ba dga' ldan gyi pho brang thams cad nas shi 'pho yongs su ston pas/_dga' ldan gyi gnas re re nas kyang 'jig rten gyi khams thams cad du 'dal ba'i gling bzhi par skye ba len pa yongs su ston pa/_sems can yongs 
[\[266a.6\]]su smin par bya ba'i thabs kyi tshul bsam gyis mi khyab pa la mkhas pa'i rjes su song ba dang sems can bag med pa thams cad yongs su bskul zhing mngon par zhen pa/_thams cad las gyen du bskyod pa dang /_'od zer gyi dra ba chen po rab tu dgye bas 
[\[266a.7\]]'jig rten gyi mun pa thams cad rnam par sel ba dang /_ngan song thams cad kyi sdug bsngal zhi bar byed pa dang /_sems can dmyal ba'i lam gyi rgyud thams cad nas rnam par bzlog pa dang /_sems can thams cad kyi sngon gyi las yongs su 
[\[266b\]]
[\[266b.1\]]bskul ba dang /_sems can gyi khams thams cad yongs su skyob pa dang /_sems can thams cad la lus mngon par ston pas dga' ldan gyi pho brang nas 'phos te/_'khor dang bcas par kho mo'i lus su zhugs nas de dag thams cad kyang kho mo'i 
[\[266b.2\]]khong na gom pa stong gsum gyi stong chen po'i 'jig rten gyi khams tsam du yangs pa nas/_'jig rten gyi khams sangs rgyas kyi zhing brjod du med pa'i rdul shin tu phra ba snyed du yangs pa'i 'gros kyis rgyu zhing spyod do/_/phyogs bcu'i 'jig rten gyi 
[\[266b.3\]]khams 'byam klas pa thams cad kyi de bzhin gshegs pa'i zhabs kyi drung gi byang chub sems dpa'i 'khor gyi dkyil 'khor brjod du med pa dag kyang sems kyi skad cig re re la byang chub sems dpa'i mngal gyi gnas dang /_rnam par 'phrul pa lta ba'i 
[\[266b.4\]]phyir kho mo'i khong du 'dong ngo /_/rgyal po chen po bzhi dang /_brgya byin dang rab mtshe ma dang rab dga' ldan dang rab 'phrul dga' dang dbang bsgyur gyi lha'i dbang po rnams dang /_tshangs pa rnams kyang mngal gyi gnas na bzhugs pa'i byang chub sems 
[\[266b.5\]]dpa' la lta ba dang /_phyag bya ba dang /_bsnyen bkur ba dang /_chos mnyan pa'i gtam nyams su myong bar bya ba'i phyir nye bar dong yang kho mo'i rum 'dis de snyed kyi 'khor gyi dkyil 'khor cig yongs su bzung yang yangs par gyur pa yang med/_
[\[266b.6\]]mi'i lus tha mal pa las kho mo'i lus khyad par can du gyur ba yang med mod kyi/_'khor gyi dkyil 'khor de snyed kyang yongs su bzung ngo /_/lha dang mi de dag thams cad kyis kyang byang chub sems dpa'i longs spyod sna tshogs dang /_rgyan yongs su dag 
[\[266b.7\]]pa yang mthong bar gyur to/_/de ci'i phyir zhe na/_de ni byang chub sems dpa'i rnam par thar pa smon lam chen po'i ye shes sgyu ma'i rnam pa 'di nyid shin tu bsgoms pa'i phyir ro/_/rigs kyi bu ji ltar kho mo skal ba dang ldan pa'i gling bzhi pa 'di'i 
[\[267a\]]
[\[267a.1\]]'dzam bu'i gling na byang chub sems dpa' khong na yongs su 'dzin pa de bzhin du stong gsum gyi stong chen po'i 'jig rten gyi khams kyi gling bzhi pa thams cad kyi 'dzam bu'i gling dag na yang rnam par 'phrul pa'i rgyan gyi tshul 'di nyid kyis yongs su 'dzin par 
[\[267a.2\]]byed de/_byang chub sems dpa'i rnam par thar ba smon lam chen po'i ye shes sgyu ma'i rnam pa 'di nyid shin tu bsgoms pa'i phyir kho mo'i lus 'di gnyis su gyur pa'ang med/_mi gnyis pa'ang med/_gcig la gnas pa yang med/_mang po la gnas pa yang med do/_/rigs 
[\[267a.3\]]kyi bu ji ltar kho mo bcom ldan 'das rnam par snang mdzad 'di'i yum du gyur pa de bzhin du sngon gyi de bzhin gshegs pa mtha' dang dbus med pa dag gi yang yum du gyur to/_/la la zhig tu byang chub sems dpa' pad mo'i sbubs nas rdzus te skye ba zhig tu gyur 
[\[267a.4\]]na yang pad mo'i tshal gyi lha mor gyur cing kho mo byang chub sems dpa' len te/_'jig rten rnams kyis kyang kho mo ni byang chub sems dpa'i yum yin par shes so/_/la la zhig tu thu bar skye bar gyur na yang de dag tu yang kho mos thu bar blangs te/_byang chub 
[\[267a.5\]]sems dpa'i yum du gyur to/_/la la zhig tu sangs rgyas kyi zhing du de bzhin 'byung bar gyur na yang de dag tu 'ang kho mo snying po byang chub kyi lha mor gnas gnas so/_/rigs kyi bu thabs kyi sgo ji snyed cig gis byang chub sems dpa'i srid pa'i tha ma ba 'jig rten du 
[\[267a.6\]]'byung ba yongs su ston pa de snyed kyi thabs kyi sgos kho mo byang chub sems dpa'i yum du gyur te/_rigs kyi bu kho mo 'jig rten gyi khams 'di na bcom ldan 'das rnam par snang mdzad kyi byang chub sems dpa'i skye ba'i rnam par 'phrul pa yongs su bstan pa dag tu 
[\[267a.7\]]yum du gyur pa/_de bzhin du bcom ldan 'das de bzhin gshegs pa log pa dad sel dang /_gser thub dang bsod skyabs kyi yum du yang gyur to/_/de bzhin du ma byon pa'i de bzhin gshegs pa bskal ba bzang po ba rnams kyi yang yum du 'gyur te/_
[\[267b\]]
[\[267b.1\]]'di ltar byang chub sems dpa' byams pa dga' ldan gyi gnas na bzhugs shing shi 'pho yongs su ston pa'i dus la bab pa dang /_'od zer byang chub sems dpa' thams cad skye bar 'byung zhing mngal na bzhugs pa'i rnam par 'phrul pa yongs su ston pa'i 'od bkye nas 
[\[267b.2\]]chos kyi dbyings thams cad kyi tshul dang gzhi rab tu snang bar byas te/_chos kyi dbyings kyi tshul dang /_gzhi ji snyed cig tu byang chub sems dpa' byams pas [{]myi'i [,]mi'i [}]'jig rten gyi mi'i dbang po'i rigs su tsher skye ba yongs su bstan pas sems can gdul bar bya ba ji snyed cig 
[\[267b.3\]]yod pa de dag thams cad du'ang kho mo byang chub sems dpa'i yum du 'gyur ro/_/byang chub sems dpa' byams pa'i yum du ji ltar 'gyur ba de bzhin du byams pa'i 'og tu bla na med pa yang dag par rdzogs pa'i byang chub tu mngon par rdzogs par 'tshang rgya 
[\[267b.4\]]bar 'gyur ba/_seng ge dang /_de bzhin du rab tu snang ba dang /_dpal dang spyan bzang po dang /_me tog dang /_me tog dpal dang /_rgyas pa dang /_rgyal dang /_thugs bzang po dang /_rdo rje dang /_rdul dang bral ba dang /_zla ba sgron ma 'dzin pa dang /_
[\[267b.5\]]grags pa dang /_rdo rje dag pa dang /_don gcig tu ston pa dang /_mi dkar yan lag dang /_pha rol tu phyin pa dang /_rin po che 'od 'phro ba'i ri bo dang /_sgron ma chen po 'dzin pa dang /_pad mo dam pa dang /_sgra rnam par grags pa dang /_yon tan dpag tu 
[\[267b.6\]]med pa mnga' ba dang /_mar me'i dpal dang /_yan lag rnam par brgyan pa dang /_legs par bzhud pa dang /_byams pa'i dpal dang /_sprul ba bzang po dang /_gnas dang bral ba dang /_gzi brjid 'bar ba dang /_gsung mtha' yas pa dang /_
[\[267b.7\]]len pa med pa'i spyan dang /_len pa med pa'i mu khyud dang /_yid gnyis rnam par sel ba dang /_yongs su dag pa dang /_'od shin tu yangs pa dang /_grags pa dag pas byung ba dang /_sprin gyi dpal dang /_gtsug phud rnam par mdzes pa dang /_shing 
[\[268a\]]
[\[268a.1\]]gi rgyal po dang /_rin po che'i dkyil 'khor rin po che thams cad kyis rnam par brgyan pa'i kha dog dang /_blo gros rgya mtsho dang /_rin po che bzang po dang /_stobs la thub pa med pa dang /_dgongs pa yongs su rdzogs pa dang /_dbang phyug chen po 
[\[268a.2\]]dang /_dbang po'i dpal dang /_me'i dpal dang /_mchog gi dpal dang /_tsan dan gyi sprin dang /_mi dkar rings po'i spyan dang /_blo gros dam pa dang /_blo gros rnam par bsgoms pa dang /_sgrub pa'i rgyal po dang /_sbyong ba'i rgyal po dang /_rdo rje blo gros dang /_
[\[268a.3\]]rnam par brgyan pa dang /_phun sum sna tshogs dang /_ze ba dga' ba dang /_dbang phyug lha dang /_gtsug tor dpal dang /_ye shes rdo rje'i ri bo dang /_dpal gyi snying po dang /_gser gyi dra bas sku rnam par brgyan pa dang /_shin tu rnam par phye ba dang /_
[\[268a.4\]]dbang phyug lha dang /_dbang chen lha dang /_mi dmigs pa'i dpal dang /_rnam par dag pas dgyes pa dang /_'od 'phro mnga' ba dang /_chu'i dpal dang /_rnam dag blo gros dang /_theg pa dam pa dang /_mnyams pa'i yon tan 'byung ba dang /_dgra las 
[\[268a.5\]]dben pa dang /_gsung sgrog pa dang /_dbang du gyur pa'i yon tan gzi brjid dang /_rnam par snang mdzad dpal dang /_dri zhim po'i longs spyod dang /_dri zhim po rnam par phye ba dang /_yan lag rnam par phye ba dang /_sa ga bzang po dang /_zhal nas 
[\[268a.6\]]spos thams cad 'od du 'phro ba dang /_rdo rje rin po ches rnam par brgyan pa dang /_rab tu bzhad pa'i spyan dang /_'dod chags rdul bcom dang /_sku mchog tu 'khrungs pa dang /_lha'i dbyig dang /_rlabs chen lta dang /_'gog par gzhol ba dang /_
[\[268a.7\]]thugs rnam par sangs rgyas pa dang /_rdul rnam par bstsal pa dang /_'od 'phro mnga' chen dang /_nye bar zhi ba mnga' ba dang /_sa ga'i lha dang /_rdo rje ri bo dang /_ye shes 'od 'phro 'bar ba'i sku dang /_bde mdzad ba dang /_bskrun pa'i stag dang /_
[\[268b\]]
[\[268b.1\]]dge ba yongs su rdzogs pa dang /_grags pa yid du 'ong bas bzang ba dang /_mthus rnam par gnon pa dang /_don dam pa rnam par gnon pa dang /_zhi ba'i 'od zer dang /_gcig tu 'phags pa dang /_dbyangs zab mo dang /_sa'i bdag po dang /_dpag tu 
[\[268b.2\]]med pa dang /_dbyangs kyi dpal dang /_rnam par grags pa dang /_longs spyod 'thun pa dang /_longs spyod tshogs pa dang /_sman pa'i dam pa dang /_yon tan zla ba dang /_bzhad pa'i gzi brjid dang /_yon tan bstsags pa dang /_zla ba 'phags pa dang /_
[\[268b.3\]]nyi ma'i lha dang /_'jigs par grags pa dang /_'od zer gyi zhal dang /_sA la'i dbang po'i lhun dang /_grags pa dang /_sman gyi rgyal po dang /_rin chen mchog dang /_blo gros rdo rje dang /_dkar po'i dpal dang /_gzhi shin tu sbyangs ba 
[\[268b.4\]]dang /_rin [{]cen [,]chen [}]rgyal po dang /_grags pa chen po dang /_shugs drag 'dzin pa dang /_mi dpogs 'od dang /_'od 'phro chen pos bzhugs pa dang /_don yod pa'i chos la mnga' ba dang /_brtson 'grus mnyams pa dang /_dag pa'i lha dang /_'od brtan pa dang /_
[\[268b.5\]]kun gyi bshes gnyen dang /_rnam par grol ba'i dbyangs dang /_rnam par bsgrags pa'i rgyal po dang /_tshig gcod pa dang /_tsam pa ka dri ma med pa'i 'od dang /_kha na ma tho ba mi mnga' ba dang /_zla ba rnam par 'phags pa dang /_sgron ma 'dzin pa dang /_
[\[268b.6\]]sku rnam par mdzes pa dang /_brjod du med par 'phags pa dang /_'gro ba'i bshes gnyen dang /_'od zer mang po dang /_dbyangs kyi yan lag dpa' bo dang /_chu'i lha'i spyan dang /_mos pa'i blo gros mnga' ba'i gzi brjid dang /_me tog kun da'i 
[\[268b.7\]]dpal dang /_mchod pa'i zla ba dang /_blo mi mnga' ba dang /_chags pa mi mnga' ba dang /_mi dmigs pa'i blo gros dang /_phung po bstsags pa dang /_ngan song rab tu 'joms pa dang /_me tog dam pa dang /_seng ge rnam par sgrog pa dang /_don mi 
[\[269a\]]
[\[269a.1\]]dma' ba dang /_bsgribs pa med par gzigs pa dang /_pha rol gyi tshogs 'joms pa dang /_rlung gi mu khyud dang /_snying bo mi g.yo ba dang /_snying po bzang po dang /_gzhan gyis mi thub pa'i ri bo dang /_mi gnas ye shes dang /_mtha' yas bzhugs pa 
[\[269a.2\]]dang /_g.yul du brtan pa dang /_spyod pas grub pa dang /_bla mas bon pa dang /_mchog tu dga' ba dang /_rjes su 'dzin pa'i zla ba dang /_lhun mi g.yo ba dang /_thugs drag po dang /_thugs brtse ba'i blo gros dang /_shin tu mtho 'dzin pa dang /_
[\[269a.3\]]'od zer mu khyud dang /_mtshan dpe med pa dang /_gzi brjid mnyam pa dang /_thams cad kha dog dang /_mtshan ma med pa'i shes rab dang /_mi g.yo ba'i lha dang /_bsam gyis mi khyab pa'i dpal dang /_rnam par thar ba'i zla ba dang /_
[\[269a.4\]]bla na med pa'i rgyal po dang /_zla ba'i phung po dang /_mchod pa'i tshangs pa dang /_spyan mi 'gyur ba dang /_byams pa'i rigs dang /_phrin las 'phags pa dang /_gnyer ba'i chos kyi blo gros dang /_bla na med pa'i dpal dang /_tshangs pa'i 
[\[269a.5\]]lha dang /_yon tan bsam gyis mi khyab pa'i 'od dang /_bla na med pa'i chos kyi spyod yul dang /_mtha' yas bzang po dang /_tshul dang 'dra ba'i gzungs dang /_byang chub sems dpa' shin tu mtho ba'i lha dag ste/_rigs kyi bu de ltar stong gsum gyi 
[\[269a.6\]]stong chen po'i 'jig rten gyi khams 'di'i ma byon pa'i de bzhin gshegs pa byams pa la [{]stsogs [,]sogs [}]te/_smos pa 'di dag la [{]stsogs [,]sogs [}]pa bskal pa bzang po'i de bzhin gshegs pa dgra bcom pa yang dag par rdzogs pa'i sangs rgyas thams cad kyi yum 
[\[269a.7\]]du'ang kho mo nyid 'gyur ro/_/'jig rten gyi khams 'dir ji lta ba de bzhin du phyogs bcu'i 'jig rten gyi khams tshad med pa'i chos kyi dbyings kyi tshul mtha' dang dbus med pa la zhugs te/_ji ltar de bzhin gshegs pa byams pa'i yum du yon tan gyi khyad 
[\[269b\]]
[\[269b.1\]]par brjod du med pas 'gyur ba de bzhin du yon tan gyi khyad par brjod du med pa'i yang brjod du med pas de bzhin gshegs pa seng ge nas de bzhin gshegs pa snang ba'i bar gyi yum du 'gyur ro/_/ji ltar de bzhin gshegs pa bskal ba bzang po ba rnams 
[\[269b.2\]]kyi yum du'ang 'gyur ba de bzhin du 'jig rten gyi khams rgya mtsho gzhi dang snying po me tog gi rgyan gyis brgyan pa 'di thams cad kyi 'jig rten gyi khams kyi rgyud thams cad dang /_'jig rten gyi khams 'byam klas pa thams cad kyi 'jig rten gyi khams thams 
[\[269b.3\]]cad na 'dzam bu gling yod pa thams cad du phyi ma'i mtha'i mur thug pa'i bskal par byang chub sems dpa' kun tu bzang po'i spyad pa spyod cing bskal pa thams cad du sems can thams cad yongs su smin par bya ba dang /_gdul bar byin gyis brlabs te/_ma byon pa'i 
[\[269b.4\]]de bzhin gshegs pa byang chub sems dpar 'gyur ba thams cad kyi yum du yang 'gyur ro/_/de skad ces smras pa dang /_tshong dpon gyi bu nor [{]bzangs kyis [,]bzang gis [}]lha mo sgyu ma la 'di skad ces smras so/_/'phags ma khyod kyis byang chub sems dpa'i 
[\[269b.5\]]rnam par thar ba smon lam chen po'i ye shes sgyu ma'i rnam pas rnam par brgyan pa 'di brnyes nas ji srid cig lags/_smras pa/_rigs kyi bu sngon 'das pa'i dus bskal pa bsam gyis mi khyab pa/_sems kyi yul las 'das pa rigs dang ldan pa'i 
[\[269b.6\]]byang chub sems dpa'i mig gi lam gyis rnam par dmigs pa rnam par shes pas bgrang ba las yongs su 'das pa'i pha rol cig tu bskal pa dge ba'i 'od ces bya ba zhig byung ste/_bskal pa dge ba'i 'od de la 'jig rten gyi khams ri bo shin tu mtho 
[\[269b.7\]]ba'i dpal zhes bya ba rnam par dag la kun nas nyon mongs pa rin po che du ma las grub pa khor yug dang bcas pa ri rab dang rgya mtshor bcas pa/_'gro ba lnga'i rgyud dang bcas pa/_sna tshogs blta na mdzes pa zhig byung ste/_'jig rten gyi khams ri bo 
[\[270a\]]
[\[270a.1\]]shin tu mtho ba'i dpal der gling bzhi pa bye ba brgya phrag bcu byung ste/_gling bzhi ba bye ba brgya phrag bcu po de dag gi dbus na gling bzhi pa dbu ma seng ge rgyal mtshan dam pa'i gzi brjid ces bya ba zhig yod par gyur te/_gling bzhi ba der rgyal po'i 
[\[270a.2\]]gnas bye ba brgya phrag brgyad cu byung bar gyur to/_/rgyal po'i gnas bye ba brgya phrag brgyad cu po de dag gi dbus su rgyal po'i gnas dbu ma rgyal mtshan gyi dam pa dang ldan pa zhes bya ba byung ste/_der 'khor los sgyur ba'i rgyal po gzi brjid chen po'i mthu zhes bya ba 
[\[270a.3\]]byung ngo /_/rgyal po'i gnas rgyal mtshan gyi dam pa dang ldan pa der snying po byang chub yal ga sna tshogs kyi 'od ces bya ba zhig byung ste/_de na snying po byang chub kyi lha mo mig gi dpal zhes bya ba 'dug 'dug go_/snying po byang chub yal ga sna tshogs kyi 
[\[270a.4\]]'od de la byang chub sems dpa' rgyal mtshan dri ma med pa zhes bya ba zhig thams cad mkhyen pa nyid kyi chos khong du chud par bya ba'i phyir 'dug pa las de'i thams cad mkhyen pa nyid kyi chos khong du chud par bya ba la bar chad bya ba'i phyir bdung kha dog bzang po'i 
[\[270a.5\]]'od ces bya ba bdud kyi sde chen po'i 'khor dang ldan pa zhig lus mi snang bar ma byas par drung du phyin par gyur to/_/'khor los sgyur ba gzi brjid chen po'i mthu de yang byang chub sems dpa'i dbang thob pa'i rdzu 'phrul chen po'i rnam par 'phrul pas 
[\[270a.6\]]byung ba zhig ste/_des bdud kyi sde de bas kyang 'phags la ches mang ba'i dpung gi tshogs chen po mngon par sprul te/_bdud kyi sde pham par bya ba'i phyir snying po byang chub de'i 'khor kun nas yongs su bskor ba dang /_des bdud kyi sde chen po de yang 
[\[270a.7\]]rnam par gtor bar gyur te/_bcom ldan 'das de bzhin gshegs pa rgyal mtshan dri ma med pa des kyang bla na med pa yang dag par rdzogs pa'i byang chub tu mngon par rdzogs par sangs rgyas so/_/de nas snying po byang chub kyi lha mo mig gi dpal gyis 'khor los sgyur 
[\[270b\]]
[\[270b.1\]]ba'i rgyal po gzi brjid chen po'i mthu la bu'i 'du shes bskyed nas/_de bzhin gshegs pa de'i zhabs gnyis la phyag 'tshal nas smon lam btab pa/_bcom ldan 'das bdag gang dang gang du skyes pa de dang der 'khor los sgyur ba gzi brjid chen po'i mthu 'di bdag 
[\[270b.2\]]gi bur gyur cig_/nam 'di bla na med pa yang dag par rdzogs pa'i byang chub tu mngon par 'tshang rgya bar 'gyur ba de'i tshe'ang /_bdag nyid de'i mar gyur cig_/ces nas des smon lam de skad du btab ste/_snying po byang chub yal ga sna 
[\[270b.3\]]tshogs kyi 'od de nyid la gnas shing bskal ba 'od bzang po de nyid la de bzhin gshegs pa khrag khrig phrag bcu bsnyen bkur to/_/rigs kyi bu de la ji snyam du sems/_de'i tshe de'i dus na snying po byang chub kyi lha mo mig gi dpal zhes bya bar gyur pa de gzhan zhig yin 
[\[270b.4\]]pa tsam du sems na rigs kyi bu khyod kyis de ltar mi blta ste/_kho mo ni de'i tshe de'i dus na snying po byang chub kyi lha mo mig gi dpal zhes bya bar gyur to/_/rigs kyi bu de la ji snyam du sems/_de'i tshe de'i dus na 'khor los sgyur ba gzi brjid chen po'i 
[\[270b.5\]]mthu zhes bya ba byang chub sems dpa'i dbang thob pa/_rdzu 'phrul chen po'i rnam par 'phrul pas byung ba bdud kyi sde chen po rnam par 'thor bar byed byed pa de gzhan zhig yin pa tsam du sems na ni de ltar mi blta ste/_bcom ldan 'das de bzhin gshegs pa 
[\[270b.6\]]dgra bcom pa yang dag par rdzogs pa'i sangs rgyas rnam par snang mdzad 'di ni de'i tshe de'i dus na 'khor los sgyur ba'i rgyal po gzi brjid chen po'i mthu zhes bya bar gyur to/_/rigs kyi bu de ltar kho mo de nas nye bar bzung nas gang dang gang du skyes pa de dag thams cad 
[\[270b.7\]]du'ang 'di ni kho mo'i bur gyur te/_sangs rgyas kyi zhing thams cad du byang chub sems dpa'i spyad pa spyod cing 'gro ba'i rgyud kyi sgo thams cad dang /_skye gnas kyi sgo thams cad dang /_dge ba'i rtsa ba'i sgo thams cad dang /_byang chub sems dpa'i spyod pa'i rgyud 
[\[271a\]]
[\[271a.1\]]kyi tshul thams cad dang /_skyes pa'i rabs kyi tshul thams cad dang /_lha'i dbang po'i tshe thams cad dang /_'jig rten gyi dbang po'i 'gro ba'i rgyud thams cad dang /_dbang phyug gi sa thams cad dang /_'gro ba'i rgyud du snang ba thams 
[\[271a.2\]]cad gang dang gang sems can yongs su smin par bya ba'i don du skyes par gyur pa de dag thams cad du yang kho mo nyid 'di'i yum du gyur te/_srid pa thams cad du yang kho mo nyid dang 'bral ba med par yum du gyur to/_/byang chub sems dpa'i skye ba'i sgo thams 
[\[271a.3\]]cad du skad cig skad cig byang chub sems dpa'i skye ba'i rnam par 'phrul pa bstan par gyur ba de dag thams cad du'ang kho mo nyid 'di'i yum du gyur to/_/'das pa'i de bzhin gshegs pa mtha' dang dbus med pa tshad med pa dag gi yum du'ang kho mo 
[\[271a.4\]]gyur to/_/phyogs bcu'i de bzhin gshegs pa da ltar byung ba mtha' dang dbus med pa tshad med pa dag gi yum du yang kho mo gyur te/_de bzhin gshegs pa ji snyed cig gi srid pa tha ma la kho mo byang chub sems dpa'i yum du gyur pa'i de bzhin 
[\[271a.5\]]gshegs pa de dag thams cad kyi sku lte ba'i dkyil 'khor nas 'od zer mang po byung zhing kho mo'i lus dang sems rab tu snang bar mdzad do/_/rigs kyi bu kho mos byang chub sems dpa'i rnam par thar pa smon lam chen po'i ye shes sgyu ma'i rnam pas 
[\[271a.6\]]rnam par brgyan pa 'di shes par zad na/_kho mos byang chub sems dpa'i snying rje chen po'i snying po dang ldan pa thams cad mkhyen pa nyid du yongs su smin par bya ba dang /_gdul bas mi ngoms pa'i lto can de bzhin gshegs pa thams cad kyi rnam par 'phrul pa/_
[\[271a.7\]]ba spu'i rtse mo las 'byung bar ston pa la dbang bsgyur ba de dag gi spyod pa shes pa'am/_yon tan brjod par nus re skan/_/song rigs kyi bu sum cu rtsa gsum gyi dbang po'i gnas de nyid na lha'i bu dran pa dang ldan pa'i bu mo lha dbang 'od ces bya ba 'dug 
[\[271b\]]
[\[271b.1\]]gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]lha mo sgyu ma'i rkang pa gnyis la spyi bos phyag 'tshal te/_lan brgya stong du mar g.yas phyogs su 
[\[271b.2\]]bskor ba byas nas yang dang yang bltas te lha mo sgyu ma'i drung nas song ngo //_//sangs rgyas rmad gcad ces bya ba shin tu rgyas pa chen po'i mdo/_/bam po bcu bdun pa/_/de nas tshong dpon gyi bu nor [{]bzangs su[,]bzang du[}]ma cu rtsa gsum gyi dbang po'i gnas gang na ba dang /_lha'i 
[\[271b.3\]]bu dran pa dang ldan pa'i bu mo lha dbang 'od gang na ba der song ste phyin nas/_lha'i bu mo lha dbang 'od kyi rkang pa gnyis la spyi bos phyag 'tshal te/_lha'i bu mo lha dbang 'od la lan brgya stong du mar g.yas phyogs su bskor ba byas nas/_lha'i bu mo lha dbang 'od 
[\[271b.4\]]kyi mdun du 'dug ste/_thal mo sbyar nas 'di skad ces smras so/_/'phags ma lha mo bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba 
[\[271b.5\]]dang /_ji ltar nan tan du bgyi ba ma 'tshal te/_'phags ma ni byang chub sems dpa' rnams la gdams ngag dang rjes su bstan pa mdzad do zhes bdag gis thos na/_'phags ma lha mo ji ltar byang chub sems dpas byang chub sems dpa'i spyod pa la bslab 
[\[271b.6\]]par bgyi ba dang /_ji ltar nan tan du bgyi ba bdag la bstan du gsol/_de skad ces smras pa dang /_lha'i bu mo lha dbang 'od kyis tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu kho mo ni byang chub sems dpa'i rnam par thar ba 
[\[271b.7\]]dran pa thogs pa med la rnam par dag pas brgyan pa zhes bya ba thob pa ste/_rigs kyi bu kho mos mngon par dran pa bskal pa ud pa la zhes bya ba zhig byung ba la kho mos de bzhin gshegs pa chu klung gang gA'i bye ma snyed cig bsnyen bkur te/_de dag mngon 
[\[272a\]]
[\[272a.1\]]par byung ba'i tshe'ang yongs su bsrung ba byas so/_/mchod pa byas so/_/longs spyod pa'i don du bza' shing gi ra ba gsol to/_/sangs rgyas bcom ldan 'das de dag byang chub sems dpar gyur te/_yum gyi sku na bzhugs pa dang /_
[\[272a.2\]]bltam pa dang gshegs stabs bdun du bzhud pa dang /_seng ge'i nga ro chen po sgrogs pa dang /_gzhon nu'i sa la bzhugs pa dang /_btsun mo'i 'khor gyi nang na bzhugs pa'am/_mngon par 'byung ba'am/_byang chub tu mngon par rdzogs par 'tshang 
[\[272a.3\]]rgya ba 'am/_chos kyi 'khor lo bskor ba'am/_sangs rgyas kyi rnam par 'phrul pa thams cad yongs su ston pa mdzad pa'i tshe/_sems can yongs su smin pa dang /_rnam par gdul ba mdzad pa de dag thams cad kyang thugs dang po bskyed pa nas nye bar bzung 
[\[272a.4\]]ba tshun cad dam pa'i chos mthar thug par zad kyi bar du kho mos shes so/_/dran no/_/rjes su dran no/_/bzung ngo /_/yongs su bzung ngo /_/nye bar bzung ngo /_/rjes su 'brang bar byed do/_/bskal pas bzang po zhes bya ba zhig byung ba de la/_kho mos 
[\[272a.5\]]de bzhin gshegs pa chu klung gad+gA bcu'i bye ma snyed cig bsnyen bkur to/_/bskal pa grags pa bzang po zhes bya ba zhig byung ba de la kho mos de bzhin gshegs pa sangs rgyas kyi zhing gi rdul shin tu phra ba snyed cig bsnyen bkur to/_/bskal pa dmigs su 
[\[272a.6\]]med pa zhes bya ba zhig byung ba de la kho mos sangs rgyas bye ba khrag khrig brgya stong phrag brgyad cu rtsa bzhi bsnyen bkur to/_/bskal pa 'od bzang po zhes bya ba zhig byung ba de la kho mos de bzhin gshegs pa 'dzam bu'i gling gi rdul shin tu phra ba snyed cig bsnyen bkur to/_/
[\[272a.7\]]bskal pa 'od gzhal du med pa zhes bya ba zhig byung ba de la kho mos de bzhin gshegs pa chu klung gang+gA nyi shu'i bye ma snyed cig bsnyen bkur to/_/bskal pa dpal shin tu 'bar ba zhes bya ba zhig byung ba de la kho mos de bzhin gshegs pa chu klung gang gA'i bye ma 
[\[272b\]]
[\[272b.1\]]snyed cig bsnyen bkur to/_/bskal pa snying rje bzang po zhes bya ba zhig byung ba de la kho mos de bzhin gshegs pa chu klung gang gA brgyad cu'i bye ma snyed cig bsnyen bkur to/_/bskal pa rgyal bar gyur pa zhes bya ba zhig byung ba de la kho mos de bzhin gshegs pa chu klung 
[\[272b.2\]]gang+gA drug cu'i bye ma snyed cig bsnyen bkur to/_/bskal pa zla ba bzang po zhes bya ba zhig byung ba de la kho mos de bzhin gshegs pa chu klung gang gA bdun cu'i bye ma snyed cig bsnyen bkur to/_/rigs kyi bu de ltar tshul de bzhin du kho mo rtag tu rgyun ma chad par 
[\[272b.3\]]de bzhin gshegs pa dgra bcom pa yang dag par rdzogs pa'i sangs rgyas rnams dang bral bar ma gyur pa ni bskal pa chu klung gang+gA'i bye ma snyed cig dran te/_kho mos de bzhin gshegs pa de dag thams cad las byang chub sems dpa'i rnam par thar pa dran 
[\[272b.4\]]pa thogs pa med la rnam par dag pas brgyan pa 'di thos so/_/thos nas kyang yongs su bzung ngo /_/ji skad du gsungs pa bzhin du khong du chud do/_/rnam par thar pa 'di nyid la kho mo rtag tu rgyun ma chad par rjes su zhugs par gnas gnas 
[\[272b.5\]]te/_de bzhin gshegs pa de dag gi byang chub sems dpa'i sa nye bar bzung ba nas dam pa'i chos gnas pa zad pa'i mthar thug gi bar gyi sangs rgyas kyi rnam par 'phrul pa ji snyed pa de dag thams cad kyang byang chub sems dpa'i rnam par thar pa dran pa thogs pa med 
[\[272b.6\]]la rnam par dag pas brgyan pa 'di dran no/_/rjes su dran no/_/bzung ngo /_/yongs su bzung ngo /_/nye bar bzung ngo /_/rjes su 'brang bar byed do/_/rigs kyi bu kho mos byang chub sems dpa'i rnam par thar pa 'di shes par zad na/_kho mos 
[\[272b.7\]]byang chub sems dpa' mun pa'i mun nag dang bral ba/_'khor ba'i nam nangs pa/_sgrib pa dang bral ba/_gnyid med pa la mos shing /_dga' ba snyoms pa dang /_le lo rnam par spangs pa/_lus kyi 'du byed shin tu byang ba/_rtag par chos thams cad kyi rang 
[\[273a\]]
[\[273a.1\]]bzhin khong du chud pas shin tu dag pa/_stobs bcu rnam par dag pa khong du chud pa/_de dag gi spyod pa shes pa'am/_yon tan brjod par nus re skan/_/song rigs kyi bu grong khyer chen po ser skya'i gnas na byis pa'i slob dpon kun gyi bshes gnyen 
[\[273a.2\]]zhes bya ba 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs [,]bzang [}]dga' rangs te/_mgu zhing nyams bde la tshim zhing yid bde 
[\[273a.3\]]ba skyes nas/_dge ba'i rtsa ba bsam gyis mi khyab pa'i shugs drag po rnam par 'phel bas/_lha'i bu mo lha dbang 'od kyi rkang pa gnyis la spyi bos phyag 'tshal te/_lha'i bu mo lha dbang 'od la lan brgya stong du mar g.yas phyogs su bskor ba byas nas/_yang 
[\[273a.4\]]dang yang bltas te/_lha'i bu mo lha dbang 'od kyi drung nas song ngo /_/de nas tshong dpon gyi bu nor [{]bzangs su[,]bzang du[}]ma cu rtsa gsum gyi dbang po'i gnas nas babs te/_mthar gyis grong khyer chen po ser skya'i gnas su byis pa'i slob dpon kun gyi bshes gnyen gang na ba 
[\[273a.5\]]der song ste/_phyin nas/_byis pa'i slob dpon kun gyi bshes gnyen gyi rkang pa gnyis la spyi bos phyag 'tshal te/_byis pa'i slob dpon kun gyi bshes gnyen la lan brgya stong du mar g.yas phyogs su bskor ba byas nas/_byis pa'i slob dpon kun gyi bshes 
[\[273a.6\]]gnyen gyi mdun du 'dug ste/_thal mo sbyar nas 'di skad ces smras so/_/'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi 
[\[273a.7\]]ba dang /_ji ltar nan tan tu bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do/_/zhes bdag gis thos na/_ji ltar byang chub sems dpas byang chub sems dpa'i spyod pa la bslab 
[\[273b\]]
[\[273b.1\]]par bgyi ba dang /_ji ltar nan tan tu bgyi ba 'phags pas bdag la bka' stsal du gsol/_de skad ces smras pa dang /_byis pa'i slob dpon kun gyi bshes gnyen gyis tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu tshong dpon gyi bu bzo 
[\[273b.2\]]mngon par shes pa zhes bya ba 'di ni byang chub sems dpa' las yi ge'i shes pa slob slob pa yin gyis 'di'i gan du song ste dris dang /_'di ni khyod la ji ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan tu bya 
[\[273b.3\]]ba ston par 'gyur ro zhes nas/_tshong dpon gyi bu nor [{]bzangs[,]bzang[}]/_tshong dpon gyi bu bzo mngon par shes pa gang na ba der song ste/_phyin nas tshong dpon gyi bu bzo mngon par shes pa'i rkang pa gnyis la spyi bos phyag 'tshal nas/_tshong dpon gyi bu bzo mngon par 
[\[273b.4\]]shes pa'i mdun du 'dug ste/_thal mo sbyar nas 'di skad ces smras so/_/'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba 
[\[273b.5\]]dang /_ji ltar nan tan tu bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do/_/zhes bdag gis thos na/_ji ltar byang chub sems dpas byang chub sems dpa'i spyod pa la bslab 
[\[273b.6\]]par bgyi ba dang /_ji ltar nan tan tu bgyi ba 'phags pas bdag la bka' stsal du gsol/_des smras pa/_rigs kyi bu kho bo ni byang chub sems dpa'i rnam par thar pa bzo mngon par shes pa dang ldan pa thob pa ste/_rigs kyi bu de ltar kho bo yi ge'i ma mo 
[\[273b.7\]]slob pa'i tshe yi ge a brjod pa dang /_byang chub sems dpa'i mthus shes rab kyi pha rol tu phyin pa'i sgo yul tha mi dad pa zhes bya ba khong du chud do/_/ra zhes bya ba brjod pa dang /_shes rab kyi pha rol tu phyin pa'i sgo gzhi'i bye brag mtha' yas pa zhes bya ba 
[\[274a\]]
[\[274a.1\]]khong du chud do/_/pa zhes bya ba brjod pa dang /_shes rab kyi pha rol tu phyin pa'i sgo chos kyi dbyings kyi gzhi yang dag par 'dren pa zhes bya ba khong du chud do/_/tsa zhes bya ba brjod pa dang /_shes rab kyi pha rol tu phyin pa'i sgo 'khor lo rnam par phye ba kun 
[\[274a.2\]]nas gcod pa zhes bya ba khong du chud do/_/na zhes bya ba brjod pa dang /_shes rab kyi pha rol tu phyin pa'i sgo gnas [{]myed [,]med [}]pas gzhi thug pa med pa zhes bya ba khong da chud do/_/la zhes bya ba brjod pa dang /_shes rab kyi pha rol tu phyin pa'i sgo [{]mying [,]ming [}]dang bral te/_gnas [{]myed [,]med [}]pas 
[\[274a.3\]]dri ma [{]myed [,]med [}]pa zhes bya ba khong du chud do/_/da zhes bya ba brjod pa dang /_shes rab kyi pha rol tu phyin pa'i sgo sbyor ba phyir [{]myi [,]mi [}]ldog pa zhes bya ba khong du chud do/_/ba zhes bya ba brjod pa dang /_shes rab kyi pha rol tu phyin pa'i sgo rdo rje'i dkyil 'khor zhes bya ba khong du chud 
[\[274a.4\]]do/_/Da zhes bya ba brjod pa dang /_shes rab kyi pha rol tu phyin pa'i sgo kun tu 'khor ba zhes bya ba khong du chud do/_/Sha zhes bya ba brjod pa dang /_shes rab kyi pha rol tu phyin pa'i sgo rgya mtsho'i snying po zhes bya ba khong du chud do/_/ba zhes bya ba brjod pa dang /_shes rab kyi 
[\[274a.5\]]pha rol tu phyin pa'i sgo kun nas rnam par 'phel bar rnam par bsgrub pa zhes bya ba khong du chud do/_/ta zhes bya ba brjod pa dang /_shes rab kyi pha rol tu phyin pa'i sgo skar ma'i dkyil 'khor zhes bya ba khong du chud do/_/ya zhes bya ba brjod pa dang /_shes rab kyi pha 
[\[274a.6\]]rol tu phyin pa'i sgo phung po tha mi dad pa zhes bya ba khong du chud do/_/Sh+Ta zhes bya ba brjod pa dang /_shes rab kyi pha rol tu phyin pa'i sgo gdung ba kun nas zhi bar byed pa'i 'od ces bya ba khong du chud do/_/ka zhes bya ba brjod pa dang /_shes rab kyi pha rol tu phyin pa'i sgo sprin tha 
[\[274a.7\]{]myi [,]mi [}]dad pa zhes bya ba khong du chud do/_/sa zhes bya ba brjod pa dang /_shes rab kyi pha rol tu phyin pa'i sgo char mngon par 'bab pas khyab par zhes bya ba khong du chud do/_/ma zhes bya ba brjod pa dang /_shes rab kyi pha rol tu phyin pa'i sgo shugs chen pos brgyan pa'i rtse 
[\[274b\]]
[\[274b.1\]]mo zhes bya ba khong du chud do/_/ga zhes bya ba brjod pa dang /_shes rab kyi pha rol tu phyin pa'i sgo kun nas rnam par bsgrub pa zhes bya ba khong du chud do/_/tha zhes bya ba brjod pa dang /_shes rab kyi pha rol tu phyin pa'i sgo de bzhin nyid tha [{]myi [,]mi [}]dad pa'i snying po zhes bya ba khong du 
[\[274b.2\]]chud do/_/dza zhes bya ba brjod pa dang /_shes rab kyi pha rol tu phyin pa'i sgo 'gro ba'i 'khor ba rnam par dag pa la 'jug pa zhes bya ba khong du chud do/_/swa zhes bya ba brjod pa dang /_shes rab kyi pha rol tu phyin pa'i sgo sangs rgyas thams cad dran pas brgyan pa zhes bya ba 
[\[274b.3\]]khong du chud do/_/d+ha zhes bya ba brjod pa dang /_shes rab kyi pha rol tu phyin pa'i sgo chos kyi dkyil 'khor rnam par dpyod pa rnam par 'byed pa zhes bya ba khong du chud do/_/sha zhes bya ba brjod pa dang /_shes rab kyi pha rol tu phyin pa'i sgo sangs rgyas thams cad kyi 
[\[274b.4\]]gdams ngag gi 'khor lo snang ba zhes bya ba khong du chud do/_/kha zhes bya ba brjod pa dang /_shes rab kyi pha rol tu phyin pa'i sgo mngon par 'du bya ba'i rgyu dang sa'i ye shes kyi snying po zhes bya ba khong du chud do/_/k+sha zhes bya ba brjod pa dang /_shes rab kyi pha rol tu 
[\[274b.5\]]phyin pa'i sgo las zhi ba rgya mtsho'i mdzod rnam par 'byed pa zhes bya ba khong du chud do/_/sta zhes bya ba brjod pa dang /_shes rab kyi pha rol tu phyin pa'i sgo nyon mongs pa thams cad rnam par 'thor bas rnam par dag pa'i snying po zhes bya ba khong du chud do/_/nya 
[\[274b.6\]]zhes bya ba brjod pa dang /_shes rab kyi pha rol tu phyin pa'i sgo 'jig rten 'byung ba rnam par [{]dmyigs [,]dmigs [}]pa zhes bya ba khong du chud do/_/pha zhes bya ba brjod pa dang /_shes rab kyi pha rol tu phyin pa'i sgo 'khor ba dang [{]myi [,]mi [}]mthun pa'i 'khor lo'i ye shes dkyil 'khor 
[\[274b.7\]]ces bya ba khong du chud do/_/b+ha zhes bya ba brjod pa dang /_shes rab kyi pha rol tu phyin pa'i sgo gnas kyi dkyil 'khor thams cad rnam par [{]dmyigs [,]dmigs [}]par brgyan pa zhes bya ba khong du chud do/_/tsha zhes bya ba brjod pa dang /_shes rab kyi pha rol tu phyin pa'i sgo 
[\[275a\]]
[\[275a.1\]]bstsags pa dam pa'i thabs kyi spyod pa'i gdugs kyi dkyil 'khor tha dad pa zhes bya ba khong du chud do/_/sma zhes bya ba brjod pa dang /_shes rab kyi pha rol tu phyin pa'i sgo sangs rgyas thams cad blta ba'i phyogs la mngon du gyur ba zhes bya ba 
[\[275a.2\]]khong du chud do/_/hwa zhes bya ba brjod pa dang /_shes rab kyi pha rol tu phyin pa'i sgo sems can thams cad kyis dog la rnam par lta ba'i stobs shin tu skyes pa rgya mtsho'i snying po zhes bya ba khong du chud do/_/yas zhes bya ba brjod pa dang /_shes rab kyi pha rol tu phyin 
[\[275a.3\]]pa'i sgo yon tan rgya mtsho thams cad kyi nan tan rtogs par 'jug pa zhes bya ba khong du chud do/_/g+ha zhes bya ba brjod pa dang /_shes rab kyi pha rol tu phyin pa'i sgo chos thams cad kyi sprin yongs su 'dzin pa'i rgya mtsho brtan pa zhes bya ba khong du chud do/_/Ta 
[\[275a.4\]]zhes bya ba brjod pa dang /_shes rab kyi pha rol tu phyin pa'i sgo sangs rgyas thams cad kyi smon lam gyi phyogs su mngon par 'gro ba zhes bya ba khong du chud do/_/na zhes bya ba brjod pa dang /_shes rab kyi pha rol tu phyin pa'i sgo yi ge 'khor lo [{]myi [,]mi [}]zad pa'i mtha' rnam 
[\[275a.5\]]par 'byed pa zhes bya ba khong du chud do/_/spa zhes bya ba brjod pa dang /_shes rab kyi pha rol tu phyin pa'i sgo sems can thams cad yongs su smin par bya ba'i mthar phyin pa'i dkyil 'khor ces bya ba khong du chud do/_/ska zhes bya ba brjod pa dang /_shes rab kyi pha 
[\[275a.6\]]rol tu phyin pa'i sgo sa'i snying po so so yang dag par rig pa thogs pa [{]myed [,]med [}]par snang bas 'khor lo rgyas par 'gengs pa zhes bya ba khong du chud do/_/sma zhes bya ba brjod pa dang /_shes rab kyi pha rol tu phyin pa'i sgo sangs rgyas thams cad kyi chos shin tu bstan 
[\[275a.7\]]pa'i yul zhes bya ba khong du chud do/_/sh+tsa zhes bya ba brjod pa dang /_shes rab kyi pha rol tu phyin pa'i sgo sems can gyi nam mkha' las chos kyi sprin gyi 'brug sgra byung bas rgyas par 'gengs pa zhes bya ba khong du chud do/_/Tha zhes bya ba brjod pa dang /_shes 
[\[275b\]]
[\[275b.1\]]rab kyi pha rol tu phyin pa'i sgo sems can gyi don bdag [{]myed [,]med [}]pa'i dgos pa mthar phyin par zin pa'i sgron ma zhes bya ba khong du chud do/_/d+ha zhes bya ba brjod pa dang /_shes rab kyi pha rol tu phyin pa'i sgo chos kyi 'khor lo tha mi dad pa'i snying po zhes bya ba khong du chud do/_/rigs kyi 
[\[275b.2\]]bu kho bo de ltar yi ge'i ma mo slob pa'i tshe/_shes rab kyi pha rol tu phyin pa'i sgo de dag la [{]stsogs [,]sogs [}]pa shes rab kyi pha rol tu phyin pa'i sgo tshad med grangs med pa zhig khong du chud de/_rigs kyi bu de ltar kho bo ni byang chub sems dpa'i rnam par thar pa bzo mngon par 
[\[275b.3\]]shes pa dang ldan pa 'di thob pa ste/_rigs kyi bu kho bos de shes par zad na/_kho bos byang chub sems dpa'i 'jig rten dang /_'jig rten las 'das pa'i bzo'i gnas thams cad kyi pha rol tu phyin pa'i mchog thob pa/_bzo'i gnas thams cad la 'jug pa 
[\[275b.4\]]dang /_yi ge dang grangs dang rtsis dang shod thabs thams cad khong du chud par bya ba dang /_sngags dang sman thams cad kyi tshul la mkhas pa rab tu thob par bya ba dang /_'byung po dang /_gza' dang skar ma dang /_brjed byed dang /_byad stems dang /_ro langs kyi gdon 
[\[275b.5\]]thams cad gso ba dang /_sems can gyi khams gso bar bya ba'i sman dang thabs kyi rgyus dang khams kyi thabs yongs su bsdu ba'i cho ga dang /_gser dang nor bu dang /_mu tig dang baiDUr+ya dang /_dung dang man shel dang /_byi ru dang /_mu tig dmar po dang /_mu sa ra gal 
[\[275b.6\]]ba dang /_ge sar dang /_dpal gyi snying po dang /_rin po che thams cad 'byung zhing skye ba dang /_rigs dang 'byung khungs dang /_rin thang gi rgyus shes par bya ba dang /_bza' shing gi ra ba dang /_dka' thub kyi nags tshal dang /_grong dang grong khyer dang /_ljongs dang khang pa 
[\[275b.7\]]dang /_rgyal po'i gnas mngon par bsgrub pa dang /[ {]ri dgas [,]ri dwags [}]dang /_'khor lo dang /_mtshan ma blta ba dang /_sems can gyi mtshan gyi ltas dang /_sa g.yo ba dang /_phyogs tshig pa dang /_skar mda' lhung ba dang /_dge [{]myi [,]mi [}]dge dang /_mu ge dang lo legs pa la 
[\[276a\]]
[\[276a.1\]{]stsogs [,]sogs [}]pa 'jig rten gyi tha ma lag thams cad kyi rgyus khong du chud par bya ba dang /_'jig rten las 'das pa'i chos rnam par phye ba thams cad brjod cing bstan pa dang /_khong du chud par bya ba dang /_yang dag pa nyid rjes su rig par bya ba'i 
[\[276a.2\]]rgyus la sgrib pa 'am/_the tsom mam/_yid gnyis sam/_nem nur ram/_tsham tshom mam/_mgo rmongs pa'am/_'khor ba'am/[ {]myi [,]mi [}]bde ba'am/_sgyid lug pa'am/[ {]myi [,]mi [}]shes pa'am/_khong du mi chud pa [{]myed [,]med [}]pa de dag gi spyod pa shes pa 'am/_yon 
[\[276a.3\]]tan brjod par nus re skan/_/song rigs kyi bu yul ma ga ng+ha 'di nyid kyi ljongs dag pa zhes bya ba'i grong khyer 'tsho ba zhes bya ba na dge bsnyen ma bzang mo'i mchog ces bya ba 'dug gis de'i gan du song la ji ltar byang chub sems dpas byang chub sems dpa'i spyod pa la 
[\[276a.4\]]bslab par bya ba dang /_ji ltar nan tan tu bya ba dris shig_/de nas tshong dpon gyi bu nor [{]bzangs kyis [,]bzang gis [}]tshong dpon gyi bu bzo mngon par shes pa'i rkang pa gnyis la spyi bos phyag 'tshal te/_tshong dpon gyi bu bzo mngon par shes pa la lan brgya stong du mar g.yas phyogs su 
[\[276a.5\]]bskor ba byas nas yang dang yang bltas te/_tshong dpon gyi bu bzo mngon par shes pa'i drung nas song ngo /_/de nas tshong dpon gyi bu nor [{]bzangs [,]bzang [}]ljongs dag pa'i grong khyer 'tsho ba gang na ba dang /_dge bsnyen ma bzang mo'i mchog gang na ba der song ste phyin nas/_dge 
[\[276a.6\]]bsnyen ma bzang mo'i mchog gi rkang pa gnyis la spyi bos phyag 'tshal nas/_dge bsnyen ma bzang mo'i mchog la lan brgya stong du mar g.yas phyogs su bskor ba byas te/_dge bsnyen ma bzang mo'i mchog gi mdun du 'dug nas thal mo sbyar te/_'di skad ces smras so/_/
[\[276a.7\]]'phags ma bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan tu bgyi ba ma 'tshal te/_'phags ma ni byang chub sems 
[\[276b\]]
[\[276b.1\]]dpa' rnams la gdams ngag dang rjes su bstan pa mdzad do/_/zhes bdag gis thos na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan tu bgyi ba 'phags mas bdag la bstan du gsol/_
[\[276b.2\]]des smras pa rigs kyi bu kho mo ni chos kyi rnam grangs gnas med pa'i dkyil 'khor ces bya ba shes shing ston pa ste/_kho mos thogs pa [{]myed [,]med [}]pa zhes bya ba'i ting nge 'dzin kyang thob po/_/ting nge 'dzin de ni chos gang la yang thogs pa [{]myed [,]med [}]de/_de la gnas na 
[\[276b.3\]]thams cad mkhyen pa nyid du [{]myig [,]mig [}]thogs pa med pa la 'jug go_/thams cad mkhyen pa nyid du rna ba thogs pa [{]myed [,]med [}]pa dang /_thams cad mkhyen pa nyid du sna thogs pa [{]myed [,]med [}]pa dang /_thams cad mkhyen pa nyid du lce thogs pa [{]myed [,]med [}]pa dang /_thams cad mkhyen pa 
[\[276b.4\]]nyid du lus thogs pa [{]myed [,]med [}]pa dang /_thams cad mkhyen pa nyid du yid thogs pa [{]myed [,]med [}]pa yang rab tu 'jug go_/thams cad mkhyen pa nyid kyi rlabs thogs pa [{]myed [,]med [}]pa dang /_thams cad mkhyen pa nyid du snang ba thogs pa [{]myed [,]med [}]pa dang /_thams cad mkhyen pa nyid du 
[\[276b.5\]]shugs thogs pa [{]myed [,]med [}]pa 'gro ba rab tu snang ba'i dkyil 'khor dag kyang rab tu 'jug go_/rigs kyi bu kho mo ni chos kyi rnam grangs gnas med pa'i dkyil 'khor 'di shes shing khong du chud par zad na/_kho mos byang chub sems dpa'i spyod pa chags 
[\[276b.6\]]pa med pa la ril gyis shes par nus re skan/_/song rigs kyi bu lho phyogs kyi rgyud na grong khyer rgyas pa'i 'gram zhes pa yod de/_de na gser 'tshong gces pa gtong ba zhes bya ba 'dug gis de'i gan du song la/_ji ltar byang chub sems dpas byang 
[\[276b.7\]]chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]dge bsnyen ma bzang mo'i mchog gi rkang pa gnyis la spyi bos phyag 'tshal te/_dge bsnyen ma bzang mo'i mchog la lan 
[\[277a\]]
[\[277a.1\]]brgya stong du mar g.yas phyogs su bskor ba byas nas/_yang dang yang bltas te/_dge bsnyen ma bzang mo'i mchog gi drung nas song ngo /_/de nas tshong dpon gyi bu nor [{]bzangs [,]bzang [}]mthar gyis lho phyogs kyi rgyud du song ste/_grong khyer 
[\[277a.2\]]rgyas pa'i 'gram du gser 'tshong gces pa gtong ba gang na ba der phyin te/_gser 'tshong gces pa gtong ba'i rkang pa gnyis la spyi bos phyag 'tshal te/_mdun du 'dug nas thal mo sbyar te 'di skad ces smras so/_/'phags pa bdag gis bla na med pa 
[\[277a.3\]]yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan tu bgyi ba ma 'tshal te/_'phags pa ni byang chub sems dpa' rnams la gdams 
[\[277a.4\]]ngag dang rjes su bstan pa mdzad do/_/zhes bdag gis thos na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan tu bgyi ba 'phags pas bdag la bka' stsal du gsol/_des smras pa/_
[\[277a.5\]]rigs kyi bu kho bo ni byang chub sems dpa'i rnam par thar pa dran pa thogs pa [{]myed [,]med [}]pa la rnam par dag pas rnam par brgyan pa zhes bya ba shes te/_kho bos ni phyogs bcu'i de bzhin gshegs pa rnams kyi zhabs kyi drung na chos yongs su tshol ba rgyun mi gcod pa'o/_/
[\[277a.6\]]rigs kyi bu kho bo ni byang chub sems dpa'i rnam par thar pa dran pa thogs pa med pa la rnam par dag pas rnam par brgyan pa 'di shes par zad na/_kho bos byang chub sems dpa' bag tsha ba [{]myed [,]med [}]par seng ge'i nga ro sgrog pa bsod nams dang ye shes chen po la 
[\[277a.7\]]gnas pa de dag gi spyod pa shes pa'am/_yon tan brjod par nus re skan/_/song rigs kyi bu rgyas pa'i 'gram gyi grong khyer 'di nyid na khyim bdag zla ba bzang po zhes bya ba rtag tu khyim snang bar gyur pa dang ldan pa zhig 'dug gis de'i gan du song la ji ltar byang chub/_
[\[277b\]]
[\[277b.1\]]sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]gser 'tshong gces pa gtong ba'i rkang pa gnyis la spyi bos phyag 'tshal te/_gser 'tshong gces pa gtong ba la lan brgya stong 
[\[277b.2\]]du mar g.yas phyogs su bskor ba byas nas/_yang dang yang bltas te/_gser 'tshong gces pa gtong ba'i drung nas song ngo /_/de nas tshong dpon gyi bu nor [{]bzangs [,]bzang [}]khyim bdag zla ba bzang po gang na ba der song ste/_khyim bdag zla ba bzang po'i rkang pa gnyis la spyi bos phyag 'tshal 
[\[277b.3\]]nas mdun du 'dug ste/_thal mo sbyar nas 'di skad ces smras so/_/'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du 
[\[277b.4\]]bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do/_/zhes bdag gis thos na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba 
[\[277b.5\]]'phags pas bdag la bstan du gsol/_smras pa rigs kyi bu kho bos ni rnam par thar pa ye shes dri ma med pa'i 'od ces bya ba thob ste/_rigs kyi bu kho bos byang chub sems dpa'i rnam par thar pa ye shes dri ma [{]myed [,]med [}]pa'i 'od 'di shes par zad na/_kho bos byang chub sems dpa'i 
[\[277b.6\]]rnam par thar pa tshad med pa thob pa rnams kyi spyod pa shes pa'am/_yon tan brjod par nus re skan/_/song rigs kyi bu lho phyogs kyi rgyud 'di nyid na grong khyer [{]ri dgas [,]ri dwags [}]gnas shes bya ba yod de/_de na khyim bdag [{]myi [,]mi [}]pham sde zhes bya ba 'dug gis de'i gan du song la ji 
[\[277b.7\]]ltar byang chub sems dpas byang chub sems dpa'i spyod pa la bslab par bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]khyim bdag zla ba bzang po'i rkang pa gnyis la spyi bos phyag 'tshal te/_khyim bdag zla ba bzang po la lan brgya 
[\[278a\]]
[\[278a.1\]]stong du mar g.yas phyogs su bskor ba byas nas/_yang dang yang bltas te/_khyim bdag zla ba bzang po'i drung nas song ngo /_/de nas tshong dpon gyi bu nor [{]bzangs [,]bzang [}]mthar gyis grong khyer [{]ri dgas [,]ri dwags [}]kyi gnas gang na ba der song ste/_khyim bdag mi pham sde gang na ba 
[\[278a.2\]]der phyin nas/_khyim bdag mi pham sde'i rkang pa gnyis la spyi bos phyag 'tshal te/_mdun du 'dug nas thal mo sbyar te 'di skad ces smras so/_/'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas 
[\[278a.3\]]byang chub sems dpa'i spyod pa la bslab par bgyi ba dang /_ji ltar nan tan du bgyi ba ma 'tshal te/_'phags pa ni byang chub sems dpa' rnams la gdams ngag dang rjes su bstan pa mdzad do/_/zhes bdag gis thos na/_ji ltar byang chub sems dpas byang 
[\[278a.4\]]chub sems dpa'i spyod pa la bslab par bgyi ba dang /_ji ltar nan tan du bgyi ba bdag la bka' stsal du gsol/_smras pa/_rigs kyi bu kho bos ni byang chub sems dpa'i rnam par thar pa [{]myi [,]mi [}]zad pa'i mtshan nyid ces bya ba thob ste de thob pas ni/_sangs rgyas mi zad pa mthong ba'i 
[\[278a.5\]]gter rab tu thob par 'gyur to/_/song rigs kyi bu lho phyogs kyi rgyud 'di nyid kyi chos kyi yul gru na bram ze zhi 'dzin mchog ces bya ba zhig 'dug gis/_de'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_
[\[278a.6\]]ji ltar nan tan du bya ba dris shig_/de nas tshong dpon gyi bu nor [{]bzangs kyis [,]bzang gis [}]khyim bdag [{]myi [,]mi [}]pham sde'i rkang pa gnyis la spyi bos phyag 'tshal te/_khyim bdag mi pham sde la lan brgya stong du mar g.yas phyogs su bskor ba byas nas yang dang yang bltas te/_khyim 
[\[278a.7\]]bdag mi pham sde'i drung nas song ngo /_/de nas tshong dpon gyi bu nor [{]bzangs [,]bzang [}]mthar gyis chos kyi yul grur song nas/_bram ze zhi 'dzin mchog gang na ba der phyin te/_bram ze zhi 'dzin mchog gi rkang pa gnyis la spyi bos phyag 'tshal nas mdun du 'dug ste/_thal 
[\[278b\]]
[\[278b.1\]]mo sbyar nas 'di skad ces smras so/_/'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan tu bgyi ba ma 'tshal te/_'phags 
[\[278b.2\]]pa ni byang chub sems dpa' rnams la gdams ngag dang rjes su bstan pa mdzad do/_/zhes bdag gis thos na/_ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba 'phags pas bdag la 
[\[278b.3\]]bka' stsal du gsol/_/des smras pa/_rigs kyi bu kho bo ni bden pa'i byin gyi rlabs kyis spyod pa ste/_bden pa'i tshig gang gis dus gsum du byang chub sems dpa' gang yang bla na med pa yang dag par rdzogs pa'i byang chub las phyir mi ldog ldog par mi 'gyur 
[\[278b.4\]]zhe na/_bden pa'i tshig gi byin gyi rlabs des/_bdag gi dgos pa 'di dang 'di zhig grub par shog shig ces byas na yang des kho bo'i bsam pa thams cad de bzhin du 'grub bo/_/rigs kyi bu kho bo ni bden pa'i byin gyi rlabs de lta bus dgos pa thams cad sgrub ste/_
[\[278b.5\]]rigs kyi bu kho bos bden pa'i byin gyis rlabs 'di shes par zad na/_kho bos byang chub sems dpa' bden pa'i rjes su 'brang ba'i tshig rab tu thob pa rnams kyi spyod pa shes pa'am/_yon tan brjod par nus re skan/_/song rigs kyi bu lho phyogs kyi rgyud 
[\[278b.6\]]'di nyid na grong khyer yid bzang po'i sgo zhes bya ba yod de/_de na khye'u dpal 'byung ba zhes bya ba dang /_bu mo dpal gyi blo gros ma zhes bya ba gnyis shig 'khod kyis de'i gan du song la/_ji ltar byang chub sems dpas byang chub sems dpa'i spyod pa la bslab par 
[\[278b.7\]]bya ba dang /_ji ltar nan tan du bya ba dris shig_/de nas tshong dpon gyi bu nor [{]bzangs kyi [,]bzang gi [}]chos kyi rim gro cher bskyed de/_bram ze zhi 'dzin mchog gi rkang pa gnyis la spyi bos phyag 'tshal nas/_bram ze zhi 'dzin mchog la lan brgya stong du mar g.yas 
[\[279a\]]
[\[279a.1\]]phyogs su bskor ba byas te/_yang dang yang bltas nas/_bram ze zhi 'dzin mchog gi drung nas song ngo /_de nas tshong dpon gyi bu nor [{]bzangs [,]bzang [}]mthar gyis grong khyer yid bzang po'i sgor song ste/_khye'u dpal 'byung ba dang /_bu mo dpal gyi blo 
[\[279a.2\]]gros ma gang na ba der phyin nas de gnyis kyi rkang pa gnyis la spyi bos phyag 'tshal te/_mdun du 'dug nas thal mo sbyar te 'di skad ces smras so/_/'phags pa bdag gis bla na med pa yang dag par rdzogs pa'i byang chub tu sems bskyed na/_ji ltar byang 
[\[279a.3\]]chub sems dpas byang chub sems dpa'i spyod pa la bslab par bgyi ba dang /_ji ltar nan tan tu bgyi ba ma 'tshal te/_'phags pa dag ni byang chub sems dpa' rnams la gdams ngag dang rjes su bstan pa mdzad do/_/zhes bdag gis thos na/_
[\[279a.4\]]ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba 'phags pa dag gis bdag la bka' stsal du gsol/_de nas khye'u dpal 'byung ba dang /_bu mo dpal gyi blo gros mas tshong dpon gyi 
[\[279a.5\]]bu nor [{]bzangs [,]bzang [}]la 'di skad ces smras so/_/rigs kyi bu bdag cag gnyis kyis ni byang chub sems dpa'i rnam par thar pa sgyu ma'i rnam pa zhes bya ba thob ste/_mngon du byas so rigs kyi bu de ltar kho bo cag rnam par thar pa 'di dang ldan pas/_'jig rten thams cad sgyu 
[\[279a.6\]]ma'i rnam par rgyu rkyen sgyu ma las byung bar mthong ngo /_/las dang nyon mongs pa sgyu mar shes pas/_sems can thams cad kyang sgyu ma'i rnam par shes so/_/ma rig pa dang /_srid pa dang /_sred pa'i rgyu las byung bas 'gro ba thams cad kyang sgyu ma'i rnam par 
[\[279a.7\]]mthong ngo /_/phan tshun gyi rkyen gyi rgyu las byung bas chos thams cad kyang sgyu ma'i rnam par mthong ngo /_/phyin ci log gi sgyu ma las byung bas khams gsum thams cad kyang sgyu ma'i rnam par mthong ngo /_/yang dag pa ma yin pa'i rtog pa'i rgyus bskyed pas sems can 
[\[279b\]]
[\[279b.1\]]thams cad kyi shi 'pho dang /_'byung ba dang /_skye ba dang /_rga shi dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams kyang sgyu ma'i rnam par mthong ngo /_/'du shes dang sems dang lta ba phyin ci log gi rgyu las dngos po [{]myed [,]med [}]pa'i 'du shes 
[\[279b.2\]]kyis rmongs te/_byung bas zhing thams cad kyang sgyu ma'i rnam par mthong ngo /_/ye shes kyis spong ba'i rgyu las brtag ste/_/bskyed pas nyan thos dang rang sangs rgyas thams cad kyang sgyu ma'i rnam par mthong ngo /_/sgyu mar mngon par bsgrub pa las grub ste/_sprul pa'i 
[\[279b.3\]]spyod pa dang /_'dul ba'i sgyu ma'i rang bzhin pas byang chub sems dpa'i spyod pa dang /_smon lam gyis sems can yongs su smin par bya ba dang /_'dul ba gcig nas gcig tu brgyud pa yang sgyu ma'i rnam pa lta bur shes so/_/smon lam dang ye shes sgyu mas mngon par 
[\[279b.4\]]bsgrubs te/_yul bsam gyis mi khyab pa sgyu ma'i rang bzhin yin pas sangs rgyas dang /_byang chub sems dpa' thams cad kyi dkyil 'khor yang sgyu mar mthong ngo /_/rigs kyi bu bdag cag gnyis kyis ni byang chub sems dpa'i rnam par thar ba sgyu ma'i rang bzhin 'di 
[\[279b.5\]]shes par zad na/_kho bo cag gis byang chub sems dpa' las sgyu ma mtha' yas pas rnam par bsgrubs pa'i dra ba khong du chud pa rnams kyi spyod pa shes pa'am/_yon tan brjod par nus re skan/_de nas khye'u dpal 'byung ba dang /_bu mo dpal gyi blo gros mas tshong 
[\[279b.6\]]dpon gyi bu nor [{]bzangs [,]bzang [}]dge ba'i rtsa ba'i shugs drag po bsam gyis mi khyab pas mngon par brlan nas rang gi rnam par thar pa'i yul bstan te/_'di skad ces smras so/_/song rigs kyi bu lho phyogs kyi rgyud 'di nyid kyi phyogs kyi sgo'i gnas rgya mtsho'i 'gram zhes bya ba 
[\[279b.7\]]de na bza' shing gi ra ba rgyan chen po zhes bya ba yod de/_de'i nang na khang pa brtsegs pa chen po rnam par snang mdzad kyi rgyan gyis brgyan pa'i snying po zhes bya ba byang chub sems dpa'i dge ba'i rtsa ba rnam par smin pa las mngon par grub pa/_byang chub sems dpa'i sems 
[\[280a\]]
[\[280a.1\]]dang yid la bya ba las byung ba/_byang chub sems dpa'i smon lam las mngon par skyes pa/_byang chub sems dpa'i dbang las byung ba/_byang chub sems dpa'i mngon par shes pa'i ye shes kyi stobs kyis sprul ba/_byang chub sems dpa'i thabs mkhas 
[\[280a.2\]]pa las byung ba/_byang chub sems dpa'i bsod nams dang ye shes kyi stobs kyis rdzogs pa/_byang chub sems dpa'i snying rje chen pos sems can rnam par gdul ba'i don du bstan pa/_byang chub sems dpa'i byin gyi rlabs rnam par phye bas bsgrubs pa/_byang chub 
[\[280a.3\]]sems dpa'i rnam par thar pa bsam gyis mi khyab pa'i gnas la 'jug pa'i rgyan gyis brgyan pa yod de/_de na byang chub sems dpa' sems dpa' chen po byams pa zhes bya ba skye ba'i sa la gnas pa'i [{]myi [,]mi [}]rnams rjes su gzung ba dang /_pha dang ma dang gnyen du gyur pa rnams yongs su smin 
[\[280a.4\]]par bya ba dang /_der skyes ba'i byang chub sems dpa' skal ba mnyam pa rnams kyi theg pa chen po rab tu brtan par bya ba dang /_de ma yin pa'i sems can gzhan rnams kyang gar 'os pa'i sar dge ba'i rtsa bas yongs su smin par bya ba dang /_rang gi rnam par 
[\[280a.5\]]thar pa'i tshul la 'jug par bya ba yongs su bstan pa dang /_byang chub sems dpa'i skye ba la dbang bsgyur ba thams cad kyi rjes su song ba rab tu brjod pa dang /_sems can thams cad kyi skye ba yongs su bstan pa la mngon par gzhol bar bya bas sems can yongs su smin 
[\[280a.6\]]par bya ba mi gtang ba dang /_'gro ba thams cad yongs su gzung ba mi smad pas byang chub sems dpa'i snying rje chen po'i stobs bstan par bya ba dang /_byang chub sems dpa'i gnas gzhi rten thams cad las gyen du 'phags pa khong du chud par bya ba dang gnas med 
[\[280a.7\]]pa la gzhol bar srid par skye ba thams cad na gnas pa yongs su bstan pa'i don du 'dug gis/_de'i gan du song la ji ltar byang chub sems dpas byang chub sems dpa'i spyod pa la yongs su dri ba dang /_ji ltar byang chub sems dpas byang chub sems dpa'i lam yongs su 
[\[280b\]]
[\[280b.1\]]dag par bya ba dang /_ji ltar byang chub sems dpas byang chub sems dpa'i bslab pa la nan tan du bya ba dang /_ji ltar byang chub sems dpas byang chub kyi sems yongs su sbyang bar bya ba dang /_ji ltar byang chub sems dpas byang chub sems dpa'i smon lam mngon par bsgrub par 
[\[280b.2\]]bya ba dang /_ji ltar byang chub sems dpas byang chub sems dpa'i tshogs yongs su bsags par bya ba dang /_ji ltar byang chub sems dpas byang chub sems dpa'i sa yongs su gnon par bya ba dang /_ji ltar byang chub sems dpas byang chub sems dpa'i pha rol tu phyin pa 
[\[280b.3\]]yongs su rdzogs par bya ba dang /_ji ltar byang chub sems dpas byang chub sems dpa'i bzod pa la 'jug par bya ba dang /_ji ltar byang chub sems dpas byang chub sems dpa'i nan tan gyi yon tan la gnas par bya ba dang /_ji ltar byang chub sems dpas dge 
[\[280b.4\]]ba'i bshes gnyen bsnyen bkur bar bya ba dris shig_/de ci'i phyir zhe na/_rigs kyi bu byang chub sems dpa' byams pa zhes bya ba de ni/_byang chub sems dpa'i spyod pa thams cad la zhugs pa'o/_/de ni sems can thams cad kyi sems dang bsam pa 
[\[280b.5\]]rtogs par khong du chud pa'o/_/de ni sems can thams cad kyi spyod pa'i rjes su zhugs pa'o/_/de ni sems can thams cad yongs su smin par bya ba dang /_gdul ba la mngon du gyur pa'o/_/de ni pha rol tu phyin pa thams cad yongs su rdzogs 
[\[280b.6\]]par byas pa'o/_/de ni byang chub sems dpa'i sa thams cad la rab tu gnas pa'o/_/de ni byang chub sems dpa'i sa thams cad la rab tu gnas pa'o/_/de ni byang chub sems dpa'i bzod pa thams cad rab tu thob pa'o/_/de ni byang chub sems dpa'i skyon med par zhugs pa'o/_/de ni lung bstan 
[\[280b.7\]]pa thams cad yang dag par blang ba'o/_de ni byang chub sems dpa'i rnam par thar ba thams cad la rnam par rtse ba'o/_/de ni sangs rgyas kyi byin gyi rlabs thams cad yongs su blang ba'o/_/de ni de bzhin gshegs pa thams cad kyi thams cad 
[\[281a\]]
[\[281a.1\]]mkhyen pa'i ye shes kyi yul la dbang bskur bas mngon par dbang bskur ba'o/_/rigs kyi bu dge ba'i bshes gnyen de khyod la dge ba'i rtsa ba thams cad kyis ni mngon par brlan par byed do/_/byang chub tu sems bskyed pa ni rnam par 
[\[281a.2\]]'phel bar byed do/_/lhag pa'i bsam pa'i dbyings ni rab tu brtan par byed do/_/dge ba'i rtsa ba thams cad ni shin tu byang bar byed do/_/byang chub sems dpa'i dbang po'i shugs ni yang dag par 'phel bar byed do/_/chos kyi phyogs bsgribs pa med 
[\[281a.3\]]pa ni yongs su ston par byed do/_/gzhi kun tu zug pa'i sa khong du chud par bya ba ni rtogs par byed do/_/byang chub sems dpa' thams cad kyi smon lam gyi sar 'byung ba'i sgo la ni gzhog par byed do/_/byang chub sems dpa' thams cad kyi spyod 
[\[281a.4\]]pa dang /_smon lam gyi yon tan yongs su grub pa ni yang dag par rdzogs par 'gyur ro/_/byang chub sems dpa' kun tu bzang po'i spyod pa thob par bya ba'i skye ba'i sgo ni yongs su ston par 'gyur gyis/_rigs kyi bu khyod dge ba'i rtsa ba gcig la chags 
[\[281a.5\]]par ma byed cig_/chos kyi sgo'i 'od snang ba gcig la gzhol bar ma byed cig_/spyod pa gcig yongs su rdzogs pas chog par ma sems shig_/smon lam gcig pu mngon par bsgrub pa lhur ma len cig_/lung bstan pa gcig gis mthar thug pas 
[\[281a.6\]]rgyun gcad par ma byed cig_/bzod pa gsum la 'jug pas chog par bya ba'i 'du shes su ma byed cig_/pha rol tu phyin pa drug yongs su rdzogs par bya ba rgyun ma gcod cig_/sa bcu thob pas mthar thug par ma byed cig_/sangs rgyas kyi zhing tshad yod pa yongs 
[\[281a.7\]]su gzung ba dang /_yongs su dag par bya ba ma smon cig_/dge ba'i bshes gnyen tshad yod pa dga' bar bya ba dang /_bsnyen bkur bas ngoms par ma byed cig_/de ci'i phyir zhe na/_rigs kyi bu byang chub sems dpas ni dge ba'i rtsa ba tshad med pa yongs su 
[\[281b\]]
[\[281b.1\]]bsdu bar bya dgos so/_/byang chub sems dpa'i tshogs tshad med pa shin tu bsgrub dgos so/_/byang chub sems dpa'i sems kyi rgyu tshad med pa yongs su bstsags dgos so/_/yongs su bsngo ba'i tshul tshad med pa la bslab par bya dgos so/_/sems 
[\[281b.2\]]can gyi khams tshad med pa yongs su smin par bya dgos so/_/sems can gyi bsam pa'i khams tshad med pa la 'jug par bya dgos so/_/sems can gyi dbang po tshad med pa yongs su shes par bya dgos so/_/sems can gyi mos pa tshad med 
[\[281b.3\]]pa'i rjes su 'brang bar bya dgos so/_/sems can gyi spyod pa tshad [{]myed [,]med [}]pa khong du chud par bya dgos so/_/sems can tshad med pa gdul bar bya dgos so/_/nyon mongs pa dang bag la nyal ba tshad med pa yang dag par gzhom dgos so/_/las kyi 
[\[281b.4\]]sgrib pa tshad med pa yongs su sbyang dgos so/_/lta ba'i rnam pa tshad med pa rnam par bzlog dgos so/_/sems kyi kun nas nyon mongs pa tshad med pa bstsal bar bya dgos so/_/sems rnam par dag pa tshad med pa bskyed par bya dgos so/_/sdug bsngal gyi 
[\[281b.5\]]zug rngu tshad med pa yang dag par dbyung dgos so/_/srid pa'i rgya mtsho tshad med pa yongs su bskam par bya dgos so/_/ma rig pa'i mun pa tshad med pa rnam par bsal dgos so/_/nga rgyal gyi ri tshad med pa rab tu bsnyil dgos so/_/'khor ba'i bcings 
[\[281b.6\]]pa tshad med pa shin tu gtub dgos so/_/srid pa'i chu bo tshad med pa brgal dgos so/_/tshe'i rgya mtsho tshad med pa bskam dgos so/_/sems can 'dod pa'i 'dam du thogs pa tshad med pa yongs su dgrol dgos so/_/sems can khams gsum 
[\[281b.7\]]gyi khyim du thogs pa tshad med pa gdon par bya dgos so/_/sems can tshad med pa 'phags pa'i lam la dgod dgos so/_/'dod chags dang zhe sdang dang gti mug gi spyod pa tshad med pa rab tu zhi bar bya dgos so/_/bdud kyi zhags pa tshad med pa las 
[\[282a\]]
[\[282a.1\]]yang dag par 'da' bar bya dgos so/_/bdud kyi las tshad med pa rnam par bzlog dgos so/_/byang chub sems dpa'i lhag pa'i bsam pa'i khams tshad [{]myed [,]med [}]pa yongs su sbyang dgos so/_/byang chub sems dpa'i sbyor ba tshad med pa rnam 
[\[282a.2\]]par 'phel bar bya dgos so/_/byang chub sems dpa'i dbang po tshad med pa yongs su bskyed dgos so/_/byang chub sems dpa'i mos pa tshad med pa yongs su sbyang dgos so/_/byang chub sems dpa'i mnyam pa nyid tshad med pa la 'jug par bya dgos so/_/byang 
[\[282a.3\]]chub sems dpa'i spyod pa'i khyad par tshad med pa'i rjes su 'brang bar bya dgos so/_/byang chub sems dpa'i yon tan tshad med pa yongs su dag par bya dgos so/_/byang chub sems dpas bya ba'i spyod pa tshad med pa yongs su rdzogs par bya dgos so/_/'jig 
[\[282a.4\]]rten gyi spyod pa tshad med pa'i rjes su 'brang bar bya dgos so/_/'jig rten gyi rjes su 'brang ba tshad med pa yongs su bstan dgos so/_/dad pa'i stobs tshad med pa yongs su bskyed dgos so/_/brtson 'grus kyi stobs tshad med pa nye bar brtan dgos so/_/dran pa'i 
[\[282a.5\]]stobs tshad med pa yongs su dag par bya dgos so/_/ting nge 'dzin gyi stobs tshad med pa yongs su rdzogs par bya dgos so/_/shes rab kyi stobs tshad med pa bskyed par bya dgos so/_/mos pa'i stobs tshad med pa brtan par bya dgos so/_/bsod nams 
[\[282a.6\]]kyi stobs tshad med pa yang dag par bsgrub dgos so/_/ye shes kyi stobs tshad med pa rnam par spel dgos so/_/byang chub sems dpa'i stobs tshad med pa yang dag par bsgrub dgos so/_/sangs rgyas kyi stobs tshad med pa yongs su rdzogs par bya dgos so/_/
[\[282a.7\]]chos kyi sgo tshad med pa rab tu dbye dgos so/_/chos kyi phyogs tshad med pa la 'jug par bya dgos so/_/chos kyi sgo tshad med pa yongs su sbyang dgos so/_/chos kyi snang ba tshad med pa yang dag par bskyed dgos so/_/chos kyi gsal ba tshad med par rab tu bya dgos so/_/
[\[282b\]]
[\[282b.1\]]dbang po'i rgyud tshad med pa snang bar bya dgos so/_/nyon mongs pa'i nad tshad med pa yongs su shes par bya dgos so/_/chos kyi sman tshad med pa yang dag par bsdu dgos so/_/nyon mongs pa'i nad kyis btab pa'i sems can gyi khams tshad med pa gso dgos so/_/
[\[282b.2\]]bdud rtsi'i tshogs tshad med pa yang dag par bsdu bar bya dgos so/_/sangs rgyas kyi zhing tshad med pa 'da' bar bya dgos so/_/de bzhin gshegs pa tshad med pa mchod dgos so/_/byang chub sems dpa'i 'khor gyi dkyil 'khor tshad med par 'jug 
[\[282b.3\]]par bya dgos so/_/de bzhin gshegs pa'i bstan pa tshad med pa yongs su gzung dgos so/_/sems can gyi gnod pa tshad med pa bzod par bya dgos so/_/mi khom pa dang ngan song gi lam tshad med pa yongs su gcad dgos so/_/sems can gyi 
[\[282b.4\]]bde ba tshad med pa nye bar bsgrub dgos so/_/sems can bsdu ba tshad med pa bya dgos so/_/gzungs kyi sgo tshad med pa yongs su sbyang dgos so/_/smon lam gyi sgo tshad med pa mngon par bsgrub dgos so/_/byams pa chen po dang /_snying rje chen po'i stobs 
[\[282b.5\]]tshad med pa yongs su bsgom dgos so/_/chos yongs su btsal ba la brtson par bya ba tshad med pa rgyun mi gcad par bya dgos so/_/nges par rtogs pa'i stobs tshad [{]myed [,]med [}]pa'i rjes su 'jug dgos so/_/mngon par shes pa mngon du bsgrub pa tshad med pa bskyed 
[\[282b.6\]]dgos so/_/rig pa dang ye shes kyi snang ba tshad med pa rnam par dag par bya dgos so/_/sems can gyi rgyud tshad med pa'i rjes su 'gro bar bya dgos so/_/srid par skye ba tshad med pa yongs su gzung dgos so/_/lus rnam par phye ba tshad med pa yongs su bstan 
[\[282b.7\]]dgos so/_/skad rnam par phye ba tshad med pa yongs su shes par bya dgos so/_/sems can gyi sems rnam pa tha dad pa tshad med pa khong du chud par bya dgos so/_/byang chub sems dpa'i spyod yul rgya chen po'i rjes su 'jug par bya dgos so/_/byang chub sems 
[\[283a\]]
[\[283a.1\]]dpa'i gnas shin tu yangs par rjes su spyad dgos so/_/byang chub sems dpa'i rnam par spyod pa zab mo la rnam par blta dgos so/_/byang chub sems dpa'i yul rtogs par dka' ba khong du chud par bya dgos so/_/byang chub sems 
[\[283a.2\]]dpa'i lam bgrod par dka' ba bgrod par bya dgos so/_/byang chub sems dpa'i shugs bsgrub par dka' ba yongs su gzung dgos so/_/byang chub sems dpa'i skyon med pa 'jug par dka' ba la 'jug par bya dgos so/_/byang chub sems dpa'i spyod pa 
[\[283a.3\]]rnam pa sna tshogs khong du chud par bya dgos so/_/byang chub sems dpa'i rnam par 'phrul pa thams cad du khyab pa kun tu bstan dgos so/_/byang chub sems dpa'i chos kyi sprin yongs su gzung dgos so/_/byang chub sems dpa'i spyod pa'i dra ba mtha' dang 
[\[283a.4\]]dbus med par rab tu rgyas par bya dgos so/_/byang chub sems dpas pha rol tu phyin pa thams cad yongs su rdzogs par bya dgos so/_/byang chub sems dpas lung bstan pa tshad med par yang dag par mnod dgos so/_/byang chub sems dpas bzod 
[\[283a.5\]]pa'i sgo dpag tu med pa la 'jug par bya dgos so/_/byang chub sems dpas grags [{]myed [,]med [}]pa yongs su sbyang bar bya dgos so/_/byang chub sems dpas chos kyi sgo dpag tu med pa yongs su dag par bya dgos so/_/byang chub sems dpas sangs rgyas kyi 
[\[283a.6\]]zhing brjod du med pa yongs su sbyang dgos so/_/byang chub sems dpas bskal pa mtha' yas par go cha bgo dgos so/_/byang chub sems dpas de bzhin gshegs pa dpag tu med pa mchod par bya dgos so/_/byang chub sems dpas smon lam 
[\[283a.7\]]mngon par bsgrub pa bsam gyis mi khyab par mngon par bsgrub dgos so/_/rigs kyi bu mdor na sems can thams cad yongs su smin par byed pas byang chub sems dpa' rnams kyi spyod pa ni sems can thams cad dang mnyam par bstan to/_/bskal 
[\[283b\]]
[\[283b.1\]]pa thams cad du gnas pas bskal pa thams cad dang mnyam par bstan to/_/thams cad du skye ba yongs su ston pas skye ba thams cad dang mnyam par bstan to/_/dus gsum gyi ye shes khong du chud par bya ba'i phyir dus thams cad dang mnyam par 
[\[283b.2\]]bstan to/_/chos thams cad la nan tan du byed pas chos thams cad dang mnyam par bstan to/_/zhing thams cad yongs su dag par byed pas zhing thams cad dang mnyam par bstan to/_/smon lam thams cad yongs su rdzogs par byed pas/_smon 
[\[283b.3\]]lam thams cad dang mnyam par bstan to/_/sangs rgyas thams cad mchod pa mngon par bsgrub pas/_sangs rgyas thams cad dang mnyam par bstan to/_/byang chub sems dpa' thams cad kyi smon lam dang gcig tu 'gyur ba'i phyir/_byang chub sems 
[\[283b.4\]]dpa' thams cad dang mnyam par bstan to/_/dge ba'i bshes gnyen thams cad la bsnyen bkur byed pa'i phyir/_byang chub sems dpa' rnams kyi spyod pa ni dge ba'i bshes gnyen thams cad dang mnyam par bstan to/_/rigs kyi bu de bas na khyod kyis dge 
[\[283b.5\]]ba'i bshes gnyen yongs su btsal ba la skyo bar mi bya'o/_/dge ba'i bshes gnyen mthong bas ngoms pa bskyed par mi bya'o/_/dge ba'i bshes gnyen la yongs su dri bas chog shes par mi bya'o/_/dge ba'i bshes gnyen dang 'grogs pa las bsam 
[\[283b.6\]]pa phyir ldog par mi bya'o/_/dge ba'i bshes gnyen la phu dud dang /_rim gro'i sbyor ba rgyun gcad par mi bya'o/_/dge ba'i bshes gnyen gyi gdams ngag dang /_rjes su bstan pa la log par gzung bar mi bya'o/_/dge ba'i bshes gnyen gyi yon 
[\[283b.7\]]tan thob par 'gyur ba la the tshom mi bskyed do/_/dge ba'i bshes gnyen gyis 'byung ba'i sgo bstan pa la yid gnyis su mi bya'o/_/dge ba'i bshes gnyen gyi thabs kyi bsam pa dang /_'jig rten gyi rjes su 'brang bar bya ba'i rgyud la zhe sdang bskyed par mi bya'o/_/dge ba'i 
[\[284a\]]
[\[284a.1\]]bshes gnyen la mos pa rnam par bskyed pas lus dang sems rnam par ldog par mi bya'o/_/de ci'i phyir zhe na/_rigs kyi bu byang chub sems dpa' rnams kyi byang chub sems dpa'i spyod pa thams cad thos pa ni dge ba'i bshes gnyen la rag las pa'o/_/byang chub sems dpa'i 
[\[284a.2\]]yon tan yongs su rdzogs par bya ba thams cad ni dge ba'i bshes gnyen las byung ba'o/_/byang chub sems dpa'i smon lam gyi rgyun thams cad ni dge ba'i bshes gnyen las byung ba'o/_/byang chub sems dpa'i dge ba'i rtsa ba thams cad ni dge ba'i bshes gnyen gyis 
[\[284a.3\]]bskyed pa'o/_/byang chub sems dpa'i tshogs thams cad ni dge ba'i bshes gnyen gyis bsgrubs pa'o/_/byang chub sems dpa'i chos kyi sgo snang ba thams cad ni dge ba'i bshes gnyen las byung ba'o/_/byang chub sems dpa'i 'byung ba'i sgo rnam par dag pa thams 
[\[284a.4\]]cad ni dge ba'i bshes gnyen las byung ba'o/_/byang chub sems dpa'i bslab pa la nan tan du bya ba thams cad ni dge ba'i bshes gnyen la rag las pa'o/_/byang chub sems dpa'i yon tan gyi chos thams cad ni dge ba'i bshes gnyen la gnas pa'o/_/byang 
[\[284a.5\]]chub sems dpa'i lhag pa'i bsam pa yongs su dag pa thams cad ni dge ba'i bshes gnyen rtsa bar gyur pa'o/_/byang chub sems dpa'i sems bskyed pa brtan pa thams cad ni dge ba'i bshes gnyen las skyes pa'o/_/byang chub sems dpa'i gzungs 
[\[284a.6\]]dang spobs pa'i sgo snang ba thams cad du khrid pa ni dge ba'i bshes gnyen no/_/byang chub sems dpa'i rnam par dag pa'i sgo'i mdzod thams cad ni dge ba'i bshes gnyen gyis yongs su bzung ba'o/_/byang chub sems dpa'i ye shes snang ba thams cad ni dge 
[\[284a.7\]]ba'i bshes gnyen gyis yang dag par bskyed pa'o/_/byang chub sems dpa'i smon lam khyad par can thams cad ni dge ba'i bshes gnyen gyi lag na 'dug pa'o/_/byang chub sems dpa'i smon lam gyi tshul gyi rgyud gcig tu gyur pa thams cad ni dge ba'i bshes gnyen 
[\[284b\]]
[\[284b.1\]]la brten pa'o/_/byang chub sems dpa'i yang dag par bsgrub pa khyad par can mnyam pa thams cad ni dge ba'i bshes gnyen gyi rgyud las byung ba'o/_/byang chub sems dpa'i gsang ba'i gnas thams cad ni dge ba'i bshes gnyen gyi mdzod na 'dug pa'o/_/byang 
[\[284b.2\]]chub sems dpa'i chos thams cad ni dge ba'i bshes gnyen gyi 'byung gnas nas byung ba'o/_/byang chub sems dpa'i dbang po'i shugs kyi myu gu thams cad ni dge ba'i bshes gnyen gyis rnam par spel ba'o/_/byang chub sems dpa'i ye shes rgya mtsho thams 
[\[284b.3\]]cad ni dge ba'i bshes gnyen gyis yang dag par spel ba'o/_/byang chub sems dpa'i gter gyi mdzod thams cad ni dge ba'i bshes gnyen gyis yongs su bskyangs pa'o/_/byang chub sems dpa'i bsod nams bstsags pa thams cad ni dge ba'i 
[\[284b.4\]]bshes gnyen gyis bsrungs pa'o/_/byang chub sems dpa'i tshe rnam par dag pa thams cad ni dge ba'i bshes gnyen gyis bskyed pa'o/_/byang chub sems dpa'i chos mnyan pa'i sprin thams cad ni dge ba'i bshes gnyen gyi kha nas byung ba'o/_/
[\[284b.5\]]byang chub sems dpa' 'byung ba'i lam la 'jug pa thams cad ni dge ba'i bshes gnyen gyi khong na yod pa'o/_/sangs rgyas thams cad kyi byang chub ni dge ba'i bshes gnyen la rim gro byas pas thob pa'o/_/byang chub sems dpa'i spyod pa thams cad 
[\[284b.6\]]ni dge ba'i bshes gnyen gyis yongs su bzung ba'o/_/byang chub sems dpa'i yon tan brjod pa thams cad ni dge ba'i bshes gnyen gyis bstan pa'o/_/byang chub sems dpa'i chos kyi phyogs kyi rjes su 'brang ba thams cad ni dge ba'i bshes gnyen gyis 
[\[284b.7\]]yongs su bstan pa'o/_/byang chub sems dpa'i sems dang lhag pa'i bsam pa'i bdag nyid che ba ni dge ba'i bshes gnyen gyis yang dag par brjod pa'o/_/byang chub sems dpa' rnams kyi byams pa chen po'i stobs ni dge ba'i bshes gnyen las byung ba'o/_/
[\[285a\]]
[\[285a.1\]]byang chub sems dpa' rnams kyi snying rje chen po'i stobs ni dge ba'i bshes gnyen gyis bskyed pa'o/_/byang chub sems dpa'i dbang thams cad ni dge ba'i bshes gnyen gyis yongs su bzung ba'o/_/byang chub sems dpa' rnams kyi yan lag 
[\[285a.2\]]thams cad ni dge ba'i bshes gnyen gyis bskyed pa'o/_/byang chub sems dpa'i phan pa nye bar bsgrub pa thams cad ni dge ba'i bshes gnyen las byung ba'o/_/rigs kyi bu dge ba'i bshes gnyen gyis yang dag par zin pa'i byang chub sems dpa' rnams ni ngan song 
[\[285a.3\]]du mi ltung ngo /_/dge ba'i bshes gnyen gyis yongs su bzung ba'i byang chub sems dpa' rnams ni theg pa chen po las [{]myi [,]mi [}]ldog go_/dge ba'i bshes gnyen gyis yongs su bsam pa'i byang chub sems dpa' rnams ni byang chub sems dpa'i bslab pa dang 
[\[285a.4\]]'gal bar [{]myi [,]mi [}]byed do/_/dge ba'i bshes gnyen gyis shin tu bsrungs pa'i byang chub sems dpa' rnams ni sdig pa'i grogs po'i lag tu [{]myi [,]mi [}]'dong ngo /_/dge ba'i bshes gnyen gyis yongs su bskyangs pa'i byang chub sems dpa' rnams ni byang chub sems dpa'i 
[\[285a.5\]]chos las nyams par mi 'gyur ro/_/dge ba'i bshes gnyen gyis yang dag par zin pa'i byang chub sems dpa' rnams ni so so'i skye bo'i sa las yongs su 'da'o/_/dge ba'i bshes gnyen gyis yongs su bsrungs pa'i byang chub sems dpa' rnams ni 
[\[285a.6\]]nyan thos dang rang sangs rgyas kyi skyon med par mi 'jug go_/dge ba'i bshes gnyen gyis bskyangs pa'i byang chub sems dpa' rnams ni 'jig rten las mngon par 'phags pa yin no/_/dge ba'i bshes gnyen gyis yang dag par bskyed pa'i byang 
[\[285a.7\]]chub sems dpa' rnams ni 'jig rten gyi chos kyis [{]myi [,]mi [}]gos pa yin no/_/dge ba'i bshes gnyen bsnyen bkur ba'i byang chub sems dpa' rnams ni spyod pa thams cad la mi 'khrul par spyod pa yin no/_/dge ba'i bshes gnyen gyis bsgrubs 
[\[285b\]]
[\[285b.1\]]pa'i byang chub sems dpa'i rnams ni brtsam pa thams cad las phyir mi ldog go_/dge ba'i bshes gnyen gyis yongs su bzung ba'i byang chub sems dpa' rnams ni las dang nyon mongs pas thub par dka' ba yin no/_/dge ba'i bshes gnyen gyi stobs kyis 
[\[285b.2\]]brtan pa'i byang chub sems dpa' rnams ni bdud thams cad kyis mi thub pa yin no/_/dge ba'i bshes gnyen gyi rten la gnas pa'i byang chub sems dpa' rnams ni byang chub kyi yan lag thams cad kyis rnam par 'phel lo/_/de ci'i phyir zhe na/_rigs kyi 
[\[285b.3\]]bu dge ba'i bshes gnyen ni bsgrib par 'gyur ba'i chos thams cad las rnam par sbyong ba'o/_/dge ba'i bshes gnyen ni sdig to las rnam par bzlog pa'o/_/dge ba'i bshes gnyen ni mi bya ba rnams khong du chud par byed pa'o/_/bag med pa'i gnas 
[\[285b.4\]]las yang dag par bzlog pa'o/_/ma rig pa'i mun pa rnam par sel ba'o/_/lta ba'i 'ching ba 'thub pa'o/_/'khor ba'i grong khyer nas 'don pa'o/_/'jig rten gyi gnas 'dor bar byed pa'o/_/bdud kyi zhags pa las thar bar byed pa'o/_/sdug 
[\[285b.5\]]bsngal gyi zug rngu 'byin pa'o/_/mi shes pa'i thibs pa las thar bar byed pa'o/_/lta ba'i mya ngan las yongs su zlo ba'o/_/srid pa'i chu bo las sgrol ba'o/_/'dod pa'i 'dam nas 'byin pa'o/_/lam mi bde ba nas rnam par zlog pa'o/_/byang 
[\[285b.6\]]chub sems dpa'i lam yang dag par ston pa'o/_/byang chub sems dpa'i yi dam la gzhog pa'o/_/nan tan la rab tu 'god pa'o/_/thams cad mkhyen pa nyid du 'gro ba'i phyogs rab tu ston pa'o/_/shes rab kyi mig rnam par sbyong ba'o/_/byang chub kyi 
[\[285b.7\]]sems rnam par 'phel bar byed pa'o/_/snying rje chen po yang dag par skyed pa'o/_/spyod pa yongs su ston pa'o/_/pha rol tu phyin pa'i gdams ngag rab tu ston pa'o/_/sa la rab tu 'god pa'o/_/bzod pa rnam par 
[\[286a\]]
[\[286a.1\]]'byed pa'o/_/dge ba'i rtsa ba thams cad yongs su 'grub par byed pa'o/_/tshogs thams cad skyed par byed pa'o/_/byang chub sems dpa'i yon tan thams cad stobs pa'o/_/sangs rgyas thams cad kyi zhabs kyi drung 
[\[286a.2\]]du phyin par byed pa'o/_/yon tan thams cad yongs su ston pa'o/_/don thams cad yang dag par len du 'jug pa'o/_/nan tan la gzengs bstod pa'o/_/'byung ba'i sgo ston pa'o/_/lam gol ba las yongs su srung ba'o/_/chos snang ba'i sgo snang 
[\[286a.3\]]bar byed pa'o/_/chos kyi sgo mngon par brlan par byed pa'o/_/chos thos par bya ba'i sprin gyi char rab tu 'bebs pa'o/_/nyon mongs pa thams cad zhi bar byed pa'o/_/lta ba'i rnam pa thams cad las rnam par zlog pa'o/_/sangs rgyas kyi chos 
[\[286a.4\]]thams cad la gnas par byed pa'o/_/'di ltar yang rigs kyi bu dge ba'i bshes gnyen ni sangs rgyas kyi rigs su skyes pas ma lta bu'o/_/dge ba'i bshes gnyen ni phan pa rgya chen por sgrub pas pha lta bu'o/_/dge ba'i bshes gnyen ni sdig pa thams cad 
[\[286a.5\]]las srung bas ma ma lta bu'o/_/dge ba'i bshes gnyen ni byang chub sems dpa'i bslab pa khong du chud par byed pas slob dpon lta bu'o/_/dge ba'i bshes gnyen ni pha rol tu phyin pa'i lam du 'dzud pas lam mkhan lta bu'o/_/dge ba'i bshes gnyen ni 
[\[286a.6\]]nyon mongs pa'i nad las thar bar byed pas sman pa lta bu'o/_/dge ba'i bshes gnyen ni ye shes kyi sman rnam par 'phel bar byed pas gangs ri lta bu'o/_/dge ba'i bshes gnyen ni 'jigs pa thams cad las srung bas dpa' bo lta bu'o/_/dge ba'i bshes gnyen 
[\[286a.7\]]ni 'khor ba'i chu bo chen po las sgrol bas mnyan pa lta bu'o/_/dge ba'i bshes gnyen ni thams cad mkhyen pa'i ye shes rin po che'i gling du phyin par byed pas skyab 'dzin pa lta bu'o/_/rigs kyi bu de lta bas na de ltar yid la bya ba rgyun ma chad pas khyod kyis dge 
[\[286b\]]
[\[286b.1\]]ba'i bshes gnyen bsnyen par gyis shig_/khur thams cad bkur bas yongs su mi skyo ba'i phyir sa lta bu'i sems dang /_mi phyed pa'i phyir rdo rje lta bu'i sems dang sdug bsngal thams cad kyis mi sgul ba'i phyir 'khor yug lta bu'i sems dang /_ci dga' bar bka' 
[\[286b.2\]]nyan pas bran lta bu'i sems dang /_ngag thams cad mi gcag pas slob ma lta bu'i sems dang /_las thams cad nyams su blang ba la mi smad pas 'jig rten gyi bran lta bu'i sems dang /_nyon mongs pa thams cad kyis mi skyo ba'i phyir ma ma lta bu'i 
[\[286b.3\]]sems dang /_bya'o cog la mthun par gzung bas g.yog lta bu'i sems dang /_nga rgyal dang mtho ba'i nga rgyal spong bas phyag dar ba lta bu'i sems dang /_dus dang dus ma yin par mthon dman du 'gyur bas zla ba nya ba lta bu'i sems dang /[ {]myi [,]mi [}]srun pa thams cad 
[\[286b.4\]]rnam par spong bas rta cang shes lta bu'i sems dang /_khur lci ba bkur bas theg pa lta bu'i sems dang /_dul ba dang cang shes kyi bsam pas glang po lta bu'i sems dang /[ {]myi [,]mi [}]sgul [{]myi [,]mi [}]bskyod pas ri lta bu'i sems dang /_mi khro bas khyi lta bu'i sems dang /_
[\[286b.5\]]nga rgyal dang dus med pas gdol ba lta bu'i sems dang /_dregs pa thams cad med pas khyu mchog rwa bcad pa lta bu'i sems dang /_rlom sems med pas mtshan bu lta bu'i sems dang /_'gro zhing 'ong bas mi skyo bas gru lta bu'i sems dang /_dge ba'i 
[\[286b.6\]]bshes gnyen gyi ngag gi mthar phyin par byed pas zam pa lta bu'i sems dang /_dge ba'i bshes gnyen gyi ngor blta bas bu mdzangs pa lta bu'i sems dang /_chos kyi rgyal po'i bka' las mi 'gal bar bya bas rgyal po gzhon nu lta bu'i sems kyis dge ba'i bshes 
[\[286b.7\]]gnyen la bsnyen par bya'o/_/rigs kyi bu khyod kyis bdag la ni nad par 'du shes bskyed do/_/dge ba'i bshes gnyen la ni sman pa'i 'du shes dang /_gdams ngag la ni sman gyi 'du shes dang /_nan tan nyams su blang ba la ni nad 'tsho ba'i 'du shes 
[\[287a\]]
[\[287a.1\]]bskyed par bya'o/_/rigs kyi bu khyod kyis bdag la ni dron po'i 'du shes bskyed par bya'o/_/dge ba'i bshes gnyen la ni lam mtshon pa'i 'du shes dang /_gdams ngag la ni lam gyi 'du shes dang /_nan tan la ni phyogs bde bar 'gro ba'i 
[\[287a.2\]]'du shes bskyed par bya'o/_/rigs kyi bu khyod kyis bdag la ni pha rol tu 'gro ba'i 'du shes bskyed par bya'o/_/dge ba'i bshes gnyen la ni mnyan pa'i 'du shes dang /_rjes su bstan pa la mu stegs kyi 'du shes dang /_nan tan la ni gru'i 'du shes bskyed par 
[\[287a.3\]]bya'o/_/rigs kyi bu khyod kyis bdag la ni zhing pa'i 'du shes bskyed par bya'o/_/dge ba'i bshes gnyen la ni klu'i dbang po'i 'du shes dang /_gdams ngag la ni char pa'i 'du shes dang /_nan tan la ni lo tog 'grub pa'i 'du shes bskyed par bya'o/_/rigs 
[\[287a.4\]]kyi bu khyod kyis bdag la ni dbul po'i 'du shes bskyed par bya'o/_/dge ba'i bshes gnyen la ni ngal bso po'i 'du shes dang /_gdams ngag la ni nor dang don gyi 'du shes dang /_nan tan la ni dbul ba sel ba'i 'du shes bskyed par bya'o/_/rigs kyi bu 
[\[287a.5\]]khyod kyis bdag la ni slob ma'i 'du shes bskyed par bya'o/_/dge ba'i bshes gnyen la ni slob dpon gyi 'du shes dang gdams ngag la ni bzo ba'i 'du shes dang /_nan tan la ni bzo khong du chud pa'i 'du shes bskyed par bya'o/_/rigs kyi bu khyod kyis bdag la ni 
[\[287a.6\]]'jigs pa'i 'du shes bskyed par bya'o/_/dge ba'i bshes gnyen la ni dpa' bo'i 'du shes dang /_gdams ngag la ni mtshon cha'i 'du shes dang /_nan tan la ni dgra sel ba'i 'du shes bskyed par bya'o/_/rigs kyi bu khyod kyis bdag la ni tshong ba'i 'du shes 
[\[287a.7\]]bskyed par bya'o/_/dge ba'i bshes gnyen la ni skyab 'dzin pa'i 'du shes dang /_gdams ngag la ni rin po che'i 'du shes dang /_nan tan la ni rin po che sdud pa'i 'du shes bskyed par bya'o/_/rigs kyi bu khyod kyis bdag la ni bu dam pa'i 'du shes bskyed par 
[\[287b\]]
[\[287b.1\]]bya'o/_/dge ba'i bshes gnyen la ni pha ma'i 'du shes dang /_rjes su bstan pa la ni rigs kyi bu'i tshul gyi 'du shes dang /_nan tan la ni tshul ma nyams pa'i 'du shes bskyed par bya'o/_/rigs kyi bu khyod kyis bdag la ni rgyal po gzhon nu'i 'du shes bskyed 
[\[287b.2\]]par bya'o/_/dge ba'i bshes gnyen la ni chos kyi rgyal po dang blon po dam pa'i 'du shes dang /_gdams ngag la ni rgyal po'i khrims kyi 'du shes dang /_nan tan la ni ye shes kyi rgyal po'i cod pan dang rgyan dang /_chos kyi thabs mgo la 'ching ba dang /_chos kyi rgyal 
[\[287b.3\]]po'i grong khyer la rnam par lta ba'i 'du shes bskyed par bya ste/_rigs kyi bu khyod kyis de lta bu'i 'du shes yid la bya ba yongs su sgom ste/_dge ba'i bshes gnyen rnams la nye bar bsnyen par gyis shig_/de ci'i phyir zhe na/_rigs kyi bu de ltar dge ba'i 
[\[287b.4\]]bshes gnyen la lhag pa'i bsam pa yongs su dag pa'i byang chub sems dpa' rnams ni dge ba'i bshes gnyen gyi ngag thams cad nyams su len pa'i tshe/_gangs kyi ri la rten pa'i rtswa dang gel ba dang /_sman dang nags tshal lta bur dge ba'i rtsa ba thams cad 
[\[287b.5\]]kyis rnam par 'phel lo/_/rgya mtsho chen po chu'i snod du gyur pa ltar chos thams cad kyi snod du 'gyur ro/_/gang chen mtsho chen po rin po che mang po'i 'byung gnas su gyur pa ltar yon tan thams cad kyi 'byung gnas su 'gyur ro/_/[{]mye'i [,]me'i [}]drod kyis gser yongs 
[\[287b.6\]]su 'byang ba ltar byang chub kyi sems yongs su byang bar 'gyur ro/_/rgya mtsho chen po las 'phags pa'i ri rab ltar 'jig rten las mngon par 'phags par 'gyur ro/_/pad mo la chus [{]myi [,]mi [}]chags pa ltar 'jig rten gyi chos kyis [{]myi [,]mi [}]gos par 'gyur 
[\[287b.7\]]ro/_/rgya mtsho chen po ro rul pa dang mi 'grogs pa ltar/_spyod pa ngan pa thams cad dang mi 'grogs so/_/yud du yar gyi zla ba ltar chos dkar pos rnam par 'phel bar 'gyur ro/_/'dzam bu'i gling snang bar byed pa'i nyi ma ltar chos kyi dbyings su snang 
[\[288a\]]
[\[288a.1\]]bar 'gyur ro/_/pha ma dang 'grogs pa'i bu ltar byang chub sems dpa'i smon lam gyi lus thams cad yang dag par skye bar 'gyur ro/_/de ltar mdor na rigs kyi bu dge ba'i bshes gnyen gyi gdams ngag la zhugs pa'i byang chub 
[\[288a.2\]]sems dpa' rnams ni yon tan bye ba khrag khrig brgya stong brjod du med pa phrag bcu ni rab tu 'dzin par 'gyur ro/_/de'i lhag pa'i bsam pa bye ba khrag khrig brgya stong phrag bcu ni yongs su sbyong bar 'gyur ro/_/byang chub sems dpa'i dbang po bya ba khrag khrig brgya stong 
[\[288a.3\]]phrag bcu ni rab tu 'phel bar 'gyur ro/_/byin gyi rlabs bye ba khrag khrig brgya stong phrag bcu ni rnam par spyod par 'gyur ro/_/sgrib pa'i chos bye ba khrag khrig brgya stong phrag bcu ni rnam par sbyong bar 'gyur ro/_/sgrib pa'i chos grangs med pa brgya stong phrag 
[\[288a.4\]]bcu ni yongs su dag par 'gyur ro/_/bdud grangs med pa brgya stong phrag bcu las ni yang dag par 'das par 'gyur ro/_/chos kyi sgo grangs med pa brgya stong phrag bcu la ni rab tu 'jug par 'gyur ro/_/tshogs rnam par dag pa'i sgo grangs med pa bye ba 
[\[288a.5\]]khrag khrig brgya stong phrag bcu ni yongs su rdzogs par 'gyur ro/_/spyod pa grangs med pa brgya stong phrag bcu ni kun nas dag par 'gyur ro/_/smon lam chen po grangs med pa brgya stong phrag bcu ni mngon par grub par 'gyur ro/_/rigs kyi bu de ltar mdor na byang chub 
[\[288a.6\]]sems dpa'i spyad pa thams cad dang /_byang chub sems dpa'i pha rol tu phyin pa thams cad dang /_byang chub sems dpa'i sa thams cad dang /_byang chub sems dpa'i bzod pa la 'jug pa thams cad dang /_byang chub sems dpa'i ting nge 'dzin gyi sgo thams cad dang /_
[\[288a.7\]]byang chub sems dpa'i mngon par shes pa'i ye shes kyis rnam par 'phrul pa thams cad dang /_byang chub sems dpa'i gzungs dang spobs pa'i snang ba thams cad dang /_byang chub sems dpa'i bsngo ba'i ye shes dang mngon par shes pa tshad med pa thams cad dang /_byang chub 
[\[288b\]]
[\[288b.1\]]sems dpa'i smon lam mngon par bsgrub pa thams cad dang /_sangs rgyas kyi chos thams cad rab tu thob cing yongs su grub pa rnams ni dge ba'i bshes gnyen la rag las pa dag go_/dge ba'i bshes gnyen rtsa bar gyur pa dag go_/dge ba'i bshes gnyen las byung ba dag 
[\[288b.2\]]go_/dge ba'i bshes gnyen skye gnas su gyur pa dag go_/dge ba'i bshes gnyen skye mched du gyur pa dag go_/dge ba'i bshes gnyen las yongs su skyes pa dag go_/dge ba'i bshes gnyen gyis yongs su spel ba dag go_/dge ba'i bshes gnyen la rab tu rten pa dag go_/
[\[288b.3\]]dge ba'i bshes gnyen rgyur gyur pa'o/_/dge ba'i bshes gnyen las rab tu skyes pa dag go_/de nas tshong dpon gyi bu nor [{]bzangs kyis [,]bzang gis [}]rnam pa de lta bu'i dge ba'i bshes gnyen gyi yon tan dang /_bsngags pa rjes su bstan pa dang /_byang chub sems dpa'i spyod pa tshad 
[\[288b.4\]]med pa dang /_sangs rgyas kyi chos rgya chen po thos nas dga' rangs te mgu zhing nyams bde la tshim zhing yid bde ba skyes nas/_khye'u dpal 'byung ba dang /_bu mo dpal gyi blo gros ma gnyis kyi rkang pa la spyi bos phyag 'tshal te/_khye'u dpal 'byung ba dang /_bu mo dpal gyi blo gros ma gnyis la 
[\[288b.5\]]lan brgya stong du mar g.yas phyogs su bskor ba byas nas/_khye'u dpal 'byung ba dang /_bu mo dpal gyi blo gros ma'i drung nas song ngo //_//sangs rgyas rmad gcad ces bya ba shin tu rgyas pa chen po'i mdo/_bam po [{]bcwo [,]bco [}]brgyad pa/_de nas tshong dpon gyi bu nor [{]bzangs [,]bzang [}]dge ba'i bshes gnyen gyi gdams ngag gis 
[\[288b.6\]]sems mngon par brlan pa de byang chub sems dpa'i spyod pa rjes su bstan pa de ni rjes su rnam par sems/_sngon gyi mtha'i lus mang po yang dag par spyod pa nyams su ma blangs par chud zos pa la bsam pas ni lus kyi stobs rab tu brtan par byed/_sngon gyi mtha'i mur 
[\[288b.7\]]thug pa'i lus dang sems yongs su dag kyang don med par 'khor ba'i sems kyi rgyud du gyur pa la bsam pas ni sems dang yid la bya ba rab tu sbyong /_sngon gyi mtha'i mur thug pa'i las yang dag pa ma yin pas 'jig rten gyi don du g.yen spyo ste/_mig ces par sha thang ba 
[\[289a\]]
[\[289a.1\]]la bsam pas ni da ltar byung ba'i don shin tu gces pa la legs par bsgrub pa rnam par sems/_sngon gyi mtha'i mur thug pa'i yongs su rtog pa yang dag pa ma yin par rnam par brtags pa las byung ba phyin ci log gis yid la bya ba kun nas 
[\[289a.2\]]glags pa la bsam pas ni/_byang chub sems dpa'i spyod pa thams cad yang dag pa'i rtog pas mngon par 'du bya ba'i stobs yang dag par bskyed/_'das pa'i lus kyis bdag gi don gyi sbyor ba la rtsom rtsom pa'i yul la yongs su bsam pas ni/_sems can 
[\[289a.3\]]thams cad kyi sbyor ba las khyad par du 'phags par lhag pa'i bsam pa'i stobs rab tu brtan par byed/_sngon 'dod pa yongs su tshol tshol ba'i spyod pa ro [{]myed [,]med [}]pa la yongs su bsam pas ni sangs rgyas kyi chos thams cad 'thob pa'i sbyor bas dbugs phyin 
[\[289a.4\]]pa chen po 'thob pa'i dbang po'i shugs drag po rnam par 'phel bar byed/_'das pa'i dus kyi lhag pa'i bsam pa phyin ci log dang ldan pa'i sbyor ba la yongs su bsam pas ni/_da ltar byung ba'i dus su phyin ci log med pa dang ldan pa'i yang dag pa'i lta ba dang /_byang chub 
[\[289a.5\]]sems dpa'i smon lam la yi dam bca' bas sems kyi rgyud yongs su rgyas par byed/_sngon gyi mtha'i brtson 'grus brtsams pa mi cha la don ma yin pa dang /_yongs su ma grub pa'i brtson 'grus nyams su blangs pa la yongs su bsam pas ni/_da ltar byung ba'i 
[\[289a.6\]]dus su sangs rgyas kyi chos yongs su bsdu ba la sta gon du gnas pa'i brtson 'grus chen po rtsom pa'i rnam par gnon pas lus dang sems kyi gzengs mtho ba yang dag par bskyed/_sngon gyi mtha'i mur thug pa'i 'gro ba lnga'i rgyud kyi ngan song du bdag dang gzhan bor ba la 
[\[289a.7\]]brtag pas lus 'tsho ba med pa yongs su gzung ba la yang dag par bsam pas ni/_sangs rgyas kyi chos thams cad yongs su bsgrub pa dang /_'gro ba thams cad nye bar 'tsho ba dang /_dge ba'i bshes gnyen thams cad bsnyen bkur bar nus pa'i lus 
[\[289b\]]
[\[289b.1\]]yongs su bzung bas dga' ba dang mos pa'i shugs drag po rgya chen po rnam par 'phel bar byed/_da ltar byung ba'i tsher mngon par grub kyang rga ba dang na ba dang 'chi ba dang mya ngan gyi 'byung gnas su gyur te 'du ba dang 'bral ba'i/_gter du gyur pa'i lus kyang phyi ma'i 
[\[289b.2\]]mtha'i bskal pa'i mur thug par byang chub sems dpa'i spyad pa spyod pa la brtson pa dang /_sems can yongs su smin par bya ba dang /_sangs rgyas kyi chos yongs su bsdu ba la brtson pa dang /_de bzhin gshegs pa'i zhal lta zhing zhing thams cad du rgyu ba dang /_chos 
[\[289b.3\]]smra ba thams cad la rim gror bya ba dang /_de bzhin gshegs pa thams cad kyi bstan pa yongs su bzung ba la brtson pa dang /_chos thams cad yongs su btsal ba'i grogs su gyur pa dang /_dge ba'i bshes gnyen thams cad mthong bar bya ba dang /_sangs 
[\[289b.4\]]rgyas kyi chos thams cad yang dag par bsdu ba la brtson pa'i byang chub sems dpa'i smon lam dang /_ye shes kyi lus kyi rgyu dang rkyen du gyur ba la bltas shing dge ba'i rtsa ba'i dbang po dang /_shugs bsam gyis mi khyab pa rnam par 'phel bar byed cing de lta 
[\[289b.5\]]bu'i sems dang /_de lta bu'i yid la bya ba dang /_tshul bzhin de lta bu la rab tu brtson pa dang /_byang chub sems dpa' thams cad kyi mos pas yang dag par bsgrubs pa'i dad pa dang /_byang chub sems dpa' thams cad kyi bsam pa yongs su bsgrubs pa'i 
[\[289b.6\]]nye bar sems pa dang /_byang chub sems dpa' thams cad kyi lhag pa'i bsam pas sgro btags pa'i rim gro dang /_byang chub sems dpa' thams cad kyi dbang po dang bar sgro btags pa'i phu dud dang /_byang chub sems dpa' thams cad kyi ston pa la 
[\[289b.7\]]mos pas yang dag par bsgrubs pa'i dbang po dang ba'i shugs dang /_byang chub sems dpa' thams cad la rim gros byung ba'i sems kyi mos pa dang /_byang chub sems dpa' thams cad kyi dad pa las yongs su byung ba'i dge ba'i rtsa ba'i tshogs dang /_
[\[290a\]]
[\[290a.1\]]byang chub sems dpa'i mngon par 'du bya ba thams cad las yongs su grub pa'i mchod pa rnam pa tha dad pa dang /_byang chub sems dpa' thams cad dang mnyam pa'i lus kyi thal mo sbyar ba dang /_'gro ba'i lus thams cad du yongs su byung ba'i 
[\[290a.2\]]mig rnam pa sna tshogs kyis blta ba dang /_'gro bar ming btags pa thams cad du sgro btags pa'i byang chub sems dpa' thams cad kyi chos mnyam pa nyid rnams dang /_byang chub sems dpa' thams cad kyi smon lam gyis sprul pa las byung bar sgro btags pa'i lus kyis 
[\[290a.3\]]btud cing phyag bya ba tshad med pa dang /_byang chub sems dpa' thams cad kyi dbyangs kyi yan lag rnam par dag pa las byung ba'i legs par brjod pa'i rgyan mngon par bsgrub pa dang /_sngon gyi mtha' dang da ltar byung ba'i dus su byung ba'i sems can gyi gnas thams cad yongs 
[\[290a.4\]]su rgyas pa'i de bzhin gshegs pa'i pho brang mngon du byas pa'i 'du shes kyi rnam pa dang /_de bzhin gshegs pa dang /_byang chub sems dpa'i rnam par 'phrul bas mngon par rdzogs par 'tshang rgya ba thams cad du khyab pa dang /_skra'i rtse mo gcig las kyang lhag pa 
[\[290a.5\]]med par byang chub sems dpa' thams cad kyi lus kyis rgyas par 'gengs ba'i rjes su song ba dang /_byang chub sems dpa' thams cad kyi mig gi lam rnam par dag par sgro btags pa'i mngon par shes pa snang bas rnam par [{]dmyigs [,]dmigs [}]pa dang /_phyogs kyi dra ba tha dad 
[\[290a.6\]]pa thams cad kyi rjes su song ba'i yid kyi skye mched dang /_chos kyi dbyings kyi gzhi tha dad pa rgyas par 'gengs pa'i smon lam mngon par bsgrubs pa'i stobs dang /_chos thams cad la 'jug pa'i sgo nam mkha'i dbyings kyis klas te/_mthas gtugs pa thams cad du 
[\[290a.7\]]khyab la/_dus gsum du tha mi dad cing rgyun mi 'chad pa dang /_dad pa dang mos pa la 'jug pa'i stobs dge ba'i bshes gnyen gyi gdams ngag snang ba'i phyogs la zhugs pas yul rgya mtsho'i 'gram gang na ba der phyin te/_de ltar tshong dpon gyi bu nor [{]bzangs [,]bzang [}]rim 
[\[290b\]]
[\[290b.1\]]gro dang /_phu dud dang /_mchod pa dang /_bstod pa dang /_phyag bya ba dang /_blta ba'i byin gyi rlabs dang /_smon lam dang /_'du shes kyi rjes su song ba de lta bu'i yid dang ldan pa dang /_ye shes kyi spyod yul tshad med pa'i sa de lta bu la zhugs pa'i ye shes kyi mig gis khang pa 
[\[290b.2\]]brtsegs pa chen po rnam par snang mdzad kyi rgyan gyis brgyan pa'i snying po'i sgo nas lus thams cad kyis phab ste/_phyag byas so/_/des rnam pa de lta bu'i mngon par bsgrub pa'i tshul yud tsam tu rnam par dpyad de mos pa dang dad pa las byung ba'i lhag pa'i bsam pa dang /_smon lam gyis 
[\[290b.3\]]mngon par bsgrubs pa'i mthus de bzhin gshegs pa thams cad kyi zhabs kyi drung du bdag nyid rgyun mi 'chad par byin gyis brlabs so/_/de bzhin du byang chub sems dpa' thams cad dang mngon sum du gnas pa dang /_dge ba'i bshes gnyen gyi gnas thams cad dang /_de bzhin 
[\[290b.4\]]gshegs pa'i mchod rten thams cad dang /_de bzhin gshegs pa'i sku gzugs thams cad dang /_sangs rgyas dang byang chub sems dpa'i pho brang thams cad dang /_chos rin po che'i gnas thams cad dang /_nyan thos dang rang sangs rgyas thams cad kyi gnas dang /_
[\[290b.5\]]mchod rten thams cad dang /_mngon sum du gnas pa nas/_'phags pa'i tshogs dang sbyin pa'i gnas dang /_bla ma dang pha ma thams cad kyi bar gyi 'gro ba'i tshogs thams cad dang /_mngon sum du gnas pa rgyun mi 'chad par ye shes kyi lus tha mi dad pa'i tshul la 
[\[290b.6\]]'jug pa thams cad kyi rjes su song ba dang /_'du shes kyi byin gyi rlabs dang /_ye shes yid la bya bas byin gyis brlabs so/_/khang pa brtsegs pa chen po rnam par snang mdzad kyi rgyan gyis brgyan pa'i snying po'i sgo nas ji lta ba de bzhin du gong du brjod pa'i dmigs pa 
[\[290b.7\]]thams cad la yang /_chos kyi dbyings thams cad rgyas par 'gengs pa'i 'dud cing phyag bya bar byin gyis brlabs so/_/de bzhin du phyi ma'i mtha'i mur thug par rgyun 'chad pa med par byin gyis brlabs te/_nam mkha'i dbyings tshad med pa dang mnyam pa nyid dang /_
[\[291a\]]
[\[291a.1\]]chos kyi dbyings sgrib pa med pa dang mnyam pa nyid dang /_yang dag pa'i mtha' thams cad kyi rjes su song ba dang /_mnyam pa nyid dang /_de bzhin nyid rnam par mi rtog pa dang mnyam pa nyid dang /_grib ma lta bu'i ye shes dang /_'du shes kyis 
[\[291a.2\]]rgyas par dgang ba mnyam pa nyid dang /_rmi lam lta bu'i rnam par dpyod pa dang mnyam pa nyid dang /_gzugs brnyan lta bu'i 'jig rten dang /_'gro ba thams cad rnam par dmigs pa'i mnyam pa nyid dang /_rgyu dang rkyen las byung bas sgra brnyan lta bu'i mnyam pa nyid dang /_'byung 
[\[291a.3\]]ba dang 'jig pa mi skye ba dang /_mnyam pa'i mnyam pa nyid dang /_rkyen dang rten pa'i rgyud dngos po med pa'i rang bzhin dang mnyam pa'i mnyam pa nyid kyis las ji lta ba bzhin du yongs su byung ba'i rnam par smin pa la ni mos par byed/_rgyu ji lta ba bzhin du yongs su byung ba'i 
[\[291a.4\]]'bras bu la ni mos par byed/_bstsags pa ji lta ba bzhin du yongs su byung ba'i bya ba thams cad la ni mos par byed/_dang ba las yongs su byung ba'i de bzhin gshegs pa byung ba thams cad la ni mos par byed/_mos pa ji lta ba bzhin du yongs su byung ba'i sangs rgyas 
[\[291a.5\]]mchod pa'i sprul pa thams cad la ni mos par byed/_rim gro las byung ba'i de bzhin gshegs pa'i sprul pa thams cad la ni mos par byed/_dge ba'i rtsa ba'i tshogs las yongs su byung ba'i sangs rgyas thams cad kyi chos nyid la ni mos par byed/_shes rab dang 
[\[291a.6\]]thabs las yongs su byung ba'i rgyan yid kyi rang bzhin tu bsgrubs pa thams cad la ni mos par byed/_smon lam las yongs su byung ba'i sangs rgyas kyi chos thams cad la ni mos par byed/_bsngo ba las yongs su byung ba'i byang chub sems dpa'i spyod pa thams cad dang /_
[\[291a.7\]]chos kyi dbyings thams cad mkhyen pa'i yul du gyur pa rnam par bsgrub pas rgyas par dgang ba'i rgyan la ni mos par byed cing yongs su bsngo ba'i ye shes chad pa'i 'du shes dang bral ba dang /_skye ba med pa'i ye shes rtog pa'i 'du shes med pa dang /_yang dag 
[\[291b\]]
[\[291b.1\]]pa'i spyod pa la 'jug cing rgyu nye bar [{]stsogs [,]sogs [}]pa'i ye shes rgyu dang bya ba'i lta ba med pa dang /_phyin ci log med pa'i ye shes phyin ci log gi lta ba dang bral ba dang /_gzhan gyi dring mi 'jog pa'i ye shes dbang phyug tu lta ba med pa dang /_rten pa la 'jug pa'i ye shes bdag dang 
[\[291b.2\]]pha rol gyi 'du shes kyi lta ba dang /_bral ba dang /_chos kyi dbyings mtha' dang dbus med pa la 'jug pa'i ye shes mthar 'dzin pa'i lta ba dang bral ba dang /_gzugs brnyan lta bur mngon par grub pa'i ye shes 'pho ba'i lta ba med pa dang /_mi skye mi 'gag pa'i ye shes 
[\[291b.3\]]skye ba dang /_'jig pa'i lta ba dang bral ba dang /_stong pa nyid kyis mi skye ba'i ye shes lta ba'i rnam pa thams cad dang bral ba dang /_smon lam mngon par sgrub pa'i ye shes kyi stobs dbang phyug med pa'i chos nyid rab tu rtogs pa dang /_mtshan ma med pa'i mtha'i sgo dang ldan pa'i ye shes 
[\[291b.4\]]mtshan ma thams cad dang bral bas sa bon las myu gu chud mi za ba'i chos nyid dang /_rgya las rgya'i gzugs brnyan 'byung ba'i chos nyid dang /_gzugs las gzugs brnyan 'byung ba'i chos nyid dang /_sgra brnyan dang sgrar mnyam pa rnam par dmigs pa'i chos nyid 
[\[291b.5\]]dang rnam par dpyod pa dang /_rmi lam du mnyam par rnam par dmigs pa'i chos nyid dang /_sgyu ma'i rnam pa ltar las las yongs su byung ba'i chos nyid dang /_sems gzugs med pas 'jig rten yongs su bskyed pa'i chos nyid dang /_rkyen dang rgyu 
[\[291b.6\]]ji ltar bstsags pa bzhin du/_'bras bu 'byung ba'i chos nyid dang las ji ltar bstsags pa dang /_mnyam par rnam par smin pa 'byung ba'i chos nyid dang /_thabs mkhas pas rnam par bsgrubs pa'i chos nyid dang /_chos dang chos ma yin pa mnyam pa nyid kyi mngon par 
[\[291b.7\]]brlan pa'i chos nyid dang /_ye shes kyi rjes su 'jug pa de lta bus mngon par bsgrubs pa'i 'du shes dang /_yid la bya bas tshong dpon gyi bu nor [{]bzangs kyis [,]bzang gis [}]khang pa brtsegs pa rnam par snang mdzad kyi rgyan gyis brgyan pa'i snying po'i sgo nas rnam pa de lta bur btud 
[\[292a\]]
[\[292a.1\]]de/_phyag 'tshal nas yun ring mo zhig lon pa dang /_dge ba'i rtsa ba'i shugs bsam gyis mi khyab pas mngon par brlan pa'i sems dang ldan pa lus dang sems shin tu sim par gyur pa de/_khang pa brtsegs pa'i sgo'i gnas nas langs te/_
[\[292a.2\]]yud tsam zhig tu khang pa brtsegs pa chen po rnam par snang mdzad kyi rgyan gyis brgyan pa'i snying po de la mig mi 'gebs pas bltas nas/_thal mo sbyar te lan brgya stong du mar g.yas phyogs su bskor ba byas nas/_de lta bu'i 'du shes dang /_yid la bya bas bskul ba'i sems dang 
[\[292a.3\]]ldan pas/_tshig tu brjod pa 'di ni stong pa nyid dang /_mtshan ma med pa dang /_smon pa med pa'i gnas la rnam par spyod pa rnams kyi gnas so/_/'di ni chos thams cad la rnam par mi rtog pa'i gnas la rnam par spyod pa rnams kyi gnas so/_/chos kyi dbyings tha mi dad pa'i gnas la rnam par spyod pa sems can gyi 
[\[292a.4\]]khams mi dmigs pa'i gnas la rnam par spyod pa/_chos thams cad mi skye ba'i gnas la rnam par spyod pa/_'jig rten thams cad gnas med pa'i gnas la rnam par spyod pa/_'gro ba thams cad kyi gnas gnas [{]myed [,]med [}]pa'i gnas la rnam par spyod pa/_gnas 
[\[292a.5\]]thams cad rnam par bsgoms pa'i gnas la rnam par spyod pa/_brten pa thams cad la mi rten pa'i gnas la rnam par spyod pa/_lus thams cad la mi rten pa'i gnas la rnam par spyod pa/_'du shes kyi rnam pa thams cad bstsal ba'i gnas la rnam par spyod pa 
[\[292a.6\]]rnams kyi gnas so/_/'di ni chos thams cad rang bzhin med pa'i gnas la rnam par spyod pa rnams kyi gnas so/_/rtog pa dang rnam par rtog pa dang /_yongs su rtog pa thams cad du/_rnam par mi rtog pa'i gnas la rnam par spyod pa/_'du shes dang sems dang 
[\[292a.7\]]yid thams cad kyis rnam par dben pa'i gnas la spyod pa/_lam thams cad blang ba med pa dang /_dor ba med pa'i gnas la rnam par spyod pa/_shes rab kyi pha rol tu phyin pa zab mo la 'jug pa'i gnas la rnam par spyod pa/_sgo kun nas chos kyi dbyings rgyas par 
[\[292b\]]
[\[292b.1\]]'gengs pa thabs kyi gnas la rnam par spyod pa/_nyon mongs pa thams cad zhi zhing nye bar zhi ba'i gnas la rnam par spyod pa/_lta ba dang srid pa dang /_nga rgyal thams cad spongs pa'i shes rab shas che ba'i gnas la rnam par spyod pa/_bsam gtan dang /_rnam par thar 
[\[292b.2\]]ba dang /_ting nge 'dzin dang /_snyoms par 'jug pa dang /_mngon par shes pa dang /_rig pa bskyed pa thams cad la rnam par rol ba'i gnas la rnam par spyod pa/_byang chub sems dpa' thams cad kyi ting nge 'dzin gyi spyod yul bsgoms pa'i gnas la rnam par spyod pa 
[\[292b.3\]]rnams kyi gnas so/_/'di ni sangs rgyas thams cad kyi zhabs kyi drung na nye bar gnas pa'i gnas la rnam par spyod pa rnams kyi gnas so/_/'di ni gang de dag bskal pa gcig la bskal pa thams cad dang /_bskal pa thams cad la bskal ba gcig tu 'jug 
[\[292b.4\]]pa'i gnas la rnam par spyod pa/_gang de dag zhing gcig dang zhing thams cad dang /_zhing thams cad dang zhing gcig tu tha mi dad pa'i gnas la rnam par spyod pa/_gang de dag chos gcig dang chos thams cad du/_chos thams cad dang chos gcig tu [{]myi [,]mi [}]'gal 
[\[292b.5\]]ba'i gnas la rnam par spyod pa/_gang de dag sems can gcig dang /_sems can thams cad dang /_sems can gcig tu tha mi dad pa'i gnas la rnam par spyod pa/_gang de dag sangs rgyas gcig dang /_sangs rgyas thams 
[\[292b.6\]]cad du sangs rgyas thams cad dang /_sangs rgyas gcig tu [{]myi [,]mi [}]gnyis pa'i gnas la rnam par spyod pa/_gang de dag dus thams cad la skad cig gcig gis 'jug pa'i gnas la rnam par spyod pa/_gang de dag sems bskyed pa gcig gis zhing thams cad du 
[\[292b.7\]]'gro ba'i gnas la rnam par spyod pa/_gang de dag sems can thams cad kyi gnas su gzugs brnyan snang ba'i gnas la rnam par spyod pa/_gang de dag 'jig rten thams cad la phan pa dang bde ba'i sems kyi gnas la rnam par spyod pa/_gang de dag thob par bya ba thams cad 
[\[293a\]]
[\[293a.1\]]rang la rag las pa'i gnas la rnam par spyod pa de dag gi gnas so/_/'di ni gang de dag 'jig rten gyi gnas thams cad las gyen du 'phags kyang sems can thams cad yongs su smin par bya ba'i phyir 'gro ba thams cad kyi gnas na snang 
[\[293a.2\]]ba dang /_gang de dag zhing thams cad la mi gnas kyang /_de bzhin gshegs pa thams cad la mchod pa bya ba'i phyir zhing thams cad du rjes su spyod pa dang /_gang de dag sangs rgyas kyi zhing thams cad kyi rgyan yongs su gzung ba'i phyir zhing thams cad du rjes 
[\[293a.3\]]su spyod kyang gnas nas g.yo ba med pa dang /_gang de dag de bzhin gshegs pa thams cad kyi zhabs kyi drung na 'dug kyang sangs rgyas kyi 'du shes su mngon par zhen pa dang bral ba dang /_gang de dag dge ba'i bshes gnyen thams cad la rten pa'i gnas la rnam 
[\[293a.4\]]par spyod kyang 'gro ba thams cad na de'i ye shes la mnyam zhing 'dra ba med pa dang /_gang de dag bdud kyi gnas thams cad na spyod kyang 'dod pa'i yon tan gyi dga' ba dang bral ba dang /_gang de dag 'du shes kyi rnam pa'i gnas thams cad la rnam par spyod kyang 'du shes 
[\[293a.5\]]kyi rnam pa thams cad rnam par bstsal ba'i yid dang ldan pa dang /_gang de dag 'gro ba thams cad du khyab pa'i lus dang ldan yang bdag dang sems can du gnyis su bya bar mi spyod pa dang /_gang de dag 'jig rten gyi khams thams cad kyi khongs su chud pa'i lus dang ldan 
[\[293a.6\]]yang /_chos kyi dbyings tha dad du bya ba'i gnas la rnam par mi spyod pa dang /_gang de dag ma 'ongs pa'i bskal pa thams cad du gnas par bya ba'i smon lam dang ldan yang /_bskal pa ring ba dang /_thung ba'i 'du shes kyi rnam pas rnam par mi spyod pa dang /_gang de dag skra'i rtse mo 
[\[293a.7\]]gcig nas mi g.yo yang /_'jig rten gyi khams thams cad du snang ba de lta bu bsgrub dka' ba'i chos kyi phyogs la 'jug pa rnam par spyod pa de dag gis gnas so/_/'di ni zab mo'i gnas la rnam par spyod pa mi gnyis pa'i gnas la rnam par spyod pa/_mtshan 
[\[293b\]]
[\[293b.1\]]nyid med pa'i gnas la rnam par spyod pa/_gnyen po med pa'i gnas la rnam par spyod pa/_mi [{]dmyigs [,]dmigs [}]pa'i gnas la rnam par spyod pa/_spros pa med pa'i gnas la rnam par spyod pa/_byams pa chen po dang /_snying rje chen po'i gnas la rnam par spyod pa/_nyan thos dang /_
[\[293b.2\]]rang sangs rgyas thams cad kyis chud par dka' ba'i gnas la rnam par spyod pa/_bdud kyi yul thams cad las yang dag par 'das pa'i gnas la rnam par spyod pa/_'jig rten gyi yul thams cad kyis ma gos pa'i gnas la rnam par spyod pa/_byang chub sems dpa' 
[\[293b.3\]]thams cad kyi gnas kyi pha rol tu phyin pa'i gnas la rnam par spyod pa/_sangs rgyas thams cad kyi gnas dang mthun pa'i gnas la rnam par spyod pa rnams kyi gnas so/_/gang de dag mtshan ma thams cad dang bral ba'i gnas la rnam par spyod kyang nyan thos kyi skyon med 
[\[293b.4\]]par mi 'jug pa dang /_gang de dag chos thams cad skye ba med pa'i gnas la rnam par spyod kyang mi skye ba'i chos nyid du mi ltung ba dang /_gang de dag mi sdug pa'i gnas la rnam par spyod kyang 'dod chags dang bral ba'i chos nyid mngon du mi byed de 'dod chags kyi chos 
[\[293b.5\]]dang yang lhan cig mi gnas pa dang /_gang de dag byams pa'i gnas la rnam par spyod kyang zhe sdang gi dri ma'i rjes su song ba'i sems med pa dang /_gang de dag rten cing 'brel ba'i gnas la rnam par spyod kyang chos thams cad la shin tu rmongs pa med pa dang /_
[\[293b.6\]]gang de dag bsam gtan bzhi'i gnas la rnam par spyod kyang bsam gtan gyi dbang gis mi skye ba dang /_gang de dag tshad med pa bzhi'i gnas la rnam par spyod kyang sems can yongs su smyin par bya ba'i don du gzugs kyi khams kyi lam gyi rgyud du mi 'dong ba 
[\[293b.7\]]dang /_gang de dag gzugs med pa'i snyoms par 'jug pa bzhi'i gnas la rnam par spyod kyang snying rje chen pos yongs su zin pas gzugs med pa'i khams kyi lam gyi rgyud du mi 'dong ba dang /_gang de dag zhi gnas dang lhag mthong gi gnas la rnam par spyod 
[\[294a\]]
[\[294a.1\]]kyang sems can yongs su smin par bya ba'i phyir/_bdag gis rig pa'i rnam par grol ba mngon tu mi byed pa dang /_gang de dag btang snyoms chen po'i gnas la rnam par spyod kyang sems can gyi khams yongs su mi gtong ba dang /_gang de dag stong pa nyid 
[\[294a.2\]]kyi gnas la rnam par spyod kyang lta ba'i rnam pa la mi gnas pa dang /_gang de dag mtshan ma med pa'i spyod yul dang ldan yang mtshan ma la spyod pa'i sems can rnam par gdul ba la brtson pa dang /_gang de dag smon lam thams cad dang bral ba yin yang byang chub sems dpa'i 
[\[294a.3\]]spyod pa'i smon lam gyi rgyun mi 'chad pa dang /_gang de dag las dang nyon mongs pa thams cad la dbang bsgyur yang sems can yongs su smin par bya ba'i don du las dang nyon mongs pa'i rjes su 'brang bar snang ba dang /_gang de dag shi 'pho dang skye ba yongs su shes kyang tshe'i shi 'pho dang skye ba 
[\[294a.4\]]yongs su ston pa dang /_gang de dag 'gro ba thams cad las rnam par log kyang sems can gdul ba'i dbang gis 'gro ba thams cad du 'dong ba dang /_gang de dag byams pa la rnam par spyod kyang gang la yang chags par rnam par spyod pa med pa dang /_gang de dag snying rje la rnam 
[\[294a.5\]]par spyod kyang gang la yang chags par lta bas rnam par spyod pa ma yin pa dang /_gang de dag dga' ba la rnam par spyod kyang sems can sdug bsngal ba la rnam par blta bas rtag tu mi dga' ba dang /_gang de dag btang snyoms la rnam par spyod kyang gzhan gyi don la 
[\[294a.6\]]rtag tu 'bad pa dang /_gang de dag mthar gyis gnas pa'i snyoms par 'jug pa dgu la rnam par spyod kyang 'dod pa'i khams su skye ba la mi smod pa dang /_gang de dag skye ba thams cad la mi gnas par rnam par spyod kyang yang dag pa'i mtha' mngon du bya ba la rnam par mi 
[\[294a.7\]]spyod pa dang /_gang de dag rnam par thar pa gsum la rnam par spyod kyang nyan thos kyi rnam par thar pa thob par bya ba la rnam par mi spyod pa dang /_gang de dag 'phags pa'i bden pa bzhi rnam par lta ba la rnam par spyod kyang 'bras bu mngon du bya ba'i phyir rnam par mi spyod pa dang gang de 
[\[294b\]]
[\[294b.1\]]dag rten cing 'brel par 'byung ba zab mo brtags pa la rnam par spyod kyang shin tu 'gog par ltung bar rnam par mi spyod pa dang /_gang de dag 'phags pa'i lam gyi yan lag brgyad bsgom pa la rnam par spyod kyang shin tu 'byung ba la rnam par mi spyod pa dang /_gang de dag so so'i skye 
[\[294b.2\]]bo'i sa las shin tu 'das par rnam par spyod kyang nyan thos dang /_rang sangs rgyas kyi sar ltung ba la rnam par mi spyod pa dang /_gang de dag nye bar len pa'i phung po lnga yongs su shes pa la rnam par spyod kyang phung po shin tu 'gog par ltung ba la rnam par mi spyod pa dang /_gang 
[\[294b.3\]]de dag bdud kyi las bzhi las shin tu 'das par rnam par spyod kyang bdud du rtog pa la rnam par mi spyod pa dang /_gang de dag skye mched drug las shin tu 'das par rnam par spyod kyang shin tu mngon par 'grub pa la rnam par mi spyod pa dang /_gang de dag de bzhin nyid la rnam 
[\[294b.4\]]par spyod kyang yang dag pa'i mthar ltung ba la rnam par mi spyod pa dang /_gang de dag theg pa thams cad kyis 'byung ba yongs su ston pa la rnam par spyod kyang theg pa chen po las nyams pa la rnam par mi spyod pa de dag de lta bur yon tan gyi gnas thams cad la rnam par spyod 
[\[294b.5\]]pa rnams kyi gnas so/_/de nas tshong dpon gyi bu nor [{]bzangs kyis [,]bzang gis [}]de'i tshe tshigs su bcad pa 'di dag smras so/_/'di la thugs rje chen po brnyes pas rnam dag pa/_/byams pa bshes gnyen dpal chen 'jig rten phan brtson pa/_/dbang bskur sa gnas 
[\[294b.6\]]rgyal ba'i sras kyi thu bo ste/_/sangs rgyas yul la rjes su dgongs shing rnam par spyod/_/rgyal ba'i sras po grags pa chen po mnga' ba rnams/_/ye shes chen po'i spyod yul rnam thar bzhugs pa dag_/gang rnams chos dbyings kun tu thogs med rnam 
[\[294b.7\]]rgyu ba/_/dpe zla med pa de dag gnas ni 'di 'dra yin/_/dus sbyin tshul khrims bzod pa brtson 'grus stobs kyis 'phags/_/bsam gtan mngon shes stobs kyi mthar phyin shes rtogs pas/_/shes rab thabs dang smon lam stobs la gnas pa rnams/_/
[\[295a\]]
[\[295a.1\]]theg chen pha rol phyin pa rnams kyi gnas 'di yin/_/'di ni chags med blo gros bsam pa rgya chen te/_/nam mkha'i spyod yul ldan pa mi gnas mi rten pa/_/dus gsum thams cad rgyas 'gengs bsgribs pa med pa'i rnams/_/srid kun dngos po 
[\[295a.2\]]rnam par bsgoms pa rnams kyi gnas/_/gang rnams chos kun mi skye'i tshul la zhugs pa rnams/_/chos kyi rang bzhin nam mkha'i dngos nyid rtogs mdzad la/_/ci la'ang gnas pa mi mdzad nam mkha'i bya bzhin te/_/mkhyen pas bsnyengs pa mi mnga' de dag gnas 
[\[295a.3\]]'di yin/_/gang rnams 'dod chags zhe sdang gti mug rang bzhin dngos/_/rtog pa'i rgyus bskyed phyin ci log las byung mkhyen nas/_/'dod chags bral ba'ang rnam par rtog pa mi mdzad pa/_/zhi dang nye bar zhi ldan de dag gnas 'di yin/_/gang rnams rnam par 
[\[295a.4\]]thar dang bden tshul 'phags lam dang /_/phung po de bzhin khams dang skye mched rten pa'i dngos/_/yongs su rtogs mdzad mkhas pa zhi bar mi ltung ba/_/shes rab thabs la mkhas pa de dag gnas 'di yin/_gang rnams sgrib pa med pa'i ye shes phyogs 
[\[295a.5\]]zhugs shing /_/rgyal ba'i zhing la yongs rtog rnam rtog kun zhi la/_/chos rnams dngos po'i rang bzhin med par rtogs mdzad pa/_/zhi bar gzhol ba de dag gnas ni 'di 'dra'o/_/gang rnams chags med spyod pas chos dbyings 'di dag tu/_/dngos dang bral bar 
[\[295a.6\]]rnam spyod mkha' yi rlung 'dra ba/_/dngos po kun dang bral zhing dngos med rnam spyod pa/_/mi gnas blo mnga' de dag gnas ni 'di yang 'dra/_/gang rnams ngan song rgyud du 'gro ba song gyur te/_/sdug bsngal nad pa mi bde nyams su myong gzigs shing /_/byams 
[\[295a.7\]]pa'i 'od kyis ngan song thams cad zhi mdzad pa/_/byams dang thugs rje'i thugs mnga' de dag gnas 'di yin/_/nyam nga'i 'khor na gnas shing 'phags lam gol gyur te/_/'dron pa dmus long [{]dmyigs [,]dmigs [}]dang bral bar 'gyur 'dra ba'i/_/'jig rten 
[\[295b\]]
[\[295b.1\]]gzigs shing thar lam rab la 'god mdzad pa/_/'dron po'i bsel rab 'dra ba de dag gnas 'di yin/_/gang rnams skye dang mya ngan rga shi dbang gyur pa'i/_/'gro ba bdud kyi zhags pas yongs su bcings gzigs shing /_/rnam par bkrol nas mi 'jigs phyogs 
[\[295b.2\]]bder 'don mdzad pa/_/dpa' bo de dag thub par dka' ba'i gnas 'di yin/_/nyon mongs nad pa'i 'gro mang gang gis gzigs gyur cing /_/ye shes bdud rtsi sman chen yongs su bsdu mdzad nas/_/thugs rje chen po bskyed cing yongs su 'grel mdzad pa/_/sman 
[\[295b.3\]]pa'i rgyal po chen po 'dra ba'i gnas 'di yin/_/gang gis 'gro mang sdug bsngal mgon med gyur pa rnams/_/nyon mongs gtos su lhung ste tsham gyi mtshor lhung ba/_/gzigs shing dge ba'i chos kyi gru chen yongs sbyar ste/_/sgrol mdzad mnyan pa'i bu 'dra 
[\[295b.4\]]de dag gnas 'di yin/_/gang gis nyon mongs rgya mtsho spyod pa'i 'gro gzigs shing /_/thams cad mkhyen thugs rin chen dgongs dag sems can mchog_/srid pa'i rgya mtshor gshegs shing mngon par 'dren mdzad pa/_/mnyan pa'i bu ltar spyod pa de dag 
[\[295b.5\]]gnas 'di yin/_/smon lam gnas na bzhugs shing thugs rje byams spyan gyis/_/gang rnams sems can gnas su rnam par gzigs mdzad cing /_/srid pa'i rgya mtsho gnas pa'i 'gro mang mngon 'don pa/_/mkha' lding gzhon 'dra de dag gnas ni 
[\[295b.6\]]'di 'dra'o/_/gang rnams chos dbyings mkha' la nyi zla 'dra tshul du/_/sems can gnas su 'od kyis khyab par rnam spyod pa/_/smon lam dkyil 'khor ye shes dri med bzang po'i 'od/_/'jig rten snang bar mdzad pa de dag gnas 'di yin/_/gang 
[\[295b.7\]]rnams sems can gcig ni yongs su smin bya'i phyir/_/phyi mtha'i bskal pa bye ba zad du brtan gnas la/_/sems can gcig la ji bzhin de bzhin 'gro ba kun/_/'jig rten mgon du gyur pa de dag gnas 'di yin/_/gang rnams 'byam klas zhing gcig phyi mtha'i 
[\[296a\]]
[\[296a.1\]]bskal bar yang /_/'gro don brtson 'grus skyo med spyod pa rnam spyod pa/_/zhing gcig ji bzhin de bzhin phyogs rnams kun tu ste/_/bsam pa rdo rje bzhin brtan de dag gnas 'di yin/_/gang rnams phyogs bcu'i bde gshegs rnams kyi 
[\[296a.2\]]chos sprin la/_/stan gcig gnas bzhin rmongs pa med par 'thung byed kyang /_/phyi mtha'i bskal pa khrag khrig 'grangs par mi ngoms sems/_/blo chen rgya mtsho lta bu'i gnas ni 'di 'dra'o/_/gang rnams zhing mang rgya mtsho brjod du med 'dong zhing /_/
[\[296a.3\]]mgon po'i 'khor rnams rgya mtshor yongs su 'jug byed la/_/rgyal ba'i mchod pa sna tshogs rgya mtsho rab byed pa/_/chags med spyod yul mnga' ba de dag gnas 'di yin/_/brtan pa grangs rnams smon lam rgya mtshor 'jug byed cing /_/spyod pa rgya mtshor 
[\[296a.4\]]mtha' dang dbus med zhugs gyur te/_/'gro la phan phyir bskal pa rgya mtsho mang spyod pa/_/yon tan 'byung gnas de dag gnas ni 'di 'dra 'o/_/gang rnams skra rtse gcig tu zhing rnams thams cad dang /_/sangs rgyas thams cad bskal pa mtha' dang dbus 
[\[296a.5\]]med pa/_/'dzud cing de yi tshul la 'jug kyang rmongs [{]myed [,]med [}]pa/_/chags pa med pa'i mig can rnams kyi gnas 'di yin/_/gang rnams sems kyi skad cig gcig la rgya mtsho yi/_/bskal ba 'dzud byed zhing dang sangs rgyas 'gro ba rnams/_/de bzhin 
[\[296a.6\]]'dzud byed bsgribs med ye shes dran gnas pa/_/yon tan mthar phyin de dag gnas ni 'di 'dra'o/_/gang rnams zhing mang thams cad rdul du bgrang byas shing /_/chu bo ma lus thams cad thigs pas tshad bzung ste/_/de snyed grangs su smon lam mngon 
[\[296a.7\]]par sgrub byed pa/_/chags med bgrang ba de dag gnas ni 'di 'dra'o/_/smon lam gzungs dang ting 'dzin sgo la 'jug bya ba/_/bsam gtan rnam thar smon lam sgo rnams de bzhin te/_/bskal pa mtha' yas mngon par sgrub cing rnam 
[\[296b\]]
[\[296b.1\]]spyod pa/_/bde gshegs sras po dgongs ldan de dag 'dir 'dong ngo /_/'di na gnas pa rgyal sras rnam pa sna tshogs te/_/tshig dang don ldan gtsug lag mang po mngon par sgrub/_/'gro la bder 'gyur bzo yi gnas su bya ba dag_/rjes su sems shing dam 
[\[296b.2\]]pa'i gnas na rnam par spyod/_/'di na gnas pa mngon shes thabs dang ye shes kyis/_/phyogs bcu'i sems can 'gro rgyud sna tshogs ji snyed pa/_/kun tu skye zhing 'chi ba'i khyad par rnam par ston/_/rnam thar sgyu ma'i tshul gnas chags med spyod dang ldan/_/
[\[296b.3\]]'di na gnas pa thog mar sems bskyed nyer bzung zhing /_/chos bzang mthar thug chos kyi spyod pa yongs su ston/_/sprul pa'i sprin gyis chos dbyings yongs su rgyas bkang zhing /_/de bzhin rnam 'phrul brgya mang kun kyang nye bar ston/_/gang rnams 
[\[296b.4\]]sems kyi cha gcig byang chub rnam sangs rgyas/_/ye shes blo gros mtha' dang dbus med las 'jug pa/_/thos te rnam par bsams na 'jig rten rmongs su rung /_/thub par dka' ba de dag gnas ni 'di 'dra'o/_/'di ni chags med blo gros rnams/_/chos 
[\[296b.5\]]dbyings bsgribs pa med pa'i rnam par spyod byed pa/_/[{]dmyigs [,]dmigs [}]pa med pa'i spyod yul can/_/dri med bsam pa'i blo gros gnas yin no/_gang rnams chags pa med spyod cing /_/zhing rnams kun tu gnas pa med par rnam spyod pa/_/mi gnyis shes la spyod pa 
[\[296b.6\]]yi/_/mnyam pa med pa de dag gnas 'di yin/_/gang rnams nam mkha'i rang bzhin dang /_/mnyam pa'i chos rnams gnas med zhi ba rtogs gyur te/_/gang rnams mkha' yul rnam spyod pa/_/rdul dang bral ba de dag gnas 'di yin/_/'di na snying rje'i 
[\[296b.7\]]sems ldan pa/_/gnas shing 'gro ba sdug bsngal gzir ba mthong gyur nas/_/'jig rten phan par bsam brtson te/_/snying rje chen po brnyes pa rnam par spyod/_/'di nas mi snang med gsal bar/_/sems can kun gyi gnas su thogs pa med par snang /_/nyi ma zla ba'i dkyil 
[\[297a\]]
[\[297a.1\]]'khor bzhin/_/'khor ba'i zhags pa kun las rnam par grol/_/rgyal sras de dag 'di na gnas/_/rgyal ba rnams kyi zhabs drung thams cad kun na yang /_/zhing rnams kun tu rab tu 
[\[297a.2\]]snang /_/mtha' yas bskal pa rnams kyang zad par mdzad/_/'di nas 'gro ba'i lus mnyam dang /_/rgyal sras kun gyi lus dang grangs mang mnyam pa yi/_/sprul pa'i sprin gyis phyogs kyi rnams/_/ma lus thams 
[\[297a.3\]]cad rgyas par 'gengs pa mdzad/_/'di na bzhugs pa'i dpa' bo rnams/_/rgyal ba'i spyod yul thams cad yongs su 'jal byed cing /_/bskal pa bye bar rnam spyod kyang /_/yongs su ngoms par 'gyur ba'i dus 
[\[297a.4\]]med do/_/'dir ni ting 'dzin bye ba rnams/_/brjod du med pa skad cig re re rtogs byas shing /_/ting nge 'dzin gyi tshul bzhin du/_/sangs rgyas yul rnams rnam par ston pa mdzad/_/'dir ni skad cig brjod med pa'i/_/
[\[297a.5\]]bskal ba zhing rnams sangs rgyas mtshan la rab bzhugs te/_/shin tu yangs pa'i blo ldan pa/_/bskal pa dpag tu med pa'i mthar yang 'byin/_/'di na gnas shing tshad med pa'i/_/bskal par sems rgyud gcig gis rab tu 'jug 
[\[297a.6\]]pa byed/_/yongs rtog 'du shes med bral yang /_/'gro ba'i 'du shes dbang du ston pa byed/_/de dag ting 'dzin 'di gnas su/_/zhugs kyang dus gsum thams cad gsal bar mngon du mthong /_/skad cig yud la gnas 
[\[297a.7\]]brten cing /_/rnam thar gnas la rnam par spyod pa mdzad/_/de dag rnam spyod gnas 'di na/_/ma g.yos lus kyis skyil mo krung du 'khod bzhin du/_/zhing rnams thams cad kun tu yang /_/thams cad khyab par cig car yongs su snang /_/khyu mchog 
[\[297b\]]
[\[297b.1\]]de dag 'di na gnas/_/bde gshegs rnams las chos kyi rgya mtsho yang dag 'thung /_/ye shes rgya mtshor rab tu zhugs/_/mi zad yon tan rnams kyi pha rol phyin/_/'di na zhing rnams kun grangs dang /_/bskal pa'i grangs dang de bzhin chos kyi grangs rnams dang /_/rgyal 
[\[297b.2\]]ba kun gyi mtshan gyi grangs/_/sgrib med sems dpa' rnam par dgongs pa mdzad/_/rgyal sras de dag 'di na gnas/_/dus gsum zhing mang 'grangs pa thams cad ma lus par/_/de dag skad cig gcig gis kyang /_/yongs su 'byung dang 'jig pa rnam par 'byed/_/
[\[297b.3\]]rgyal sras de dag 'di na gnas/_/rgyal ba'i spyod pa smon lam 'gro ba'i dbang po rnams/_/gnas na rnam par spyod byed kyang /_/rgyal sras blo la thogs pa med pas mthong /_/rdul phran gcig la gang yod pa'i/_/'khor rnams rgya mtsho zhing mang sems can de 
[\[297b.4\]]bzhin du/_/bskal pa rdul phran kun mnyam pa/_/sgrib pa med par mthong ba rnams kyis mthong /_/rdul phran kun rtser de bzhin du/_/'khor dang zhing dang bskal pa thams cad ma lus par/_/kun kyang gzugs brnyan thabs tshul du/_/shin tu rnam phye 
[\[297b.5\]]yongs su mthong ba yin/_/'di nas de dag chos rnams kyi/_/rang bzhin zhing rnams kun dang dus dang bskal pa dang /_/yang dag sangs rgyas de bzhin te/_/rang bzhin dngos bral 'byung ba'i tshul gyis mkhyen/_/'di gnas sems can mnyam nyid dang /_/chos 
[\[297b.6\]]rnams mnyam pa nyid dang sangs rgyas mnyam nyid dang /_/zhing dang smon lam mnyam pa nyid/_/dus gsum mnyam pa nyid la'ang de bzhin 'jug_/sems can khrag khrig rnam par 'dul/_/sangs rgyas khrag khrig rnams kyang de bzhin gzhan mchod byed/_/
[\[297b.7\]]gzhan rnams chos la rnam par rtog_/'on kyang brtan pa gnas mchog 'di na 'khod/_/bskal pa khrag khrig mang pos kyang /_/de dag smon lam ye shes yul blo'i rnam pa dag_/bdag gis brjod par mi nus te/_/mtha' yas blo mnga' rnams kyi shin tu 
[\[298a\]]
[\[298a.1\]]yangs/_/de dag smad pa mi mnga' ba/_/bsgribs med spyod yul rab la shin tu dgyes pa yi/_/pho brang 'di la thal sbyar te/_/bdag kyang lus btud gus par phyag 'tshal lo/_/rgyal ba'i sras kyi thu bo ste/_/bsgribs med spyod pa mnga' ba 'phags 
[\[298a.2\]]pa byams pa de/_/rnam dag blo mnga' dpe med la/_/de yi rjes su bsams te phyag 'tshal lo/_/de nas tshong dpon gyi bu nor [{]bzangs kyis [,]bzang gis [}]khang pa brtsegs pa chen po rnam par snang mdzad kyi rgyan kyis brgyan pa'i snying po na 'khod pa'i byang chub sems dpa' rnams 
[\[298a.3\]]la/_de dag dang byang chub sems dpa'i bstod pa gzhan tshad med pa dag gis kyang /_mngon par bstod de shin tu btud nas phyag 'tshal te/_rab tu gus par bltas nas rim gror byas te/_mngon du byas nas mchod de khang pa brtsegs pa chen po rnam par 
[\[298a.4\]]snang mdzad kyi rgyan gyis brgyan pa'i snying po'i sgo na/_byang chub sems dpa'i sems dpa' chen po byams pa la blta bar ni mos/_byang chub sems dpa' sems dpa' chen po byams pa dang phrad par ni dga' zhing sdod sdod pa las des byang chub sems dpa' 
[\[298a.5\]]byams pa khang pa brtsegs pa/_de'i phyi rol gyi phyogs gzhan zhig nas srog chags brgya stong du ma'i 'khor dang /_lha dang klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po'i dbang po du mas 
[\[298a.6\]]mdun du byas te/_g.yas g.yon nas brgya byin dang /_tshangs pa dang /_'jig rten gyi mgon po rnams kyis phyag bya zhing yul de na gnas pa gnyen bshes su 'ong ba'i bram ze brgya stong mang pos bskor cing mdun du byas te/_khang pa brtsegs pa rnam par snang 
[\[298a.7\]]mdzad kyi rgyan gyis brgyan pa'i snying po logs su 'ong ba mthong nas dga' rangs te/_mgu zhing nyams bde la tshim zhing yid bde ba skyes nas/_byang chub sems dpa' byams pa gang na ba der logs su mngon du bltas te/_thag ring po nas byang chub sems 
[\[298b\]]
[\[298b.1\]]dpa' byams pa la lus thams cad kyis phab ste phyag byas so/_/de nas byang chub sems dpa' byams pas tshong dpon gyi bu nor [{]bzangs [,]bzang [}]la bltas te/_'khor kun la lag pa g.yas pas bstan nas yang dag pa'i yon tan gyis bsngags te tshigs su bcad pa 'di dag 
[\[298b.2\]]smras so/_/ltos shig bsam pa yongs su dag pa 'di/_/nor [{]bzangs [,]bzang [}]nor rnams rab tu brtan pa'i bu/_/byang chub spyod pa dam pa yongs tshol zhing /_/mkhas pa nga'i drung du nye bar 'ongs/_/legs par 'ongs sam snying rje byams byung khyod/_/byams pa'i dkyil 
[\[298b.3\]]'khor yangs pa legs 'ongs sam/_/legs par 'ongs sam blta na rab zhi ba/_/spyad pa spyod tshe dub par ma gyur tam/_/rnam dag bsam ldan tshur shog 'ongs pa legs/_/skyo med yid ldan tshur shog 'ongs pa legs/_/dbang po ma zhum tshur shog 
[\[298b.4\]]'ongs pa legs/_/mkhas pa spyod tshe dub pa med grang ngo /_/chos rnams thams cad rnam phye'i don byung ba/_/'gro ba thams cad rnam gdul rab brtson pa/_/bshes gnyen thams cad bsnyen bkur rab zhugs pa/_/brtul zhugs mi g.yo brtan pa 
[\[298b.5\]]khyod 'ongs legs/_/dge ba'i lam gyis 'ongs pa bder 'ongs sam/_/yon tan lam la gnas pa bder 'ongs sam/_/rgyal ba'i lam la zhugs pa bder 'ongs sam/_/lam rnams gang du'ang ngal bar ma gyur tam/_/yon tan rang bzhin tshur shog bder 
[\[298b.6\]]'ongs sam/_/dge bas mngon brlan tshur shog bder 'ongs sam/_/mtha' yas spyod yul legs par bder 'ongs sam/_/'gro ba kun na khyod mthong shin tu dkon/_/thob dang ma thob mnyam pa'i yid ldan pa/_/smad dang sdug bsngal ma grags rnam 
[\[298b.7\]]par spangs/_/'jig rten chos la uta pal pad mo bzhin/_/yid la 'khrul med legs par bder 'ongs sam/_/g.yo dang sgyu bral bsam pa dge ldan pa/_/nga rgyal dregs med snod kyi dam pa po/_/khro dang 'tshig med khengs shing 'gying ba med/_/
[\[299a\]]
[\[299a.1\]]blta na sdug pa khyod mthong legs pa yin/_/tshur shog phyogs kun spyod yul mngon gyur pa/_/tshur shog rgyal ba'i mdzod rnams sgrub byed pa/_/tshur shog rgyal ba'i mdzod rnams 'phel byed pa/_/yid la dub med legs par khyod 'ongs 
[\[299a.2\]]sam/_/tshur shog dus gsum yul ldan 'ongs pa legs/_/chos kyi dbyings la mos pa'i dkyil 'khor ldan/_/sangs rgyas kun gyi yon tan snying por byung /_/mkhas pa legs par 'ongs sam ming la lam/_/tshur shog 'jam dpal ye shes pad mo'i mchog_/tshur 
[\[299a.3\]]shog sprin dpal char pas rnam spel ba/_/rgyal ba kun gyi sras kyis btang ba tshur/_/khyod la bsgribs pa med pa'i phyogs kyang bstan/_/ltos shig smon lam dra ba ci 'dra ba/_/chos dbyings rgyas 'gengs bsam gyis mi khyab ste/_/byang chub sems dpa'i 
[\[299a.4\]]spyod la lam bsgrubs pa/_/rgya che yangs byed nor [{]bzangs [,]bzang [}]'dir 'ongs so/_/bde bar gshegs pa'i spyod yul tshol byed cing /_/rdul dang bral ba'i spyod pa 'gro ba'i phyir/_/smon lam rlabs chen yongs su 'dri byed cing /_/skyo ba'i yid med 'di ni 'dir 
[\[299a.5\]]'ongs so/_/'das pa'i mgon pos gang la bslabs mdzad de/_/de bzhin ma byon rnams kyang slob 'gyur la/_/bde gshegs bzhugs pa'i spyod par bya ba rnams/_/yongs su dris phyir 'di ni 'dir 'ongs so/_/'di ni bdag gis dge bshes chos 
[\[299a.6\]]smra ba/_/chos kun nan tan yongs su ston byed pa/_/byang chub sems dpa'i spyod lam yongs ston pa/_/yin zhes sems gcig bsam nas 'dir 'ongs so/_/byang chub sems dpa' bdag gis blo bskyed pa/_/sangs rgyas sras po byang chub bskyed 
[\[299a.7\]]byed pa/_/'di dag bdag bshes sangs rgyas bsngags pa zhes/_/de ltar dge ba'i sems kyis 'dir 'ongs so/_/'di dag bskyed pas bdag gis ma lta bu/_/yon tan 'o ma ldud pas ma ma 'dra/_/byang chub yan lag yongs su skyong ba yin/_/dge 
[\[299b\]]
[\[299b.1\]]bshes 'di dag gnod pa rnam par zlog_/rga shi mthar byed sman pa lta bu ste/_/bdud rtsi'i char 'bebs brgya byin lha dbang 'dra/_/zla ba lta bu dkar po'i phyogs kyis rgyas/_/zhi ba'i phyogs ston nyi ma gsal ba 'dra/_/dgra dang 'grogs la ri bo 'dra ba ste/_/
[\[299b.2\]]rgya mtsho bzhin du mi 'khrug sems dang ldan/_/yongs su skyong dang mnyan pa 'dra ba zhes/_/de 'dra'i sems kyis nor [{]bzangs [,]bzang [}]'dir 'ongs so/_/'jigs med skyob pas dpa' bo lta bu ste/_/ded dpon mgon dang skyabs su gyur pa yin/_/'di dag bdag la bde 
[\[299b.3\]]stobs [{]dmyigs [,]dmigs [}]yin zhes/_/de 'dra'i sems kyis dge bshes bsnyen bkur byed/_/chos kyi phyogs rnams rtag tu ston pa ste/_/sangs rgyas yon tan ye shes ston pa yin/_/ngan song ngan 'gro thams cad sbyong bar byed/_dge bshes 'di dag 
[\[299b.4\]]bdag la dge ba ston/_/'di dag rgyal ba'i mdzod kun stobs pa yin/_/'di dag rgyal ba kun gyi mdzod srung ste/_/'di dag rgyal ba kun gyi gsang 'dzin ces/_/de ltar mkhas pa 'di ni dge bshes bsnyen/_/ye shes phun ldan 'di las rnam par dag_/
[\[299b.5\]]gzugs dang longs spyod cho rigs phun sum tshogs/_/'di las phun sum tshogs kun dkon pa min/_/bsam pa de 'dras 'di ni 'dir 'ongs so/_/bsam pa rlabs chen 'di la kun kyang ltos/_/mkhas pa'i dge bshes rnams la 'di sten cing /_/mkhas 
[\[299b.6\]]pa 'di blo ci 'dra skyed pa ltos/_/khyod kyis rtag tu de ltar bslab par bya/_/'di ni sngon gyi bsod nams dge ba'i rgyus/_/byang chub zhugs te 'jam dpal mthong gyur nas/_/de yi gdams ngag rjes su mthun spyod cing /_/skyo ba med par rgyu ba 'di la ltos/_/
[\[299b.7\]]'di ni dga' bde thams cad kun spangs te/_/lha rdzas lta bu'i khyim yang yongs su spangs/_/pha ma ma ma skyid pa rgya chen kun/_/yongs su spangs shing bran ltar bshes gnyen sten/_/mkhas pa 'dis ni bsam pa rnam sbyangs te/_/bdag gis ma lus yongs su 
[\[300a\]]
[\[300a.1\]]spangs byas nas/_/sangs rgyas kun gyi pho brang 'gro bar 'gyur/_/de phyir 'bras bu de 'dra'ang thob par gyur/_/'dis ni rga dang nad kyis mnar ba yi/_/srog chags sdug bsngal brgya yis gtses pa rnams/_/skye shi mya ngan 'jigs pas gdung mthong 
[\[300a.2\]]nas/_/de dag don du snying rje'i sems kyis spyod/_/'gro rgyud lnga yi 'khor lo'i dkyil 'khor du/_/sdug bsngal 'khrul 'khor btsir ba'i 'gro mthong nas/_/sdug bsngal 'khrul 'khor 'khor lo 'joms pa yi/_/ye shes rdo rje sra ba 'di tshol lo/_/'dod chags zhe 
[\[300a.3\]]sdang rtswa sdong tsher ma can/_/lta chags rtsa mang yongs su 'dzings pa yi/_/sems can zhing ni yongs su sbyang ba'i phyir/_/shes rab gzhol brtan bzang po 'di tshol lo/_/gti mug ma rig thibs po'i bsam pa can/_/'gro ba shes rab mig stor [{]dmyigs [,]dmigs [}]
[\[300a.4\]]med pa/_/de la phyogs bde ston pa'i mthu yod pa'i/_/'gro ba'i ded dpon bzang por 'di 'gyur ro/_/bzod pa'i go bgos rnam thar bzhon pa zhon/_/ye shes ral gris mya ngan dgra 'joms pas/_/mi 'jigs stobs pa'i dpa' bor gyur pa 'di/_/
[\[300a.5\]]'gro ba rnams kyi lam ston 'gyur ba yin/_/'di ni chos kyi gru rab sbyor ba ste/_/ye shes rgya mtsho'i lam la bslabs pa'o/_/zhi ba rin chen mchog gis gling skyel ba/_/'di ni khams gsum mtsho yi skye ba 'dzin/_/ye shes 'od zer smon lam dkyil 'khor 
[\[300a.6\]]can/_/sems can kun gyi gnas su snang byed pa'i/_/chos dbyings mkha' la 'od chen rab ldan par/_/'di ni sangs rgyas nyi mar 'char bar 'gyur/_/byams pa'i dga' ldan ting 'dzin dang bsil ba'i/_/sems can kun la snyoms sems 'od bzang la/_/
[\[300a.7\]]dkar po'i chos kyis dkyil 'khor yongs rgyas pa'i/_/sangs rgyas zla ba 'di ni 'char bar 'gyur/_/bsam pa'i gzhi rten brtan la rab gnas pa/_/byang chub spyod pas rim gyis 'phags pa ste/_/chos kun rin chen 'byung gnas ldan pa yi/_/ye shes 
[\[300b\]]
[\[300b.1\]]rgya mtsho'i mchog tu 'di 'gyur ro/_/byang chub sems kyi klu yi dbang gis phyung /_/chos kyi dbyings kyi mkha' la mngon par 'phags/_/dkar po'i 'bras bu'i lo tog 'phel byed pa'i/_/'di ni 'gro bar chos sprin char 'bebs 'gyur/_/dag pa'i 
[\[300b.2\]]snying po'i dri gsum mun sel ba/_/byams pa'i snum yod dran pa'i snod brtan la/_/dri med byang chub sems me 'od bzang po'i/_/chos kyi mar me 'di ni 'bar byed 'gyur/_/byang chub sems ni mar mer snying rje sko/_/byams pa rdol pa mi g.yo bsam pa 'khregs/_/
[\[300b.3\]]byang chub yan lag mthar gyis byung ba yi/_/sangs rgyas sras su 'di ni yang dag skye/_/bsod nams snying po mngon par 'phel bar byed/_/ye shes snying po yongs su spyod par 'gyur/_/'di ni shes pa'i snying po 'char bar byed/_/smon lam ci bzhin snying 
[\[300b.4\]]po yang dag byung /_/snying rje byams pas sprul pa 'di 'dra ba/_/sems can dgrol blo phan pa'i bsam ldan pa/_/rnam dag yid can 'di ni ci 'dra ba/_/de 'dra'i 'gro ba lha dang mir bcas dkon/_/'di 'dra'i bsam pa rab tu rtsa brtan la/_/'di 'dra'i sbyor ba brtan 
[\[300b.5\]]pas rnam 'phel cing /_/srid gsum yog par byed pa 'di 'dra ba'i/_/ye shes shing chen 'bras bu 'byung ba dkon/_/'di ni yon tan kun sgrub don du gnyer/_/chos rnams thams cad yongs su dri bar mos/_/the tshom thams cad rnam par gsal 
[\[300b.6\]]don du/_/le lo med par bshes gnyen thams cad sten/_/'di ni bdud kyi dkrugs ma nyon mongs 'joms/_/'di ni lta ba'i dri ma sred pa sel/_/'di ni 'gro ba thams cad dgrol la brtson/_/mkhas pa 'di ni rtag tu khyad par tshol/_/yon tan lam la 
[\[300b.7\]]ma nor 'di gnas pas/_/'di ni ngan song thams cad sbyong bar 'gyur/_/mtho ris lam yang nye bar ston par 'gyur/_/thar pa'i lam du 'gro ba 'dzud par 'gyur/_/'di ni 'gro rgyud kun gyi sdug bsngal sel/_/'di ni 'gro rgyud kun gyi bde ba 
[\[301a\]]
[\[301a.1\]]stobs/_/'di ni srid pa kun gyi zhags pa 'thub/_/srid pa'i 'gro rgyud thams cad sel bar 'gyur/_/lta ba dogs pa rnam par 'byed par 'gyur/_/srid pa'i 'khri shing dra ba gcod par 'gyur/_/chags pa'i 'dod chags nye bar sbyong bar 'gyur/_/
[\[301a.2\]]srid gsum lam yang yongs su ston par 'gyur/_/'di ni 'jig rten mgon dang skyabs yin te/_/'di ni 'gro ba kun la 'od byed pa'o/_/rnam pa kun tu srid pa sel la mkhas/_/sa gsum kun gyi 'dren par 'di 'gyur ro/_/nyon mongs gnyid log 'gro ba sad 
[\[301a.3\]]par byed/_/'dod pa'i 'dam las mkhas pa 'di sgrol te/_/'du shes chags las yongs su 'di yang 'grel/_/bcings pa kun las thar bar byed par 'gyur/_/chos dbyings gzhi yi bye brag snang bar byed/_/'jig rten khams kyi bye brag sbyong bar 'gyur/_/
[\[301a.4\]]chos kun gzhi yi bye brag pha rol phyin/_/nor [{]bzangs [,]bzang [}]khyod ni dga' ba skyed par 'gyur/_/mkhas pa khyod kyi sbyor ba'i tshul dag dang /_/dag cing khyod la smad pa med tshul dang /_/khyod kyi bsam pa'i yon tan ldan tshul las/_/bsam pa thams cad yongs 
[\[301a.5\]]su rdzogs par 'gyur/_/khyod kyi bdag nyid dge bar byas tshul gyis/_/ring por mi thogs sangs rgyas kun mthong 'gyur/_/ring por mi thogs zhing rnams kun 'gror 'gyur/_/chos kun ring por mi thogs shes par 'gyur/_/zhing rnams rgya mtsho 
[\[301a.6\]]rnam par sbyong bar 'gyur/_/sems can rgya mtsho rnam par 'grel bar 'gyur/_/spyod pa rgya mtsho yongs su rdzogs par 'gyur/_/khyod kyi yon tan rgya mtsho de 'dra'o/_/khyod kyi mos pa'i dkyil 'khor tshul las na/_/khyod ni yon tan rnams kyi snod 
[\[301a.7\]]du 'gyur/_/khyod ni dge ba yang dag 'byung gnas 'gyur/_/khyod ni rgyal ba'i sras dang mnyam par 'gyur/_/khyod kyi smon lam dkyil 'khor tshul las na/_/khyod kyis bdud kyi dkyil 'khor pham par byas/_/khyod kyis las kyi dkyil 'khor rnam par 
[\[301b\]]
[\[301b.1\]]sbyangs/_/nyon mongs dkyil 'khor khyod kyis dag par byas/_/ye shes rgyud ni rnam par sbyong bar 'gyur/_/chos kyi rgyud ni rab tu brjod par 'gyur/_/las dang nyon mongs sdug bsngal 'khrul 'khor rgyud/_/ring por mi thogs rnam par zlog par 'gyur/_/
[\[301b.2\]]'jig rten 'khor lo srid pa'i 'khor lo rten/_/shu ba'i lam rgyud lnga yi 'khor lor rmongs/_/'gro kun sdug bsngal 'khor lo gcod pa yi/_/chos kyi 'khor lo dam pa bskor bar 'gyur/_/sangs rgyas rigs ni rjes su 'dzin par 'gyur/_/chos kyi rigs 
[\[301b.3\]]ni yongs su sbyong bar 'gyur/_/dge 'dun rigs ni yongs su bsdud par 'gyur/_/rin chen 'byung ba'i 'byung gnas khyod 'gyur ro/_/sred pa'i dra ba rnam par zlog par 'gyur/_/lta ba'i dra ba thibs po de bzhin te/_/'gro ba'i sdug bsngal dra ba 'grel 
[\[301b.4\]]par 'gyur/_/smon lam dra ba de 'dra khyod kyis sbyangs/_/sems can khams ni yongs su smin byed 'gyur/_/'jig rten khams ni yongs su sbyong bar 'gyur/_/ye shes khams ni shin tu dag byed 'gyur/_/khyod kyi bsam pa'i khams ni de 'dra'o/_/nor [{]bzangs [,]bzang [}]
[\[301b.5\]]dga' ba 'phel bar byed pa khyod/_/sems can kun la phan bde dga' byed 'gyur/_/byang chub sems dpa' rigs rgyud dga' byed cing /_/sangs rgyas thams cad smon lam dga' byed 'gyur/_/sems can kun gyi 'gro ba'i gnas ston pa/_/zhing 
[\[301b.6\]]rnams thams cad gzugs brnyan snang ston pa/_/chos rnams thams cad snang ba rab ston pa'i/_/lta na bzang ba'i rgyal bar khyod 'gyur ro/_/chos dbyings snang bar byed pa'i 'od ldan pa/_/sems can khams rnams bde byed 'od ldan pa/_/ngan song thams cad 
[\[301b.7\]]zhi byed 'od ldan pa'i/_/srid gsum sdug bsngal zhi bar byed par 'gyur/_/mtho ris lam ni nye bar ston par 'gyur/_/sangs rgyas lam ni 'gro la 'byed par 'gyur/_/thar ba'i lam du 'gro ba khrid par 'gyur/_/de 'dra'i lam ni khyod kyis rnam par 
[\[302a\]]
[\[302a.1\]]sbyangs/_/log pa'i lam ni rnam par zlog par 'gyur/_/skye bo 'phags pa'i lam la 'dul bar 'gyur/_/brtan pa'i blo gros le lo med pa khyod/_/[{]myig [,]mig [}]yeng byang chub lam ni de ltar tshol/_/srid pa'i rgya mtshor gnas pa'i lus can rnams/_/
[\[302a.2\]]sdug bsngal mthar 'byin bya ba khyod brtson pas/_/'gro ba srid pa'i mtsho las sgrol bar 'gyur/_/khyod kyi yon tan mtsho chen de 'dra'o/_/ye shes nyi ma mchog gi 'od gzer mtshos/_/lus can nyon mongs rgya mtsho yongs skams shing /_/de dag nan tan mtsho 
[\[302a.3\]]la dgod byas nas/_/ye shes rgya mtsho rab tu dgod par 'gyur/_/blo gros rgya mtsho rnam par 'phel bar 'gyur/_/spyod pa rgya mtsho rnam par sbyang bar 'gyur/_/sangs rgyas kun gyi smon lam rgya mtsho la/_/ring por mi thogs yongs su 'jug par 'gyur/_/
[\[302a.4\]]mkhas pa khyod ni blo gros rgya mtsho'i mthus/_/zhing rnams rgya mtsho mang por phyin par 'gyur/_/'khor rnams rgya mtsho mang po mthong bar 'gyur/_/tshes mang rgya mtsho yongs su 'thung bar 'gyur/_/sangs rgyas sprin mang khrag khrig mthong bar 'gyur/_/
[\[302a.5\]]mchod sprin shin tu rgya chen byed par 'gyur/_/chos kyi sprin mang khrag khrig thos par 'gyur/_/khyod ni smon lam de 'dra'i sprin kyang byed/_/sems can thams cad gnas mang rgyas 'gengs 'gyur/_/zhing rnams kun gyi gnas su 'gro bar 'gyur/_/
[\[302a.6\]]sangs rgyas kun gyi gnas su phyin par 'gyur/_/khyod ni de 'dra'i phyogs su zhugs pa yin/_/khyod ni ting 'dzin gnas su 'jug par 'gyur/_/khyod kyis rnam thar gnas rnams thob par 'gyur/_/khyod ni mngon shes gnas la spyod par 'gyur/_/chos kyi 
[\[302a.7\]]dbyings kyi gnas la rab tu gnas/_/nyi zla'i gzugs rnams rab tu snang ba ltar/_/sems can kun gyi gnas su 'char bar 'gyur/_/rgyal ba rnams kyi spyan sngar mngon 'byung 'gyur/_/khyod kyi 'byung ba'i lam chen de 'dra'o/_/'jig rten kun 
[\[302b\]]
[\[302b.1\]]la mi gnas spyod yul dang /_/nam mkha'i spyod yul bzang por khyod spyod 'gyur/_/khyod kyi spyod yul rab tu zhi bar 'gyur/_/khyod kyi mngon shes spyod yul de 'dra 'o/_/mig 'phrul 'dra ba'i bye brag gzhi mkhas khyod/_/zhing gi dra ba'i bye brag ji snyed gzhi/_/ser 
[\[302b.2\]]bu mkha' la chags pa med pa ltar/_/ring por mi thogs rgyas par 'gengs par 'gyur/_/chos dbyings 'byam klas khong du chud par 'gyur/_/'byam klas 'jig rten khams su 'gro bar 'gyur/_/dus gsum gshegs pa'i sangs rgyas 'byam klas kun/_/
[\[302b.3\]]mthong bar 'gyur gyis nor [{]bzangs [,]bzang [}]dga' bar gyis/_/khyod kyis de 'dra'i rnam thar de lta bu/_/mthong la mthong zhing da dung mthong bar 'gyur/_/de bas mkhas pa skyo bar ma byed cig_/dga' yangs zang zing med pa nyams su long /_/nor [{]bzangs [,]bzang [}]khyod ni 
[\[302b.4\]]yon tan snod bzang ste/_/khyod ni rgyal ba rnams kyi gdams ngag mthun/_/khyod kyis tshul 'di yongs su gzung bar nus/_/de bas rnam par 'phrul pa 'di dag mthong /_/sangs rgyas sras po gnas med spyod yul can/_/gang rnams mthong bar bskal pa khrag khrig du/_/
[\[302b.5\]]shin tu dga' na legs brjod mi smos pa/_/de dag spyod legs spyod tshe khyod kyis mthong /_/de ltar 'jam dpal mngon du mthong gyur te/_/de 'dra'i yon tan snod du gyur byas pa/_/khyod kyis thob pa rgya cha bsam mi khyab/_/mi yi srid par khyod ni legs par 
[\[302b.6\]]'ongs/_/ngan song lam rnams thams cad rnam par zlog_/mi khom ngan 'gro thams cad rnam par sbyangs/_/sdug bsngal chos rnams khyod kyis thams cad bor/_/mi dga' thams cad yongs su spang bar gyis/_/byis pa'i sa ni khyod kyis rnam par zlog/_/
[\[302b.7\]]byang chub sems dpa'i yon tan sa la gnas/_/ye shes sa yi dam pa yongs bskang zhing /_/sangs rgyas sar ba ring por mi thogs thob/_/byang chub sems dpa'i spyod pa rgya mtsho steng /_/sangs rgyas ye shes nam mkha'i mdzod dang mtshungs/_/de yi tshad kyi 
[\[303a\]]
[\[303a.1\]]smon lam gang chen mtsho/_/khyod kyis btsal zin shin tu dga' bar gyis/_/de ltar dbang po yongs su mi skyo la/_/bsam pa brtan zhing sbyor ba nges pa rnams/_/gang dag 'di 'dra'i bshes gnyen bsten byed pa/_/de dag ring bor mi thogs 
[\[303a.2\]]mgon por 'gyur/_/khyod kyi byang chub spyod pa sna tshogs kyis/_/sems can mang po dul bar gyur mthong zhing /_/chos kun sgo yi byang chub spyod pa la/_/nam yang yid gnyis byed par ma gyur cig_/de ltar phun sum tshogs pa 'di 'dra 'di/_/sangs rgyas sras po 
[\[303a.3\]]de ring 'dir mthong ba/_/don chos yon tan dang ba phun sum tshogs/_/khyod kyi bsod nams phun ldan bsam mi khyab/_/de ltar rgyal sras rnams kyi rgyun 'brel bar/_/rang rang so so'i smon lam bstan byas te/_/khyod kyi de dag ma lus mthun rtogs pa/_/khyod 
[\[303a.4\]]mthong thob pa chen po ci 'dra ltos/_/byang chub sems dpa'i spyod pa'i snod gyur pa/_/de 'dra'i srid pa brgyar yang dkon pas na/_/de phyir rgyal sras de dag rgyun 'brel bar/_/khyod la rnam thar tshul rnams yongs su ston/_/bskal ba khrag khrig bye bar 'gro ba gang /_/
[\[303a.5\]]bde gshegs sras dang lhan cig 'grogs gyur pa/_/de dag de rnams spyod yul mi shes te/_/de dag yon tan snod du bdag ma byas/_/khyod kyis 'di 'dra'i tshul 'di thos par 'gyur/_/byang chub sems dpa' chen po'i rnam 'phrul ba/_/'gro ba kun na 
[\[303a.6\]]dkon pa khyod kyis mthong /_/de ltar nor [{]bzangs [,]bzang [}]dga' ba'i yid du gyis/_/khyod la sangs rgyas thams cad dgongs pa mdzad/_/byang chub sems dpa' khyod gzung phyir yang gnas/_/khyod kyang de dag rjes su bstan la gnas/_/legs so nor [{]bzangs [,]bzang [}]khyod 
[\[303a.7\]]kyi 'tsho ba dge_/byang chub sems dpa'i rigs kyi chos la gnas/_/khyod ni rgyal sras yon tan rnams la slob/_/bde bar gshegs rigs rnam par 'phel byed 'gyur/_/nor [{]bzangs [,]bzang [}]dga' ba rgya chen nyams su long /_/sangs rgyas mnyam med thams cad 
[\[303b\]]
[\[303b.1\]]khyod kyi pha/_/byang chub sems dpa' thams cad khyod dang spun/_/byang chub yan lag thams cad khyod kyi gnyen/_/khyod ni bde gshegs thugs las skyes pa'i sras/_/chos kyi rgyal po rig pa'i rgyud 'dzin pa/_/byang chub sems dpa'i rigs rgyud 'phel bar 
[\[303b.2\]]byed/_/ring por mi thogs chos rgyal thob 'gyur gyis/_/nor [{]bzangs [,]bzang [}]dbang po tshim zhing dga' bar gyis/_/sangs rgyas kun gyi dbang bskur dam pa yang /_/ring por mi thogs rmad byung thob par 'gyur/_/rgyal ba'i sras dang mtshungs shing mnyam par 'gyur/_/
[\[303b.3\]]khyod kyi spyod pa'i tshul mthun de 'dra'o/_/mi gang ci 'dra'i sa bon 'debs byed pa/_/de ni de 'dra'i 'bras bu thob par 'gyur/_/dga' ba rgya chen bsam yas nyams su long /_/ngas ni de ring khyod kyi dbugs kyang dbyung /_/tshe gcig khyod kyis gang rnams thob gyur pa/_/
[\[303b.4\]]byang chub sems dpa' khrag khrig bsam yas pa/_/bskal ba khrag khrig byang chub spyad spyod pa/_/de dag gis kyang phun sum 'di ma rnyed/_/'di rnams thams cad mos pa'i 'bras bu ste/_/brtson 'grus bsam pa dag ni de bzhin no/_/gang zhig spyod pa 'di 
[\[303b.5\]]'dra dka' ba yang /_/nor [{]bzangs [,]bzang [}]spyod pa gang yin de la spyod/_/spyod pa thams cad smon lam byung ba yin/_/chos rnams thams cad mos las yongs su byung /_/nor [{]bzangs [,]bzang [}]de ltar khyod kyis yongs su bsgrubs/_/rtag tu khyad par spyod pa btsal bar 
[\[303b.6\]]gyis/_/klu yi bsam pa ji snyed byung gyur pa/_/de snyed char pa yongs su 'bab par 'gyur/_/smon lam ye shes spyod yul ji snyed pa/_/de snyed byang chub spyod pas rgyas par 'gyur/_/nor [{]bzangs [,]bzang [}]bzang po'i spyod ces bya ba 'di/_/tshul ni khyod la bstan pa 
[\[303b.7\]]'di yin gyis/_/de shes gyis la dge bshes rang bzhin gyis/_/bsnyen bkur byed tshe 'jug par ma byed cig_/lus rnams bye ba sngan cad khyod kyis kyang /_/'dod pa'i don du don med zad byas soms/_/da ni byang chub yongs su tshol gyur na/_/brtul shugs 
[\[304a\]]
[\[304a.1\]]bzang po brtul bas zhig go 'dang /_/khyod kyis bskal pa bye ba 'das byas te/_/'dus byas sdug bsngal thams cad nyams su myong /_/gang gA'i bye snyed sangs rgyas mnyes ma byas/_/'di 'dra'i tshul yang thos par ma gyur to/_/de las da ni khom 
[\[304a.2\]]par mir yang skyes/_/sangs rgyas 'byung mthong dge bshes 'di 'dra ste/_/byang chub mchog gi spyod pa'ang thos par 'gyur/_/rnam dag sems su da go cir mi 'gyur/_/bde bar gshegs pa yang du 'byung bar 'gyur/_/dge bshes de bzhin chos mnyan thos par 'gyur/_/
[\[304a.3\]]gal te bsam pa yongs su ma sbyangs na/_/tshul 'di phyin chad thos par dka' ba yin/_/de bas dad dang mos dang bsam pa rnams/_/yongs su bskyed la bla ma phud dud gyis/_/the tsom lta ba yongs su skyo spangs la/_/yang dang yang du 'di 'dra tshul nyon cig_/
[\[304a.4\]]gang gis spyod la 'jug pa 'di 'dra 'di/_/thos nas de 'dra'i smon lam mngon bsgrubs pa/_/de dag thob pa dam pa bsam mi khyab/_/de dag mi yi srid par legs par 'ongs/_/gang gis de 'dra'i mos ba sbyangs pa ni/_/de la bde gshegs thams cad mi 
[\[304a.5\]]dkon no/_/de ni rgyal ba rnams kyi sras dang spun/_/de la phyin chad byang chub the tsom med/_/gang zhig 'di 'dra'i tshul 'dir zhugs gyur pa/_/des ni log par ltung ba thams cad spangs/_/des ni sdug bsngal chos rnams thams cad bstsal/_/des ni yon tan 
[\[304a.6\]]thams cad bsdu ba byas/_/lus ni bor nas ring por mi thogs su/_/yongs su dag pa'i sangs rgyas zhing du 'gro/_/byang chub sems dpa'i gnas su 'jug par 'gyur/_/phyogs bcu'i de bzhin gshegs pa mthong bar 'gyur/_/nor [{]bzangs [,]bzang [}]khyod kyi 
[\[304a.7\]]sngon gyi rgyu sdug pas/_/da ltar byung la mos pa nges pa yis/_/khyad par don gnyer dge bshes bsten byas pas/_/chu las uta pal bzhin de phyir 'phel/_/dge bshes thams cad phu dud bsam pa dang /_/sangs rgyas thams cad dgyes bya'i bsam pa dang /_/
[\[304b\]]
[\[304b.1\]]chos kun yongs su dri ba'i bsam pa can/_/brtul zhugs bzang po ldan pa dal gyis longs/_/chos kyi nan tan kun la rab gnas pa/_/lam rnams rjes su kun tshol rab gnas pa/_/sangs rgyas sras kyi smon lam rab gnas pa/_/yon tan chos rnams 
[\[304b.2\]]kun gyi snod khyod longs/_/mos pa phun sum tshogs pa ci 'dra bas/_/khyod kyis nga la phyag 'di byas pa ni/_/sangs rgyas thams cad 'khor du mngon sum du/_/ring por mi thogs yongs su 'byung bar 'gyur/_/skyo ba'i yid med nor [{]bzangs [,]bzang [}]legs pa yin/_/
[\[304b.3\]]sangs rgyas kun gyi smon lam sems ldan pa/_/brtul zhugs brtan khyod ring por mi thogs par/_/sangs rgyas kun gyi yon tan mthar phyin 'gyur/_/ye shes spyod yul rnam par mthar phyin pa'i/_/'jam dpal gan du nor [{]bzangs [,]bzang [}]khyod song ste/_/bzang 
[\[304b.4\]]po spyod pa dam pa mchog dris shig_/de tshul khyod 'jug de nas byed par 'gyur/_/de ltar byams pa chags med spyod yul gyis/_/nor [{]bzangs [,]bzang [}]yang dag legs pas 'phags mthong nas/_/'khor rnams kun la mngon par bstan byas te/_/de yi 
[\[304b.5\]]yon tan legs mdzod 'di brjod do/_/'di 'dra'i rjes su bstan pa dam pa dang /_/gdams ngag de 'dra nor [{]bzangs [,]bzang [}]thos gyur nas/_/dga' ba'i shugs kyis dbang po mngon brlan pas/_/mchi ma'i rgyud mang rab tu des kyang blags/_/dga' ba'i 
[\[304b.6\]]nyams chen nyams su myong bar 'gyur/_/dbang po tshim nas shugs kyis dbugs kyang phyung /_/nor [{]bzangs [,]bzang [}]langs te thal mo rab sbyar nas/_/byams pa de la bskor ba rab tu byas/_/de yi lag tu 'jam dpal sems dbang gis/_/me tog phreng ba 
[\[304b.7\]]rin chen mdzes pa dag_/byang chub sems dpa'i smon pas mngon 'thon pa/_/yid du 'ong ba mang po byung bar gyur/_/nor [{]bzangs [,]bzang [}]de tshe rab tu dga' gyur nas/_/dga' bar de dag byams pa de la gtor/_/de tshe de yi mgo la kun nas byugs/_/
[\[305a\]]
[\[305a.1\]]byams pas tshigs su bcad pa 'di dag smras/_/rgyal ba'i sras po nor [{]bzangs [,]bzang [}]legs so legs/_/de ltar khyod ni yongs su mi skyo bas/_/nga dang 'jam dpal ci 'dra ci bzhin du/_/yon tan snod du khyod ni myur de 'gyur/_/thos nas nor [{]bzangs [,]bzang [}]
[\[305a.2\]]dga' ba'i tshig brjod pa/_/'di 'dra'i dge bshes bdag dang phrad pa ni/_/srid pa brgya phrag 'grangs par shin tu dkon/_/bdag gis de ring 'dir phyin shin tu legs/_/yon tan kun gyi pha rol phyin gyur pa/_/'jam dpal khyod kyi byin rlabs bzang po yis/_/bdag gis 
[\[305a.3\]]bshes gnyen 'di dag dkon pa rnyed/_/khyod dang bdag tu myur du 'grogs par ro//_//sangs rgyas rmad gcad ces bya ba shin tu rgyas pa chen po'i mdo/_bam po bcu dgu pa/_de nas tshong dpon gyi bu nor [{]bzangs kyis [,]bzang gis [}]byang chub sems dpa' sems dpa' chen 
[\[305a.4\]]po byams pa'i mdun du 'dug ste/_thal mo sbyar nas 'di skad ces smras so/_/'phags pa bdag bla na med pa yang dag par rdzogs pa'i byang chub tu yang dag par zhugs na ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar 
[\[305a.5\]]nan tan du bgyi ba ma 'tshal te/_'phags pa byams pa ni de bzhin gshegs pa thams cad kyis sku tshe gcig gis thogs par bla na med pa yang dag par rdzogs pa'i byang chub tu lung bstan pa ste/_gang bla na med pa yang dag par rdzogs pa'i byang chub tu sku tshe gcig gis thogs 
[\[305a.6\]]pa de ni byang chub sems dpa'i rnam par 'god pa thams cad las yang dag par 'das pa lags/_de ni byang chub sems dpa'i skyon med par rab tu zhugs pa lags/_de ni pha rol tu phyin pa thams cad yongs su rdzogs pa lags/_de ni bzod pa'i sgo 
[\[305a.7\]]thams cad du zhugs pa lags/_des ni byang chub sems dpa'i sa thams cad rab tu brnyes pa lags/_de ni byang chub sems dpa'i rnam par thar ba'i sgo thams cad la rnam par rol pa lags/_des ni ting nge 'dzin thams cad yongs su bsgrubs pa 
[\[305b\]]
[\[305b.1\]]lags/_/des ni byang chub sems dpa'i rgyud thams cad rtogs par thugs su chud pa lags/_des ni gzungs dang spobs pa snang ba'i tshul thams cad la rab tu brnyes pa lags/_/des ni byang chub sems dpa'i dbang thams cad la mnga' thob pa lags/_des ni byang 
[\[305b.2\]]chub sems dpa'i tshogs thams cad shin tu bstsags pa lags/_des ni shes rab dang thabs mkhas pa'i tshul la rnam par rol pa lags/_des ni mngon par shes pa chen po dang /_rig pa dang ye shes snang ba'i tshul bskyed pa lags/_de ni bslab pa thams cad las 
[\[305b.3\]]byung ba lags/_des ni byang chub sems dpa'i spyod pa yongs su sbyangs pa lags/_des ni smon lam gyis 'byung ba'i sgo thams cad mngon par bsgrubs pa lags/_des ni de bzhin gshegs pa thams cad kyi lung bstan pa rab tu blangs pa lags/_de ni theg pa 
[\[305b.4\]]thams cad kyis 'byung ba'i sgo la mkhas pa lags/_des ni de bzhin gshegs pa thams cad kyi byin gyi rlabs yang dag par blangs pa lags/_des ni sangs rgyas thams cad kyi byang chub yongs su bzung ba lags/_des ni de bzhin gshegs pa thams cad kyi 
[\[305b.5\]]chos kyi mdzod bzung ba lags/_de ni de bzhin gshegs pa thams cad kyi gsang ba'i mdzod 'dzin pa lags/_de ni byang chub sems dpa' thams cad kyi gsang ba'i dkyil 'khor thams cad kyi spyi bor phyin pa lags/_de ni nyon mongs pa'i dpung thams cad 
[\[305b.6\]]rnam par dkrugs pa la shin tu dpa' ba lags/_de ni 'khor ba'i 'brog dgon par lus pa rnams kyi lam ston pa lags/_de ni nyon mongs pa'i nad kyis thebs pa rnams kyi sman par gyur pa lags/_de ni sems can thams cad kyi phul du phyin pa lags/_
[\[305b.7\]]de ni 'jig rten gyi dbang po thams cad kyi dbang po lags/_de ni 'phags pa'i gang zag thams cad kyi thu bo lags/_de ni nyan thos dang rang sangs rgyas thams cad kyi gtso bo lags/_de ni 'khor ba'i rgya mtsho la rgyu ba rnams kyi skyabs 'dzin pa lags/_des ni sems 
[\[306a\]]
[\[306a.1\]]can gdul ba'i thabs kyi rgya mtsho chen po bshal ba lags/_des ni 'gro ba yongs su smin pa rnams kyi dbang po rnam par gzigs pa lags/_de ni sems can thams cad yongs su bsdu ba la brtson pa lags/_de ni byang chub sems dpa' thams cad la 
[\[306a.2\]]yongs su bskyang ba la brtson pa lags/_de ni byang chub sems dpa'i bya ba thams cad la yang dag par 'gro bar brtson pa lags/_de ni de bzhin gshegs pa thams cad kyi zhabs kyi drung na gnas pa lags/_de ni 'khor gyi dkyil 'khor thams cad du mngon par 'phags 
[\[306a.3\]]pa lags/_de ni 'gro ba thams cad kyi gnas su gzugs brnyan snang ba lags/_de ni 'jig rten gyi chos thams cad kyis ma gos pa lags/_de ni bdud kyi yul thams cad las yang dag par 'das pa lags/_de ni sangs rgyas kyi yul thams cad kyi rjes su bzhud pa 
[\[306a.4\]]lags/_de ni byang chub sems dpa'i yul thams cad la sgrib pa med pa brnyes pa lags/_de ni de bzhin gshegs pa thams cad la mchod par brtson pa lags/_de ni sangs rgyas kyi chos thams cad la rgyud kyi tshul gcig tu gyur ba lags/_de ni dbang bskur ba'i thabs thob 
[\[306a.5\]]pa lags/_de ni chos kyi rgyal srid chen po la gnas par 'gyur ba lags/_de ni thams cad mkhyen pa'i ye shes kyi yul la dbang bskur ba lags/_de ni sangs rgyas kyi chos thams cad rab tu 'byung ba lags/_de ni thams cad mkhyen pa'i ye shes la dbang bsgyur 
[\[306a.6\]]ba'i mthar phyin pa lags na/_'phags pa ji ltar byang chub sems dpas byang chub sems dpa'i spyod pa la bslab par bgyi ba dang /_ji ltar nan tan du bgyi ba dang /_ji ltar byang chub sems dpas nan tan du bgyis na/_sangs rgyas kyi chos thams cad thob par 'gyur 
[\[306a.7\]]ba dang /_sems can gyi khams ji ltar gnyer ba'i tshul bzhin du rim gror bgyid par 'gyur ba dang /_yi dam ji ltar bcas pa'i tshul bzhin du mthar phyin par 'gyur ba dang /_byang chub sems dpa'i spyod pa chen po brtsams pa grub par 'gyur ba dang /_lha dang bcas pa'i 
[\[306b\]]
[\[306b.1\]]'jig rten dbugs 'byin par 'gyur ba dang /_bdag dang sems can dang sangs rgyas dang chos dang dge 'dun bslu bar mi 'gyur ba dang sangs rgyas kyi rigs rgyun mi gcod pa dang /_byang chub sems dpa'i rigs stong bar mi 'byin pa dang /_de bzhin gshegs pa'i 
[\[306b.2\]]tshul yongs su 'dzin par 'gyur ba bdag la bka' stsal du gsol/_de nas byang chub sems dpa' byams pas 'khor gyi dkyil 'khor de dag thams cad la bltas te/_tshong dpon gyi bu nor [{]bzangs [,]bzang [}]la nye bar bstan nas 'di skad ces smras so/_/rigs kyi bu dag tshong 
[\[306b.3\]]dpon gyi bu 'di 'di ltar nga la byang chub sems dpa'i spyod pa dang yon tan yongs su bsgrub pa 'dri ba la ltos/_bzod pa can dag tshong dpon gyi bu 'di ni brtson 'grus brtsams pa 'di lta bu dang don du gnyer ba 'di lta bu dang mos pa'i yi dam 'di lta bu dang lhag pa'i bsam pa 
[\[306b.4\]]brtan pa 'di lta bu dang brtson 'grus mi zlog pa 'di lta bu dang /_sangs rgyas kyi chos kyis mi ngoms par 'di lta bu dang /_khyad par yongs su btsal ba 'di lta bu dang mgo'i thod la me 'bar ba lta bur spyod pa 'di lta bu dang dge ba'i bshes gnyen mthong bar 'dod pa 'di lta bu dang /_
[\[306b.5\]]dge ba'i bshes gnyen bsnyen bkur bas skyo ba med pa 'di lta bus dge ba'i bshes gnyen thams cad yongs su tshol zhing yongs su dri ba dang /_bsnyen bkur ba byed cing 'jam dpal gzhon nur gyur pas btang nas grong khyer dpal gyi 'byung gnas nye bar bzung ba nas 
[\[306b.6\]]lho phyogs kyi rgyud thams cad du rgyus te/_dge ba'i bshes gnyen brgya rtsa bcu la yongs su dri ba byed cing /_tha ma nga'i drung 'di'i bar du skyo ba thams cad dang bral ba'i lhag pa'i bsam pas phyin te/_rigs kyi bu dag rnam pa 'di lta bur theg pa chen po la yang dag par 
[\[306b.7\]]zhugs pa yi dam chen po la yang dag par gnas pa dang /_bsam pa chen po la rab tu rtul ba'i yid dang ldan pa/_snying rje chen po'i go bgos pa'i ngad dang ldan pa/_byams pa chen pos sems can thams cad yongs su bskyab pa'i blo gros can brtson 'grus chen po'i pha 
[\[307a\]]
[\[307a.1\]]rol tu phyin pa la rab tu brtson pa/_sems can gyi lam grogs mang po yongs su bskyang ba la mngon par brtson pa/_'khor ba'i rgya mtsho chen po las sems can bsgral ba la zhugs pa thams cad mkhyen pa nyid kyi lam chen po la zhugs pa/_
[\[307a.2\]]chos kyi gru chen po yang dag par bsham pa la brtson pa/_chos chen po dang bsod nams rin po che yongs su bsdu ba la rab tu rtul ba/_chos kyi mchod sbyin chen po'i tshogs bstsags pa la/_brtson pa rnams kyi ming thos pa'am/_gzugs kyi lus mthong 
[\[307a.3\]]ba'am spyod yul du 'grogs pa'am/_spyod pa dang skal ba mnyam pa ni shin tu dkon no/_/de ci'i phyir zhe na/_rigs kyi bu skyes bu dam pa 'di ni 'gro ba thams cad yongs su bskyab pa'i don du byung ba ste/_sems can thams cad sdug bsngal las yongs su 
[\[307a.4\]]thar bar bya ba dang /_ngan song thams cad yang dag par bstsal pa dang /_mi khom pa'i lam thams cad rnam par bzlog pa dang /_lam nyam nga ba thams cad yongs su spang ba dang /_mi shes pa'i mun pa nag po thams cad rnam par bstsal ba dang /_'khor 
[\[307a.5\]]ba'i 'brog dgon pa thams cad las yang dag par bzla ba dang /_'gro ba'i rgyud kyi 'khor lo thams cad rnam par bzlog pa dang /_bdud kyi yul thams cad las yang dag par bzla ba dang /_gnas kyi rten thams cad las gyen du bskyod pa dang /_rten gyi gzhi 
[\[307a.6\]]thams cad las bskul ba dang /_'gro ba'i rgyud thams cad du mi gnas par bya ba dang /_'dod pa'i 'dam nas yang dag par 'don pa dang /_dga' ba'i 'dod chags spang ba dang /_lta ba'i bcings pa gtub pa dang /_'jig tshogs la mngon par 
[\[307a.7\]]zhen pa rnam par bzlog pa dang /_'du shes kyi zhags pa yang dag par gcad pa dang /_phyin ci log gi lam nas rnam par bzlog pa dang /_nga rgyal gyi rgyal mtshan bsnyal ba dang /_bag la nyal ba'i zug rngu yang dag par dbyung ba dang /_sgrib pa'i sgo glegs 
[\[307b\]]
[\[307b.1\]]gzhom pa dang /_sgrib pa'i ri rnam par gtor ba dang /_sred pa'i dra ba nas gdon pa dang /_ma rig pa'i kun tu sbyor ba las dbye ba dang /_srid pa'i chu bo las bsgral ba dang /_g.yo dang sgyu spang ba dang sems kyi rnyog pa gdang ba dang /_the tshom dang yid gnyis dang nem nur 
[\[307b.2\]]bstsal ba dang /_mi shes pa'i chu bo chen po las bsgral ba dang /_'khor ba'i skyon thams cad rnam par smad pa'i phyir rab tu zhugs pa'o/_/rigs kyi bu skyes bu dam pa 'di ni sems can rnams chu bo bzhi las yongs su bsgral ba'i phyir chos kyi gru chen po yang dag par 
[\[307b.3\]]bsham par 'dod pa'o/_/lta ba'i 'dam du bying ba rnams chos kyi rkang stegs chen po dgod par 'dod pa'o/_/gti mug gi mun par 'thoms pa rnams la ye shes kyi snang ba dbyung bar 'dod pa'o/_/'khor ba'i mya ngam du 'khyams pa rnams la 'phags 
[\[307b.4\]]pa'i lam bstan par 'dod pa'o/_/nyon mongs pa'i nad chen pos gzir ba rnams la chos kyi sman sbyin par 'dod pa'o/_/skye ba dang rga ba dang 'chi bas gtses pa rnams la 'chi ba med pa'i dbyings sbyin par 'dod pa'o/_/me gsum rab tu 'bar ba rnams la zhi 
[\[307b.5\]]gnas kyi chus rab tu zhi bar bya bar 'dod pa'o/_/mya ngan dang smre sngags 'don pa dang yid mi bde ba dang 'khrug pas gdungs pa rnams la dbugs phyin pa chen po sbyin par 'dod pa'o/_/srid pa'i btson ras 'khor ba rnams la ye shes kyi mtshon cha sbyin par 'dod pa'o/_/
[\[307b.6\]]lta ba'i bcings pas glags pa rnams la shes rab kyi mtshon chas bsdud par 'dod pa'o/_/khams gsum gyi grong khyer gyi 'khor ba rnams la thar ba'i sgo bstan par 'dod pa'o/_/phyogs mi bde bar mngon par gzhol ba rnams la bde ba'i phyogs bstan par 'dod 
[\[307b.7\]]pa'o/_/nyon mongs pa'i chom pos gtses pa rnams la dbugs phyin pa chen po sbyin par 'dod pa'o/_/ngan song gi g.yang sas 'jigs shing skrag pa rnams la 'ju sa'i lag pa brkyang bar 'dod pa'o/_/phung po'i gshed mas gtses pa rnams la mya ngan las 'das 
[\[308a\]]
[\[308a.1\]]pa'i grong khyer bstan par 'dod pa'o/_/khams kyi sbrul gyis kun nas 'khor ba rnams la 'phags pa'i lam gyis 'byung ba bstan par 'dod pa'o/_/skye mched kyi grong stong pa na gnas pa rnams la shes rab kyi snang bas gdon 
[\[308a.2\]]par 'dod pa'o/_/mu stegs ngan pa la zhugs pa'i sems can rnams yang dag pa'i mu stegs su gzud par 'dod pa'o/_/bshes gnyen ma yin pa'i lag tu ltung ba rnams la yang dag pa'i dge ba'i bshes gnyen bstan par 'dod pa'o/_/byis pa'i chos kyi spyod yul la 
[\[308a.3\]]mngon par mos pa rnams 'phags pa'i chos la rab tu dgod par 'dod pa'o/_/'khor ba'i khyim la mngon par dga' ba rnams gyen du bskyod de thams cad mkhyen pa'i pho brang du gzud par 'dod pa'o/_/rigs kyi bu dag de ltar skyes bu dam pa 'di ni sems can 
[\[308a.4\]]yongs su bskyob pa'i blo gros de lta bus byang chub tu sems bskyed pa rnam par dag par bya ba yongs su btsal ba la rgyun mi 'chad pa'o/_/theg pa chen po yongs su bsgrub pa'i phyir yongs su skyo ba med pa'o/_/chos kyi sprin thams cad las 'thung bas mi ngoms pa'o/_/
[\[308a.5\]]tshogs thams cad yongs su rdzogs par bya ba'i phyir rtag tu brtson pa'o/_/chos kyi sgo thams cad yongs su sbyang ba'i phyir mi gtong ba la brtson pa'o/_/byang chub sems dpa'i spyod pa thams cad spyad pa'i phyir brtson 'grus mi gtong ba'o/_/smon lam thams cad 
[\[308a.6\]]mngon par bsgrub pa'i phyir mi ldog pa'i sbyor ba dang ldan pa'o/_/dge ba'i bshes gnyen thams cad mthong bar bya bas mi ngoms pa'o/_/dge ba'i bshes gnyen thams cad bsnyen bkur bas lus la dub par 'gyur ba med pa'o/_/dge ba'i bshes gnyen 
[\[308a.7\]]thams cad gdams ngag dang rjes su bstan pa la mthun par 'dzin pa ste/_rigs kyi bu dag sems can gyi 'jig rten na sems can gang bla na med pa yang dag par rdzogs pa'i byang chub tu smon lam 'debs pa de lta bu'i sems can dkon no/_/de 
[\[308b\]]
[\[308b.1\]]bas kyang gang bla na med pa yang dag par rdzogs pa'i byang chub tu yang dag par zhugs te/_brtson 'grus brtsam pa'i tshul 'di lta bus sangs rgyas kyi chos yongs su sdud pa dang /_mos pa drag po 'di lta bus byang chub sems dpa'i lam yongs su tshol ba dang /_
[\[308b.2\]]don du gnyer ba 'di lta bus byang chub sems dpa'i spyod pa yongs su dag par byed pa dang /_nyon mongs pa 'di lta bus dge ba'i bshes gnyen bsnyen bkur byed pa dang /_mgo'i thod la me 'bar ba ltar spyod pa 'di lta bus dge ba'i bshes gnyen gyi ngag dang 
[\[308b.3\]]'gal bar mi byed pa dang /_lhag pa'i bsam pa brtan pas nan tan tu byed pa 'di lta bus dge ba'i bshes gnyen gyi gdams ngag la nan tan du byed pa dang mthun par len pa 'di lta bus byang chub kyi yan lag yongs su sgrub pa dang /_khe dang bkur sti dang snyan 
[\[308b.4\]]pa don du mi gnyer ba 'di lta bus byang chub sems dpa'i bsam pa'i khams dang 'gal bar mi byed pa dang /_khyim dang longs spyod dang 'dod pa'i dga' ba dang bde ba dang /_pha ma dang gnyen gshes dang /_dngos po thams cad la ltos pa med par yongs su 
[\[308b.5\]]btang ba 'di lta bus byang chub sems dpa'i grogs yongs su tshol ba dang /_lus dang srog la 'phangs par mi rtsi ba 'di lta bus thams cad mkhyen pa nyid la mngon par mos par byed pa de lta bu'i sems can ni ches dkon no/_/rigs kyi bu dag 'dis 
[\[308b.6\]]ji ltar tsher skyes pa 'di gcig la ji snyed cig thob pa dang /_khong du chud pa de ni byang chub sems dpa' de ma yin pa gzhan gyis bskal pa bye ba khrag khrig brgya phrag stong gis kyang byang chub sems dpa'i spyod pa dang /_smon lam yongs su rdzogs par 
[\[308b.7\]]bya ba thob pa dang /_khong du chud pa'am/_sangs rgyas kyi byang chub tu nye bar 'gyur ba'am/_sangs rgyas kyi zhing yongs su dag par bya ba'am/_sems can yongs su smin par bya ba dang /_gdul ba'am/_chos kyi dbyings kyi ye shes la 
[\[309a\]]
[\[309a.1\]]'jug pa'am/_pha rol tu phyin pa yang dag par bsgrub pa'am/_spyod pa'i dra ba rgya cher bya ba'am smon lam mngon par bsgrub pa yongs su rdzogs par bya ba'am/_bdud kyi las yang dag par 'da' bar bya ba'am/_dge ba'i bshes 
[\[309a.2\]]gnyen bsnyen bkur ba'am/_byang chub sems dpa'i spyod pa thams cad mngon par bsgrub par bya ba dang yongs su dag par bya ba'am/_byang chub sems dpa' kun tu bzang po'i spyod pa mngon par bsgrub pa'i stobs yongs su rdzogs par bya ba la 
[\[309a.3\]]yang dag par 'byung ba med do/_/de nas byang chub sems dpa' sems dpa' chen po byams pas tshong dpon gyi bu nor ba zangs kyi yon tan dang legs pa yang dag par yongs su brjod pa byas nas/_de las brten te srog chags brgya phrag stong gis byang chub 
[\[309a.4\]]kyi yan lag gi bsam pa brtan par byas nas/_tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu de ltar khyod kyis 'jig rten thams cad la phan pa dang bde ba'i phyir sems can gyi khams thams cad yongs su bskyab pa'i don du sangs 
[\[309a.5\]]rgyas kyi chos thams cad rab tu thob par bya ba'i phyir/_bla na med pa yang dag par rdzogs pa'i byang chub tu sems bskyed pa legs so legs so/_/rigs kyi bu khyod kyis bla na med pa yang dag par rdzogs pa'i byang chub tu de ltar sems bskyed pa ni khyod 
[\[309a.6\]]kyis thob par bya ba legs par thob bo/_/khyod kyis mi'i lus legs par thob bo/_/'tsho ba'i 'jig rten du khyod legs par 'tshos so/_/khyod kyis sangs rgyas 'byung ba dgyes par byas so/_/khyod kyis dge ba'i bshes gnyen 'jam dpal 
[\[309a.7\]]legs par mthong ngo /_/khyod kyi bsam pa'i rgyud snod bzang por gyur to/_/khyod ni dge ba'i rtsa bas mngon par brlan to/_/khyod ni dkar po'i chos kyis legs par brten to/_/khyod kyis mos pa rlabs chen po dang dge ba'i bsam pa legs par shin tu 
[\[309b\]]
[\[309b.1\]]sbyangs so/_/khyod sangs rgyas thams cad kyis legs par dgongs so/_/rigs kyi bu khyod ni dge ba'i bshes gnyen gyis legs par bzung ngo /_/de ci'i phyir zhe na/_rigs kyi bu byang chub kyi sems ni sangs rgyas kyi chos thams cad kyi sa bon lta bu'o/_/'gro ba 
[\[309b.2\]]thams cad kyi chos dkar po rnam par 'phel bar byed pas zhing lta bu'o/_/'jig rten thams cad rab tu rten pas sa lta bu'o/_/nyon mongs pa'i dri ma thams cad dag par byed pas chu lta bu'o/_/'jig rten thams cad brtan pa med pas rlung lta bu'o/_/lta ba'i nye bar len 
[\[309b.3\]]pa'i rtsa thams cad rab tu sreg pas me lta bu'o/_/sems can thams cad kyi gnas snang bar byed pas nyi ma lta bu'o/_/chos dkar po'i dkyil 'khor yongs su rgyas par byed pas zla ba lta bu'o/_/chos kyi snang ba byed pas sgron ma lta bu'o/_/mnyam pa dang 
[\[309b.4\]]mi mnyam pa yongs su mthong bar byed pas [{]myig [,]mig [}]lta bu'o/_/thams cad mkhyen pa nyid kyi grong khyer du phyin par byed pas lam lta bu'o/_/mu stegs ngan pa thams cad rnam par spong bas mu stegs lta bu'o/_/byang chub sems dpa' thams cad mngon par gnas pas 
[\[309b.5\]]bzhon pa lta bu'o/_/byang chub sems dpa'i spyod pa thams cad kyi sgor 'jug par byed pas sgo lta bu'o/_/ting nge 'dzin gyi khang pa na gnas par byed pas gzhal med khang lta bu'o/_/chos kyi dga' ba dang mos pa nyams su myong bar byed pas bza' shing gi ra ba lta bu'o/_/
[\[309b.6\]]'gro ba thams cad yongs su skyob pas gnas lta bu'o/_/'jig rten thams cad la phan pa skyed pas rten lta bu'o/_/byang chub sems dpa'i spyod pa thams cad spyod par byed pas gzhi lta bu'o/_/byang chub sems dpa' thams cad yongs su srung bas pha lta bu'o/_/
[\[309b.7\]]byang chub sems dpa' chen po thams cad kyi ma lta bu'o/_/thams cad las yongs su skyong bas ma ma lta bu'o/_/slob pa dang mi slob pa dang /_rang sangs rgyas thams cad kyi sems zil gyis gnon pas rgyal po lta bu'o/_/smon lam thams cad kyis khyad par 
[\[310a\]]
[\[310a.1\]]du 'phags pas dbang po lta bu'o/_/yon tan thams cad yang dag par 'du bas rgya mtsho chen po lta bu'o/_/sems can thams cad la sems mnyam pas rin po che lta bu'o/_/'jig rten thams cad rten pas khor yug lta bu'o/_/
[\[310a.2\]]ye shes kyi sman rnam par 'phel bar byed pas gangs kyi ri lta bu'o/_/yon tan gyi spos thams cad kyi gnas su gyur pas spos kyi ngad ldang ba lta bu'o/_/yon tan rgya che bas nam mkha' lta bu'o/_/'jig rten gyi chos thams cad kyis mi gos pas pad mo lta 
[\[310a.3\]]bu'o/_/sems dul zhing cang shes pas glang po lta bu'o/_/rgod pa thams cad dang bral bas rta cang shes lta bu'o/_/theg pa chen po yongs su skyong ba'i sngon du 'gro bas kha lo sgyur ba lta bu'o/_/nyon mongs pa'i nad sos par byed pas sman lta bu'o/_/
[\[310a.4\]]mi dge ba'i chos thams cad zad par byed pas sa'i 'og lta bu'o/_/chos thams cad nges par khong du chud par byed pas rdo rje lta bu'o/_/yon tan gyi dri zhim par byed pas spos kyi snod lta bu'o/_/'jig rten thams cad kyis blta na mngon par dga' bas 
[\[310a.5\]]me tog dam pa lta bu'o/_/'dod chags kyi gdung ba bsil bar byed pas kha ba'i tsan dan lta bu'o/_/chos kyi dbyings thams cad rgyas par 'gengs pas a ga ru nag po lta bu'o/_/nyon mongs pa'i nad thams cad 'joms pas sman gyi rgyal po blta 
[\[310a.6\]]na sdug pa lta bu'o/_/bag la nyal ba'i zug rngu thams cad yang dag par 'byin pas 'bral bar byed pa'i sman lta bu'o/_/dbang po thams cad la dbang sgyur bas dbang po lta bu'o/_/dbul ba thams cad yongs su sel bas ngal bso po lta bu'o/_/yon 
[\[310a.7\]]tan thams cad kyi rgyan gyis brgyan par byed pas dpal lta bu'o/_/byang chub sems dpa' thams cad mdzes par byed pas lhab lhub lta bu'o/_/nyes byas thams cad sreg pas bskal pas tshig pa'i me lta bu'o/_/sangs rgyas kyi chos thams cad rnam par 
[\[310b\]]
[\[310b.1\]]'phel bar byed pas rtsa ba ma grub pa'i sman gyi rgyal po chen po lta bu'o/_/nyon mongs pa'i dug thams cad rnam par sel bas klu'i rin po che lta bu'o/_/rnyog pa thams cad sel bas nor bu rin po che chur dang lta bu'o/_/don thams cad yongs su sgrub pas yid bzhin 
[\[310b.2\]]gyi rin po che'i rgyal po lta bu'o/_/bsam pa thams cad yongs su rdzogs par byed pas bum pa bzang po lta bu'o/_/yon tan thams cad kyi rgyan gyi char mngon par 'bebs pas 'dod sbyin gyi shing lta bu'o/_/'khor ba'i skyon thams cad dang ma 'dres pas 
[\[310b.3\]]gos dang ris can lta bu'o/_/rang bzhin gyis 'od gsal bas shing bal gyi rgyud lta bu'o/_/sems can gyi bsam pa'i zhing rnam par spyod pas gshol lta bu'o/_/'jig tshogs kyi go ca rtol bas mde'u thung lta bu'o/_/sdug bsngal gyi 'ben nges par 'bigs 
[\[310b.4\]]pas mda' lta bu'o/_/nyon mongs pa'i dgra las rnam par rgyal bar byed pas mdung lta bu'o/_/tshul bzhin ma yin pa yid la byed pa 'gebs pas go ca lta bu'o/_/nyon mongs pa'i klad 'gems pas ral gri lta bu'o/_/nga rgyal dang dregs pa dang rlom pa'i go 
[\[310b.5\]]ca 'dral bas ral gri'i so lta bu'o/_/bag la nyal gyi go cha gshog pas mda' ste'u ka lta bu'o/_/nga rgyal gyi rgyal mtshan snyol bas dpa' bo'i ru mtshon lta bu'o/_/mi shes pa'i shing sgyel bar byed pas lag cha lta bu'o/_/sdug bsngal gyi shing rab tu 
[\[310b.6\]]gcod pas sta re lta bu'o/_/gnod pa thams cad las yongs su skyob pas mtshon cha lta bu'o/_/pha rol tu phyin pa'i lus yongs su srung bas lag pa lta bu'o/_/yon tan thams cad la so sor 'god pas rkang pa lta bu'o/_/ma rig pa'i pri'i ling tog yongs 
[\[310b.7\]]su sel bas mig mkhan lta bu'o/_/'jig tshogs kyi zug rngu yang dag par 'byin pas skam pa lta bu'o/_/bag la nyal gyi tsher ma 'byin pas tsher zung lta bu'o/_/'khor ba'i bcings pa las yongs su 'grel pas mdza' bo lta bu'o/_/gnod pa thams cad 
[\[311a\]]
[\[311a.1\]]sel bas nor bu lta bu'o/_/byang chub sems dpa'i spyod pa thams cad kyis 'byung ba'i lam mngon par shes par byed pas gtsug lag lta bu'o/_/bsod nams mi zad pas gter lta bu'o/_/ye shes mi zad pas chu mig lta bu'o/_/chos 
[\[311a.2\]]thams cad kyi gdong gi gzugs brnyan ston pas me long gi dkyil 'khor lta bu'o/_/'go ba med pas me tog pun da ri ka lta bu'o/_/pha rol tu phyin pa dang bsdu ba'i dngos po rgyun tu 'bab pas chu klung chen po lta bu'o/_/chos kyi sprin gyi char mngon par 'beb 
[\[311a.3\]]pas klu'i rgyal po chen po lta bu'o/_/byang chub sems dpa' thams cad kyi snying rje chen po yongs su 'dzin pas 'tsho ba'i dbang po lta bu'o/_/'chi ba med pa'i dbyings su phyin par byed pas bdud rtsi lta bu'o/_/'dul ba'i sems can thams cad 
[\[311a.4\]]yongs su sdud cing 'dren pas kun nas 'khor ba'i snying lta bu'o/_/'khor ba'i chu la rgyu ba mngon par 'don pas mchil pa lta bu'o/_/yon tan thams cad kyi dri zhim po 'dzin pas spos kyi snod lta bu'o/_/shin tu nad med par byed pas dug sman lta bu'o/_/
[\[311a.5\]]'dod pas dga' ba'i dug med par byed pas dug gi gnyen po lta bu'o/_/tshul bzhin ma yin pa'i dug thams cad 'byang bar byed pas sngags dang gzungs lta bu'o/_/sgrib pa dang bar chad kyi rtswa thams cad rnam par 'thor bas rlung gi dkyil 'khor lta bu'o/_/
[\[311a.6\]]byang chub kyi phyogs kyi chos rin po che thams cad kyi 'byung gnas su gyur pas rin po che'i gling lta bu'o/_/chos dkar po thams cad 'byung bas rigs lta bu'o/_/yon tan gyi chos thams cad skye ba'i sgor gyur pas 'byung gnas lta bu'o/_/byang chub sems 
[\[311a.7\]]dpa'i tshong pa thams cad kyis spyod pas tshong dus lta bu'o/_/las dang nyon mongs pa'i sgrib pa dang dri ma thams cad yongs su sbyong bas chu'i khams lta bu'o/_/thams cad mkhyen pa nyid kyi tshogs yongs su rdzogs par byed pas sbrang rtsi'i gnas lta bu'o/_/
[\[311b\]]
[\[311b.1\]]byang chub sems dpa' thams cad thams cad mkhyen pa'i pho brang du phyin par byed pas lam lta bu'o/_/chos dkar po thams cad yongs su 'dzin pas snod lta bu'o/_/nyon mongs pa'i rdul thams cad mi ldang bar byed pas char pa lta bu'o/_/byang chub sems dpa'i 
[\[311b.2\]]rnam par dgod pa thams cad ston pas gnas lta bu'o/_/nyan thos kyi rnam par grol ba dang mi 'dre bas rdo ba khab len lta bu'o/_/rang bzhin gyis dri ma med pas baiDUr+ya lta bu'o/_/nyan thos dang rang sangs rgyas thams cad dang 'jig rten shes pa thams cad zil du 
[\[311b.3\]]rlag pa dang /_zil gyis non par byed pas in+d+ra nI la lta bu'o/_/nyon mongs pa'i gnyid kyis log pa'i sems can sad par byed pas tho ras kyi rnga lta bu'o/_/rnyog pa med pas chu dang ba lta bu'o/_/'dus byas dang 'dus ma byas la spyod pa'i dge ba'i rtsa ba'i 
[\[311b.4\]]tshogs zil du brlag par byed pas 'dzam bu chu klung gi gser gyi rgyan lta bu'o/_/'jig rten gsum las mngon par 'phags pas ri'i rgyal po chen po lta bu'o/_/skyabs tshol ba yongs su mi gtong bas skyabs lta bu'o/_/don ma yin pa 'joms pas don lta bu'o/_/
[\[311b.5\]]snying dga' bar byed pas dbyig lta bu'o/_/'gro ba thams cad yongs su tshim par byed pas mchod sbyin gyi yo byad lta bu'o/_/'gro ba thams cad kyi sems kyi gtso bo dang thu bor gyur pas na rgan pa lta bu'o/_/sangs rgyas kyi chos thams cad 'dzin pas gling gzhi 
[\[311b.6\]]lta bu'o/_/byang chub sems dpa'i spyod pa dang smon lam thams cad sdud pas mdo lta bu'o/_/'jig rten thams cad skyong bas rdzi lta bu'o/_/sdig to thams cad las rnam par zlog pas srungs ma lta bu'o/_/nyon mongs pa'i lha ma yin 'dren pas dbang po'i 
[\[311b.7\]]mig 'phrul lta bu'o/_/'dul ba 'dren pas chu'i zhags pa lta bu'o/_/bag chags dang bag la nyal ba dang nyon mongs pa thams cad gzhob du klog pas dbang po'i me lta bu'o/_/lha dang mi dang lha ma yin du bcas pa'i 'jig rten rnams la mchod rten lta bu'o/_/
[\[312a\]]
[\[312a.1\]]rigs kyi bu de ltar byang chub kyi sems ni yon tan de dag dang yon tan gyi khyad par gzhan dag kyang tshad med pa dang ldan pa ste/_rigs kyi bu mdor na sangs rgyas kyi chos thams cad dang /_sangs rgyas kyi yon tan ji snyed pa de snyed du byang chub kyi sems la 
[\[312a.2\]]yon tan dang legs pa yod par blta'o/_/de ci'i phyir zhe na/_'di las ni byang chub sems dpa' thams cad kyi spyod pa'i dkyil 'khor rab tu 'byung ste/_'das pa dang ma byon pa dang /_da ltar byung ba'i sangs rgyas thams cad kyang 'di las byung ngo /_/rigs kyi bu 
[\[312a.3\]]de bas na gang gis bla na med pa yang dag par rdzogs pa'i byang chub tu sems bskyed pa de ni thams cad mkhyen pa nyid kyi sems dang /_lhag pa'i bsam pas shin tu bzung bas yon tan tshad med pa phun sum tshogs pa yin no/_/rigs kyi bu 'di lta ste dper na 'jigs 
[\[312a.4\]]pa med pa zhes bya ba'i rtsi yod de/_de 'chang na 'jigs pa lnga mi 'byung ste/_'di ltar mes mi tshig go_/dug gis mi tshugs so/_/mtshon gyis mi chod do/_/chus mi khyer ro/_/du bas mi 'chi'o/_/rigs kyi bu de bzhin du thams cad mkhyen pa'i sems kyi 
[\[312a.5\]]rtsi 'chang ba'i byang chub sems dpa' yang 'dod chags kyi mes mi tshig go_/yul gyi dug gis mi tshugs so/_/nyon mongs pa'i mtshon gyis mi chod do/_/srid pa'i chus mi khyer ro/_/yongs su rtog pa'i du bas mi 'chi'o/_/rigs kyi bu 'di lta 
[\[312a.6\]]ste dper na/_rnam par mi gtong ba zhes bya ba'i rtsi yod de/_de 'chang na gzhan gyis gnod par bya ba'i 'jigs pa thams cad mi 'byung ngo /_/de bzhin du byang chub sems dpa' byang chub kyi sems kyi ye shes kyi rtsi 'chang ba la'ang 'khor ba'i gnod pa'i 'jigs 
[\[312a.7\]]pa thams cad mi 'byung ngo /_/rigs kyi bu 'di lta ste dper na/_mchu zhes bya ba'i rtsi yod de/_de 'chang na dri tshor ba tsam gyis sbrul thams cad 'byer ro/_/de bzhin du byang chub sems dpa' byang chub kyi sems kyi rtsi 'chang ba'i yon tan gyi dri tsam gyis kyang nyon 
[\[312b\]]
[\[312b.1\]]mongs pa'i sbrul thams cad 'byer bar 'gyur ro/_/rigs kyi bu 'di lta ste dper na/_skyes bu gzhan gyis mi thub pa'i rtsi 'chang ba ni dgra yi dkyil 'khor thams cad kyis mi tshugs so/_/de bzhin du byang chub sems dpa' thams cad mkhyen pa nyid kyi sems 
[\[312b.2\]]gzhan gyis mi thub pa'i rtsi 'chang ba yang bdud dang phyir rgol ba'i dkyil 'khor thams cad kyis thub par dka'o/_/rigs kyi bu 'di lta ste dper na/_rnam par sel ba zhes bya ba'i rtsi yod de/_de bcangs na zug rngu thams cad 'byin par 'gyur ro/_/de bzhin du byang chub 
[\[312b.3\]]sems dpa' byang chub kyi sems rnam par sel ba 'chang ba ni 'dod chags dang zhe sdang dang gti mug gi zug rngu thams cad mi 'byung ngo /_/rigs kyi bu 'di lta ste dper na/_rtsi'i rgyal po chen po blta na sdug pa zhes bya ba yod de/_de bcangs na nad thams cad sel 
[\[312b.4\]]bar 'gyur ro/_/de bzhin du byang chub sems dpa' byang chub kyi sems rtsi'i rgyal po chen po blta na sdug pa 'chad pa yang nyon mongs pa dang mi shes pa'i nad thams cad rab tu sel bar 'gyur ro/_/rigs kyi bu 'di lta ste dper na/_rtsi'i shing chen po sbyor ba zhes 
[\[312b.5\]]bya ba yod de/_de'i shun pas rma la reg ma thag tu thams cad 'tsho bar 'gyur ro/_gang nas bshus pa de'i shun phrags kyang phyir skye'o/_/de bzhin du byang chub kyi sems kyi sa bon las skyes pa'i shing thams cad mkhyen pa nyid du sbyor ba yang mthong ma thag tu 
[\[312b.6\]]rigs kyi bu dad pa rnams kyi las dang nyon mongs pa'i rma yongs su 'tsho bar 'gyur ro/_/thams cad mkhyen pa nyid kyi shing de la yang 'jig rten thams cad kyis rmad byung ba'am nyams par mi 'gyur ro/_/rigs kyi bu 'di lta ste dper na/_rtsi chen po'i 
[\[312b.7\]]rnam pa rtsa ba ma grub pa zhes bya ba yod de/_de'i mthus 'dzam bu'i gling gi shing thams cad kyang yan lag thams cad du rnam par 'phel lo/_/de bzhin du byang chub kyi sems rtsa ba ma grub pa'i rtsi chen po'i mthus kyang /_slob pa dang mi slob pa dang rang sangs rgyas dang byang chub sems 
[\[313a\]]
[\[313a.1\]]dpa' thams cad kyi dge ba'i rtsa ba'i chos kyi shing rnams rnam par 'phel lo/_/'di lta ste dper na/_dga' ba 'thob pa zhes bya ba'i rtsi yod de/_de su'i lus la thogs pa de'i lus dang sems nad med par 'gyur ro/_/de bzhin du thams cad mkhyen pa nyid kyi sems 
[\[313a.2\]]dga' ba 'thob par byed pa'i rtsi yang byang chub sems dpa' thams cad kyi lus dang sems nad med pa yongs su skyed do/_/rigs kyi bu 'di lta ste dper na/_dran pa 'thob pa zhes bya ba'i rtsi yod de/_de bcangs na sems kyi dran pa rnam par dag par 'gyur ro/_/de bzhin du thams cad mkhyen 
[\[313a.3\]]pa nyid du sems bskyed pa dran pa 'thob par byed pa'i rtsi yang byang chub sems dpa' rnams kyi sangs rgyas kyi chos thams cad la sgrib pa med pa'i dran pa rnam par dag par byed do/_/rigs kyi bu 'di lta ste/_dper na/_pad ma chen po zhes bya ba'i rtsi yod de/_de zos ba tsam gyis tshe'i tshad 
[\[313a.4\]]bskal par 'gyur ro/_/de bzhin du byang chub kyi sems kyi pad mo chen po'i rtsi zos pa'i byang chub sems dpa' yang bskal pa grangs med pa'i tshe la dbang gi pha rol tu phyin pa thob par 'gyur ro/_/rigs kyi bu 'di lta ste dper na/_mi snang ba zhes bya ba'i rtsi yod de/_de bcangs na 
[\[313a.5\]]mi dang mi ma yin pa thams cad kyis mi mthong ngo /_/de bzhin du byang chub kyi sems kyi rtsi mi snang bar 'gyur ba bcangs te 'dres pa rnam par spyod pa'i byang chub sems dpa' yang bdud kyi yul thams cad du mi snang ngo /_/rigs kyi bu 'di lta ste dper na/_rgya mtsho chen po'i nang na 
[\[313a.6\]]nor bu rin po che'i rgyal po chen po rin po che thams cad yongs su sdud pa zhes bya ba yod de/_de 'jig rten gyi khams gzhan du ma 'phos na rgya mtsho chen po la bskal pas tshig pa'i me thams cad kyis kyang tal tsam yang bskam par nus pa'i gnas med skabs [{]myed [,]med [}]do/_/de bzhin du 
[\[313a.7\]]byang chub sems dpa' thams cad mkhyen pa nyid du sems bskyed pa nor bu rin po che thams cad yongs su sdud pa'i nor bu rin po che'i rgyal po chen po bsam pa dang /_sems kyi rgyud la yod pa rnams kyi dge ba'i rtsa ba thams cad mkhyen pa nyid du bsngos pa 'ga' zhig rnam par chud za 
[\[313b\]]
[\[313b.1\]]bar 'gyur ba de lta bu'i gnas med skabs med de/_de ni mi srid de thams cad mkhyen pa nyid du sems bskyed pa yongs su btang ba zhig tu gyur na ni dge ba'i rtsa ba thams cad kyang bskam par 'gyur ro/_/rigs kyi bu 'di lta ste dper na/_nor bu rin po che chen po 'od thams cad yongs su 
[\[313b.2\]]'dus pa zhes bya ba yod de/_de mgul du btags na nor bu rin po che'i rgyan thams cad kyang zil gyis non par 'gyur ro/_/de bzhin du byang chub kyi sems 'od thams cad yongs su 'dus pa'i rin po che chen po bsam pa'i rgyan du thogs pa'i byang chub sems dpa' yang nyan 
[\[313b.3\]]thos dang rang sangs rgyas su sems bskyed pa'i rin po che'i rgyan thams cad zil gyis gnon to/_/rigs kyi bu 'di lta ste dper na/_nor bu rin po che chen po chu 'dang zhes bya ba yod de/_de chur bcug na 'dam dang rnyog pa thams cad rab tu dang bar byed do/_/de 
[\[313b.4\]]bzhin du byang chub kyi sems chu 'dang gi nor bu rin po che yang nyon mongs pa'i 'dam dang /_rnyog pa thams cad rab tu dang bar byed do/_/rigs kyi bu 'di lta ste dper na/_nor bu rin po che chen po chu dang 'grogs pa zhes bya ba thogs pa'i nya pa ni chur mi 
[\[313b.5\]]'chi'o/_/de bzhin du thams cad mkhyen pa nyid kyi sems chu dang 'grog pa'i nor bu rin po che chen po thogs pa'i byang chub sems dpa' yang 'khor ba'i rgya mtsho thams cad du mi 'chi'o/_/rigs kyi bu 'di lta ste dper na/_nor bu rin po che klu'i nor bu'i go cha zhes 
[\[313b.6\]]bya ba yod de/_de lag na 'dug na nya ba la [{]stsogs [,]sogs [}]pa/_chu las 'tsho ba rnams klu'i gnas thams cad du 'dong yang klu'i sbrul thams cad kyis mi tshugs so/_/de bzhin du thams cad mkhyen pa nyid du sems bskyed pa'i ye shes klu'i nor bu'i go ca 'chang ba'i byang 
[\[313b.7\]]chub sems dpa' yang 'dod pa'i gnas kyi khams thams cad du 'gro ba yang nyams par mi 'gyur ro/_/rigs kyi bu 'di lta ste dper na/_nor bu rin po che brgya byin mngon par chags pa thogs pa'i lha'i rgyal po brgya byin ni/_lha'i tshogs thams cad zil gyis gnon to/_/de bzhin du 
[\[314a\]]
[\[314a.1\]]thams cad mkhyen pa nyid kyi sems brgya byin mngon par chags pa'i nor bu rin po che'i rgyal po chen po smon lam gyi cod pan mgo la thogs pa'i byang chub sems dpa' yang khams gsum pa thams cad zil gyis gnon to/_/rigs kyi bu 'di lta 
[\[314a.2\]]ste dper na/_nor bu rin po che chen po yid bzhin gyi rgyal po thogs pa'i mi ni phongs pa thams cad kyis mi 'jigs so/_/de bzhin du thams cad mkhyen pa nyid du sems bskyed pa yid bzhin gyi rgyal po'i nor bu rin po che chen po thogs pa'i byang chub sems dpa' 
[\[314a.3\]]yang yo byad dang 'tsho bas bag tsha ba thams cad kyis mi 'jigs so/_/rigs kyi bu 'di lta ste dper na/_nor bu rin po che nyi mas mdzes pa ni nyi ma la bstan na mi 'byung ngo /_/de bzhin du thams cad mkhyen pa nyid du sems bskyed pa nyi mas mdzes pa'i nor bu 
[\[314a.4\]]rin po che yang shes rab kyi 'od zer gyis phog na ye shes kyi me 'byin to/_/rigs kyi bu 'di lta ste dper na/_nor bu rin po che zla bas mdzes pa zhes bya ba la zla ba'i 'od kyis phog na chu'i rgyun 'byin to/_/de bzhin du byang chub tu sems bskyed pa zla bas mdzes pa'i rin po 
[\[314a.5\]]che chen po yang dge ba'i rtsa ba yongs su bsngos pa'i zla ba'i 'od kyis phog na dge ba'i rtsa ba thams cad kyi smon lam gyi chu'i rgyun 'byin to/_/rigs kyi bu 'di lta ste dper na/_nor bu rin po che yid bzhin gyi rgyal po'i cod pan thogs pa'i klu'i rgyal po chen po rnams la 
[\[314a.6\]]gzhan gyi gnod par bya ba'i 'jigs pa med do/_/de bzhin du byang chub kyi sems snying rje chen po'i nor bu rin po che yid bzhin gyi rgyal po thogs pa'i byang chub sems dpa' rnams la'ang ngan song dang ngan 'gros gnod par bya ba'i 'jigs pa med do/_/rigs kyi 
[\[314a.7\]]bu 'di lta ste dper na/_nor bu rin po che chen po 'gro ba'i rgyan dam pa zhes bya ba ni sems can thams cad kyi bsam pa yongs su rdzogs par bya bas nam yang byang bar mi 'gyur ro/_/de bzhin du byang chub tu sems bskyed pa 'gro ba thams cad kyi rgyan gyi dam pa'i nor bu rin 
[\[314b\]]
[\[314b.1\]]po che chen po yang sems can thams cad kyi bsam pa dang byang chub sems dpa'i smon lam yongs su rdzogs par bya bas nam yang byang bar mi 'gyur ro/_/rigs kyi bu 'di lta ste dper na/_rgyal po 'khor los sgyur ba'i nor bu rin po che chen po ni mun pa thams cad yongs 
[\[314b.2\]]su sel cing 'gro ste/_khyim gyi nang na gnas na yang rab tu snang bar byed do/_/de bzhin du thams cad mkhyen pa nyid du sems bskyed pa 'khor los sgyur ba'i nor bu rin po che yang ma rig pa'i mun pa thams cad sel cing 'gro ba'i rgyud thams cad du 'gro ste/_'dod pa'i 
[\[314b.3\]]khams na gnas na yang ye shes kyi snang ba chen por rab tu 'gyed do/_/rigs kyi bu 'di lta ste dper na/_gang ci yang rung ste nor bu rin po che chen po in dra nI la'i 'od kyis phog pa de dag thams cad ni nor bu rin po che chen po in+d+ra nI la'i kha dog tu 'gyur ro/_/de 
[\[314b.4\]]bzhin du thams cad mkhyen pa nyid du sems bskyed pa'i nor bu rin po che chen po in dra nI la yang chos gang dang gang la rnam par spyad pa dang /_yongs su btang ba dang /_dge ba'i rtsa ba gang ci yang rung ste/_thams cad mkhyen pa nyid du sems bskyed pas yongs su bsngos 
[\[314b.5\]]pa de dag thams cad kyang thams cad mkhyen pa nyid kyi nor bu rin po che chen po'i kha dog tu 'gyur ro/_/rigs kyi bu 'di lta ste dper na/_nor bu rin po che baiDUr+ya ni lo brgya phrag stong du mi gtsang ba'i nad zhig na 'dug kyang dri mi zhim pa thams cad dang lhan cig mi gnas 
[\[314b.6\]]te/_de'i rang bzhin 'od gsal ba ni de bzhin du gsal zhing shin tu dri ma med do/_/de bzhin du thams cad mkhyen pa nyid du sems bskyed pa'i nor bu rin po che bai[(]rU[,]DU[)]r+ya yang bskal pa brgya phrag stong zhig tu 'dod pa'i khams thams cad du gnas kyang 'dod pa'i 
[\[314b.7\]]khams kyi skyon thams cad kyis kun nas nyon mongs par mi 'gyur te/_chos kyi dbyings kyi rang bzhin 'od gsal ba ni de bzhin du shin tu dag par gnas so/_/rigs kyi bu 'di lta ste dper na/_nor bu rin po che chen po dri ma med pas rnam par dag pa'i 'od ces 
[\[315a\]]
[\[315a.1\]]bya ba ni rin po che'i 'byung gnas thams cad zil gyis gnon to/_/de bzhin du thams cad mkhyen pa nyid du sems bskyed pa'i nor bu rin po che chen po dri ma med pas rnam par dag pa'i 'od kyang so so'i skye bo dang /_slob pa dang mi slob pa dang /_
[\[315a.2\]]rang sangs rgyas thams cad kyi yon tan rin po che'i 'byung gnas zil gyis gnon to/_/rigs kyi bu 'di lta ste dper na/_rin po che chen po me 'byung ba zhes bya ba ni gcig pu gnas kyang mun pa thams cad rnam par sel to/_/de bzhin du thams cad 
[\[315a.3\]]mkhyen pa nyid du sems bskyed pa'i nor bu rin po che me 'byung ba lhag mthong dang ldan pa gcig pu yang tshul bzhin yid la bya bas mi shes pa'i mun pa thams cad rnam par sel to/_/rigs kyi bu 'di lta ste dper na/_rgya mtsho chen po nas grus blangs 
[\[315a.4\]]pa'i nor bu rin po che rin thang med pa tshong pa'i lag du 'ong ba ni grong khyer du phyin na nor bu 'ching bu brgya phrag stong yang kha dog dang rin thang gis zil gyis gnon to/_/de bzhin du 'khor ba'i rgya mtsho chen po na gnas kyang thams cad mkhyen pa nyid du 
[\[315a.5\]]sems bskyed pa'i nor bu rin po che chen po rin thang med pa smon lam gyi grur bcug pa ni byang chub sems dpa' sems dang po bskyed pas lhag pa'i bsam pa'i rgyud la 'dug ste thams cad mkhyen pa'i grong khyer du ma phyin kyang rnam par grol ba'i grong khyer du phyin 
[\[315a.6\]]na nyan thos dang rang sangs rgyas nor bu 'ching bu lta bu thams cad zil gyis gnon to/_/rigs kyi bu 'di lta ste dper na/_nor bu rin po che chen po dbang gi rgyal po zhes bya ba yod de/_de ni 'dzam bu'i gling na gnas kyang dpag tshad stong phrag bzhi bcu 
[\[315a.7\]]na gnas pa'i gnyi zla'i dkyil 'khor gyi khyim gyi gzhal med khang gi gzugs brnyan gyi rgyan yongs su ston to/_/de bzhin du yon tan thams cad kyis yongs su sbyangs pa'i thams cad mkhyen pa nyid du sems bskyed pa'i nor bu rin po che chen po dbang gi rgyal po yang 
[\[315b\]]
[\[315b.1\]]'khor ba'i gnas na 'dug bzhin du/_chos kyi dbyings kyi nam mkha'i spyod yul las rgyu ba'i de bzhin gshegs pa'i ye shes chen po'i gnyi zla dang sangs rgyas kyi yul gyi dkyil 'khor thams cad kyi gzugs brnyan gyi rgyan yongs su ston to/_/rigs kyi bu 
[\[315b.2\]]'di lta ste dper na/_ji srid du gnyi zla'i dkyil 'khor 'od kyis snang bar byed pa de srid du nor dang /_'bru dang /_rin po che'i rnam pa dang /_gser dang dngul dang /[ {]mye [,]me [}]tog dang spos dang phreng ba dang /_gos dang longs spyod gang ji snyed pa de dag thams cad kyis nor bu 
[\[315b.3\]]rin po che chen po dbang gi rgyal po'i rin du mi chog go_/de bzhin du ji srid du dus gsum la thams cad mkhyen pa'i ye shes chos kyi dbyings kyi yul snang bar mdzad pa de srid du lha dang mi dang /_nyan thos dang rang sangs rgyas thams cad kyi dge ba'i rtsa ba 
[\[315b.4\]]zag pa yod pa 'am/_zag pa med pa gang ji snyed pa de dag thams cad kyis kyang byang chub tu sems bskyed pa'i nor bu rin po che chen po dbang gi rgyal po'i rin du mi chog go_/rigs kyi bu 'di lta ste dper na/_nor bu rin po che chen po rgya mtsho'i rgyan kyi 
[\[315b.5\]]dam pa zhes bya ba yod de/_de ni rgya mtsho'i rgyan thams cad yongs su ston to/_/de bzhin du byang chub tu sems bskyed pa'i nor bu rin po che chen po rgya mtsho'i rgyan gyi dam pa yang thams cad mkhyen pa'i ye shes kyi yul rgya mtsho'i rgyan thams cad yongs 
[\[315b.6\]]su ston to/_/rigs kyi bu 'di lta ste dper na/_nor bu rin po che chen po yid bzhin gyi rgyal po ma gtogs par lha rdzas kyi 'dzam bu chu klung gi gser las lhag par 'phags pa gang yang med do/_/de bzhin du thams cad mkhyen pa'i ye shes nor bu rin po che 
[\[315b.7\]]chen po yid bzhin gyi rgyal po ma gtogs par byang chub tu sems bskyed pa'i lha rdzas kyi 'dzam bu chu klung gi gser las lhag par khyad par du 'phags pa gang yang med do/_/rigs kyi bu 'di lta ste dper na/_klu'i tshogs grub par gyur pa'i sbrul 'dul ba ni klu dang 
[\[316a\]]
[\[316a.1\]]sbrul thams cad la dbang bsgyur ro/_/de bzhin du thams cad mkhyen pa nyid du sems bskyed pa'i nan tan gyi klu'i dkyil 'khor grub pa'i byang chub sems dpa' sbrul 'dul ba yang nyon mongs pa'i klu dang /_sbrul thams cad la dbang bsgyur ro/_/
[\[316a.2\]]rigs kyi bu 'di lta ste dper na/_dpa' bo lag cha dang ldan pa ni dgra'i 'khor gyis tshugs par dka'o/_/de bzhin du thams cad mkhyen pa nyid du sems bskyed pa'i lag cha dang ldan pa'i byang chub sems dpa' thams cad kyang nyon mongs pa'i dgra'i dkyil 'khor thams cad 
[\[316a.3\]]kyis thub par dka'o/_/rigs kyi bu 'di lta ste dper na/_lha rdzas kyi tsan dan sbrul gyi snying po'i phye ma srang gcig gis ni stong gi 'jig rten gyi khams dri zhim pos rgyas par 'gengs te de zho gcig tsam la yang stong gsum gyi stong chen po'i 'jig rten gyi khams rin 
[\[316a.4\]]po ches yongs su gang ba rin du mi chog go_/de bzhin du thams cad mkhyen pa nyid du sems bskyed pa lha rdzas kyi tsan dan sbrul gyi snying pos lhag pa'i bsam pa gcig la gnas pa'i khams kyang chos kyi dbyings thams cad yon tan gyi dri zhim por rgyas par 
[\[316a.5\]]'gengs te slob pa dang mi slob pa dang /_rang sangs rgyas thams cad kyi sems kyang zil gyis gnon to/_/rigs kyi bu 'di lta ste dper na/_tsan dan rin po che chen po kha ba'i tsan dan zhes bya ba ni gdung ba thams cad rab tu zhi bar byed de/_lus 
[\[316a.6\]]thams cad kyang rab tu bsal bar byed do/_/de bzhin du thams cad mkhyen pa nyid du sems bskyed pa'i kha ba'i tsan dan rin po che yang nyon mongs pa'i kun tu rtog pa dang /_'dod chags dang zhe sdang dang gti mug gis gdung ba thams cad kyang rab tu 
[\[316a.7\]]sel to/_/ye shes kyi lus kyang rab tu sim par byed do/_/rigs kyi bu 'di lta ste dper na/_ri'i rgyal po ri rab kyi drung du ji snyed cig nye bar 'dod pa de dag thams cad gser gyi kha dog gcig tu 'gyur ro/_/de bzhin du gang su yang 
[\[316b\]]
[\[316b.1\]]rung ste/_thams cad mkhyen pa nyid du sems bskyed pa dang ldan pa'i byang chub sems dpa'i drung du nye bar 'ongs pa de dag thams cad kyang thams cad mkhyen pa nyid kyi kha dog tu kha dog gcig par 'gyur ro/_/rigs kyi bu 'di lta ste dper na/_shing sus 
[\[316b.2\]]kyang mi tshugs pa dang /_kun nas 'du ba'i shun phrags kyi dri zhim po 'byung ba de lta bu ni 'dzam bu gling gi me tog par shi ka dang /_me tog dza ti dang /_me tog su ma na la [{]stsogs [,]sogs [}]pa me tog gi rnam pa thams cad la yang med do/_/de bzhin du byang chub sems 
[\[316b.3\]]dpa' thams cad mkhyen pa nyid du sems bskyed pa'i sa bon las byung ba'i smon lam gyi shing gi yon tan dang ye shes kyi shun phrags kyi dri zhim po'i ngad 'byung ba 'di lta bu ni dge ba'i rtsa ba dma' ba dang ldan pa thams cad dang /_nyan thos dang /_rang sangs rgyas 
[\[316b.4\]]kyi me tog par shi ka dang /_me tog dza ti dang /_me tog su ma na'i tshul khrims dang /_ting nge 'dzin dang shes rab dang rnam par grol ba dang /_rnam par grol ba'i ye shes mthong ba zag pa med pa dang ldan pa thams cad la yang med do/_/rigs kyi bu 'di lta 
[\[316b.5\]]ste dper na/_shing sus kyang mi thub pa dang /_kun nas 'du ba kha 'bus par gyur na/_me tog stong phrag mang po'i 'byung gnas su gyur par shes par bya'o/_/de bzhin du thams cad mkhyen pa nyid du sems bskyed pa'i shing kun nas 'du ba dge ba'i rtsa bas kha 
[\[316b.6\]]'brus par gyur na/_/lha dang [{]myi [,]mi [}]grangs [{]myed [,]med [}]pa'i byang chub kyi me tog zag pa dang bcas pa dang /_zag pa med pa'i skye gnas su 'gyur bar shes par bya'o/_/rigs kyi bu 'di lta ste dper na/_shing kun nas 'du ba'i me tog gis nyi ma gcig tu bsgos 
[\[316b.7\]]ba'i gos sam/_til mar las dri zhim po'i ngad 'byung ba de lta bu yang me tog tsam pa ka dang /_me tog su ma nas nyi ma brgya phrag stong du bsgos pa'i gos sam til mar las kyang mi 'byung ngo /_/de bzhin du thams cad mkhyen pa nyid kyi sems kyi rgyud tshe 
[\[317a\]]
[\[317a.1\]]gcig tu yongs su bsgoms pa'i byang chub sems dpa'i yon tan dang ye shes kyi dri zhim po'i ngad phyogs bcu'i sangs rgyas kyi zhabs kyi drung du ldang ba de lta bu ni bskal pa brgya phrag stong du bsgoms pa'i nyan thos dang rang sangs rgyas 
[\[317a.2\]]thams cad kyi sems las kyang zag pa med pa'i dge ba'i rtsa ba dang /_chos kyi ye shes kyi dri zhim po mi 'byung ngo /_/rigs kyi bu 'di lta ste dper na/_shing gi rigs ni li ki ri zhes bya ba rgya mtsho gnod pa dang bral ba nas skye ba yod de/_de'i 
[\[317a.3\]]rtsa ba yan chad me tog gi bar du yang dus thams cad du nam yang sems can rnams kyi nye bar 'tsho bar mi 'gyur ba med do/_/de bzhin du snying rje chen po dang smon lam gyi rtsa bas yang dag par skyes pa'i byang chub sems dpa' yang thog ma thams cad mkhyen pa 
[\[317a.4\]]nyid du sems bskyed pa nas nye bar bzung ba phyin chad dam pa'i chos gnas pa'i mthar thug gi bar du nam yang lha dang bcas pa'i 'jig rten gyi nye bar 'tsho bar mi 'gyur ba med do/_/rigs kyi bu 'di lta ste dper na/_dngul chu'i rigs gser du 
[\[317a.5\]]snang ba zhes bya ba yod de/_de ni srang gcig gis kyang lcags srang stong gser du 'gyur ro/_/dngul chu srang gcig po de ni lcags srang stong po des zad par bya ba 'am lcags su bsgyur bar mi nus so/_/de bzhin du thams cad mkhyen pa nyid du sems bskyed 
[\[317a.6\]]pa'i ro'i khams dge ba'i rtsa ba yongs su bsngo ba'i ye shes kyis bzung ba ni las dang nyon mongs pa'i sgrib pa'i lcags thams cad zad par byas te/_chos thams cad mkhyen pa nyid kyi kha dog tu byed kyang thams cad mkhyen pa nyid du sems bskyed pa'i 
[\[317a.7\]]ro'i khams gcig po de ni las dang nyon mongs pa'i lcags thams cad kyis kyang kun nas nyon mongs par bya ba'am/_zad par mi nus so/_/rigs kyi bu 'di lta ste dper na/_me ni ji tsam du chung du zin kyang rkyen ji tsam dang phrad pa de tsam gyi me 
[\[317b\]]
[\[317b.1\]]lce yongs su bskyed do/_/de bzhin du thams cad mkhyen pa nyid du sems bskyed pa'i [{]mye [,]me [}]ci tsam du chung du zin kyang [{]dmyigs [,]dmigs [}]pa rgya chen po'i tshogs kyi rkyen ji tsam dang phrad pa de tsam du ye shes kyi 'od 'phro ba rab tu dgye bas rnam par 'phel bar byed do/_/
[\[317b.2\]]rigs kyi bu 'di lta ste dper na/[ {]mye [,]me [}]mar gcig las [{]mye [,]me [}]mar bye ba brgya phrag stong zhig bus kyang me mar de ni [{]mye [,]me [}]mar de snyed byung bas mi zad de mthar thug pa med do/_/de bzhin du thams cad mkhyen pa nyid du sems bskyed pa'i me mar gcig las 'das pa 
[\[317b.3\]]dang ma byon pa dang /_da ltar byung ba'i de bzhin gshegs pa thams cad kyi thams cad mkhyen pa nyid du thugs bskyed pa'i me mar mang po 'bar yang thams cad mkhyen pa nyid du sems bskyed pa'i me mar gcig po de ni de snyed kyi thams cad mkhyen pa 
[\[317b.4\]]nyid du sems bskyed pa'i me mar 'byung bas mi zad de mthar thug pa med do/_/rigs kyi bu 'di lta ste dper na/_me mar gcig cig khyim 'am/_khang bu ji lta bur bcug kyang rung ste/_bcug ma thag tu lo stong du bsags bsags pa'i mun pa yang rnam 
[\[317b.5\]]par sel cing snang bar byed do/_/de bzhin du thams cad mkhyen pa nyid du sems bskyed pa gcig kyang sems can gyi bsam pa'i khyim thibs po ma rig pa'i mun pa dang ldan pa ji lta bu yang rung ste/_de'i rgyud du phyin na de phyin ma thag tu bskal pa brgya stong brjod 
[\[317b.6\]]du med par bstsags pa'i las dang nyon mongs pa'i sgrib pa dang /_mun pa thams cad rnam par sel cing ye shes kyi snang ba yongs su bskyed do/_/rigs kyi bu 'di lta ste dper na/_me mar ni snying po ji tsam pa de'i rkyen tsam du snang bar byed de/_mar gyi tshogs ji 
[\[317b.7\]]srid du gnas pa de srid du 'bar ro/_/de bzhin du thams cad mkhyen pa nyid du sems bskyed pa'i me mar yang byang chub sems dpa'i smon lam gyi snying po'i khyad par ci 'dra ba de lta bur chos kyi dbyings yongs su snang bar byed de/_snying rje chen pos spyod pa'i mar 
[\[318a\]]
[\[318a.1\]]gyi tshogs ci srid du gnas pa de srid du sems can gdul ba dang /_zhing yongs su dag par bya ba dang /_sangs rgyas kyi sku don bsgrub pa la yongs su 'bar bar gnas so//_//shin tu rgyas pa chen po'i mdo sangs rgyas 
[\[318a.2\]]rmad gcad ces bya ba/_bam po nyi shu pa/_rigs kyi bu 'di lta ste dper na/_lha rdzas kyi 'dzam bu chu klung gi gser gyi rgyan lha'i rgyal po dbang bsgyur gyi mgo la thogs pa ni 'dod pa la spyod pa'i lha'i bu thams cad kyis mi 'phrogs so/_/de bzhin du thams cad 
[\[318a.3\]]mkhyen pa nyid du sems bskyed pa lha rdzas kyi 'dzam bu chu klung gi gser gyi rgyan nan tan dang yon tan la rab tu gnas pa byang chub sems dpa' phyir [{]myi [,]mi [}]ldog pa rnams kyi sman lam chen po'i mgo la thogs pa ni byis pa tha dad pa'i skye bo dang /_slob pa dang /_mi slob pa dang 
[\[318a.4\]]rang sangs rgyas thams cad kyis mi 'phrogs so/_/rigs kyi bu 'di lta ste dper na/[ {]ri dgas [,]ri dwags [}]kyi rgyal po seng ge'i nga ros ni seng ge'i phru gu skyes nas/_ring por ma lon pa'ang nyams su bde zhing rta'i [{]ri dgas [,]ri dwags [}]thams cad ni kun tu 'byer bar 'gyur ro/_/de bzhin 
[\[318a.5\]]du de bzhin gshegs pas skyes bu'i seng ge chen po thams cad mkhyen pa nyid kyi nga ro byang chub kyi sems yongs su brjod pa phyung bas ni las dang po ba'i byang chub sems dpa' seng ge'i phru gu rnams sangs rgyas kyi nyams su bde zhing rta'i [{]dmyigs [,]dmigs [}]pa la gnas pa'i 
[\[318a.6\]]sems can thams cad ni kun tu 'byar ro/_/rigs kyi bu 'di lta ste dper na/_seng ge'i rgyus pa las rgyud du byas pa'i pi bang gi sgras ni pi bang thams cad kyi rgyud yongs su chad do/_/de bzhin du de bzhin gshegs pa seng ge pha rol tu phyin pa'i sku 
[\[318a.7\]]mnga' ba'i byang chub tu sems bskyed pa'i rgyus pa'i yon tan brjod pa'i sgras 'dod pa'i rgyud kyi dga' ba'i pi bang thams cad kyi rgyud yongs su chad par 'gyur ro/_/nyan thos dang rang sangs rgyas kyi spyod pa dang /_yon tan gyi gtam thams cad 
[\[318b\]]
[\[318b.1\]]kyang yongs su 'gags par 'gyur ro/_/rigs kyi bu 'di lta ste dper na/_rgya mtsho chen po ba dang /_ma he dang /_ra'i 'o mas yongs su gang ba'i nang du seng ge'i 'o ma thigs pa gcig blugs pas 'o ma de dag thams cad 'gyes par 'gyur te 'dur mi gtub 
[\[318b.2\]]bo/_/de bzhin du bskal pa brgya phrag stong du bstsags pa'i nyon mongs pa kun gyi 'o ma'i rgya mtshor yang de bzhin gshegs pa skyes bu'i seng ge chen po'i thams cad mkhyen pa nyid du sems bskyed pa'i 'o ma thigs pa gcig blugs pas thams cad ma lus par 
[\[318b.3\]]zad par 'gyur te/_nyan thos dang rang sangs rgyas thams cad kyi rnam par thar pa rnams kyang mi gnas mi 'du'o/_/rigs kyi bu 'di lta ste dper na/_bya ka la ping ka'i phru gu sgo nga'i sbubs nas ma byung ba la nga ro'i mthu'i khyad par yod pa de lta bu ni/_gangs kyi ri 
[\[318b.4\]]la gnas pa'i bya'i tshogs mthu dang shugs thams cad yongs su rdzogs pa thams cad la yang med do/_/de bzhin du byang chub sems dpa' ka la ping ka'i phru gu las dang po ba 'khor ba'i sgo nga'i sbubs na 'dug pa la snying rje chen po dang byang chub kyi sems kyi nga ro 
[\[318b.5\]]mthu'i khyad par yod pa de lta bu ni nyan thos dang rang sangs rgyas thams cad la med do/_/rigs kyi bu 'di lta ste dper na/_nam mkha' lding chen po'i phru gu skyes nas ring po ma lon pa la gshog pa'i rlung gi stobs dang mthu bdog pa dang /[ {]myig [,]mig [}]yongs su 
[\[318b.6\]]dag pa'i yon tan yod pa de lta bu ni de ma yin pa'i bya lus tshad du phyin pa gzhan thams cad la yang med do/_/de bzhin du de bzhin gshegs pa nam mkha' lding chen po'i rigs dang rgyud du byung ba'i byang chub sems dpa' nam mkha' lding chen po'i 
[\[318b.7\]]phru gu sems dang po bskyed pa thams cad mkhyen pa nyid du sems bskyed pa'i gshog pa'i rlung gi stobs dang shugs bdog pa dang /_snying rje chen po dang lhag pa'i bsam pa'i [{]myig [,]mig [}]yongs su dag pa'i yon tan yod pa ni nyan thos dang rang sangs rgyas bskal 
[\[319a\]]
[\[319a.1\]]ba brgya stong tshang bas byung ba thams cad la [{]myed [,]med [}]do/_/rigs kyi bu 'di lta ste dper na/_skyes bu chen po'i lag nas spyad pa'i mde'u thung gis ni go ca ji tsam du sra yang rtol to/_/de bzhin du byang chub sems dpa' brtson 
[\[319a.2\]]'grus brtan po dang ldan pa'i lag nas spyad pa'i thams cad mkhyen pa nyid du sems bskyed pa'i mde'u thung gis kyang lta ba dang bag la nyal ba'i go ca thams cad mi rtol ba med do/_/rigs kyi bu 'di lta ste dper na/_mthu bo che chen po khros te 
[\[319a.3\]]rngam pa'i 'phral ba la thor bu ji srid du gnas pa de srid du 'dzam bu'i gling gi mi thams cad kyis kyang mi thub bo/_/de bzhin du byang chub sems dpa' mthu bo che chen po snying rje chen pos rngam pa'i lhag pa'i bsam pa'i gdong la thams cad mkhyen pa 
[\[319a.4\]]nyid du sems bskyed pa'i thor bu ji srid du gnas pa de srid du 'jig rten gyi khams thams cad du gtogs pa'i bdud thams cad dang bdud kyi las thams cad kyis kyang mi thub bo/_/rigs kyi bu 'di lta ste dper na/_'phong gi slob dpon gyi mchan bu ma byang 
[\[319a.5\]]ba 'phong gi thabs la ma goms pa la 'phong gi gnas dang thabs kyi mthu dang khyad par bdog pa de lta bu ni thams cad la byang yang 'phong mi shes pa rnams la med do/_/de bzhin du byang chub sems dpa' cang shes las dang po ba thams cad mkhyen pa nyid 
[\[319a.6\]]kyis lam goms pa la smon lam gyi ye shes dang /_mos pas spyod pa'i mthu'i khyad par ci bdog pa de lta bu ni byang chub tu sems bskyed pa'i sems can thams cad dang slob pa dang /_mi slob pa dang /_rang sangs rgyas thams cad la 
[\[319a.7\]]med do/_/rigs kyi bu 'di lta ste dper na/_'phong slob pa'i 'phong gi rgyus thams cad la ni dang por rkang pa'i stangs la gom par bya ba sngon du 'gro'o/_/de bzhin du byang chub sems dpa' thams cad mkhyen pa nyid kyi sa la slob pas sangs rgyas kyi 
[\[319b\]]
[\[319b.1\]]chos thams cad khong du chud par bya ba la yang dang por thams cad mkhyen pa nyid du sems bskyed pa'i lhag pa'i bsam pa la yang dag par gnas pa sngon du 'gro'o/_/rigs kyi bu 'di lta ste dper na/_sgyu ma'i mkhan po sgyu ma'i rnam pa dang yul thams 
[\[319b.2\]]cad yongs su ston pa'i bya ba thams cad ni dang por sngags kyi dngos grub mngon par bsgrub pa yid la byas na 'grub par 'gyur ro/_/de bzhin du byang chub sems dpa'i yul dang rnam par 'phrul pa thams cad yongs su ston pa'i sangs rgyas dang byang chub 
[\[319b.3\]]sems dpa'i yul thams cad la yang dang po sems bskyed pa'i smon lam mngon par bsgrub pa ni yongs su grub pa yin no/_/rigs kyi bu 'di lta ste dper na/_sgyu ma'i sngags dang rig sngags thams cad ni gzugs med pa la bstan du [{]myed [,]med [}]pa yin yang 
[\[319b.4\]]sems bskyed pas sgyu ma'i sprul pa dang gzugs kyi rnam pa thams cad yongs su ston to/_/de bzhin du thams cad mkhyen pa nyid du sems bskyed pa yang gzugs med pa la bsten du med de/_chos kyi dbyings thams cad sems bskyed pa la dbang bsgyur ba tsam 
[\[319b.5\]]gyis chos kyi dbyings thams cad yon tan gyi rgyan rnam par phye ba thams cad kyis rnam par sgrub bo/_/rigs kyi bu 'di lta ste dper na/_byi la'i mig gis bltas pa tsam gyis byi ba thams cad kun tu 'byer ro/_/de bzhin du byang chub sems dpa'i thams cad mkhyen 
[\[319b.6\]]pa nyid du sems bskyed pa'i lhag pa'i bsam pa'i sbyor ba tsam gyis las dang nyon mongs pa thams cad 'byer bar 'gyur ro/_/rigs kyi bu 'di lta ste dper na/_'dzam bu chu klung gi gser gyi rgyan btags na rgyan thams cad zil gyis gnon to/_/de bzhin du byang chub sems 
[\[319b.7\]]dpa' byang chub kyi sems 'dzam bu chu klung gi gser gyi rgyan thogs pa yang nyan thos dang rang sangs rgyas thams cad kyi yon tan gyi rgyan zil gyis gnon to/_/zil du rlag par byed do/_/rigs kyi bu 'di lta ste dper na/_rdo ba khab long gi rgyal po'i 
[\[320a\]]
[\[320a.1\]]khams ji tsam du chung yang lcags sgrog sra ba thams cad zhig par byed do/_/de bzhin du sems thag pa nas bskyed pa'i thams cad mkhyen pa nyid du sems bskyed pa'i khams ji tsam du chung yang lta ba'i rnam pa dang /_ma rig pa dang 
[\[320a.2\]]sred pa'i sgrog thams cad zhig par byed do/_/rigs kyi bu 'di lta ste dper na/_rdo ba khab long gi khams ni gang dang gang du bzhag pa de dang der lcags phal pa thams cad 'gyes shing mi gnas la mi 'du'o/_/de bzhin du thams cad mkhyen pa nyid du sems bskyed pa'i 
[\[320a.3\]]khams kyang las dang nyon mongs pa'am/_nyan thos dang rang sangs rgyas kyi rnam par grol ba gang dang gang du byung ba de dang de dag gi las dang nyon mongs pa thams cad dang nyan thos dang rang sangs rgyas kyi rnam par thar pa thams cad kyang 'byer zhing mi 'khod 
[\[320a.4\]]mi 'du'o/_/rigs kyi bu 'di lta ste dper na/_chu srin gyi tshil gyi zegs ma gcig zos pa'i nya ba ni chu'i srog chags thams cad kyi 'jigs pa dang bral ba yin te/_chu srin gyis sos btab kyang lus la mi tshugs so/_/de bzhin du lhag pa'i bsam 
[\[320a.5\]]pas byang chub kyi sems kyi cha gcig zos pa'i byang chub sems dpa' yang 'khor ba'i las dang nyon mongs pa'i 'jigs pa dang bral ba yin te/_nyan thos dang rang sangs rgyas thams cad kyi mngon par khong du chud par bya ba'i nang na 'dug kyang yang dag pa'i 
[\[320a.6\]]mtha' mngon du bya ba'i lam gol bar ltung bas gnod par mi 'gyur ro/_/rigs kyi bu 'di lta ste dper na/_bdud rtsi'i chu 'thungs pa'i skyes bu ni gzhan gyi gnod par bya ba thams cad kyis mi 'chi'o/_/de bzhin du byang chub sems dpa' thams cad 
[\[320a.7\]]mkhyen pa nyid du sems bskyed pa'i bdud rtsi'i chu 'thungs pa yang nyan thos dang rang sangs rgyas thams cad kyi sar mi 'chi'o/_/byang chub sems dpa'i snying rje chen po'i smon lam las kyang rgyun 'chad par mi 'gyur ro/_/rigs kyi bu 'di lta ste dper na/_
[\[320b\]]
[\[320b.1\]]bsku ba grub pa'i skyes bu ni mi'i gnas thams cad na rnam par spyod kyang [{]myi [,]mi [}]kun gyis mi mthong ngo /_/de bzhin du byang chub sems dpa' byang chub tu sems bskyed pa'i shes rab dang smon lam gyis nye bar bstan pa bdud kyi yul thams cad rnam par spyod kyang 
[\[320b.2\]]bdud thams cad kyis mi mthong ngo /_/rigs kyi bu 'di lta ste dper na/_rgyal po chen po la rten pa'i skyes ba ni skye bo ma rabs thams cad kyis mi 'jigs so/_/de bzhin du byang chub sems dpa' thams cad mkhyen pa nyid du sems bskyed pa chos 
[\[320b.3\]]kyi rgyal po chen po la rten pa yang sgrib pa dang bar chad dang ngan song thams cad kyis mi 'jigs so/_/rigs kyi bu 'di lta ste dper na/_sa phug gi khyim na gnas na sa'i gse ba thams cad rlan gyis yongs su gang bas me'i 'jigs pa med do/_/
[\[320b.4\]]de bzhin du byang chub sems dpa' sems kyi rgyud byang chub kyi sems kyi dge ba'i rtsa bas mngon par brlan pa la'ang nyan thos dang rang sangs rgyas kyi rnam par grol ba'i ye shes kyi myes 'jigs pa med do/_/rigs kyi bu 'di lta ste dper na/_dpa' bo la rten 
[\[320b.5\]]pa'i [{]myi [,]mi [}]ni dgra thams cad kyis mi 'jigs so/_/de bzhin du byang chub sems dpa' thams cad mkhyen pa nyid du sems bskyed pa dpa' bo la rten pa yang spyod pa ngan pa'i dgra thams cad kyis mi 'jigs so/_/rigs kyi bu 'di lta ste dper na/_
[\[320b.6\]]lha'i dbang po brgya byin rdo rje'i lag ca thogs pa ni lha ma yin gyi tshogs thams cad rab tu 'jom mo/_/de bzhin du byang chub sems dpa' thams cad mkhyen pa nyid du sems bskyed pa brtan pa'i lhag pa'i bsam pa rdo rje'i lag ca thogs pa 
[\[320b.7\]]yang bdud dang phas kyi rgol ba'i lha ma yin gyi tshogs thams cad rab tu 'jom mo/_/rigs kyi bu 'di lta ste dper na/_rtsi ro'i bcud 'thungs pa'i skyes bu ni tshe shin tu ring bar gnas so/_/nyam chung bar mi 'gyur ro/_/rga bar mi 
[\[321a\]]
[\[321a.1\]]'gyur ro/_/de bzhin du byang chub sems dpa' thams cad mkhyen pa nyid du sems bskyed pa'i ro'i bcud kyi tshogs 'thungs pa yang bskal pa grangs med par 'khor ba na 'khor yang yongs su skyo ba med la 'khor ba'i 
[\[321a.2\]]skyon gyis mi gos so/_/rigs kyi bu 'di lta ste dper na/_sman gyi ro sbyar ro cog thams cad du chu ni sngon du 'gro ba ste/_gang la'ang skyon du mi 'gyur ro/_/de bzhin du byang chub sems dpa'i spyod pa dang /_smon lam gyi tshogs sbyar ba thams 
[\[321a.3\]]cad du thams cad mkhyen pa nyid du sems bskyed pa ni sngon du 'gro ba ste/_gang la yang skyon du mi 'gyur ro/_/rigs kyi bu 'di lta ste dper na/_mi'i don du bya ba thams cad la ni srog gi dbang po sngon du 'gro'o/_/de bzhin du byang chub sems 
[\[321a.4\]]dpa' sangs rgyas kyi chos thams cad yang dag par blang ba la'ang byang chub kyi sems sngon du 'gro'o/_/rigs kyi bu 'di lta ste dper na/_skyes bu srog gi dbang po dang bral ba ni las thams cad la mthu med pas pha ma dang gnyen bshes kyi tshogs 
[\[321a.5\]]kyis kyang nye bar 'tsho bar byar med do/_/de bzhin du byang chub sems dpa' thams cad mkhyen pa nyid du sems bskyed pa dang bral ba yang /_sangs rgyas kyi ye shes thob par bya ba la mthu med pas sems can thams cad kyis kyang thams cad 
[\[321a.6\]]mkhyen pa nyid kyi yon tan gyis nye bar 'tsho bar byar [{]myed [,]med [}]do/_/rigs kyi bu 'di lta ste dper na/_rgya mtsho chen po ni dug thams cad kyis gdug par mi nus so/_/de bzhin du thams cad mkhyen pa nyid du sems bskyed pa rgya mtsho chen po yang las 
[\[321a.7\]]dang nyon mongs pa dang /_nyan thos dang rang sangs rgyas su sems bskyed pa'i dug thams cad kyis gdug par mi nus so/_/rigs kyi bu 'di lta ste dper na/_nyi ma'i dkyil 'khor ni skar ma thams cad kyi 'od kyis thub par mi nus so/_/
[\[321b\]]
[\[321b.1\]]de bzhin du thams cad mkhyen pa nyid du sems bskyed pa'i nyi ma'i dkyil 'khor yang nyan thos dang rang sangs rgyas kyi skar ma thams cad kyi yon tan zag pa med pa'i 'od kyis mi thub bo/_/rigs kyi bu 'di lta ste dper na/_rgyal po'i bu skyes nas yun 
[\[321b.2\]]ring du ma lon pa yang blo'i mchog tu bya ba nas rgan pa thams cad rigs su rigs dang ldan par skyes pa dang /_dbang gis zil gyis gnon to/_/de bzhin du byang chub sems dpa' byang chub tu sems bskyed nas ring po ma lon pa 
[\[321b.3\]]chos kyi rgyal po de bzhin gshegs pa'i rigs su skyes pa las dang po ba yang yun ring po nas tshangs par spyod spyod pa'i nyan thos nas rgan pa thams cad byang chub kyi sems kyi snying rje chen po'i dbang gi zil gyis gnon to/_/rigs kyi bu 
[\[321b.4\]]'di lta ste dper na/_blon po ji tsam du nas rgan pas kyang rgyal bu gzhon nu ji tsam du chung ba la yang phyag bya dgos so/_/rgyal po'i bus kyang blon po rgan po la rim gror mi bya ba ma yin no/_/de bzhin du nyan thos dang rang sangs rgyas ji tsam du rgan la ji tsam 
[\[321b.5\]]du tshangs pa'i spyod pa ring du spyod spyod pa rnams kyis kyang byang chub sems dpa' las dang po ba la gdud par bya'o/_/byang chub sems dpas kyang nyan thos dang rang sangs rgyas rnams la rim gro med par bya ba ma yin no/_/rigs kyi bu 'di lta ste dper 
[\[321b.6\]]na/_rgyal po'i bu thams cad kyis mi dgos par bya ba zhig na'ang rgyal po'i mtshan dang ldan na rigs kyi btsun pas rgyal po'i blon po dam par bya ba thams cad dang yang mi mnyam mo/_/de bzhin du byang chub sems dpa' las dang po ba las dang nyon 
[\[321b.7\]]mongs pa'i nye bar len pa thams cad kyis non pa yang thams cad mkhyen pa nyid du sems bskyed pa'i mtshan dang ldan na/_sangs rgyas kyi rigs kyis btsun zhing che bas nyan thos dang rang sangs rgyas mchog tu phyin pa thams cad dang yang mi mnyam mo/_/
[\[322a\]]
[\[322a.1\]]rigs kyi bu 'di lta ste dper na/_nor bu rin po che yongs su dag pa ni mig la rab rib kyi skyon yod na yongs su ma dag par snang ngo /_/de bzhin du thams cad mkhyen pa nyid du sems bskyed pa rin po che rang bzhin gyis yongs su dag pa 
[\[322a.2\]]yang sems can dad pa'i mig mi shes pa'i rab rib kyi skyon dang ldan pa rnams la yongs su ma dag par snang ngo /_/rigs kyi bu 'di lta ste dper na/_rtsi'i gzungs sngags dang rtsi thams cad bsdus te byas pa ni/_reg gam mthong ngam/_'grogs na yang 
[\[322a.3\]]sems can gyi nad rab tu zhi bar byed do/_/de bzhin du byang chub kyi sems kyi smon lam dang ye shes kyi lus dge ba'i rtsa ba'i tshogs dang shes rab dang thabs kyi sngags dang rtsi thams cad las bsgrubs pa byang chub kyi sems dang ldan pa ni thos sam mthong 
[\[322a.4\]]ngam/_'grogs sam rjes su dran pa'i tshul gyis kyang sems can gyi nyon mongs pa'i nad rab tu zhi bar byed do/_/rigs kyi bu 'di lta ste dper na/_gos dang ba'i mtshan nyid can ni 'dam gyi nyes pa thams cad kyis mi gos so/_/de bzhin du byang chub kyi 
[\[322a.5\]]sems kyi gos dang pa'i mtshan nyid can ni 'khor ba'i nyon mongs pa'i 'dam gyi skyon thams cad kyis kun nas nyon mongs par mi 'gyur ro/_/rigs kyi bu 'di lta ste dper na/_shing gi gzugs mgo gzer gyis btab pa ni yongs su 'gyes par mi 'gyur te/_
[\[322a.6\]]bya ba thams cad kyang byed do/_/de bzhin du thams cad mkhyen pa nyid du smon pa'i ye shes kyi lus kyi spyi bo byang chub tu sems bskyed pa'i smon lam gyi gzer gyis btab pa yang byang chub sems dpa'i bya ba thams cad la mthu yod de/_thams cad mkhyen pa nyid kyi 
[\[322a.7\]]smon lam gyi ye shes las lus su grub pa yin pas yongs su 'gyes par mi 'gyur ro/_/rigs kyi bu 'di lta ste dper na/_gzer dang mi ldan pa'i 'khrul 'khor ni shing gi yan lag de nyid yin yang dgos pa bya ba'i mthu med do/_/de bzhin du byang chub 
[\[322b\]]
[\[322b.1\]]sems dpa' thams cad mkhyen pa nyid du sems bskyed pa'i lhag pa'i bsam pa dang mi ldan na/_byang chub kyi yan lag gi tshogs de nyid yin yang sangs rgyas kyi chos bsgrub pa la mthu med do/_/rigs kyi bu 'di lta ste dper na/_'khor los sgyur ba'i rgyal po 
[\[322b.2\]]la rin po che'i a ga ru nag po glang po'i snying po zhes bya ba yod pa des bdugs ma thag tu rgyal po'i 'khor los sgyur ba'i yan lag bzhi'i dpung gi tshogs thams cad kyang nam mkha' la gnas par 'gyur ro/_/de bzhin du thams cad mkhyen pa nyid 
[\[322b.3\]]du sems bskyed pa a ga rus bdugs pa'i byang chub sems dpa'i dge ba'i rtsa ba thams cad kyang khams gsum pa thams cad las rnam par 'das te/_de bzhin gshegs pa'i ye shes nam mkha'i spyod yul 'dus ma byas pa thams cad kyi mthar 
[\[322b.4\]]thug par 'gyur ro/_/rigs kyi bu 'di lta ste dper na/_rdo rje ni rin po che ma rabs kyi 'byung khung nas mi 'byung gi rdo rje'i 'byung khung ngam/_gser gyi 'byung khungs nas 'byung ngo /_/de bzhin du thams cad mkhyen pa nyid du sems bskyed pa rdo rje 
[\[322b.5\]]lta bu'ang sems can gyi bsam pa'i dge ba'i rtsa ba ma rabs kyi rin po che'i 'byung gnas nas mi skye ste/_gzhan du na sems can yongs su skyob pa'i snying rje chen po'i rdo rje'i 'byung khung ngam/_thams cad mkhyen pa'i ye shes la lhag par 
[\[322b.6\]]dmigs pa'i gser gyi 'byung khungs chen po nas 'byung ngo /_/rigs kyi bu 'di lta ste dper na/_shing gi rigs rtsa ba med pa zhes bya ba yod de/_de'i rtsa ba mthar thug pa mi dmigs mod kyi shing rnams la yal ga dang lo ma dang 'dab ma dang me tog shin 
[\[322b.7\]]tu rgyas pa dra ba lta bur gyur pa yang snang ngo /_/de bzhin du thams cad mkhyen pa nyid du sems bskyed pa'i dge ba'i rtsa ba'i mthar thug pa'ang mi dmigs mod kyi 'jig rten gyi skye gnas thams cad du yang thams cad mkhyen pa nyid kyi bsod nams dang ye shes dang 
[\[323a\]]
[\[323a.1\]]mngon par shes pa'i me tog shin tu rgyas pa smon lam chen po'i dra bar gyur pa yang yongs su snang ngo /_/rigs kyi bu 'di lta ste dper na/_rdo rje ni snod ngan pa'i gzhi la 'dug na mdzes par mi snang ngo /_/snod ma rdol ba ma gtogs par snod rdol 
[\[323a.2\]]ba dang /_bu ga can gyis gzung bar mi nus so/_/de bzhin du thams cad mkhyen pa nyid du sems bskyed pa'i rdo rje chen po yang sems can mos pa zhen pa'i snod dang /_ser sna can nam tshul khrims ngan pa can nam gnod sems can nam/_le lo can nam/_dran pa 'khrug 
[\[323a.3\]]pa'am/_shes rab 'chal ba can rnams la mi mdzes te/_/byang chub sems dpa'i lhag pa'i bsam pa rin po che'i snod ma gtogs par sems can lhag pa'i bsam pa log pa la zhugs pa blo mi brtan pa'i snod kyis kyang gzung bar mi nus so/_/
[\[323a.4\]]rigs kyi bu 'di lta ste dper na/_rdo rje ni rin po che thams cad 'bugs so/_/de bzhin du thams cad mkhyen pa nyid du sems bskyed pa rdo rje yang sangs rgyas kyi chos rin po che thams cad phugs par khong du chud par byed do/_/rigs kyi bu 'di lta 
[\[323a.5\]]ste dper na/_rdo rje ni brag thams cad shigs par 'jom mo/_/de bzhin du thams cad mkhyen pa nyid du sems bskyed pa rdo rje yang /_lta ba'i rnam pa thams cad kyi brag shigs par 'jom mo/_/rigs kyi bu 'di lta ste dper na/_rdo rje rin po che ni chag 
[\[323a.6\]]kyang thams cad las khyad par du 'phags pa'i gser gyi rgyan zil gyis gnon to/_/de bzhin du thams cad mkhyen pa nyid du sems bskyed pa rdo rje rin po che bsam pa log par zhugs pas chag par gyur kyang nyan thos dang rang sangs rgyas thams cad kyi yon tan 
[\[323a.7\]]gyi gser gyi rgyan zil gyis gnon to/_/rigs kyi bu 'di lta ste dper na/_rdo rje rin po che ni chag kyang phongs pa thams cad rnam par sel to/_/de bzhin du thams cad mkhyen pa nyid du sems bskyed pa rdo rje rin po che nan tan med pas chag par gyur kyang /_'khor ba'i 
[\[323b\]]
[\[323b.1\]]phongs pa thams cad rnam par sel to/_/rigs kyi bu 'di lta ste dper na/_rdo rje'i khams ni ji tsam zhig tu chung yang nor bu dang rdo thams cad gcog pa'i mtshan nyid do/_/de bzhin du dmigs pa ji tsam du chung ba la zhugs kyang thams cad mkhyen pa nyid du sems bskyed 
[\[323b.2\]]pa rdo rje'i khams ni mi shes pa thams cad 'jig par byed pa'i mtshan nyid do/_/rigs kyi bu 'di lta ste dper na/_rdo rje rin po che ni skye bo ma rabs kyi lag tu phyin par mi 'gyur ro/_/de bzhin du thams cad mkhyen pa nyid du sems bskyed pa rdo rje rin po che yang ma 
[\[323b.3\]]rabs kyi bsam pa dang ldan pa/_dge ba'i rtsa ba ngan ngon can gyi lha dang mi'i lag tu phyin par mi 'gyur ro/_/rigs kyi bu 'di lta ste dper na/_rin po che yongs su brtag pa la mi mkhas pa'i skyes bu ni rdo rje rin po che'i yon tan mi shes pas de'i yon tan 
[\[323b.4\]]nyams su myong bar mi 'gyur ro/_/de bzhin du shes rab 'chal pa'i ngang tshul dang ldan pa'i skyes bu gang zag kyang byang chub kyi sems rdo rje rin po che chen po'i yon tan la mi mkhas pas kyang de'i yon tan gyi khyad par nyams su myong bar mi 'gyur ro/_/
[\[323b.5\]]rigs kyi bu 'di lta ste dper na/_rdo rje ni zhu bar mi nus so/_/de bzhin du thams cad mkhyen pa nyid kyi rgyur gyur pa'i byang chub tu sems bskyed pa rdo rje yang zhu bar mi nus so/_/rigs kyi bu 'di lta ste dper na/_rdo rje'i lag ca chen po ni gzhan du na mthu bo 
[\[323b.6\]]che chen po'i stobs ltar khyad par du 'phags pa'i mthu stobs kyi shugs drag po ma gtogs par stobs po che chen pos kyang gzung bar mi nus so/_/de bzhin du thams cad mkhyen pa nyid du sems bskyed pa'i rdo rje'i lag ca chen po yang gzhan du na byang chub 
[\[323b.7\]]sems dpa' chen po thams cad mkhyen pa nyid kyi rgyu'i stobs kyis brtan pa dge ba'i rtsa ba tshad med pa'i mthu bo che chen po'i stobs ltar khyad par du 'phags pa stobs kyi shugs chen po rab tu thob pa ma gtogs par nyan thos dang rang sangs rgyas stobs po che thams 
[\[324a\]]
[\[324a.1\]]cad kyis kyang yongs su gzung bar mi nus so/_/rigs kyi bu 'di lta ste dper na/_mtshon cha thams cad kyis mi tshugs pa gang du yang rdo rjes mi tshugs pa med de kha mi 'bab bo/_/de bzhin du sems can yongs su smin par bya ba dang /_gdul ba'am/_dus gsum 
[\[324a.2\]]gyi bskal par spyad pa'i sdug bsngal dang 'grogs par bya ba gang du nyan thos dang rang sangs rgyas kyi smon lam dang ye shes kyi mtshon chas rdugs pa thams cad mkhyen pa nyid du sems bskyed pa'i rdo rje'i mtshon cha chen po thogs pa'i byang chub sems dpa' 
[\[324a.3\]]yongs su skyo ba'i yid med pas ni mi bzod pa med de/_kha mi 'bab bo/_/rigs kyi bu 'di lta ste dper na/_rdo rje ni gzhan du na rdo rje nyid las gyur pa'i gzhi ma gtogs par sa'i phyogs gang gis kyang gzung bar mi nus so/_/de bzhin du byang chub sems dpa'i 
[\[324a.4\]]'byung ba'i smon lam gyi tshogs rdo rje ni gzhan du na lhag pa'i bsam pas byang chub tu sems bskyed pa rdo rje brtan pa'i sa gzhi ma gtogs par/_nyan thos dang /_rang sangs rgyas thams cad kyis gzung bar mi nus so/_/rigs kyi bu 'di lta ste dper na/_rgya mtsho 
[\[324a.5\]]chen po'i snod rdo rje'i gzhi sra zhing gseb med pas chu gsang du 'dzag par mi 'gyur ro/_/de bzhin du byang chub sems dpa'i dge ba'i rtsa ba byang chub kyi sems rdo rje gseb med pa yongs su bsngos pa'i gzhi can la gnas pa yang srid par skye ba thams 
[\[324a.6\]]cad kyis zad par mi 'gyur ro/_/rigs kyi bu 'di lta ste dper na/_rdo rje'i gzhi la brten pa'i sa chen po ni 'jig par mi 'gyur ro/_/dma' bar mi 'gyur ro/_/de bzhin du byang chub tu sems bskyed pa rdo rje sra ba'i gzhi la brten pa'i byang chub sems dpa'i smon lam 
[\[324a.7\]]rnams kyang khams gsum thams cad du 'jig par mi 'gyur dma' bar mi 'gyur ro/_/rigs kyi bu 'di lta ste dper na/_rdo rje ni chus bangs pa'am rul bar mi 'gyur ro/_/de bzhin du byang chub tu sems bskyed pa rdo rje yang las dang nyon mongs pa thams 
[\[324b\]]
[\[324b.1\]]cad kyi chur bskal par gnas kyang rul bar mi 'gyur bangs par mi 'gyur ro/_/rigs kyi bu 'di lta ste dper na/_rdo rje ni me thams cad kyi drod kyis kyang tshig par mi 'gyur yongs su gdung bar yang mi 'gyur ro/_/de bzhin du thams cad mkhyen pa nyid du sems 
[\[324b.2\]]bskyed pa rdo rje yang 'khor ba thams cad kyi sdug bsngal gyi [{]mye'i [,]me'i [}]drod thams cad kyis mi tshig go_/nyon mongs pa thams cad kyi [{]mye'i [,]me'i [}]gdung bas gdung bar mi 'gyur ro/_/rigs kyi bu 'di lta ste dper na de bzhin gshegs pa dgra bcom pa yang dag par rdzogs 
[\[324b.3\]]pa'i sangs rgyas snying po byang chub la bzhugs shing /_bdud rgol tu gzhug pa mdzad pa dang /_thams cad mkhyen pa nyid du mngon par rdzogs par 'tshang rgya ba rnams kyi gdan ni gzhan du na stong gsum gyi stong chen po'i 'jig rten gyi khams kyi rdo rje'i lte 
[\[324b.4\]]ba'i sa'i gzhi ma gtogs par sa'i phyogs gzhan gyis gzung bar mi nus so/_/de bzhin du byang chub sems dpa' bla na med pa yang dag par rdzogs pa'i byang chub tu smon lam 'debs pa dang spyad pa spyod pa dang /_pha rol tu phyin pa yongs su 
[\[324b.5\]]rdzogs par byed pa dang /_bzod pa la 'jug pa dang sa thob par byed pa dang /_dge ba'i rtsa ba yongs su rdzogs par byed pa dang /_lung bstan pa yongs su nod pa dang /_byang chub sems dpa'i lam gyi tshogs thams cad nye bar ston pa dang /_de bzhin gshegs pa 
[\[324b.6\]]thams cad la mchod pa byed pa dang /_chos kyi sprin chen po yongs su 'dzin pa rnams kyi dge ba'i rtsa ba'i stobs dang shugs dang drag shul de dag kyang gzhan du na thams cad mkhyen pa nyid du sems bskyed pa smon lam thams cad kyi ye shes rdo rje sra 
[\[324b.7\]]ba'i lte ba can ma gtogs par sems can gzhan gyis yongs su gzung bar mi nus so/_/rigs kyi bu de ltar thams cad mkhyen pa nyid du sems bskyed pa ni yon tan de dag dang gzhan tshad med pa nas/_yon tan gyi khyad par brjod du med pa'i yang 
[\[325a\]]
[\[325a.1\]]brjod du med pa dang ldan pa ste/_sems can gang gis bla na med pa yang dag par rdzogs pa'i byang chub tu sems bskyed pa de dag kyang /_yon tan gyi chos de lta bu dang ldan par gyur to/_/ldan par 'gyur ro/_/de bas 
[\[325a.2\]]na rigs kyi bu de ltar khyod/_bla na med pa yang dag par rdzogs pa'i byang chub tu sems bskyed de/_yon tan 'di dag rab tu thob par bya ba'i phyir/_byang chub sems dpa'i spyod pa yongs su tshol ba ni khyod kyis thob par bya ba legs 
[\[325a.3\]]par thob bo/_/rigs kyi bu khyod na re ji ltar byang chub sems dpa'i spyod pa la spyad par bya/_ji ltar nan tan du bya zhes zer ba ni rigs kyi bu khang pa brtsegs pa chen po rnam par snang mdzad kyi rgyan gyis brgyan pa'i snying po 'di nyid kyi nang du song ste 
[\[325a.4\]]ltos shig dang /_der khyod kyis ji ltar byang chub sems dpas byang chub sems dpa'i spyod pa la bslab par bya ba dang /_bslabs nas kyang yon tan ji lta bu yongs su 'grub par 'gyur ba shes par 'gyur ro/_/de nas tshong dpon gyi bu nor [{]bzangs kyis [,]bzang gis [}]byang chub 
[\[325a.5\]]sems dpa' byams pa la g.yas phyogs su bskor ba byas te 'di skad ces smras so/_/'phags pa pho brang brtsegs pa'i chab sgo dbyer gsol nang du mchi'o/_/de nas byang chub sems dpa' byams pas khang pa brtsegs pa rnam par snang mdzad kyi 
[\[325a.6\]]rgyan gyis brgyan pa'i snying po'i sgo drung du phyin te/_lag pa g.yas pas se gol gtogs te/_sgra phyung ba dang /_de'i sgo de yang rang bye bar gyur pa dang /_des smras pa/_rigs kyi bu da khang pa brtsegs pa 'dir song shig_/de nas tshong dpon gyi bu nor [{]bzangs [,]bzang [}]
[\[325a.7\]]ngo mtshar chen po thob par gyur te/_khang pa brtsegs pa de'i nang du phyin pa dang /_phyin ma thag tu sgo de yang rang chad par gyur to/_/des mthong ba khang pa brtsegs pa de shin tu rgya che zhing yangs la rgyar dpag tshad brgya stong mang po dang ldan pa/_nam mkha'i 
[\[325b\]]
[\[325b.1\]]dbyings kyi tshad kyis gzhal ba/_'khor thams cad du nam mkha'i dbyings ltar yangs pa/_gdugs dang /_rgyal mtshan dang /_ba dan gyi rgyan grangs med pas brgyan pa/_rin po che grangs med pa'i rgyan gyis brgyan pa/_mu tig gi phreng ba grangs med 
[\[325b.2\]]pa rab tu sbyangs pa'i rgyan gyis brgyan pa/_rin po che 'i phreng ba grangs med pa rab tu spyangs pa'i rgyan gyi brgyan pa/_mu tig dmar po'i phreng ba grangs med pa rab tu sbyangs pa'i rgyan gyi brgyan pa/_seng ge'i mu tig gi phreng ba grangs med pa rab tu sbyangs 
[\[325b.3\]]ba'i rgyan gyis brgyan pa/_seng ge'i rgyal mtshan grangs med pa'i rgyan gyis brgyan pa/_zla ba dang /_zla gam grangs med pa'i rgyan gyis brgyan pa/_dar gyi lda ldi sna tshogs grangs med par rab tu sbyangs pa'i rgyan gyis brgyan pa/_dar gyi ba dan sna tshogs 
[\[325b.4\]]grangs med pa'i rgyan gyis brgyan pa/_rin po che mang po grangs med pa'i 'od kyi rgyan gyis brgyan pa/_gser gyi dra ba grangs med pa'i rgyan gyis brgyan pa/_rin po che'i snam bu grangs med pa'i rgyan gyis brgyan pa/_gser gyi lcags phod rin 
[\[325b.5\]]po ches spras pa grangs med pa'i rgyan gyis brgyan pa/_dril bu sgra snyan pa 'byung ba grangs med pa'i rgyan gyis brgyan pa/_rin po che'i dril bu g.yer kha'i dra ba bskyod na yid du 'ong ba'i sgra 'byung ba grangs med pa'i rgyan gyis brgyan pa/_lha rdzas 
[\[325b.6\]]kyi me tog mang po'i char mngon par 'bab pa/_grangs med pa'i rgyan gyis brgyan pa/_lha rdzas kyi phreng ba'i lda ldi mngon par sbyangs pa grangs med pa'i rgyan gyis brgyan pa/_gam yo nas spos kyi snod nas bdug spos 'thul ba'i yo byad grangs 
[\[325b.7\]]med pa'i rgyan gyis brgyan pa/_gser phye ma'i char rab tu 'bab pa/_grangs med pa'i rgyan gyis brgyan pa/_pu shu'i dra ba grangs med pa'i rgyan gyis brgyan pa/_skar khung grangs med pa'i rgyan gyis brgyan pa/_rta babs grangs med pa'i rgyan 
[\[326a\]]
[\[326a.1\]]gyis brgyan pa/_ba gam grangs med pa'i rgyan gyis brgyan pa/[ {]mye [,]me [}]long gi dkyil 'khor grangs med pa'i rgyan gyis brgyan pa/_rin po che'i pha gu grangs med pa gtams pa'i rgyan gyis brgyan pa/_rin po che'i rtsig pa 
[\[326a.2\]]grangs med pa'i rgyan gyis brgyan pa/_rin po che'i ka ba grangs med pa'i rgyan gyis brgyan pa/_rin po che'i gos kyi sprin grangs med pa'i rgyan gyis brgyan pa/_rin po che'i shing grangs med pa'i rgyan gyis brgyan pa/_rin po che'i khri 'phang 
[\[326a.3\]]grangs med pa'i rgyan gyis brgyan pa/_rin po che'i lam grangs med pa'i rgyan gyis brgyan pa/_rin po che grangs med pa'i bad kyi rgyan gyis brgyan pa/_sa'i gzhi rgyan sna tshogs grangs med pa'i rgyan gyis brgyan pa/_rin po che grangs med pa 
[\[326a.4\]]las brtsegs pa'i khang pa'i rgyan gyis brgyan pa/_rin po che'i khri grangs med pa'i rgyan gyis brgyan pa/_rin po che'i bu mo grangs med pa'i rgyan brgyan pa/_rin po che'i snam bu grangs med pa bting ba'i rgyan gyis brgyan pa/_
[\[326a.5\]]'dzam bu chu klung gi gser gyi chu shing gi ka ba shin tu rnam par phye ba/_grangs med pa'i rgyan gyis brgyan pa/_rin po che thams cad kyi gzugs grangs med pa'i rgyan gyis brgyan pa/_byang chub sems dpa'i lus grangs med pa'i rgyan gyis brgyan 
[\[326a.6\]]pa/_bya'i tshogs sna tshogs yid du 'ong ba'i sgra 'byin pa grangs med pa'i rgyan gyis brgyan pa/_rin po che'i pad mo grangs med pa'i rgyan gyis brgyan pa/_rin po che'i srog shing 'dzin pa grangs med pa'i rgyan gyis brgyan pa/_rdzing bu grangs med pa'i rgyan 
[\[326a.7\]]gyis brgyan pa/_me tog pun da ri ka grangs med pa'i rgyan gyis brgyan pa/_rin po che'i them skas grangs med pa'i rgyan gyis brgyan pa/_rin po che'i stegs bu rnam par bkod pa grangs med pa'i rgyan gyis brgyan pa/_sa rin po che sna tshogs grangs 
[\[326b\]]
[\[326b.1\]]med pas spras pa'i rgyan gyis brgyan pa/_nor bu rin po che chen po'i 'od grangs med pa rab tu 'gyed pa'i rgyan gyis brgyan pa/_rin po che thams cad rnam par phye ba/_grangs med pa'i rgyan gyis brgyan pa/_yon tan dang legs pa phun sum tshogs pa/_grangs 
[\[326b.2\]]med pa'i rgyan gyis brgyan par 'dug pa mthong ste/_khang pa brtsegs pa de'i nang na yang /_khang pa brtsegs pa gzhan brgya stong 'di lta bu'i rgyan dang /_lhab lhub kyis brgyan pa/_rin po che'i gdugs dang /_rgyal mtshan dang /_lha'i ba dan grangs med 
[\[326b.3\]]pa'i rgyan gyis brgyan pa nas/_yon tan dang legs pa phun sum tshogs pa/_grangs med pa'i bar gyi rgyan gyis brgyan pas gang bar mthong ngo /_/khang pa brtsegs pa de dag thams cad kyang /_de ltar rgya che zhing yangs la de ltar tshad med de/_
[\[326b.4\]]nam mkha'i mdzod du gyur pa/_kun nas shin tu spa bar 'khod par mthong ngo /_/des khang pa brtsegs pa rnam par phye ba de dag thams cad kyang /_dmigs pa gcig la phan tshun ma 'dres pa dang /_phan tshun ma 'dzings pa dang /_phan tshun sal sal por 
[\[326b.5\]]'dug par gzugs brnyan gyi tshul du de la snang bar gyur te/_dmigs pa gcig la ji lta ba de bzhin du/_dmigs pa ma lus pa de dag thams cad la yang snang bar mthong ngo /_/de nas tshong dpon gyi bu nor [{]bzangs kyis[,]bzang gis[}]/_khang pa brtsegs pa chen po rnam par 
[\[326b.6\]]snang mdzad kyis rgyan gyis brgyan pa'i snying po'i yul dang /_rnam par 'phrul pa bsam gyis mi khyab pa rnam pa de lta bu dag mthong nas/_dga' ba'i shugs dpag tu med pa rnam par 'phel ba'i spro ba dang /_mos pa chen pos lus dang /_sems mngon par 
[\[326b.7\]]brlan pa dang /_'du shes kyi rnam par thams cad rnam par bsal ba'i yid dang /_sgrib pa thams cad rnam par bzlog pa'i sems dang /_rmongs pa thams cad rnam par bral ba dang /_'khrug pa med pa'i phyogs la rab tu gzhol ba dang /_sgra thams 
[\[327a\]]
[\[327a.1\]]cad la thogs pa med pa'i dran pas/_rnam par dmigs pa'i rna ba dang ldan pa dang /_yid la bya ba'i rnam par 'khrug pa thams cad dang bral ba dang /_rnam par thar ba sgrib pa med pa'i tshul gyi rjes su 'brang ba'i blo dang /_dmigs 
[\[327a.2\]]pa thams cad la sgrib pa med par mig rab tu 'gro bar gyur nas/_phyogs kyi rgyud thams cad la mngon du bltas pa'i lus kyis phyag bya bar/_mngon par sgrub pa'i stobs thams cad du khyab pa dang ldan pa'i lus thams cad kyis phab ste/_phyag byas so/_/
[\[327a.3\]]de nas tshong dpon gyi bu nor [{]bzangs kyis [,]bzang gis [}]phyag byas ma thag tu/_byang chub sems dpa' byams pa'i byin gyi rlabs kyi mthus khang pa brtsegs pa/_de dag thams cad kyi nang du bdag nyid phyin par shes par gyur to/_/khang pa brtsegs pa de dag thams cad 
[\[327a.4\]]du yang rnam par 'phrul pa/_bsam gyis mi khyab pa'i yul can rnam pa sna tshogs rnam pa tha dad pa mang po yang mthong bar gyur te/_khang pa brtsegs pa la lar ni/_byang chub sems dpa' byams pas thog ma rigs ni gang du skyes te/_ming ni 
[\[327a.5\]]ci zhes bya bar gyur pa zhig gis/_dge ba'i rtsa ba gang dang yongs su bskul ba gang dang /_dge ba'i bshes gnyen gang gi yang dag par bskul ba dang /_tshe'i tshad ni ci tsam zhig tu/_bskal pa'i ming ni ci zhes bya bar/_de bzhin gshegs pa ni gang la 
[\[327a.6\]]rgyan ni ji lta bu zhig dang ldan pa'i zhing du 'khor ni ji lta bu zhig tu smon lam gyi khyad par ni ji lta bu zhig mngon par bsgrubs te/_bla na med pa yang dag par rdzogs pa'i byang chub tu/_smon lam gyi sems bskyed pa de dag thams cad kyang 
[\[327a.7\]]mthong bar gyur to/_/shes par gyur to/_/khong du chud par gyur to/_/de'i tshe sems can de dag dang de bzhin gshegs pa de'i sku tshe'i tshad dang tshe'i tshad ji srid cig tu gyur pa de tsam gyi dus su/_de bzhin gshegs pa de'i zhabs kyi 
[\[327b\]]
[\[327b.1\]]drung na bdag nyid 'dug par yang shes par gyur te/_bya ba de dag thams cad kyang mthong bar gyur to/_/khang pa brtsegs pa la lar ni/_byang chub sems dpa' byams pas thog ma gang du/_byams pa'i ting nge 'dzin thob par gyur pa dang 
[\[327b.2\]]dus gang nas bzung ste/_de'i [{]mying [,]ming [}]byams pa zhes bya bar gyur pa de dag mthong bar gyur to/_/la lar ni gang du spyod pa spyad pa dang /_la lar ni gang du pha rol tu phyin pa yongs su rdzogs par byas pa dang /_la lar ni gang du bzod pa la zhugs pa dang /_
[\[327b.3\]]la lar ni gang du sa non pa dang /_la lar ni gang du sangs rgyas kyi zhing gi rgyan yongs su bzung ba dang /_la lar ni gang du de bzhin gshegs pa'i bstan pa yongs su bzung ba dang /_la lar ni gang du mi skye ba'i chos la bzod pa thob par gyur ba dang /_la lar 
[\[327b.4\]]ni gang du bla na med pa yang dag par rdzogs pa'i byang chub tu lung bstan pa dang /_rnam pa ni ji lta bu zhig tu lung bstan pa dang /_lung ni sus bstan pa dang /_yun ni ji srid cig gis lung bstan pa de dag thams cad kyang mthong bar gyur to/_khang pa brtsegs 
[\[327b.5\]]pa la lar ni/_byang chub sems dpa' byams pa 'khor los sgyur ba'i rgyal por gyur te/_sems can rnams dge ba bcu'i las kyi lam la rab tu 'god pa mthong bar gyur to/_/la lar ni 'jig rten gyi mgon por gyur te/_'jig rten gyi phan 
[\[327b.6\]]pa dang /_bde ba thams cad kyis sems can rnams la nye bar sdud pa dang /_la lar ni brgya byin du gyur te/_'dod pa'i yon tan gyi dga' ba las sems can rnams rnam par zlog pa dang /_la lar ni tshangs par gyur te/_bsam gtan 
[\[327b.7\]]dang /_tshad med pa'i dga' ba sems can rnams la yongs su brjod pa dang /_la lar ni lha'i dbang po rab mtshe mar gyur te/_tshad med pa'i yon tan sems can rnams la yongs su brjod pa dang /_la lar ni lha'i dbang po rab dga' ldan du gyur te/_
[\[328a\]]
[\[328a.1\]]byang chub sems dpa' tshe gcig gis thogs pa'i yon tan brjod pa dang /_la lar ni lha'i rgyal po rab 'phrul dgar gyur te/_lha'i 'khor du byang chub sems dpa' thams cad kyi sprul pa'i rgyan yongs su ston pa dang /_la lar ni 
[\[328a.2\]]lha'i rgyal po dbang bsgyur du gyur te/_lha rnams la chos thams cad la dbang bsgyur ba yang dag par ston pa dang /_la lar ni bdud du gyur te/_lha rnams la phun sum tshogs pa thams cad mi rtag par ston pa dang /_la lar ni lha ma yin gyi dbang po'i gnas su skyes 
[\[328a.3\]]te/_lha ma yin gyi 'khor nang rgyal dang /_dregs pa dang /_rlom pa thams cad rab tu spang ba dang /_ye shes kyi rgya mtsho chen por 'jug par bya ba dang /_chos kyi ye shes kyi rgyu thob par bya ba'i phyir chos ston pa mthong ngo /_/khang pa brtsegs pa la 
[\[328a.4\]]lar ni gshin rje'i 'jig rten mthong bar gyur te/_de na byang chub sems dpa' byams pa 'od kyis/_sems can dmyal ba thams cad snang bar byed cing /_sems can dmyal bar skyes pa'i sems can rnams kyi/_sems can dmyal ba'i sdug bsngal thams 
[\[328a.5\]]cad rab tu zhi bar byed pa mthong ngo /_/khang pa brtsegs pa la lar ni [{]yi dgas [,]yi dwags [}]kyi gnas mthong bar gyur te/_de na byang chub sems dpa' byams pa/_sems can [{]yi dgas [,]yi dwags [}]kyi gnas su skyes pa rnams la/_kha zas dang /_btung ba mang po nye bar bsgrub cing 
[\[328a.6\]]bkres pa dang /_skom pa rab tu zhi bar byed pa mthong ngo /_/khang pa brtsegs pa la lar ni byol song gi skye gnas na skye ba'i skye mched rnam pa tha dad pa sna tshogs kyis byol song gi skye gnas su gtogs pa'i/_sems can mang po 'dul bar mthong ngo /_/khang 
[\[328a.7\]]pa brtsegs pa la lar ni rgyal po chen po'i khams su gtogs pa'i/_lha'i 'khor na 'jig rten gyi mgon po rnams la chos ston pa mthong ngo /_/la lar ni lha'i dbang po brgya byin gyi 'khor na/_la lar ni lha'i rgyal po/_/rab mtshe ma'i 'khor na/_
[\[328b\]]
[\[328b.1\]]la lar ni lha'i rgyal po rab dga' ldan gyi 'khor na/_la lar ni lha'i rgyal po rab 'phrul dga'i 'khor na/_la lar ni lha'i rgyal po dbang bsgyur gyi 'khor na/_la lar ni bdud kyi 'khor na/_khang pa brtsegs pa la lar ni/_tshangs pa'i 
[\[328b.2\]]dbang po'i 'khor na/_byang chub sems dpa' byams pa chos ston pa mthong ngo /_/la lar ni klu dang lto 'phye chen po'i 'khor na/_la lar ni gnod sbyin dang srin po'i 'khor na/_la lar ni dri za dang mi'am ci'i 'khor na/_la lar ni lha ma 
[\[328b.3\]]yin dang gsod 'phrog gi dbang po'i 'khor na/_la lar ni nam mkha' lding gi dbang po chen po'i 'khor na/_la lar ni mi'i 'khor na/_khang pa brtsegs pa la lar ni lha dang /_klu dang /_gnod sbyin dang /_dri za dang /_lha ma yin dang /_
[\[328b.4\]]nam mkha' lding dang /_mi'am ci dang /_lto 'phye chen po dang /_mi dang mi ma yin pa'i 'khor na/_byang chub sems dpa' byams pa chos ston pa mthong ngo /_/la lar ni nyan thos kyi 'khor na/_la lar ni rang sangs rgyas kyi 'khor na/_la lar 
[\[328b.5\]]ni byang chub sems dpa'i 'khor na/_khang pa brtsegs pa la lar ni/_byang chub sems dpa' sems thog ma bskyed pa las dang po ba rnams la/_byang chub sems dpa' byams pa chos ston pa mthong ngo /_/la lar ni spyod pa la zhugs pa rnams la/_la lar 
[\[328b.6\]]ni bzod pa thob cing phyir mi ldog pa rnams la/_la lar ni tshe gcig gis thogs shing dbang bskur ba rnams la/_khang pa brtsegs pa la lar ni/_byang chub sems dpa' sa dang po la gnas pa rnams la sa'i khyad par yongs su brjod pa mthong ngo /_/
[\[328b.7\]]la lar ni sa bcu la gnas pa'i bar gyi/_byang chub sems dpa' rnams dang lhan cig tu/_byang chub sems dpa' byams pas thams cad kyi khyad par yang dag par bgro bar bskyod pa mthong ngo /_/la lar ni pha rol tu phyin pa thams cad yongs 
[\[329a\]]
[\[329a.1\]]su rdzogs par bya ba dang /_la lar ni bslab pa thams cad la mngon du 'jug par bya ba kun tu mtha' yas pa dang /_la lar ni ting nge 'dzin gyi sgo la 'jug pa rgya chen po dang /_la lar ni rnam par thar pa'i tshul zab mo dang /_
[\[329a.2\]]la lar ni bsam gtan dang /_ting nge 'dzin dang /_snyoms par 'jug pa dang /_mngon par shes pa zhi ba'i yul gyis rgyas par dgang ba dang /_la lar ni byang chub sems dpa'i spyod pa dang /_'dul ba dang /_thabs kyi sgo la 'jug pa dang /_
[\[329a.3\]]la lar ni smon lam mngon par bsgrub pa rgya che ba dang /_khang pa brtsegs pa la lar ni/_byang chub sems dpa' byams pa skal ba mthun par spyod pa'i/_byang chub sems dpa' rnams dang 'grogs shing /_'jig rten la phan par bya ba'i don 
[\[329a.4\]]du/_bzo'i gnas sna tshogs dang /_gtsug lag gi khyad par sems can thams cad la/_phan pa dang bde bar 'gyur ba dang /_'byor ba rnams yang dag par 'gro ba mthong ngo /_/la lar ni byang chub sems dpa' tshe gcig gis/_thogs pa rnams 
[\[329a.5\]]dang 'grogs shing /_sangs rgyas thams cad kyi ye shes la dbang bskur ba'i sgo yang dag par 'gro ba mthong ngo /_/khang pa brtsegs pa la lar ni/_byang chub sems dpa' byams pa chags pa [{]myed [,]med [}]cing /_lo brgya stong du mar mi gtong ba la 
[\[329a.6\]]brtson pa mthong ngo /_/la lar ni lung dpog pa dang /_kha ton bya ba la brtson par/_la lar ni chos kyi sgo rab tu brtags pa la brtson par/_la lar ni dam pa'i chos bgro ba la brtson par/_la lar ni dam pa'i chos bri ba la brtson par/_
[\[329a.7\]]la lar ni byams pa la mnyam par gzhag par/_la lar ni bsam gtan dang /_tshad med pa thams cad la mnyam par gzhag par/_la lar ni rgyas pa'i skye mched dang /_rnam par thar pa thams cad la mnyam par gzhag par/_khang 
[\[329b\]]
[\[329b.1\]]pa brtsegs pa la lar ni byang chub sems dpa' byams pa/_byang chub sems dpa'i mngon par shes pa bsgrub pa'i thabs kyi ting nge 'dzin la/_mnyam par gzhag par mthong ngo /_/khang pa brtsegs pa la lar ni byang chub sems dpa'i/_ting 
[\[329b.2\]]nge 'dzin sprul pa yod pa la mnyam par bzhag pa'i byang chub sems dpa' mang po mthong ste/_de dag gi lus thams cad dang /_ba spu'i sgo thams cad nas sprul pa thams cad kyi sprin mang po 'byung ba mthong ngo /_/la la'i lus dang /_ba 
[\[329b.3\]]spu'i sgo thams cad nas ni/_lha'i ris kyi sprin mang po 'byung ba mthong ngo /_/la la'i lus dang ba spu'i sgo thams cad nas ni klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye 
[\[329b.4\]]chen po dang /_brgya byin dang /_tshangs pa dang /_'jig rten gyi mgon po dang /_'khor los sgyur ba'i sprin mang po 'byung ba dang /_la la'i lus dang ba spu'i sgo thams cad nas ni/_khams kyi rgyal po'i sprin mang po 'byung ba dang /_la la'i 
[\[329b.5\]]lus dang ba spu'i sgo thams cad nas ni/_rgyal bu gzhon nu'i sprin mang po 'byung ba dang /_la la'i lus dang ba spu'i sgo thams cad nas ni/_tshong dpon dang /_blon po dang /_khyim bdag gi sprin mang po dang /_la la'i lus dang ba spu'i sgo 
[\[329b.6\]]thams cad nas ni/_nyan thos dang /_rang sangs rgyas dang /_byang chub sems dpa'i sprin mang po dang /_la la'i lus dang ba spu'i sgo thams cad nas ni/_de bzhin gshegs pa'i sku'i sprin mang po dang /_la la'i lus dang ba spu'i sgo thams cad nas ni/_
[\[329b.7\]]sems can thams cad du sprul pa'i/_sprin tshad med pa 'byung ba mthong ngo /_/la la'i lus dang ba spu'i sgo thams cad nas ni/_chos kyi sgo rnam pa sna tshogs 'byung ba thos par gyur te/_'di ltar byang chub sems dpa'i yon tan bsngags pa'i sgo 
[\[330a\]]
[\[330a.1\]]dang /_sbyin pa'i pha rol tu phyin pa'i sgo dang /_tshul khrims dang /_bzod pa dang /_brtson 'grus dang /_bzod pa dang /_brtson 'grus dang /_bsam gtan dang /_shes rab dang /_thabs dang /_smon lam dang /_stobs dang /_ye shes kyi pha rol 
[\[330a.2\]]tu phyin pa'i sgo dang /_bsdu ba'i dngos po dang /_bsam gtan dang /_tshad med pa dang /_ting nge 'dzin dang /_snyoms par 'jug pa dang /_mngon par shes pa dang /_rig pa dang /_gzungs dang /_spobs pa dang /_bden pa dang /_so so 
[\[330a.3\]]yang dag par rig pa dang /_zhi gnas dang /_lhag mthong dang /_rnam par thar pa'i sgo dang /_rten cing 'brel bar 'byung ba dang /_rten pa dang /_chos kyi mdo dang /_dran pa nye bar gzhag pa dang /_yang dag par spong ba dang /_rdzu 'phrul gyi 
[\[330a.4\]]rkang pa dang /_dbang po dang /_stobs dang /_byang chub kyi yan lag dang /_lam dang /_nyan thos kyi theg pa'i gtam dang /_rang sangs rgyas kyi theg pa'i gtam dang /_theg pa chen po'i gtam dang /_sa dang bzod pa dang /_spyod pa dang /_smon 
[\[330a.5\]]lam gyi sgo dang /_de bzhin du chos thams cad kyi sgor 'jug pa'i sgra mang po 'byung ba thos so/_/khang pa brtsegs pa la lar ni/_de bzhin gshegs pa'i 'khor gyi dkyil 'khor du kun nas 'dus par mthong ste/_de bzhin gshegs pa de dag gi 
[\[330a.6\]]rnam pa tha dad pa sna tshogs skye ba dang /_rigs rnam pa tha dad pa dang /_sku rnam par phye ba tshad med pa rnam pa tha dad pa dang /_sku tshe rnam pa tha dad pa dang /_zhing rnam pa tha dad pa dang /_bskal pa rnam pa tha dad pa dang /_chos bstan pa rnam pa 
[\[330a.7\]]tha dad pa dang /_'byung ba'i sgo rnam pa tha dad pa dang /_dam pa'i chos gnas pa rnam pa tha dad pa nas/_'khor gyi dkyil 'khor thams cad du/_rnam pa tha dad pa dag kyang ma lus par mthong bar gyur to/_/khang pa brtsegs 
[\[330b\]]
[\[330b.1\]]pa chen po rnam par snang mdzad kyi rgyan gyis brgyan pa'i snying po/_de'i dbus su khang pa brtsegs pa gcig cig gzhan pas che la yangs shing /_khang pa brtsegs pa gzhan thams cad kyi rgyan ma lus pa thams cad pas kyang ches lhag 
[\[330b.2\]]par 'phags pa'i rgyan gyis/_yang dag par brgyan pa zhig 'dug par mthong ste/_khang pa brtsegs pa de'i nang na stong gsum gyi stong chen po'i 'jig rten gyi khams 'dug pa mthong ngo /_/stong gsum gyi stong chen po'i 'jig rten gyi khams 
[\[330b.3\]]de nas yang /_gling bzhi pa bye ba phrag brgya dang /_'dzam bu'i gling bye ba phrag brgya dang /_dga' ldan gyi gnas bye ba phrag brgya 'khod par mthong ngo /_/'dzam bu'i gling de dag thams cad na yang byang chub sems dpa' byams pa pad mo'i nang du skye ba 
[\[330b.4\]]dang /_brgya byin dang /_tshangs pas yongs su blangs pa dang /_gom pa bdun du 'gro ba dang /_phyogs bcur rnam par bltas pa dang /_seng ge'i nga ro chen po sgrog pa dang /_gzhon nu'i sa thams cad yongs su ston pa dang /_btsun mo'i 'khor gyi 
[\[330b.5\]]nang na gnas pa dang /_bza' shing gi ra bar 'gro ba dang /_thams cad mkhyen pa nyid la mngon du phyogs te/_mngon par byung nas rab tu 'byung ba dang /_dka' ba'i spyod pa yongs su ston pa dang /_zas za ba dang /_snying po byang chub tu 'gro ba dang /_
[\[330b.6\]]bdud rgol du 'jug pa dang /_byang chub tu rnam par 'tshang rgya ba dang /_byang chub kyi shing la [{]myig [,]mig [}]mi 'gebs par lta ba dang /_tshangs pa chen pos gsol ba gdab pa dang /_mngon par rdzogs par sangs rgyas te/_chos kyi 'khor lo bskor ba'i 
[\[330b.7\]]yul sna tshogs yongs su bstan pa dang /_rnam pa tha dad pa dang /_tshul dang [{]mying [,]ming [}]rnam pa sna tshogs bstan pa rnam pa tha dad pa dang /_tshe'i tshad sna tshogs rnam pa tha dad pa dang /_'khor gyi dkyil 'khor gyi rgyan sna tshogs tha dad pa dang /_sangs rgyas kyi zhing rnam 
[\[331a\]]
[\[331a.1\]]par dag pa'i tshul bstan pas sna tshogs rnam pa tha dad pa dang /_spyod pa dang smon lam brjod pa sna tshogs rnam pa tha dad pa dang /_chos bstan cing rnam par dgod pa dang /_sems can yongs su smin par bya ba'i thabs sna tshogs rnam pa tha 
[\[331a.2\]]dad pa dang /_ring bsrel bgo ba dang /_bstan pa gnas pa'i byin gyi rlabs yongs su bstan pa sna tshogs rnam pa tha dad pas chos kyi 'khor lo bskor zhing lha'i gnas su 'gro ba mthong ste/_de dag thams cad na'ang tshong dpon gyi bu nor [{]bzangs [,]bzang [}]nyid rkang pa'i 
[\[331a.3\]]drung na 'dug par rang rang gis shes par gyur to/_/de'i 'khor gyi dkyil 'khor thams cad dang /_bya ba thams cad yongs su bstan pa dang /_tshe'i tshad rnam pa tha dad pa thams cad la dran pa ma nyams pa'i byin gyi rlabs kyis 'du shes kyi rnam pa thams 
[\[331a.4\]]cad khong du chud pa'i ye shes kyi sa la gnas pas/_khang pa brtsegs pa de dag gi dril dang /_dril bu g.yer ka'i dra ba dang /_rol mo dang /_glu la [{]stsogs [,]sogs [}]pa'i [{]dmyigs [,]dmigs [}]pa ci snyed cig yod pa de dag thams cad las/_chos kyi sprin gyi 'brug sgra bsam gyis mi khyab pa 
[\[331a.5\]]'byung ba thos par gyur te/_la la las ni byang chub kyi sems rnam pa tha dad pa dang /_la la las ni pha rol tu phyin pa'i spyod pa dang /_smon lam rnam pa tha dad pa dang /_la la las ni sa tshad med pa rnam pa tha dad pa dang /_la la las ni mngon par shes 
[\[331a.6\]]pa bsam gyis mi khyab pas rnam par 'phrul ba rnam pa tha dad pa dang /_la la las ni de bzhin gshegs pa'i mchod pa sna tshogs rnam pa tha dad pa dang /_la la las ni sangs rgyas kyi zhing gi rgyan rnam pa tha dad pa dang /_la la las ni de bzhin gshegs pa'i 
[\[331a.7\]]chos kyi sprin tshad med pa rnam pa tha dad pa dang /_de bzhin du chos thams cad kyi sgra gong du ji skad du brjod pa thams cad thos par gyur to/_/la la las ni thams cad mkhyen pa nyid du 'jug pa'i sgra thos te/_'jig rten gyi khams che ge mo zhig ces bya 
[\[331b\]]
[\[331b.1\]]bar byang chub sems dpa'i [{]mying [,]ming [}]dang /_che ge mo zhig gi chos kyi sgo ni che ge mo zhig ces bya ba thos/_dge ba'i bshes gnyen ni/_che ge mo zhig gis yang dag par bskul/_de bzhin gshegs pa ni che ge mo zhig gi zhabs kyi drung du bskal pa'i ming 
[\[331b.2\]]ni 'di zhes bya bar/_sangs rgyas kyi zhing ni 'di lta bu zhig tu 'khor gyi dkyil 'khor ni 'di lta bu zhig na 'dug 'dug ste/_dge ba'i rtsa ba ni 'di lta bu zhig bskyed nas/_de bzhin gshegs pa'i yon tan ni/_'di lta bu dag gcig 
[\[331b.3\]]thos te/_lhag pa'i bsam pa ni 'di lta bu dang /_smon lam gyi rnam pa ni 'di 'dra ba zhig gis/_byang chub tu sems bskyed nas/_des bskal pa ni 'di snyed cig tu/_byang chub sems dpa'i spyod pa spyad de/_bskal pa 'di snyed cig 
[\[331b.4\]]gis bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/_/mtshan ni 'di zhes bya/_sku che'i tshad ni 'di tsam zhig ste/_sangs rgyas kyi zhing gi yon tan dang /_rgyan phun sum tshogs 
[\[331b.5\]]pa 'di 'dra ba dang /_smon lam gyi khyad par 'di lta bu zhig dang /_sems can rnam par gdul ba 'di 'dra ba zhig dang /_nyan thos dang /_rang sangs rgyas kyi 'khor kun nas 'dus pa 'di 'dra ba zhig go_/de yongs su mya ngan 
[\[331b.6\]]las 'das nas kyang /_bskal ba 'di snyed cig tu dam pa'i chos gnas par 'gyur ro/_/sems can gyi don ni 'di tsam zhig tu 'gyur ro/_/zhes bya ba'i sgra thos so/_/la la las ni 'jig rten gyi khams che ge mo zhig na/_byang chub sems dpa'i 
[\[331b.7\]]ming dang /_che ge mo zhig sbyin pa'i pha rol tu phyin pa la spyod na/_gtang bar dka' ba 'di lta bu'i yongs su gtong ba brgya ni byed do/_/byang chub sems dpa' che ge mo zhig ni/_tshul khrims srung ngo /_/bzod pa sgom mo/_/brtson 'grus rtsom mo/_/bsam 
[\[332a\]]
[\[332a.1\]]gtan la snyoms par 'jug go_/shes rab kyis rnam par dbye ba la brtson no/_/byang chub sems dpa' che ge mo zhig ni dam pa'i chos yongs su btsal ba'i don du rgyal po'i srid yongs su gtong bar byed do/_/
[\[332a.2\]]rin po che yongs su gtong ba dang /_bu yongs su gtong ba dang /_chung ma yongs su gtong ba dang /_rka lag dang [{]myig [,]mig [}]dang /_mgo yongs su gtong ba byed do/_/myer mchong ba byed do/_/byang chub sems dpa'i ming dang che ge mo zhig gis ni de bzhin 
[\[332a.3\]]gshegs pa'i bstan pa bzung ste/_chos smra bar byed do/_/chos kyi sbyin pa gtong ngo /_/chos kyi mchod sbyin byed do/_/chos kyi rgyal mtshan sgreng ngo /_/chos kyi rnga rdung ngo /_/chos kyi dung 'bud do/_/chos kyi char 'bebs so/_/de bzhin 
[\[332a.4\]]gshegs pa'i bstan pa 'dzin to/_/de bzhin gshegs pa'i mchod rten brgyan pa byed do/_/de bzhin gshegs pa'i sku gzugs brgyan pa byed do/_/sems can la bde ba'i yo byad kyis sdud do/_/dam pa'i chos kyi mdzod srung ngo zhes bya 
[\[332a.5\]]ba'i sgra thos so/_/la la las ni 'jig rten gyi khams che ge mo zhig ces bya ba na/_de bzhin gshegs pa mtshan che ge mo zhes dbang bskur ba [{]mying [,]ming [}]dang che ge mo zhig gis 'khor 'di lta bu zhig na sangs rgyas kyi zhing 'di lta bu zhig dang /_
[\[332a.6\]]bskal pa 'di lta bu zhig la sku tshe'i tshad 'di tsam zhig dang chos bstan pa 'di lta bu dang /_sems can 'dul ba 'di 'dra ba dang /_'di lta bu'i smon lam gyi mngon par 'tshang rgya bas da ltar bzhugs shing 'tsho skyong ngo zhes bya ba dang /_de bzhin du 
[\[332a.7\]]dril dang dril bu g.yer ka'i dra ba dang /_rol mo la [{]stsogs [,]sogs [}]pa'i dmigs pa thams cad las chos kyi sgo rnam pa tha dad pa tshad med pa'i sgra thos par gyur te/_sgra de dag thams cad thos pas tshong dpon gyi bu nor [{]bzangs [,]bzang [}]dga' ba'i shugs 
[\[332b\]]
[\[332b.1\]]rgya chen pos mngon par brlan pa'i sems kyis chos kyi sgo de dag thos nas la lar ni gzungs kyi sgo mang po thob par gyur to/_/la lar ni spobs pa'i sgo mang po thob par gyur to/_/la lar ni bzod pa'i sgo mang po thob par gyur to/_/la lar ni spyod pa'i sgo mang po 
[\[332b.2\]]thob par gyur to/_/la lar ni smon lam gyi sgo mang po thob par gyur to/_/la lar ni pha rol tu phyin pa'i sgo mang po thob par gyur to/_/la lar ni mngon par shes pa'i sgo mang po thob par gyur to/_/la lar ni rig pa dang ye shes snang ba'i sgo mang po thob par gyur to/_/
[\[332b.3\]]la lar ni rnam par thar pa'i sgo mang po thob par gyur to/_/la lar ni ting nge 'dzin gyi sgor 'jug pa mang po thob par gyur to//_//sangs rgyas rmad gcad ces bya ba shin tu rgyas pa chen po'i mdo/_bam po nyi shu gcig pa/_me long gi dkyil 
[\[332b.4\]]'khor de dag las kyang gzugs brnyan gyi rgyan rnam par dmigs pa tshad med pa mthong bar gyur te/_la lar ni de bzhin gshegs pa'i 'khor gyi dkyil 'khor gyi gzugs brnyan rnam par dmigs pa mthong ngo /_/la lar ni byang chub sems dpa'i 'khor 
[\[332b.5\]]gyi dkyil 'khor gyi gzugs brnyan rnam par dmigs pa dang /_la lar ni nyan thos kyi 'khor gyi dkyil 'khor gyi gzugs brnyan rnam par dmigs pa dang /_la lar ni rang sangs rgyas kyi 'khor gyi dkyil 'khor gyi gzugs brnyan rnam par dmigs 
[\[332b.6\]]pa dang /_la lar ni de bzhin gshegs pa'i 'khor gyi dkyil 'khor gyi gzugs brnyan rnam par dmigs pa dang /_la lar ni kun nas nyon mongs pa'i zhing gi gzugs brnyan rnam par dmigs pa dang /_la lar ni rnam par dag pa'i zhing gi gzugs 
[\[332b.7\]]brnyan rnam par dmigs pa dang /_la lar ni kun nas nyon mongs shing rnam par dag pa'i zhing gi gzugs brnyan rnam par dmigs pa dang /_la lar ni rnam par dag cing kun nas nyon mongs pa'i zhing gi gzugs brnyan rnam par dmigs 
[\[333a\]]
[\[333a.1\]]pa dang /_la lar ni sangs rgyas dang bcas pa'i 'jig rten gyi khams kyi gzugs brnyan rnam par dmigs pa dang /_la lar ni sangs rgyas mi bzhugs pa'i 'jig rten gyi khams kyi gzugs brnyan rnam par dmigs pa dang /_
[\[333a.2\]]la lar ni chung ba'i 'jig rten kyi khams kyi gzugs brnyan rnam par dmigs pa dang /_la lar ni che ba'i 'jig rten gyi khams kyi gzugs brnyan rnam par dmigs pa dang /_la lar ni phra ba'i 'jig rten gyi khams kyi gzugs brnyan rnam par dmigs pa dang /_
[\[333a.3\]]la lar ni rgya che ba'i 'jig rten gyi khams kyi gzugs brnyan rnam par dmigs pa dang /_la lar ni [{]myig [,]mig [}]'phrul gyis 'ju ga pa'i 'jig rten gyi khams kyi gzugs brnyan rnam par dmigs pa dang /_la lar ni snrel zhi'i 'jig rten gyi khams kyi gzugs 
[\[333a.4\]]brnyan rnam par dmigs pa dang /_la lar ni spyi'u tshugs kyi 'jig rten gyi khams kyi gzugs brnyan rnam par dmigs pa dang /_la lar ni sa'i gzhi mnyam par 'dug pa'i 'jig rten gyi khams kyi gzugs brnyan rnam par dmigs pa dang /_la lar 
[\[333a.5\]]ni sems can dmyal ba dang /_byol song dang /_yi [(]dgas [,]dwags [)]kyi gnas kyi 'jig rten gyi khams kyi gzugs brnyan rnam par dmigs pa dang /_la lar ni lha dang [{]myis [,]mis [}]gang ba'i 'jig rten gyi khams kyi gzugs brnyan rnam par dmigs pa mthong bar gyur to/_/
[\[333a.6\]]'chag sa de dag dang /_gnas de dag dang /_stan de dag la byang chub sems dpa' grangs med pa dgos pa sna tshogs la brtson pa dag kyang mthong bar gyur te/_la lar ni 'chag pa dang /_la lar ni bsam gtan byed pa dang /_la lar ni lta ba dang /_
[\[333a.7\]]la lar ni sems can rnams la snying rje chen pos rgyas par 'gengs pa dang /_la lar ni gtsug lag gi tshul sna tshogs 'jig rten gyi don du 'gyur ba bsgrub pa dang /_la lar ni lung nod pa dang /_la lar ni kha ton byed pa dang /_la lar ni yi ger 'dri ba 
[\[333b\]]
[\[333b.1\]]dang /_la lar ni dri ba yongs su 'dri ba dang /_la lar ni phung po gsum pa'i bshags pa dang /_yongs su bsngo ba la brtson pa dang /_la lar ni smon lam mngon par sgrub pa byed pa mthong ngo /_/ka ba de dag las kyang rin po che'i rgyal po 
[\[333b.2\]]thams cad kyi 'od kyi dra ba mang po 'byung ba mthong ste/_la la las ni kha dog sngon po dang /_la la las ni kha dog ser po dang /_la la las ni kha dog dmar po dang /_la la las ni kha dog dkar po dang /_la la las ni shel gyi kha dog dang /_
[\[333b.3\]]la la las ni gser gyi kha dog dang /_la la las ni in dra nI la'i kha dog dang /_la la las ni 'ja'i kha dog dang /_la la las ni 'dzam bu chu klung gi gser gyi kha dog dang /_la las ni 'od thams cad du snang ba'i kha dog dang /_
[\[333b.4\]]lus dang sems kyi bde bskyed pa blta na mchog tu mdzes pa mthong bar gyur to/_/'dzam bu chu klung gi gser gyi chu shing gi ka ba de dag dang /_rin po che thams cad kyi gzugs de dag kyang lag nas me tog gi sprin mngon par spyod par mthong ste/_lag 
[\[333b.5\]]nas phreng ba'i lda ldi dang /_lag nas gos dang /_lag nas gdugs dang /_rgyal mtshan dang /_ba dan dang /_lag nas spos dang /_bdug spos dang /_byug pa dang /_lag nas nor bu rin po che'i dra ba dang /_lag nas rin po che sna tshogs 
[\[333b.6\]]dang /_gser gyi lcag phod sna tshogs dang /_lag nas mu tig sna tshogs kyi se mo do dang /_lag nas rin po che sna tshogs kyi se mo do mngon par sbyong ba dang /_lag na rgyan thams cad thogs par mthong ngo /_/la la ni gtsug gi rin po che dang /_cod 
[\[333b.7\]]pan gyis 'dud cing [{]myig [,]mig [}{]myi [,]mi [}]'gebs par blta ba dang /_thal mo sbyar zhing phyag 'tshal bar mthong ngo /_/mu tig gi phreng ba de dag las kyang /_spos sna tshogs kyis dri zhim por byas pa'i cha yan lag brgyad dang ldan pa'i char gyi rgyun phra mo 'bab par mthong 
[\[334a\]]
[\[334a.1\]]ngo /_/rin po che bai DUr+ya'i phreng ba'i dra ba de dag las kyang /_mar [{]mye'i [,]me'i [}]phreng ba rab tu 'bar ba mang po mthong bar gyur to/_/rin po che'i gdugs de dag kyang rgyan dang /_lhab lhub thams cad kyis mdzes par brgyan te/_
[\[334a.2\]]rin po che'i dril dang /_dril bu g.yer kha'i dra ba dang /_dar gyi lda ldi dang /_chun po dang /_rin po che'i shar bu dang /_nor bu rin po che sna tshogs kyis sgo ngas yongs su brgyan pa'i snying po dang ldan pa mthong ngo /_/rdzing de dag nas kyang /_
[\[334a.3\]]rin po che'i me tog pad mo dang /_uta pal dang /_ku ma da dang /_bun da ri ka grangs med pa mngon par 'thon par mthong ste/_la la ni mtho gang 'khor ba tsam/_la la ni 'dom gang 'khor ba tsam/_la la ni shing rta'i 'khor lo tsam ste/_de 
[\[334a.4\]]dag la yang gzugs sna tshogs kyi rgyan mang po 'khod par mthong ste/_'di ltar bud med kyi gzugs dang /_skyes pa'i gzugs dang /_khye'u'i gzugs dang /_bu mo'i gzugs dang /_brgya byin gyi gzugs dang /_tshangs pa'i 
[\[334a.5\]]gzugs dang /_'jig rten gyi mgon po'i gzugs dang /_lha dang klu dang /_gnod sbyin dang dri za dang /_lha ma yin dang /_nam mkha' lding dang /_mi 'am ci dang /_lto 'phye chen po'i gzugs dang /_nyan thos dang /_rang sangs rgyas 
[\[334a.6\]]dang /_byang chub sems dpa'i gzugs dang /_'gro ba thams cad kyi gzugs kyi dbyibs su 'dug pa'i lus kha dog sna tshogs rnam pa du ma dang ldan pa mang po thal mo sbyar te/_lus 'dud cing /_phyag 'tshal bar 'khod par mthong ngo /_/
[\[334a.7\]]de bzhin gshegs pa'i sku gzugs/[ {]myi [,]mi [}]chen po'i mtshan sum cu rtsa gnyis kyis brgyan pa skyil mo krung du bcas te bzhugs pa dag kyang mthong ngo /_/sa chen po'i gzhi bai DUr+ya las grub pa/[ {]myig [,]mig [}{]mangs [,]mang [}]ris su 'dug pa'i [{]myig [,]mig [}{]mangs [,]mang [}]ris re re nas 
[\[334b\]]
[\[334b.1\]]kyang gzugs brnyan rnam par [{]dmyigs [,]dmigs [}]pa bsam gyis mi khyab pa mang po mthong bar gyur te/_/khang ba rtsegs pa/_la la las ni zhing gi gzugs brnyan rnam par dmigs pa/_la la las ni byang chub sems dpa'i gzugs brnyan rnam par dmigs pa/_la 
[\[334b.2\]]la las ni sangs rgyas kyi gzugs brnyan rnam par dmigs pa mthong bar gyur te/_khang pa brtsegs pa de dag gi rgyan dang /_lhab lhub ji snyed pa de dag thams cad kyang /[ {]myig [,]mig [}{]mangs [,]mang [}]ris re re la gzugs brnyan du snang bar mthong ngo /_/rin 
[\[334b.3\]]po che'i shing rin po che'i me tog dang /_'bras bu'i mdzod sna tshogs dang ldan pa de dag thams cad las kyang /_lus phyed tsam byung ba'i gzugs dbyibs sna tshogs dang kha dog sna tshogs su 'dug pa mang po 'thon par mthong ste/_la la 
[\[334b.4\]]las ni sangs rgyas sku phyed tsam byung ba dang /_la la las ni byang chub sems dpa'i lus phyed tsam byung ba dang /_la la las ni lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_
[\[334b.5\]{]myi'am [,]mi'am [}]ci dang /_lto 'phye chen po'i lus phyed tsam byung ba dang /_la la las ni brgya byin dang /_tshangs pa dang /_'jig rten gyi mgon po'i lus phyed tsam byung ba dang /_la la las ni 'khor los sgyur ba dang /[ {]myi'i [,]mi'i [}]dbang po'i lus 
[\[334b.6\]]phyed tsam byung ba dang /_la la las ni rgyal bu gzhon nu dang /_tshong dpon dang /_khyim bdag dang /_blon po dang /_skyes pa dang /_bud med dang /_khye'u dang /_dge slong dang /_dge slong ma dang /_dge bsnyen dang /_
[\[334b.7\]]dge bsnyen ma'i lus phyed tsam byung ba mthong ste/_la la'i la gnas ni me tog phreng ba spyod pa dang /_la la'i lag nas ni rin po che'i phreng ba mngon par spyod pa dang /_la la'i lag nas ni rgyan thams cad mngon par thogs pa dang /_la la ni lus 
[\[335a\]]
[\[335a.1\]]'dud cing thal mo sbyar te [{]myig [,]mig [}]mi 'gebs par lta zhing phyag 'tshal ba dang /_la la ni mngon par bstod pa dang /_la la ni mnyam par bzhag pa dang /_la la ni gser gyi kha dog tu 'dug pa dang /_la la ni dngul 
[\[335a.2\]]gyi kha dog tu 'dug pa dang /_la la ni byi ru'i kha dog tu 'dug pa dang /_la la ni rin po che baiDUr+ya sngon po'i kha dog tu 'dug pa dang /_la la ni rin po che in dra nI la'i kha dog tu 'dug pa dang /_la la ni nor bu rin po che rnam par snang ba'i 
[\[335a.3\]]kha dog tu 'dug pa dang /_la la ni rin po che thams cad kyi kha dog tu 'dug pa dang /_la la ni me tog tsam pa ka'i kha dog tu 'dug pa dang /_la la ni 'od kyi lus dang /_la la ni mtshan gyis rnam par bris pa'i lus su mthong bar gyur to/_/zla gam 
[\[335a.4\]]de dag las kyang gnyi zla dang gza' skar gyi gzugs brnyan grangs med pa mang po 'thon te/_phyogs bcu snang bar byed pa mthong bar gyur to/_/khang pa dang gzhal med khang dang khang pa brtsegs pa'i rtsig ngos de dag thams cad kyang rin po che thams cad 
[\[335a.5\]]kyis [{]myig [,]mig [}{]mangs [,]mang [}]ris su bris par mthong ste/_rin po che'i [{]myig [,]mig [}{]mangs [,]mang [}]ris de dag thams cad las kyang /_byang chub sems dpa' byams pas byang chub sems dpa'i spyod pa rim pas ji ltar spyad pa'i byang chub sems dpa'i spyod pa thams cad 
[\[335a.6\]]rim par mthong bar gyur te/_mig [{]mangs [,]mang [}]ris la la las ni byang chub sems dpa' byams pas mgo byin pa mthong ngo /_/la la las ni [{]myig [,]mig [}]byin pa dang /_la la las ni lag pa byin pa dang /_la la las ni gtsug gi rin po che byin pa dang /_
[\[335a.7\]]la la las ni thor pag dang bcas pa'i gtsug gi rin po che byin pa dang /_la la las ni so byin pa dang /_la la las ni lce byin pa dang /_la la las ni rna ba byin pa dang /_la la las ni sna byin pa dang /_la la las ni snying byin pa dang /_la la las ni sha dang 
[\[335b\]]
[\[335b.1\]]rkang byin pa dang /_la la las ni khrag byin pa dang /_la la las ni pags pa dang pri byin pa dang /_la la las ni sen mo sha dang bcas par byin pa dang /_la la las ni dra bar 'brel ba dang /_bcas pa'i sor mo byin pa dang /_la la 
[\[335b.2\]]las ni bu dang /_bu mo dang chung ma byin pa dang /_la la las ni rin po che'i phung po byin pa dang /_la la las ni grong dang grong khyer dang /_ljongs dang yul dang khams dang /_rgyal po'i gnas byin pa dang /_la la las ni 'dzam bu'i gling byin 
[\[335b.3\]]pa dang /_la la las ni gling bzhi byin pa dang /_la la las ni rgyal srid kyi dbang phyug byin pa dang /_la la las ni rgyal po'i khri byin pa dang /_la la las ni bran pho smos byin pa dang /_la la las ni btsun mo'i 'khor byin pa dang /_la la 
[\[335b.4\]]las ni bza' shing gi ra ba dang /_dka' thub kyi nags tshal byin pa dang /_la la las ni gdugs dang rgyal mtshan dang ba dan byin pa dang /_la la las ni me tog dang /_phreng ba dang /_byug pa byin pa dang /_la la las ni nad kyi 
[\[335b.5\]]rtsi byin pa dang /_la la las ni kha zas dang /_skom gyi rnam pa mang po byin pa dang /_la la las ni yo byad thams cad byin pa dang /_la la las ni gnas thams cad byin pa dang /_la la las ni gzhal ba'i snod rin po ches gang ba byin 
[\[335b.6\]]pa dang /_la la las ni rin po che'i shing rta byin pa dang /_la la las ni btson ra na 'khod pa thar bar byed pa dang /_la la las ni gsad par chad pa las thar bar byed pa dang /_la la las ni byis pa gso ba byed pa dang /_la la las ni lam stor 
[\[335b.7\]]ba la lam ston pa dang /_la la las ni mnyan par gyur te/_chu klung gi rgyud la gru 'dor ba dang /_la la las ni rta'i rgyal po stobs kyis sgrol bar gyur te/_rgya mtsho chen po'i srin po'i gling du phyin par gyur pa'i sems can yongs su 
[\[336a\]]
[\[336a.1\]]skyob pa dang /_la la las ni drang srong chen por gyur te/_bstan pa mngon par bsgrub pa dang /_la la las ni 'khor los sgyur bar gyur te/_sems can dge ba bcu'i las kyi lam la dgod pa dang /_la 
[\[336a.2\]]la las ni sman par gyur te/_na ba'i gsos sman dang /_la la las ni pha ma la phu dud byed pa dang /_la la las ni dge ba'i bshes gnyen la rim gro byed pa dang /_la la las ni nyan thos kyi kha dog dang /_gzugs kyis sems can 'dul ba la brtson pa dang /_
[\[336a.3\]]la la las ni rang sangs rgyas kyi kha dog dang /_gzugs kyis sems can 'dul ba la brtson pa dang /_la la las ni byang chub sems dpa'i kha dog dang /_gzugs kyis sems can 'dul ba la brtson pa dang /_la la las ni sangs rgyas kyi sku mdog dang sku 
[\[336a.4\]]gzugs kyis sems can 'dul ba la brtson pa dang /_la la las ni skyes pa'i rabs kyi khyad par thams cad kyis skye ba yongs su bstan te/_sems can yongs su smin par byed pa dang /_la la las ni chos smra ba'i gzugs kyis de bzhin gsheg 
[\[336a.5\]]pa'i bstan pa la zhugs te/_lung dbog pa dang /_kha ton bya ba dang tshul bzhin du dpyad par bya ba la brtson pa dang /_de bzhin gshegs pa'i mchod rten la rgyan gyis brgyan par byed pa dang /_de bzhin gshegs pa'i sku gzugs byed du 'jug pa dang /_
[\[336a.6\]]sangs rgyas mchod pa la sems can yongs su bskul ba dang /_spos dang byug pa gsol zhing /_'bru mar dri zhim pos byug pa dang /_dril bu dang /_me tog gi phreng ba gsol ba la [{]stsogs [,]sogs [}]pa/_sangs rgyas kyi mchod pa rnam pa thams 
[\[336a.7\]]cad la brtson pa dang /_dge ba bcu'i las kyi lam la sems can rab tu 'god pa dang /_bslab pa'i gnas lnga dang /_gso sbyin gyi yan lag brgyad dang /_sangs rgyas dang /_chos dang /_dge 'dun la skyabs btsal ba dang /_
[\[336b\]]
[\[336b.1\]]rab tu 'byung ba dang /_chos mnyan pa dang /_lung mnod pa dang /_kha ton bya ba dang /_tshul bzhin yid la bya ba la sems can dgod par byed pa dang /_chos kyi gtam bya ba'i phyir seng ge'i stan la 'dug cing sangs rgyas kyi byang chub rnam par 
[\[336b.2\]]'grel ba dang /_de ltar byang chub sems dpa' byams pas bskal pa bye ba khrag khrig brgya stong grangs med par pha rol tu phyin pa drug la spyad pa de dag thams cad tshong dpon gyi bu nor [{]bzangs kyis [,]bzang gis [}{]myig [,]mig [}{]mangs [,]mang [}]ris de dag las rnam pa gzhan dang gzhan du 
[\[336b.3\]]mthong bar gyur to/_des khang pa brtsegs pa/_la lar ni byang chub sems dpa' byams pas dge ba'i bshes gnyen ji snyed cig bsnyen bkur ba de dag thams cad kyi rnam par 'phrul pa'i rgyan thams cad kyang mthong bar gyur te/_dge ba'i 
[\[336b.4\]]bshes gnyen de dag thams cad kyi drung du bdag nyid phyin cing /_tshur shog nor [{]bzangs [,]bzang [}]legs par 'ongs sam/_mi ngal lam/_'de re byang chub sems dpa'i rgyan dang yul rnam par sprul ba bsam gyis mi khyab pa 'di dag la ltos shig_/ces bsgo zhing gtam shes par byed 
[\[336b.5\]]par gyur te/_de ltar tshong dpon gyi bu nor [{]bzangs kyis [,]bzang gis [}]khang pa brtsegs pa/_de dag re re dang /_dmigs pa de dag re re las kyang /_bsam gyis mi khyab pa'i rgyan dang /_yul rnam par sprul pa 'di dag dang /_gzhan dag kyang grangs med pa 
[\[336b.6\]]mang po mthong bar gyur te/_dran pa'i mthu nyams pa med pa dang /_mig yongs su dag pa/_phyogs kun tu rnam par lta ba dang /_lhag mthong la lta ba'i ye shes sgrib pa med pa dang /_byang chub sems dpa'i ye shes dang /_byin 
[\[336b.7\]]gyi rlabs kyi dbang rab tu thob pas/_byang chub sems dpa'i 'du shes kyi rnam pa la zhugs pa'i ye shes kyi sa la gnas te/_mtha' yas pa'i rgyan dang /_yul rnam par sprul pa de dag thams cad mthong bar gyur to/_/'di lta ste/_
[\[337a\]]
[\[337a.1\]]dper na/_skyes bu gnyid kyis log pa'i rmi lam du/_gzugs kyi dmigs pa'i khyad par sna tshogs mang po zhig mthong bar gyur te/_'di ltar khyim dang gzhal med khang mdangs dga' ba'am/_grong dang /_
[\[337a.2\]]grong khyer dang /_ljongs dang /_yul mdangs dga' ba'am/_bza' shing gi ra ba dang /_kun dga'i ra ba dang /_dka' thub kyi nags tshal mdangs dga' ba'am/_shing dang /_chu klung dang /_rdzing dang /_ri mdangs dga' ba 
[\[337a.3\]]'am/_gos dang /_kha zas dang /_btung ba'i longs spyod nyams su bde ba'am/_glu dang /_sil snyan dang /_rol mo'i sgra snyan pa sna tshogs kyis rtsa ba nyams su dga' ba zhig mthong ngam/_pha ma dang gnyen bshes dang /_bdag 
[\[337a.4\]]nyid 'grogs par shes par gyur pa'am/_rgya mtsho chen po dang /_ri'i rgyal po ri rab dang /_lha'i gnas thams cad dang /_'dzam bu'i gling dag na bdag dpag tshad brgya phrag du mar gnas par shes par gyur la/_khyim 'am gnas de yang 
[\[337a.5\]]shin tu yangs shing /_yon tan dang rgyan thams cad kyis yongs su brgyan par mthong ste/_nyin par zhig yin par shes kyang /_nam de yang ring ba dang /_thung bar bye brag mi 'byed la rmi lam yin pa tsam du'ang mi shes so/_/bdag nyid kyang bde ba'i 
[\[337a.6\]]yo byad thams cad dang ldan zhing lus kyi 'du byed zo bdog bde la snyoms pa dang /_gnyid med de mi dga' ba thams cad yongs su bstsal bas/_dga' ba dang /_bde ba rgya chen po nyams su myong ste/_yun kyang ring mo zhig lon pa snyam 
[\[337a.7\]]nas/_nyin gcig gam/_nyin bdun nam/_zla ba phyed dam/_zla ba gcig gam/_lo gcig gam/_lo brgya'am/_de bas kyang ring ba zhig lon pa tsam du shes par gyur nas/_sa ngan de thams cad kyang rjes su dran no/_/
[\[337b\]]
[\[337b.1\]]de bzhin du tshong dpon gyi bu nor [{]bzangs kyis [,]bzang gis [}]kyang /_byang chub sems dpa' byin gyi rlabs dang /_khams gsum thams cad rmi lam lta bur yang dag par gzhol ba'i ye shes kyis chung ba'i 'du shes 'gags pa'i sems dang ldan par gyur te/_byang chub 
[\[337b.2\]]sems dpa'i 'du shes kyi rnam pa yangs shing /_rgya che ba dang /_sgrib pa med pa la gnas shing /_byang chub sems dpa'i rgyan gyi yul khong du chud la/_byang chub sems dpa'i tshul la 'jug pa bsam gyis mi khyab pa'i rjes su 'brang ba'i blo dang 
[\[337b.3\]]ldan pas/_rgyan rnam par sprul pa de dag thams cad kyang mthong bar gyur to/_/shes par gyur to/_/nyams su myong par gyur to/_/rnam par dpyad par gyur to/_/mtshan mar byas par gyur to/_/dmigs kyis rtogs 
[\[337b.4\]]par gyur to/_/bdag nyid kyang /_de dag na 'dug par shes par gyur to/_/'di lta ste/_dper na/_mi nad pa sems kyi rgyud tha ma byung bar gyur te/_de ma thag tu skye ba'i sems nye bar gnas nas/_las kyi srid pa mngon du gyur na/_
[\[337b.5\]]las ji lta bur byas shing bsags pa'i rnam par smin pas/_las mi dge ba'i rkyen gyis ni/_sems can dmyal ba dang /_byol song gi skye gnas dang /[ {]yi dgas [,]yi dwags [}]kyi yul lam/_gshin rje'i [{]myi [,]mi [}]lag cha gnyem+sa ba thogs pa/_gshe zhing 
[\[337b.6\]]khro ba dag kyang mthong bar 'gyur/_sems can dmyal ba'i ngud mo dang /_'o dod kyi sgra yang thos par gyur la/_ba tshwa'i chu de dag kyang mthong ste/_spu gri'i so bshibs pa'i ri de dag dang /_lcags kyi shal ma li'i sdong po de dag dang /_
[\[337b.7\]]ral gyi'i so'i nags tshal de dag kyang /_mthong bar gyur tam/_sems can dmyal ba de dag kyang /_kun nas 'bar zhing yongs su 'bar ba dang /_rab tu 'bar ba dang /_lcags kyi bum pa gcig tu 'bar ba de 
[\[338a\]]
[\[338a.1\]]dag kyang /_mthong bar gyur la/_gnod pa de dag thams cad kyis kyang gnod par bya zhing /_tshor ba de dag kyang nyams su myong ba tsam du shes par gyur te/_sems can dmyal ba pa de dag kyang /_
[\[338a.2\]]me'i gdung bas/_sdug bsngal ba zhig tu mthong ngam/_bdag gis myong bar gyur tam/_las dge ba'i tshogs kyis lha'i khang pa dang /_gnas shig mthong bar gyur tam/_lha'i 'khor dang /_lha mo'i tshogs dang /_
[\[338a.3\]]rgyan rnam par phye ba thams cad kyang mthong bar gyur te/_bza' shing gi ra ba dang /_dka' thub kyi nags tshal dang /_chu klung dang /_rdzing dang /_rin po che'i ri dang /_yid bzhin gyi shing dang /_longs spyod mang po 
[\[338a.4\]]mthong ngo /_/nyams su myong par gyur te/_tshe'i yun kyang de dang mnyam par shes par gyur na/_de ni 'di nas kyang 'phos pa med/_der yang skyes pa med de/_mi snang bar ma gyur bzhin du/_las kyi yul bsam gyis 
[\[338a.5\]{]myi [,]mi [}]khyab pas bya ba'i rnam pa de lta bu dag shes shing mthong la nyams su myong bar rung ngo /_/de bzhin du tshong dpon gyi bu nor [{]bzangs kyis [,]bzang gis [}]byang chub sems dpa'i las kyi yul bsam gyis mi khyab pa'i phyir/_rgyan rnam par 
[\[338a.6\]]sprul pa de dag thams cad kyang mthong bar gyur to/_/'di lta ste/_dper na/_skyes bu 'byung po'i gdon gyis non pas ni gzugs kyi rnam pa sna tshogs mang po mthong ste/_ci dris pa de dag gi lung yang ston to/_/de bzhin 
[\[338a.7\]]du tshong dpon gyi bu nor [{]bzangs kyis [,]bzang gis [}]byang chub sems dpa'i ye shes dang byin gyis rlabs kyi mthus rgyan de dag thams cad mthong bar gyur to/_/'di lta ste dper na/_klu'i khang par phyin pa'i skyes bu ni/_klu'i 'du shes 
[\[338b\]]
[\[338b.1\]]kyi rnam pa la zhugs pas/_nyi ma gcig gam/_nyi ma bdun nam/_zla ba phyed dam/_zla ba gcig gam/_lo gcig gam/_lo brgyar yang 'du shes kyi rnam par shes te/_klu'i 'du shes kyi rnam pa dang /_bral nas/_
[\[338b.2\]]mi'i 'du shes kyi rnam par na yid tsam las ma lon par mthong ngo /_/de bzhin du tshong dpon gyi bu nor [{]bzangs [,]bzang [}]byang chub sems dpa'i 'du shes kyi rnam pa ma btang ba'i blo dang ldan pas kyang /_byang chub sems dpa' byams 
[\[338b.3\]]pa'i byin gyi rlabs kyis/_yud tsam gcig po de yang bskal pa bye ba khrag khrig brgya stong mang por shes par gyur to/_/'di lta ste/_dper na/_tshangs pa chen po'i gzhal med khang 'gro ba thams cad na rgyan gyi dam pa phul 
[\[338b.4\]]zhes bya ba yod de/_de'i nang du stong gsum gyi stong chen po'i 'jig rten gyi khams thams cad kyang /_gzugs brnyan gyi tshul du dmigs pa thams cad dang ma 'dres par gsal bar snang ngo /_/de bzhin du tshong dpon gyi 
[\[338b.5\]]bu nor [{]bzangs kyis [,]bzang gis [}]kyang /_rgyan de dag thams cad dmigs pa thams cad du/_phan tshun ma 'dres pa dang /_phan tshun ma 'dzings par gzugs brnyan rab tu byung ba mthong ngo /_/'di lta ste/_dper na/_
[\[338b.6\]]rgyas pa'i skye mched kyi snyoms par 'jug pa la rnam par spyod pa'i dge slong ni/_gcig pu gnyis su med par khang bu'am/_'chag sa 'am/_'dug pa'i gnas na 'dug gam/_'greng yang rung ste/_'jig 
[\[338b.7\]]rten thams cad rgyas pa'i skye mched gang la snyoms par zhugs pa'i/_yul bzhin du bsam gtan pa'i yul/_bsam gyis mi khyab par mthong zhing /_nyams su myong ngo /_/de bzhin du tshong dpon gyi 
[\[339a\]]
[\[339a.1\]]bu/_nor [{]bzangs kyis [,]bzang gis [}]kyang yul gang la zhugs pa'i tshul bzhin du rgyan de dag thams cad mthong zhing shes te/_nyams su myong bar gyur to/_/'di lta ste dper na/_dri za'i grong khyer rnams kyi rgyan dang lhab 
[\[339a.2\]]lhub thams cad nam mkha'i dbyings la byung ba ni yongs su snang yang ci la yang sgrib par mi 'gyur ro/_/'di lta ste dper na/_gnod sbyin gyi gzhal med khang mi'i khang pa na 'dug pa'am/_mi'i khang pa gnod sbyin gyi khang pa'i khongs na 
[\[339a.3\]]'dug pa ni phan tshun tha mi dad de las kyi yul rnam pa ji ltar dag pa'i tshul bzhin du snang ngo /_/'di lta ste dper na/_rgya mtsho chen po la stong gsum gyi stong chen po'i 'jig rten gyi khams thams cad kyang rgya'i gzugs brnyan ltar snang ngo /_/'di 
[\[339a.4\]]lta ste dper na/_sgyu ma'i mkhan po ni sngags dang rig sngags dang /_rtsi'i mthu dang byin gyi rlabs kyis gzugs kyi rnam pa thams cad dang bya ba thams cad kyang yongs su ston to/_/de bzhin du tshong dpon gyi bu nor [{]bzangs kyis [,]bzang gis [}]kyang 
[\[339a.5\]]byang chub sems dpa' byams pa'i byin gyi rlabs dang /_ye shes sgyu ma bsam gyis mi khyab pa la zhugs pas byang chub sems dpa'i dbang dang byin gyi rlabs kyi ye shes chos thams cad shes pa sgyu ma'i stobs kyi mngon par bsgrubs pa'i 
[\[339a.6\]]mthus rgyan gyi yul rnam par sprul pa de dag thams cad mthong bar gyur to/_/de nas byang chub sems dpa' byams pas khang pa brtsegs pa de'i nang du song ste/_byin gyi rlabs de dag brtul nas/_tshong dpon gyi bu nor [{]bzangs [,]bzang [}]
[\[339a.7\]]la se gol gyi sgra byas te/_'di skad ces smras so/_/rigs kyi bu 'di ni chos rnams kyi chos nyid yin gyi longs rigs kyi bu chos thams cad ni rnam par bsgrub na nye bar 'grub pa'i mtshan nyid de/_byang chub sems dpa'i ye shes kyi byin 
[\[339b\]]
[\[339b.1\]]gyis brlabs pa'o/_/rang bzhin de lta bu ste yongs su ma grub pa'o/_/sgyu ma dang rmi lam dang gzugs brnyan lta bu'o/_/de nas tshong dpon gyi bu nor [{]bzangs [,]bzang [}]se gol gyi sgra des ting nge 'dzin de las langs par gyur pa dang /_de la byang chub 
[\[339b.2\]]sems dpa' byams pas smras pa/_rigs kyi bu khyod kyis byang chub sems dpa'i byin gyi rlabs rnam par 'phrul pa mthong mod/_khyod kyis byang chub sems dpa'i tshogs kyi mthu dang rgyu mthun pa mthong mod/_khyod kyis byang chub sems 
[\[339b.3\]]dpa'i smon lam gyi ye shes kyis rnam par bsgrubs pa mthong mod/_khyod kyis byang chub sems dpa'i gnas mdangs dga' ba mthong mod/_khyod kyis byang chub sems dpa'i spyod pa yongs su bsdu ba mthong mod/_khyod kyis byang chub sems 
[\[339b.4\]]dpa'i 'byung ba'i sgo thos mod/_khyod kyis sangs rgyas kyi zhing gi yon tan dang rgyan tshad med pa mthong mod/_khyod kyis de bzhin gshegs pa'i smon lam rnam pa tha dad pa'i khyad par mthong mod/_khyod kyis byang chub sems dpa'i 
[\[339b.5\]]rnam par thar ba bsam gyis mi khyab pa'i rjes su 'brang bar byas mod/_khyod kyis byang chub sems dpa'i ting nge 'dzin gyi dga' ba dang bde ba myong mod nor [{]bzangs kyis [,]bzang gis [}]smras pa 'phags pa dge ba'i bshes gnyen gyi byin gyi rlabs dang dge ba'i bshes gnyen 
[\[339b.6\]]gyi dgongs pa dang dge ba'i bshes gnyen gyi mthus mthong ngo /_/'phags pa rnam par thar pa 'di'i ming ci zhes bgyi smras pa/_rigs kyi bu rnam par thar pa 'di ni dus gsum gyi dmigs pa thams cad la shes pa rab tu zhugs pa'i dran pa 
[\[339b.7\]]nyams pa med pas brgyan pa'i snying po zhes bya ba ste/_rigs kyi bu rnam par thar pa 'di lta bu brjod du med pa'i yang brjod du med pa dag ni tshe gcig gis thogs pa'i byang chub sems dpa' thob bo/_/nor [{]bzangs kyis [,]bzang gis [}]smras pa/_
[\[340a\]]
[\[340a.1\]]'phags pa rgyan de dag gang du mchis/_smras pa gang nas 'ong ba der ro/_/nor [{]bzangs kyis [,]bzang gis [}]smras pa gang nas mchis smras pa/_byang chub sems dpa'i ye shes kyi byin gyi rlabs mngon par bsgrubs pa las 'ongs so/_/
[\[340a.2\]]de ni byin gyi rlabs de nyid la gnas shing gang du yang song ba med la 'phos pa med do/_/phung por gyur pa med do/_/tshogs su gyur pa med do/_/brtsegs par gnas pa med do/_/dngos por gnas pa med do/_/yul na gnas pa ma yin no/_/phyogs 
[\[340a.3\]]na gnas pa ma yin no/_/rigs kyi bu 'di lta ste dper na/_klu rnams kyi sprin gyi dra ba ni lus la yang mi gnas/_sems la yang mi gnas nang la yang mi gnas mod kyi klu'i sems kyi dbang dang klu'i dbang bsam gyis mi khyab pas char gyi rgyun tshad med pa bkye 
[\[340a.4\]]ba ni med pa ma yin te snang ngo /_/rigs kyi bu de bzhin du rgyan de dag kyang nang na'ang gnas ma yin/_phyi rol na gnas pa yang ma yin te/_byang chub sems dpa'i byin gyi rlabs kyi dbang dang /_khyod kyi snod bzang po'i phyir mi snang bar yang 
[\[340a.5\]]ma yin no/_rigs kyi bu 'di lta ste dper na/_sgyu ma'i mkhan pos ni sgyu ma'i yul thams cad yongs su bstan kyang gang nas kyang 'ongs pa med bshig kyang gang du yang 'gro ba [{]myed [,]med [}]de/_'pho ba [{]myed [,]med [}]mod kyi sngags dang rtsi'i mthus yongs 
[\[340a.6\]]su mi snang ba ma yin no/_/rigs kyi bu de bzhin du rgyan de dag kyang gang du yang song ba med/_gang nas kyang 'ongs pa med la gang du'ang phung por gyur ba [{]myed [,]med [}]mod kyi/_byang chub sems dpa'i ye shes sgyu ma bsam gyis mi khyab pa la shin tu bslabs pa 
[\[340a.7\]]dang /_sngon gyi smon lam gyi byin gyi rlabs dang /_ye shes kyi dbang gis yongs su mi snang ba ma yin no/_/nor [{]bzangs kyis [,]bzang gis [}]smras pa/_'phags pa shul ji srid cig nas gshegs smras pa/_rigs kyi bu byang chub sems dpa' rnams 
[\[340b\]]
[\[340b.1\]]'gro ba ni 'ong ba med par 'gro'o/_/g.yo ba dang gnas pa med par 'gro'o/_/gnas dang brten med par 'gro'o/_/shi 'pho dang skye ba med par 'gro'o/_/gnas pa dang 'pho ba med par 'gro'o/_/g.yo ba dang ldang ba med par 'gro'o/_/ltos 
[\[340b.2\]]pa dang gnas med par 'gro'o/_/las dang rnam par smin pa med par 'gro'o/_/[{]myi [,]mi [}]skye ba dang mi 'gag par 'gro'o/_/rtag pa med pa dang chad pa med par 'gro'o/_/gzhan yang rigs kyi bu byang chub sems dpa' rnams kyi 'gro ba ni 'dul 
[\[340b.3\]]ba'i sems can la lta bas snying rje chen po'o/_/byang chub sems dpa' rnams kyi 'gro ba ni sdug bsngal ba'i sems can yongs su skyob pas byams pa'o/_/byang chub sems dpa' rnams kyi 'gro ba ni gang du dga' bar skye bas tshul khrims so/_
[\[340b.4\]]byang chub sems dpa' rnams kyi 'gro ba ni sngon gyi byin gyi rlabs kyis smon lam mo/_/byang chub sems dpa' rnams kyi 'gro ba ni thams cad du bzhin yongs su ston pas mngon par shes pa'o/_/byang chub sems dpa' rnams kyi 'gro ba ni de bzhin 
[\[340b.5\]]gshegs pa thams cad kyi zhabs kyi drung nas g.yo ba med pas mngon par 'du bya ba med pa'o/_/byang chub sems dpa' rnams kyi 'gro ba ni lus dang sems yongs su mi gtong bas len pa dang 'dor ba med pa'o/_/byang chub sems dpa' rnams 
[\[340b.6\]]kyi 'gro ba ni sems can thams cad kyi rjes su 'brang bas shes rab dang thabs so/_/byang chub sems dpa' rnams kyi 'gro ba ni mig yor dang gzugs brnyan dang /_sprul pa lta bu yin pas sprul pa yongs su ston pa'o/_/rigs kyi bu 
[\[340b.7\]]gzhan yang khyod lam ji srid cig nas 'ongs shes khyod kyis smras pa ni/_rigs kyi bu nga ni tshe'i sa yul phreng ba stobs kyi grong rdal khang khyim can zhes bya ba de na tshong dpon sa skyong zhes bya ba zhig yod de/_de sangs rgyas kyi chos la bzhag 
[\[341a\]]
[\[341a.1\]]nas tshe'i sa'i mi rnams la snod kyi tshul bzhin du chos bstan pa byas te/_pha ma dang bram ze dang khyim bdag dang gnyen bshes su 'ong ba rnams theg pa chen po la yang dag par bskul nas 'dir 'ongs so/_/nor [{]bzangs [,]bzang [}]
[\[341a.2\]]kyis smras pa/_'phags pa byang chub sems dpa' rnams kyi tshe'i sa gang lags/_smras pa rigs kyi bu bcu po 'di dag ni byang chub sems dpa' rnams kyi tshe'i sa ste/_bcu gang zhe na 'di lta ste/_byang chub kyi sems ni byang chub sems dpa'i 
[\[341a.3\]]rigs su skyes pas byang chub sems dpa' rnams kyi tshe'i sa'o/_/lhag pa'i bsam pa ni dge ba'i bshes gnyen gyi rigs su skyes pas byang chub sems dpa' rnams kyi tshe'i sa'o/_/sa la gnas pa ni pha rol tu phyin pa'i rigs su skyes pas 
[\[341a.4\]]byang chub sems dpa' rnams kyi tshe'i sa'o/_/smon lam mngon par bsgrub pa ni spyod pa'i rigs su skyes pas byang chub sems dpa' rnams kyi tshe'i sa'o/_/snying rje chen po ni bsdu ba'i dngos po thams cad kyi rigs su skyes pas byang chub 
[\[341a.5\]]sems dpa' rnams kyi tshe'i sa'o/_/yang dag pa ji lta ba bzhin du chos rtogs par bya ba ni shes rab kyi pha rol tu phyin pa'i rigs su skyes pas byang chub sems dpa' rnams kyi tshe'i sa'o/_/theg pa chen po ni thabs mkhas pa'i rigs su skyes 
[\[341a.6\]]pas byang chub sems dpa' rnams kyi tshe'i sa'o/_/sems can yongs su smin par ba ba ni mngon par rdzogs par 'tshang rgya ba'i rigs su skyes pas byang chub sems dpa' rnams kyi tshe'i sa'o/_/thabs dang shes rab gnyis ni mi skye ba'i chos 
[\[341a.7\]]kyi bzod pa'i rigs su skyes pas byang chub sems dpa' rnams kyi tshe'i sa'o/_/rigs kyi bu chos thams cad kyi yon tan ni 'das pa dang ma byon pa dang /_da ltar byung ba'i de bzhin gshegs pa thams cad kyi rigs su skyed pas byang chub 
[\[341b\]]
[\[341b.1\]]sems dpa' rnams kyi tshe'i sa ste/_rigs kyi bu bcu po de dag ni byang chub sems dpa' rnams kyi tshe'i sa'o/_/rigs kyi bu thabs mkhas pa ni byang chub sems dpa' rnams kyi pha'o/_/shes rab kyi pha rol tu phyin pa ni ma'o/_/sbyin pa'i 
[\[341b.2\]]pha rol tu phyin pa ni 'o ma'o/_/tshul khrims kyi pha rol tu phyin pa ni ma ma'o/_/bzod pa'i pha rol tu phyin pa ni lhab lhub dang rgyan to/_/brtson 'grus kyi pha rol tu phyin pa ni bskyed pa'o/_/bsam gtan gyi pha rol tu phyin pa ni spyod pa rnam par dag par byed 
[\[341b.3\]]pa'o/_/dge ba'i bshes gnyen rnams ni bslab pa la spyod du 'jug pa'o/_/byang chub kyi yan lag thams cad ni grogs po'o/_/dge ba'i rtsa ba'i chos thams cad ni gnyen bshes so/_/byang chub sems dpa' thams cad ni phu nu'o/_
[\[341b.4\]]byang chub kyi sems ni rigs so/_/nan tan ni rigs kyi chos so/_/sa'i gnas ni rigs kyi gnas so/_/bzod pa thob pa ni rigs su rigs dang ldan par skyes pa'o/_/smon lam mngon par bsgrub pa ni rigs kyi gzhung thob pa'o/_/spyod 
[\[341b.5\]]pa rnam par dag pa ni rigs kyi chos kyi rjes snyegs pa'o/_/theg pa chen po la yang dag par bskul ba ni rigs kyi rgyun mi gcod pa'o/_/dbang bskur nas tshe gcig gis thogs pa ni chos kyi rgyal po'i sras kyi thu bo'o/_/de bzhin gshegs 
[\[341b.6\]]pa nyid du yang dag par bsgrub pa ni rigs kyi rgyud yongs su dag pa ste/_rigs kyi bu de ltar na byang chub sems dpa'i byis pa tha dad pa'i skye bo'i sa las shin tu 'das pa yin/_byang chub sems dpa'i skyon med par zhugs pa yin/_de 
[\[341b.7\]]bzhin gshegs pa'i rigs su yang dag par byung ba yin/_de bzhin gshegs pa'i rgyud la rab tu gnas pa yin/_dkon mchog gsum gyi rigs rgyun mi gcad pa la zhugs pa yin/_byang chub sems dpa'i rigs yongs su 
[\[342a\]]
[\[342a.1\]]bsdu ba la mngon par brtson pa yin/_rigs dang rus kyi yongs su dag pa yin/_mnad kyi rgyud kyi smad du med pa yin/_lha dang bcas pa'i 'jig rten dang /_bdud dang bcas pa dang /_tshangs pa dang bcas pa dang /_
[\[342a.2\]]dge sbyong dang bram zer bcas pa'i skye dgu'i nang na rigs la smos pa'i skyon thams cad kyi kha na ma tho ba [{]myed [,]med [}]pa yin te/_sangs rgyas kyi rigs dam par skyes la smon lam chen po'i lus dang ldan pas rigs kyis btsun pa yin no/_/rigs kyi bu rgyud kyi 
[\[342a.3\]]rigs de lta bu dang ldan pa'i byang chub sems dpa' rnams ni chos thams cad gzugs brnyan lta bur yongs su shes pas 'jig rten gyi skye gnas thams cad du smad pa med pa yin te srid pa'i skye gnas thams cad sprul pa lta bur yongs su shes pas srid pa'i lam gyi rgyud 
[\[342a.4\]]du skye zhing gnas pa thams cad kyis kun nas nyon mongs par mi 'gyur ro/_chos thams cad la bdag med par khong du chud pa'i sems can thams cad yongs su smin par bya ba dang /_gdul bas yongs su mi skyo'o/_/byams pa chen po dang /_snying rje chen po'i 
[\[342a.5\]]lus dang ldan pa'i phyir sems can thams cad la phan gdags par ngal bar mi 'gyur ro/_/'khor ba thams cad rmi lam lta bur yongs su rtogs pas bskul pa thams cad du gnas pas sgyid lug par mi 'gyur ro/_/phung po thams 
[\[342a.6\]]cad sgyu ma lta bur yongs su shes pas skye ba dang shi 'pho ba dang 'chi ba yongs su bstan pa thams cad kyis dub par mi 'gyur ro/_/khams dang skye mched chos kyi dbyings kyi rang bzhin du rab tu rtogs pas yul thams cad kyi rma mi 'byung ngo /_/
[\[342a.7\]]'du shes kyi rnam pa thams cad smig rgyu lta bur shin tu bsgoms pas 'khor ba'i dga' ba thams cad kyis mos par mi 'gyur ro/_/sgyu ma lta bu'i chos thams cad la rnam par brtse bas bdud kyi yul thams cad kyis mi dogs so/_/chos kyi las 
[\[342b\]]
[\[342b.1\]]su byung bas nyon mongs pa thams cad du smos su med do/_/skye ba la dbang rab tu thob pas 'gro ba'i rgyud thams cad rtogs par khong du chud pa yin no/_/rigs kyi bu de ltar nga ni 'jig rten gyi khams thams cad kyi skye gnas kyi khongs su chud pa'i lus 
[\[342b.2\]]dang 'gro ba thams cad kyi gzugs dang mnyam pa'i kha dog gi khyad par dang sems can thams cad dang mnyam pa'i nges pa'i tshig gi bye brag dang /_'gro ba thams cad dang mnyam pa'i [{]mying [,]ming [}]rnam pa tha dad pa dang /_sems can thams cad kyi mos pa dang 
[\[342b.3\]]mnyam pa'i spyod lam dang 'gro ba rnam par gdul ba thams cad dang mnyam pa'i 'jig rten gyi rjes su 'brang ba dang /_sems can rnam par dag par bya ba thams cad dang mnyam pa'i tshe dang /_rigs su skye ba yongs su bstan pa dang /_byis pa'i 
[\[342b.4\]]spyod pa thams cad dang mnyam pa'i bya ba la 'jug pa'i sgo dang /_sems can gyi 'du shes kyi rnam pa thams cad dang mnyam pa'i yongs su shes par bya ba la 'jug pa dang /_byang chub sems dpa'i smon lam gyi sprul pa thams cad dang mnyam 
[\[342b.5\]]pa'i lus yongs su bstan cing brjod pas chos kyi dbyings thams cad rgyas par bkang ste/_sngon skal ba mnyam par spyod spyod pa'i sems can byang chub kyi sems stor bar gyur pa rnams yongs su smyin par bya ba dang /_'dzam bu'i gling du skyes 
[\[342b.6\]]pa'i tshe yongs su bstan pa dang /_lho phyogs kyi rgyud 'di'i yul phreng ba stobs kyi grong rdal khang khyim dang ldan pa zhes bya ba 'di'i bram ze'i rigs su skyes pa rnams dang /_pha ma dang gnyen bshes su 'ong ba rnams rnam par gdul ba dang /_
[\[342b.7\]]bram ze'i rigs dang /_rgyud kyi khyad par gyis rigs kyi nga rgyal can du gyur pa 'di dag nga rgyal can du gyur pa 'di dag nga rgyal [{]myed [,]med [}]par byas te/_de bzhin gshegs pa'i rigs su bskyed pa'i don du 'dir skyes so/_/rigs kyi bu de ltar nga lho phyogs kyi rgyud 'di na 
[\[343a\]]
[\[343a.1\]]thabs rnam pa 'di lta bus sems can bsam pa'i tshul ji lta bu dang ldan pa dang /_rnam pa ji lta bur 'dul ba rnams yongs su smyin par bya ba dang /_gdul ba byed cing khang pa brtsegs pa chen po rnam par snang mdzad kyi 
[\[343a.2\]]rgyan gyis brgyan pa'i snying po 'di na 'dug go_/'di nas nga shi 'phos nas kyang bsam pa'i tshul ji lta ba bzhin du sems can rnams kyi rjes su 'brang bar bya ba dang /_dga' ldan gyi rigs su gtogs pa'i lha'i bu skal ba mnyam par spyod spyod 
[\[343a.3\]]pa rnams yongs su smyin par bya ba dang /_'dod pa'i khams nas yongs su 'das pa thams cad la 'ang byang chub sems dpa'i bsod nams dang ye shes dang /_sprul pa'i rgyan yongs su bstan pa dang /_'dod pa'i dga' ba'i sred pa las 
[\[343a.4\]]rnam par bzlog pa dang /_'du byed thams cad [{]myi [,]mi [}]rtag pa nyid du bstan pa dang /_lhar skyes pa thams cad kyang mthar gud par gyur pa yongs su bstan pa dang /_ye shes chen po'i chos kyi sgo 'chi 'pho'i rnam pa zhes ba ba tshe gcig gis 
[\[343a.5\]]thogs pa'i byang chub sems dpa' rnams dang yang dag par bgro bar bya ba dang /_lhan cig yongs su smin par gyur pa rnams der skye bar yongs su bsdu bar bya ba dang /_de bzhin gshegs pa shAkya thub pas bkye ba'i 'dul ba'i pad mo rnams kyang 
[\[343a.6\]]kha dbye ba'i phyir dga' ldan gyi gnas su skye ba yongs su ston te/_dus la bab pa la bsam pa yongs su rdzogs nas ni thams cad mkhyen pa nyid kyang thob par byed kyis/_ngas byang chub thob nas kyang rigs kyi bu khyod dang /_'jam 
[\[343a.7\]]dpal gzhon nur gyur par bcas pas da dung yang mthong bar 'gyur ro/_/song rigs kyi bu da dung yang 'jam dpal gzhon nur gyur pa'i gan du song la ji ltar byang chub sems dpas byang chub sems dpa'i spyod pa la bslab par bya ba dang /_
[\[343b\]]
[\[343b.1\]]ji ltar kun tu bzang po'i spyod pa'i dkyil 'khor la 'jug par bya ba dang /_ji ltar mngon par bsgrub pa dang /_ji ltar smon par bya ba dang /_ji ltar rgyas par bya ba dang /_ji ltar rjes su 'brang bar bya ba dang /_ji ltar yongs su sbyang bar bya ba dang /_ji ltar 
[\[343b.2\]]khong du chud par bya ba dang /_ji ltar yongs su rdzogs par bya ba dris shig dang /_dge ba'i bshes gnyen des khyod la ston par 'gyur ro/_de ci'i phyir zhe na/_'jam dpal gzhon nur gyur pas spyod pa mngon par bsgrub pa de lta bu'i smon lam 
[\[343b.3\]]gyi khyad par ni byang chub sems dpa' bye ba khrag khrig brgya phrag stong la yang med do/_/'jam dpal gzhon nur gyur pa'i smon lam mngon par bsgrub pa ni tshad med do/_/'jam dpal gzhon nur gyur pa'i byang chub sems dpa'i yon 
[\[343b.4\]]tan gyi khyad par thams cad mngon par bsgrub pa ni tshad med do/_/'jam dpal gzhon nur gyur pa ni sangs rgyas bye ba khrag khrig brgya phrag stong gi yum lta bu'o/_/'jam dpal gzhon nur gyur pa ni byang chub sems dpa' bye ba khrag 
[\[343b.5\]]khrig brgya phrag stong la gdams ngag ston pa'o/_/'jam dpal gzhon nur gyur pa ni sems can gyi khams thams cad yongs su smin par bya ba dang /_gdul ba la rab tu brtson pa'o 'jam dpal gzhon nur gyur pa ni phyogs bcu'i 
[\[343b.6\]]'jig rten gyi khams su [{]mying [,]ming [}]gi 'khor los rnam par rgyas par gyur pa'o/_/'jam dpal gzhon nur gyur pa ni de bzhin gshegs pa'i 'khor gyi dkyil 'khor thams cad du gtam gyi skyes bur gyur pa'o/_/'jam dpal gzhon nur gyur 
[\[343b.7\]]pa ni de bzhin gshegs pa thams cad kyis bsngags shing bstod pa'o/_/'jam dpal gzhon nur gyur pa ni chos thams cad yang dag pa ji lta ba bzhin du mthong ba ste chos zab mo'i ye shes la rnam par spyod pa'o/_/'jam dpal gzhon nur gyur 
[\[344a\]]
[\[344a.1\]]pa ni rnam par thar ba thams cad kyi tshul thams cad la ring du song ba'i spyod yul dang ldan pa ste/_byang chub sems dpa'i spyod pa kun tu bzang po la zhugs pa'o/_/rigs kyi bu dge ba'i bshes gnyen de ni khyod de bzhin 
[\[344a.2\]]gshegs pa'i rigs su skyed pa'o/_/dge ba'i rtsa ba thams cad yongs su 'phel bar byed pa'o/_/byang chub sems dpa'i tshogs mang po rab tu sgrub pa'o/_/yang dag pa'i dge ba'i bshes gnyen ston pa'o/_/yon tan thams cad la yang dag 
[\[344a.3\]]par skul ba'o/_/smon lam chen po'i dra ba thams cad du 'jug pa'o/_/smon lam mngon par bsgrub pa thams cad la rab tu gzhog pa'o/_/byang chub sems dpa' thams cad kyi gsang ba thos par byed pa'o/_/byang chub sems dpa'i bsam 
[\[344a.4\]]gyis mi khyab pa thams cad yang dag par ston pa'o/_/sngon gyi tshe'i gnas su skal ba mthun par spyad pa'o/_/rigs kyi bu de bas na khyod da ltar yang 'jam dpal gyi rkang pa'i drung na 'dug gis yon tan gyi gdams ngag thams cad thob par bya ba la 
[\[344a.5\]]yongs su skyo ba ma skyed cing yongs su sgyid lug par ma byed cig_/de ci'i phyir zhe na/_nor [{]bzangs [,]bzang [}]khyod kyis dge ba'i bshes gnyen ji snyed cig mthong ba dang /_spyod pa'i sgo ji snyed cig thos pa dang /_rnam par thar pa'i tshul ji snyed cig la zhugs 
[\[344a.6\]]pa dang /_smon lam gyi khyad par ji snyed cig khong du chud pa de dag thams cad kyang 'jam dpal gzhon nur gyur pa'i mthu dang byin gyi rlabs su blta ste/_'jam dpal gzhon nur gyur pa ni thams cad la'ang pha rol tu phyin pa'i mchog thob pa'o/_/de 
[\[344a.7\]]nas tshong dpon gyi bu nor [{]bzangs kyis [,]bzang gis [}]byang chub sems dpa' sems dpa' chen po byams pa'i rkang pa gnyis la spyi bos phyag 'tshal te/_lan brgya stong du mar g.yas phyogs su bskor ba byas nas yang dang yang bltas te/_byang chub sems dpa' byams 
[\[344b\]]
[\[344b.1\]]pa'i drung nas song ngo /_/de nas tshong dpon gyi bu nor [{]bzangs [,]bzang [}]grong khyer brgya rtsa bcu kun tu rgyus te/_phyogs kyi gnas yid bde ba mngon du 'gyur ba zhes bya ba zhig na 'jam dpal gzhon nur gyur pa la sems shing rnam par lta bas 'jam dpal gzhon nur gyur 
[\[344b.2\]]ba mthong bar mos shing /_smon lam phrad par dga' bas sdod cing 'dug 'dug pa dang /_de nas 'jam dpal gzhon nur gyur pas/_dpag tshad brgya rtsa bcu'i pha rol nas lag pa brkyang ste/_tshong dpon gyi bu nor [{]bzangs [,]bzang [}]grong khyer yid bde ba mngon du 'gyur 
[\[344b.3\]]ba na 'dug pa'i spyi bor bzhag ste/_'di skad ces smras so/_/rigs kyi bu legs so legs so/_/dad pa'i dbang po dang [{]myi [,]mi [}]ldan pa sems skyo ba can bsam pa zhum pa can sbyor ba bor ba brtson 'grus ldog pa/_yon tan cung zad kyis dga' bar rtsi ba/_
[\[344b.4\]]dge ba'i rtsa ba gcig la zhen par gnas pa/_spyod pa dang smon lam mngon par bsgrub pa la [{]myi [,]mi [}]mkhas pa dge ba'i bshes gnyen gyis yongs su ma bzung ba/_sangs rgyas kyis ma dgongs pa rnams kyis ni chos nyid 'di lta bu yongs su shes par bya ba dang 
[\[344b.5\]]tshul 'di lta bu dang /_spyod yul 'di lta bu dang /_gnas 'di lta bu yongs su shes par bya ba 'am/_rnam par shes par bya ba 'am/_khong du chud par bya ba 'am/_'jug par bya ba 'am/_yid ches par bya ba 'am/_brtag par bya ba'am/_rtogs 
[\[344b.6\]]par bya ba'am/_thob par bya bar [{]myi [,]mi [}]nus so/_/zhes te des de la chos kyi gtam gyis yang dag par bstan pa dang /_yang dag par bskul pa dang /_gzengs bstod pa dang dga' bar byas te chos kyi sgo grangs [{]myed [,]med [}]pa dang /_ldan par byas nas ye shes 
[\[344b.7\]]mtha' yas pa'i snang ba chen po thob par byas te/_byang chub sems dpa'i gzungs dang /_spobs pa dang ting nge 'dzin dang /_mngon par shes pa dang /_ye shes mtha' yas pa'i byin gyis byin du brlabs par byas te/_kun tu bzang pa'i spyod pa'i 
[\[345a\]]
[\[345a.1\]]dkyil 'khor la bzhag nas bdag gi yul la'ang rab tu bzhag ste/_tshong dpon gyi bu nor [{]bzangs kyi [,]bzang gi [}]drung nas song ngo /_shin tu rgyas pa chen po'i mdo/_/sangs rgyas rmad gcad ces bya ba las sdong pos brgyan pa'i le'u ste/_
[\[345a.2\]]bzhi bcu rtsa lnga pa'o//_//sangs rgyas rmad gcad ces bya ba shin tu rgyas pa chen po'i mdo/_bam po nyi shu gnyis pa/_de nas tshong dpon gyi bu nor [{]bzangs [,]bzang [}]dge ba'i bshes gnyen stong gsum gyi stong chen po'i 'jig rten gyi khams kyi 
[\[345a.3\]]rdul shin tu phra ba snyed bsnyen bkur ba/_thams cad mkhyen pa nyid du tshogs bsags pa'i sems dang ldan pa/_dge ba'i bshes gnyen thams cad kyi gdams ngag dang rjes su bstan pa la mthun par 'dzin pas zhugs pa/_dge ba'i bshes gnyen thams 
[\[345a.4\]]cad kyi drung du bsam pa mnyam par 'gro ba/_dge ba'i bshes gnyen thams cad dga' bar bya bas yid mi 'byung ba'i blo dang ldan pa/_dge ba'i bshes gnyen thams cad kyi gdams ngag dang rjes su bstan pa'i tshul rgya mtsho'i rjes su song ba snying rje chen po'i 
[\[345a.5\]]bsam pa rgya mtsho las yang dag par byung ba'i snying po dang ldan pa/_byams pa chen po'i tshul gyi sprin gyis 'gro ba thams cad rnam par snang bar byas pa/_dga' ba chen po'i shugs rnam par 'phel ba'i lus dang ldan pa/_byang chub sems dpa'i rnam par 
[\[345a.6\]]thar pa rgya chen po la rab tu zhi bar rnam par dpyod pa sgo thams cad nas lhug par 'phro ba'i gtong ba'i [{]myig [,]mig [}]dang ldan pa/_de bzhin gshegs pa thams cad kyi yon tan rgya mtsho'i nan tan rab tu rdzogs pa de bzhin gshegs pa thams cad kyi mos pa'i lam du 
[\[345a.7\]]zhugs pa thams cad mkhyen pa nyid kyi tshogs la brtson 'grus kyi shugs rnam par 'phel ba byang chub sems dpa' thams cad kyi sems dang bsam pas shin tu sbyangs pa'i blo dang ldan pa/_dus gsum gyi de bzhin gshegs pa thams cad gcig 
[\[345b\]]
[\[345b.1\]]nas gcig tu brgyud pa la zhugs pa sangs rgyas thams cad kyi chos kyi tshul rgya mtsho khong du chud pa de bzhin gshegs pa thams cad chos kyi 'khor lo'i tshul rgya mtsho'i rjes su song ba/_'jig rten gyi skye gnas thams cad du gzugs brnyan 
[\[345b.2\]]yongs su ston pa'i spyod yul dang ldan pa byang chub sems dpa' thams cad kyi smon lam gyi tshul rgya mtsho la zhugs pa/_bskal pa thams cad du byang chub sems dpa'i spyod pa la rab tu zhugs pa/_thams cad mkhyen pa nyid kyi yul snang ba 
[\[345b.3\]]rab tu thob pa/_byang chub sems dpa'i dbang po thams cad rnam par 'phel ba/_thams cad mkhyen pa'i lam snang ba rab tu thob pa/_phyogs thams cad du sgrib pa med pa'i snang ba rab tu thob pa/_chos kyi dbyings thams cad kyi tshul la 
[\[345b.4\]]rab tu zhugs pa'i blo dang ldan pa/_zhing gi tshul thams cad la snang ba rab tu grub pa sems can 'byam klas pa thams cad kyi don bya ba la rgyud dang mi 'thun pa [{]myed [,]med [}]par rjes su song ngo /_/sgrib pa'i g.yang sa'i ri thams cad rnam par 'thor ba/_
[\[345b.5\]]sgrib pa med pa'i chos nyid kyi rjes su song ba byang chub sems dpa'i rnam par thar pa sa'i gzhi kun tu gnas pa'i chos kyi dbyings kyi snying po can la rab tu zhi bar rnam par dpyod pa de bzhin gshegs pa thams cad kyi spyod yul rjes su tshol ba/_
[\[345b.6\]]de bzhin gshegs pa thams cad kyi byin gyis brlabs pa de/_byang chub sems dpa' kun tu bzang po'i spyod yul la rnam par dpyod cing 'dug par gyur te/_byang chub sems dpa' sems dpa' chen po kun tu bzang po'i [{]mying [,]ming [}]thos pa dang /_
[\[345b.7\]]byang chub sems dpa'i spyod pa thos pa dang /_smon lam gyi khyad par thos pa dang tshogs yongs su bsgrub pa la 'jug pa dang gnas pa'i khyad par thos pa dang /_mngon par bsgrub pa dang 'byung ba'i lam gyi khyad par thos pa dang /_kun tu 
[\[346a\]]
[\[346a.1\]]bzang po'i sa'i tshul gyi rgyud thos pa dang /_sa'i tshogs thos pa dang sa thob par byed pa'i shugs thos pa dang sa yongs su gnon pa thos pa dang /_sa la gnas pa thos pa dang /_sa sngon du 'dor bas rnam par gnon pa 
[\[346a.2\]]thos pa dang /_sa'i spyod yul thos pa dang /_sa'i byin gyi rlabs thos pa dang sa la yang dag par gnas pa thos nas/_byang chub sems dpa' kun tu bzang po mthong bar dga' zhing skom ste/_nam mkha'i dbyings ltar shin tu yangs pa'i sems mngon par 
[\[346a.3\]]zhen pa thams cad las gyen du 'phags pa dang /_zhing gi 'du shes shin tu bsgoms pa dang /_chags pa thams cad las yang dag par 'das pa'i sems chos thams cad la sgrib pa med pa'i spyod yul can dang /_thogs pa [{]myed [,]med [}]pa'i sems phyogs rgya mtsho thams 
[\[346a.4\]]cad rgyas par 'gengs pa dang /_sgrib pa med pa'i sems thams cad mkhyen pa nyid kyi yul yongs su gnon pa dang /_shin tu rnam par dag pa'i sems snying po byang chub kyi rgyan lhag mthong gis yongs su dag pa dang /_shin tu rnam par phye ba'i sems sangs rgyas 
[\[346a.5\]]thams cad kyi chos rgya mtsho la zhugs pa dang /_shin tu yangs pa'i sems sems can gyi khams thams cad yongs su smin par bya ba dang /_gdul ba rgyas par 'gengs pa dang shin tu phye ba'i sems sangs rgyas kyi zhing thams cad yongs su dag par byed pa dang /_
[\[346a.6\]]tshad med pa'i sems sangs rgyas thams cad kyi 'khor gyi dkyil 'khor du gzugs brnyan rab tu 'byung ba dang /_bskal pa thams cad du gnas pas [{]myi [,]mi [}]zad cing mthar thug pa med pa'i sems de bzhin gshegs pa thams cad kyi stobs dang mi bsnyengs pa dang /_sangs 
[\[346a.7\]]rgyas kyi chos ma 'dres pa'i mthar thug pas snying po byang chub rdo rje dam pa'i snying po can de la pad mo'i stan rin po che thams cad kyi lhun can zhig la de bzhin gshegs pa'i gdan seng ge'i khri la mngon par bltas te 'dug go_/de ltar tshong dpon gyi bu nor [{]bzangs [,]bzang [}]de 
[\[346b\]]
[\[346b.1\]]lta bu'i bsam pa dang yid la bya ba la brtson par gnas pa'i sngon gyi dge ba'i rtsa ba'i rlan dang /_de bzhin gshegs pa thams cad kyi byin gyi rlabs dang /_byang chub sems dpa' kun tu bzang po dang sngon gyi dge ba'i rtsa ba'i skal ba mthun pas byang chub sems 
[\[346b.2\]]dpa' kun tu bzang po mthong bar 'gyur bar sngon gyi ltas bcu byung ngo /_/bcu gang zhe na/_'di lta ste sangs rgyas kyi zhing thams cad de bzhin gshegs pa thams cad kyi snying po byang chub kyi rgyan rnam par dag pas rnam par dag par gyur to/_/sangs rgyas kyi 
[\[346b.3\]]zhing thams cad mi khom pa dang /_ngan song dang ngan 'gro'i lam thams cad rnam par bstsal bas rnam par dag par gyur to/_/sangs rgyas kyi zhing thams cad pad mo'i tshal gyi rgyan ltar sangs rgyas kyi zhing rnam par dag pas rnam par dag par gyur to sangs 
[\[346b.4\]]rgyas kyi zhing thams cad sems can thams cad kyi lus dang sems dga' zhing sim par byed pas/_rnam par dag par gyur to sangs rgyas kyi zhing thams cad rin po che thams cad kyi rang bzhin du kun tu gnas pas rnam par dag par gyur to/_/sangs rgyas kyi 
[\[346b.5\]]zhing thams cad sems can gyi khams kun tu mtshan dang dpe byad bzang pos rab tu brgyan par kun nas gnas pas rnam par dag par gyur to/_/sangs rgyas kyi zhing thams cad rgyan dang lhab lhub kyi sprin gyis kun tu khebs par kun nas gnas pas rnam par 
[\[346b.6\]]dag par gyur to/_/sangs rgyas kyi zhing thams cad sems can gyi khams thams cad phan tshun byams pa'i sems dang /_phan pa'i sems dang /_gnod sems med pa'i sems dang ldan par kun nas gnas pas rnam par dag par gyur to/_/sangs rgyas kyi zhing thams cad snying po 
[\[346b.7\]]byang chub kyi rgyan gyis brgyan par kun nas gnas pas rnam par dag par gyur to/_/sangs rgyas kyi zhing thams cad sems can thams cad sangs rgyas rjes su dran pa yid la bya ba la brtson par kun nas gnas pas rnam par dag par gyur te/_byang chub 
[\[347a\]]
[\[347a.1\]]sems dpa' sems dpa' chen po kun tu bzang po mthong bar 'gyur ba'i/_sngon gyi ltas bcu po de dag byung bar gyur to/_/gzhan yang byang chub sems dpa' sems dpa' chen po kun tu bzang po mthong bar 'gyur ba'i sngon gyi 
[\[347a.2\]]ltas snang ba chen po bcu byung bar gyur te/_bcu gang zhe na 'di lta ste/_'jig rten gyi khams thams cad kyi rdul shin tu phra ba rnams las rdul shin tu phra ba re re zhing yang de bzhin gshegs pa thams cad kyi 'od zer gyi dra ba mang po rnam par snang bar gyur 
[\[347a.3\]]to/_/'jig rten gyi khams thams cad kyi rdul shin tu phra ba rnams las rdul shin tu phra ba re re las kyang sangs rgyas thams cad kyi 'od kyi dkyil 'khor mang po 'thon te/_kha dog gcig pa dang kha dog sna tshogs dang kha dog brgya stong du mar chos kyi 
[\[347a.4\]]dbyings thams cad rgyas par 'gengs par gyur to/_/'jig rten gyi khams thams cad kyi rdul shin tu phra ba rnams las rdul shin tu phra ba re re las kyang rin po che thams cad kyi sprin de bzhin gshegs pa thams cad kyi gzugs brnyan rnam par dmigs 
[\[347a.5\]]par byed pa mang po 'thon te/_chos kyi dbyings thams cad rgyas par 'gengs par gyur to/_/'jig rten gyi khams thams cad kyi rdul shin tu phra ba rnams las rdul shin tu phra ba re re las kyang de bzhin gshegs pa thams cad kyi 'od 'phro ba'i 
[\[347a.6\]]'khor lo dang dkyil 'khor gyi sprin mang po 'thon te/_chos kyi dbyings thams cad rgyas par 'gengs par gyur to/_/'jig rten gyi khams thams cad kyi rdul shin tu phra ba re re las kyang spos dang /_me tog dang 
[\[347a.7\]]phreng ba dang byug pa dang bdug pa'i sprin mang po 'thon te/_byang chub sems dpa' kun tu bzang po'i yon tan gyi chos rgya mtsho'i sprin thams cad kyi 'brug sgra rab tu sgrog cing phyogs bcu'i chos kyi dbyings thams cad rgyas par 'gengs par gyur to/_
[\[347b\]]
[\[347b.1\]]'jig rten gyi khams thams cad kyi rdul shin tu phra ba rnams las rdul shin tu phra ba re re las kyang nyi ma dang zla ba dang skar ma'i sprin mang po 'thon te/_byang chub sems dpa' kun tu bzang po'i 'od rab tu 'gyed cing /_chos kyi dbyings thams cad rgyas 
[\[347b.2\]]par 'gengs par gyur to/_/'jig rten gyi khams thams cad kyi rdul shin tu phra ba rnams las rdul shin tu phra ba re re las kyang lus thams cad kyi dbyibs ltar 'dug pa'i mar [{]mye'i [,]me'i [}]sprin mang po 'thon nas/_sangs rgyas kyi 'od gzer ltar rab tu snang bar 
[\[347b.3\]]byed cing chos kyi dbyings thams cad rgyas par 'gengs par gyur to/_/'jig rten gyi khams thams cad kyi rdul shin tu phra ba rnams las rdul shin tu phra ba re re las kyang nor bu rin po che'i gzugs de bzhin gshegs pa thams cad kyi skur snang 
[\[347b.4\]]ba'i sprin mang po 'thon nas/_phyogs bcu'i 'jig rten gyi khams thams cad rgyas par 'gengs par gyur to/_/'jig rten gyi khams thams cad kyi rdul shin tu phra ba rnams las rdul shin tu phra ba re re las kyang 'od gzer gyi gzugs de bzhin 
[\[347b.5\]]gshegs pa thams cad kyi sku'i dbyibs su snang ba'i sprin mang po 'thon te/_sangs rgyas thams cad kyi byin gyi rlabs dang smon lam gyi sprin gyi char mngon par 'bebs shing /_chos kyi dbyings thams cad rgyas par 'gengs par gyur to/_/'jig 
[\[347b.6\]]rten gyi khams thams cad kyi rdul shin tu phra ba rnams las rdul shin tu phra ba re re las kyang byang chub sems dpa'i lus kyi gzugs brnyan gzugs kyi rnam pa thams cad kyi kha dog du snang ba'i sprin rgya mtsho sems can thams cad gdon pa'i 
[\[347b.7\]]sbyor ba dang ldan pa sems can thams cad kyi chos kyi bsam pa yongs su rdzogs par sgrub pa mang po 'thon te/_chos kyi dbyings thams cad rgyas par 'gengs par gyur to/_/byang chub sems dpa' kun tu bzang po mthong bar 'gyur 
[\[348a\]]
[\[348a.1\]]ba'i sngon gyi ltas snang ba chen po bcu po de dag byung bar gyur to/_/de nas tshong dpon gyi bu nor [{]bzangs kyis [,]bzang gis [}]sngon gyi ltas su snang ba bcu po de dag mthong nas byang chub sems dpa' kun tu bzang po mthong bar gyur pa'i skabs ni bye/_rang gi dge ba'i 
[\[348a.2\]]rtsa bas ni brtan de bzhin gshegs pa thams cad kyi byin gyis ni brlabs sangs rgyas thams cad kyi chos kyi snang ba ni yang dag par skyes/_byang chub sems dpa' kun tu bzang po'i spyod pa la ni mngon du gyur/_byang chub sems dpa' kun tu bzang po'i smon lam gyi 
[\[348a.3\]]byin gyis ni byin du brlabs/_de bzhin gshegs pa thams cad kyi spyod yul la ni mngon par mos byang chub sems dpa'i spyod yul rlabs po che la ni shin tu nges pa'i stobs dang shugs ni rab tu thob/_byang chub sems dpa' kun tu bzang po mthong na thams cad 
[\[348a.4\]]mkhyen pa nyid thob pa dang 'dra bar ni sems/_byang chub sems dpa' kun tu bzang po mthong bar bya ba la dbang po ni mngon du gyur byang chub sems dpa' kun tu bzang po mthong bar bya ba la brtson 'grus kyi shugs chen po ni thob/_byang chub sems dpa' 
[\[348a.5\]]kun tu bzang po yongs su btsal ba la brtson 'grus phyir mi ldog pa'i sbyor ba dang ni ldan phyogs thams cad du mngon du gyur pa'i dbang po'i 'khor lo dang kun tu lta bas yul yongs su gnon pa'i byang chub sems dpa'i lus dang sangs rgyas ma lus pa'i zhabs 
[\[348a.6\]]kyi drung na byang chub sems dpa' kun tu bzang po 'dug pa'i rjes su 'brang ba'i sems de bzhin gshegs pa thams cad dmigs par bya ba la yang dag par btang ba dang /_byang chub sems dpa' kun tu bzang po'i dmigs pa yongs su btsal 
[\[348a.7\]]ba dang mi 'bral ba'i bsam pa dang byang chub sems dpa' kun tu bzang po mthong bar bya ba'i 'du shes kyi rnam pa'i snying po dang ldan pa'i ye shes kyi [{]myig [,]mig [}]byang chub sems dpa' kun tu bzang po'i lam la zhugs pa dang /_nam mkha'i dbyings ltar 
[\[348b\]]
[\[348b.1\]]yangs pa'i bsam pa dang /_snying rje chen po'i rdo rje thogs pa'i lhag pa'i bsam pa dang /_byang chub sems dpa' kun tu bzang po'i rjes su 'brangs par smon pa/_phyi ma'i mtha'i bskal pa'i mur thug par byin gyis brlabs pa dang /_yongs su gnon pa'i rtsal 
[\[348b.2\]]rnam par dag pa/_byang chub sems dpa' kun tu bzang po'i spyod pa mnyam pa nyid kyi rjes su song ba dang /_byang chub sems dpa' kun tu bzang po'i sa la gnas pa'i ye shes la rnam par dpyod pa/_de bzhin gshegs pa thams cad kyi yul la 
[\[348b.3\]]yang dag par gnas pa dang mi ldan pa des byang chub sems dpa' kun tu bzang po de bzhin gshegs pa thams cad dang mnyam pa nyid rjes su thob pa/_dus gsum mnyam pa nyid kyi rjes su song ba/_bsam gyis mi khyab pa'i yul dang ldan pa/_mi 'phrogs 
[\[348b.4\]]pa'i spyod yul can mu med pa'i ye shes kyi yul dang ldan pa/_byang chub sems dpa' thams cad kyis rnam par lta ba/_'jig rten thams cad kyi zil gyis [(]mnon [,]gnon [)]pa/_'khor gyi dkyil 'khor 'khor thams cad kyi rjes su 'brang ba/_mngon par 'phags 
[\[348b.5\]]pa'i yul dang ldan pa de/_bcom ldan 'das de bzhin gshegs pa rnam par snang mdzad kyi spyan sngar byang chub sems dpa'i 'khor gyi dkyil 'khor rgya mtsho na ni 'dug_/byang chub sems dpa'i tshogs kyis ni yongs su bskor/_byang chub sems dpa'i 
[\[348b.6\]]dge 'dun gyis ni mdun du byas shing /_seng ge'i khri rin po che'i pad mo chen po'i snying po can zhig la 'dug pa mthong ste/_des de'i ba spu'i bu ga thams cad kyi ba spu'i sgo re re nas kyang 'jig rten gyi khams thams cad kyi rdul shin tu phra ba snyed kyi 'od 
[\[348b.7\]]zer gyi sprin mang po 'thon nas/_'jig rten gyi khams chos kyi dbyings kyis klas pa nam mkha'i mthas gtugs pa thams cad rab tu snang bar byas nas/_sems can rnams kyi sdug bsngal rab tu zhi bar byed pa mthong ngo /_/des de'i lus las 'od 
[\[349a\]]
[\[349a.1\]]kyi dkyil 'khor sangs rgyas kyi zhing thams cad kyi rdul shin tu phra ba snyed kyi sprin mang po kha dog sna tshogs can mang po 'thon te/_byang chub sems dpa' thams cad kyi dga' ba dang /_mos pa'i shugs rgya chen po rnam par 'phel bar byed 
[\[349a.2\]]pa mthong ngo /_/spyi bo dang phrag pa'i lhun gnyis dang /_ba spu'i sgo thams cad nas kyang spos 'od 'phro ba'i sprin gyi char kha dog sna tshogs su 'dug pa mang po mngon par 'thon nas/_de bzhin gshegs pa thams cad kyi 'khor gyi dkyil 'khor rgyas par bkang ste/_mngon par 
[\[349a.3\]]'bab pa mthong ngo /_/ba spu'i bu ga thams cad las ba spu'i sgo re re nas kyang me tog thams cad kyi sprin gyi char sangs rgyas kyi zhing thams cad kyi rdul shin tu phra ba snyed mang po mngon par 'thon nas/_de bzhin gshegs pa thams cad kyi 'khor gyi dkyil 
[\[349a.4\]]'khor rgyas par bkang ste/_mngon par 'bab pa mthong ngo /_/ba spu'i bu ga thams cad las ba spu'i sgo re re nas kyang spos sna tshogs kyi shing gi sprin mang po sangs rgyas kyi zhing thams cad kyi rdul shin tu phra ba snyed mngon par 'thon nas/_chos kyi dbyings 
[\[349a.5\]]nam mkha'i dbyings kyi mthas klas pa thams cad rgyas par bkang nas/_spos kyi shing gi sprin gyi rgyan gyis brgyan par byas te/_spos dang phye ma dang bdug pa'i mdzod zad mi shes pa'i char rab tu 'gyed cing de bzhin gshegs pa thams cad kyi 
[\[349a.6\]]'khor gyi dkyil 'khor rgyas par bkang ste/_mngon par 'bab par byed pa mthong ngo /_/ba spu'i sgo thams cad las ba spu'i sgo re re nas kyang gos sna tshogs kyi sprin mang po mngon par 'thon te/_chos kyi dbyings nam mkha'i dbyings kyi mthas 
[\[349a.7\]]klas pa thams cad kun nas yog par byas nas brgyan par mthong ngo /_/ba spu'i bu ga thams cad nas ba spu'i sgo re re nas kyang dar sna tshogs kyi lda ldi'i sprin dang phreng ba sna tshogs kyi sprin dang /_mu tig sna tshogs kyi sprin dang nor bu rin po che yid 
[\[349b\]]
[\[349b.1\]]bzhin gyi sprin gyi char sangs rgyas kyi zhing thams cad kyi rdul shin tu phra ba snyed mngon par 'thon nas/_de bzhin gshegs pa thams cad kyi 'khor gyi dkyil 'khor rgyas par bkang ste/_mngon par 'bab pa mthong ngo /_/ba spu'i bu ga thams cad nas ba spu'i 
[\[349b.2\]]sgo re re nas kyang sems can thams cad kyi bsam pa yongs su rdzogs par bsgrub pa'i phyir/_rin po che'i shing gi sprin sangs rgyas kyi zhing thams cad kyi rdul shin tu phra ba snyed mngon par 'thon te/_chos kyi dbyings nam mkha'i mthas klas pa 
[\[349b.3\]]thams cad rgyas par bkang nas/_rin po che'i shing las rin po che'i mdzod rnam par 'phro ba'i rgyan gyis brgyan par byas te/_de bzhin gshegs pa thams cad kyi 'khor gyi dkyil 'khor dag tu rin po che'i char chen po mngon par 'bab par byed pa 
[\[349b.4\]]mthong ngo /_/ba spu'i bu ga thams cad las ba spu'i sgo re re nas kyang gzugs kyi khams kyi lha'i ris kyi sprin sangs rgyas kyi zhing thams cad kyi rdul shin tu phra ba snyed mngon par 'thon nas/_byang chub sems dpa' la yang dag par bsngags pa 
[\[349b.5\]]byed cing sangs rgyas kyi zhing thams cad rgyas par 'gengs pa mthong ngo /_/ba spu'i bu ga thams cad las ba spu'i sgo re re nas kyang tshangs pa'i rgyud du gtogs pa'i lha'i ris thams cad du sprul pa'i sprin mang po mngon par 'thon te/_mngon par sangs 
[\[349b.6\]]rgyas pa'i de bzhin gshegs pa rnams la chos kyi 'khor lo bskor bar gsol ba 'debs par mthong ngo /_/ba spu'i bu ga thams cad kyi ba spu'i sgo re re nas kyang 'dod pa'i khams thams cad du gtogs pa'i lha'i dbang po'i lus kyi sprin mang po 
[\[349b.7\]]mngon par 'thon te/_de bzhin gshegs pa thams cad kyi chos kyi 'khor lo mang po yang dag par 'dzin par mthong ngo /_/ba spu'i bu ga thams cad kyi ba spu'i sgo re re nas kyang sems kyi skad cig re re la yang sangs rgyas kyi zhing gi sprin dus gsum 
[\[350a\]]
[\[350a.1\]]du gtogs pa'i sangs rgyas kyi zhing thams cad dang 'dra ba/_sangs rgyas kyi zhing thams cad kyi rdul shin tu phra ba snyed mngon par 'thon nas/_chos kyi dbyings nam mkha'i mthas klas pa/_thams cad rgyas par bkang ste/_
[\[350a.2\]]sems can gnas med pa dang skyabs [{]myed [,]med [}]pa dang rten [{]myed [,]med [}]pa rnams kyi gnas dang /_skyabs dang rten du gyur par mthong ngo ba spu'i bu ga thams cad kyi ba spu'i sgo re re nas kyang /_sems kyi skad cig re re las sangs rgyas kyi zhing yongs su dag pa/_sangs 
[\[350a.3\]]rgyas 'byung ba dang /_byang chub sems dpa'i 'khor gyi dkyil 'khor thams cad kyis yongs su gang ba'i sprin sangs rgyas kyi zhing thams cad kyi rdul shin tu phra ba snyed mngon par 'thon nas/_chos kyi dbyings nam mkha'i mthas klas pa thams cad rgyas par bkang ste/_
[\[350a.4\]]sems can mos pa rlabs po che rnams yongs su dag par sgrub pa mthong ngo /_/ba spu'i bu ga thams cad las ba spu'i sgo re re nas kyang sems kyi skad cig re re la sangs rgyas kyi zhing rnam par dag pa la kun nas nyon mongs pa sangs rgyas kyi zhing thams cad kyi rdul 
[\[350a.5\]]shin tu phra ba snyed kyi sprin mang po mngon par 'thon nas/_chos kyi dbyings nam mkha'i dbyings kyi mthas klas pa thams cad rgyas par bkang ste kun nas nyon mongs pa'i sems can rnams rnam par dag par sgrub pa mthong ngo /_/ba spu'i bu ga re re'i ba spu'i sgo thams cad 
[\[350a.6\]]nas sems kyi skad cig re re la sangs rgyas kyi zhing kun nas nyon mongs la rnam par dag pa sangs rgyas kyi zhing thams cad kyi rdul shin tu phra ba snyed kyi sprin mang po mngon par 'thon nas/_chos kyi dbyings nam mkha'i dbyings kyis klas pa thams cad rgyas 
[\[350a.7\]]par bkang ste/_sems can gcig tu kun nas nyon mongs pa rnams rnam par dag par sgrub pa mthong ngo /_/ba spu'i bu ga thams cad las ba spu'i sgo re re nas kyang sems can thams cad kyi lus kyi sprin sangs rgyas kyi zhing thams cad kyi rdul shin tu phra ba 
[\[350b\]]
[\[350b.1\]]snyed mngon par 'thon te/_sems can gyi khams nam mkha'i dbyings kyis klas pa thams cad rgyas par bkang nas sems can thams cad kyi spyod pa'i rjes su 'brang bar byed cing /_bla na med pa yang dag par rdzogs pa'i byang chub tu sems can thams 
[\[350b.2\]]cad yongs su smin par byed pa mthong ngo /_/ba spu'i bu ga thams cad las ba spu'i sgo re re nas kyang sems kyi skad cig re re la byang chub sems dpa'i lus kyi sprin 'jig rten gyi khams thams cad kyi rdul shin tu phra ba snyed mngon par 'thon nas/_
[\[350b.3\]]chos kyi dbyings nam mkha'i dbyings kyis klas pa/_thams cad rgyas par bkang ste/_sems can thams cad kyi dge ba'i rtsa ba rnam par 'phel bar bya ba'i phyir sangs rgyas thams cad kyi mtshan mang po brjod par byed pa mthong ngo /_/ba spu'i bu ga 
[\[350b.4\]]thams cad las ba spu'i sgo re re nas kyang byang chub sems dpa'i lus kyi sprin sangs rgyas kyi zhing thams cad kyi rdul shin tu phra ba snyed mngon par 'thon te/_chos kyi dbyings nam mkha'i dbyings kyis klas pa thams cad rgyas par bkang nas sangs 
[\[350b.5\]]rgyas kyi zhing 'byam klas pa thams cad du byang chub sems dpa' thams cad kyi sems dang po bskyed pa nas nye bar bzung ba'i dge ba'i rtsa ba thams cad mngon par bsgrub pa nye bar bsgrub pa mthong ngo /_/ba spu'i bu ga thams cad las ba spu'i sgo re re 
[\[350b.6\]]nas kyang byang chub sems dpa'i sprin sangs rgyas kyi zhing thams cad kyi rdul shin tu phra ba snyed mngon par 'thon te/_sangs rgyas kyi zhing thams cad du byang chub sems dpa' kun tu bzang po'i spyod pa rnam par dag par bya ba'i phyir byang chub 
[\[350b.7\]]sems dpa'i smon lam rgya mtsho thams cad mngon par brjod pa mthong ngo /_/ba spu'i bu ga thams cad las ba spu'i sgo re re nas kyang sems can thams cad kyi bsam pa yongs su rdzogs par bya ba'i don du byang chub sems dpa' kun tu bzang po'i 
[\[351a\]]
[\[351a.1\]]spyod pa'i sprin thams cad mkhyen pa nyid du yang dag par 'byung bas dga' ba'i shugs rnam par 'phel bar byed pa/_sangs rgyas kyi zhing thams cad kyi rdul shin tu phra ba snyed kyi char mngon par 'thon nas mngon par 'bab pa mthong 
[\[351a.2\]]ngo /_/des de'i ba spu'i bu ga thams cad las ba spu'i sgo re re nas kyang mngon par rdzogs par 'tshang rgya ba'i sprin sangs rgyas kyi zhing thams cad du mngon par rdzogs par 'tshang rgya ba ston pa/_thams cad mkhyen pa nyid du 
[\[351a.3\]]yang dag par 'byung ba'i chos kyi sprin chen po rnam par 'phel bar byed pa/_sangs rgyas kyi zhing thams cad kyi rdul shin tu phra ba snyed mngon par 'thon pa mthong ngo /_/de nas tshong dpon gyi bu nor [{]bzangs kyis [,]bzang gis [}]byang chub sems dpa' kun tu bzang 
[\[351a.4\]]po'i rdzu 'phrul gyi yul de lta bu mthong nas/_dga' rangs te mgu zhing nyams bde la tshim zhing yid bde ba skyes nas/_de bas kyang shas cher byang chub sems dpa' kun tu bzang po'i lus la sems sems pa dang /_byang chub sems dpa' 
[\[351a.5\]]kun tu bzang po'i yan lag re re dang /_yan lag rnam par phye ba re re dang /_lus kyi cha re re dang /_lus kyi cha rnam par phye ba re re dang /_yan lag gi phyogs re re dang /_yan lag gi phyogs rnam par phye ba re re dang /_lus re re dang /_lus rnam 
[\[351a.6\]]par phye ba re re dang /_ba spu'i bu ga re re dang ba spu'i bu ga rnam par phye ba re re nas stong gsum gyi stong chen po'i 'jig rten gyi khams 'di rlung gi phung po dang bcas/_chu'i phung po dang bcas/_sa'i phung po dang bcas/[ {]mye'i [,]me'i [}]phung po dang bcas/_rgya mtsho dang bcas/_
[\[351a.7\]]gling dang bcas/_chu klung dang bcas/_rin po che'i ri dang bcas/_ri rab dang bcas/_khor yug dang bcas/_grong dang grong khyer dang /_ljongs dang yul dang khams dang rgyal po'i gnas dang bcas/_nags tshal dang bcas/_khang khyim dang bcas/_
[\[351b\]]
[\[351b.1\]]skye bo'i tshogs dang bcas/_sems can dmyal ba'i 'jig rten dang bcas/_byol song gi skye gnas dang bcas/_gshin rje'i 'jig rten dang bcas/_lha ma yin gyi 'jig rten dang bcas/_klu'i 'jig rten dang bcas/_
[\[351b.2\]]nam mkha' lding gi 'jig rten dang bcas/[ {]myi'i [,]mi'i [}]'jig rten dang bcas/_lha'i 'jig rten dang bcas/_tshangs pa'i 'jig rten dang bcas/_'dod pa'i khams kyi yul dang bcas gzugs kyi khams kyi yul dang bcas/_gzugs 
[\[351b.3\]]med pa'i khams kyi yul dang bcas/_gzhi dang bcas rten dang bcas/_dbyibs dang bcas/_sprin dang bcas/_glog dang bcas/_skar ma dang bcas/_nyin zhag dang bcas/_zla ba phyed dang bcas/_zla ba gcig dang bcas/_dus 
[\[351b.4\]]dang bcas/_lo dang bcas/_bskal ba bar ma dang bcas bskal pa dang bcas par gzugs brnyan gyi tshul du mthong ngo /_/'jig rten gyi khams 'di la ji lta ba de bzhin du/_shar phyogs kyi 'jig rten gyi khams thams cad kyang mthong 
[\[351b.5\]]bar gyur to/_/shar phyogs la ji lta ba de bzhin du lho phyogs dang /_nub phyogs dang /_byang phyogs dang /_byang shar gyi phyogs mtshams dang /_shar lho'i phyogs mtshams dang /_lho nub kyi phyogs mtshams dang /_nub byang gi phyogs 
[\[351b.6\]]mtshams dang /_'og dang steng gi phyogs thams cad kyi 'jig rten gyi khams thams cad kyang sangs rgyas byung ba dang bcas/_byang chub sems dpa'i 'khor kyi dkyil 'khor dang bcas par gzugs brnyan gyi tshul du mthong bar gyur to/_/
[\[351b.7\]]des mi mjed kyi 'jig rten gyi khams 'di'i sngon gyi mtha'i mur thug pa'i 'jig rten gyi khams gcig nas gcig tu brgyud pa/_ji snyed pa de dag thams cad kyang byang chub sems dpa' kun tu bzang po'i [{]myi [,]mi [}]chen po'i mtshan re re las 
[\[352a\]]
[\[352a.1\]]sangs rgyas byung ba dang bcas/_byang chub sems dpa'i 'khor gyi dkyil 'khor thams cad dang bcas/_sems can dang bcas/_khang khyim dang bcas/_nyin zhag dang bcas bskal pa dang bcas par mthong bar 
[\[352a.2\]]gyur to/_/de bzhin tu phyi ma'i mtha'i mur thug pa'i sangs rgyas kyi zhing 'byam klas pa thams cad kyang mthong bar gyur to/_/ji ltar 'jig rten gyi khams 'di'i sngon gyi mtha' dang phyi ma'i mtha'i mur thug pa'i 'jig rten gyi khams gcig nas 
[\[352a.3\]]gcig tu brgyud pa thams cad kyang mthong bar gyur pa de bzhin tu phyogs bcu'i 'jig rten gyi khams thams cad kyi sngon gyi mtha' dang /_phyi ma'i mtha'i mur thug pa'i 'jig rten gyi khams gcig nas gcig tu brgyud pa thams cad kyang 
[\[352a.4\]]byang chub sems dpa' kun tu bzang po'i lus dang /[ {]myi [,]mi [}]chen po'i mtshan re re dang /_ba spu'i bu ga re re nas shin tu rnam par phye ba dang /_phan tshun ma 'dres par mthong bar gyur to/_/byang chub sems dpa' kun tu bzang po yang 
[\[352a.5\]]ji ltar bcom ldan 'das de bzhin gshegs pa rnam par snang mdzad kyi spyan snga na seng ge'i khri rin po che'i pad mo chen po'i snying po can la 'dug cing rnam par rtse ba 'di lta bu yongs su ston par mthong ba de bzhin du shar phyogs na'ang 
[\[352a.6\]]bcom ldan 'das de bzhin gshegs pa bzang po'i dpal gyis 'jig rten gyi khams pad mo'i dpal na rnam par rtse ba 'di nyid yongs su ston cing 'dug par mthong ngo /_/shar phyogs na ji lta ba de bzhin du phyogs dang phyogs mtshams 
[\[352a.7\]]kun tu 'jig rten gyi khams thams cad kyi de bzhin gshegs pa thams cad kyi zhabs kyi drung na byang chub sems dpa' kun tu bzang po seng ge'i khri rin po che'i pad mo chen po'i snying po can la 'dug cing rnam par rtse ba 'di nyid yongs su ston 
[\[352b\]]
[\[352b.1\]]pa mthong ngo /_/ji ltar phyogs bcu'i 'jig rten gyi khams thams cad kyi de bzhin gshegs pa thams cad kyi zhabs kyi drung na seng ge'i khri rin po che'i pad mo chen po'i snying po can la 'dug cing rnam par rtse ba 'di nyid yongs su ston par 
[\[352b.2\]]mthong ba de bzhin du/_phyogs bcu kun gyi sangs rgyas kyi zhing thams cad kyi rdul shin tu phra ba dag la rdul shin tu phra ba re re'i sangs rgyas kyi 'khor chos kyi dbyings ltar rgya che ba dag ni byang chub sems dpa' kun tu 
[\[352b.3\]]bzang po de bzhin gshegs pa thams cad kyi zhabs kyi drung na seng ge'i khri rin po che'i pad mo chen po'i snying po can la 'dug cing rnam par rtse ba 'di nyid yongs su ston pa mthong ngo /_/de'i lus re re las kyang dus gsum du byung ba'i dmigs 
[\[352b.4\]]pa thams cad gzugs brnyan gyi tshul du rnam par dmigs par mngon par bstan pa mthong ngo /_/zhing thams cad dang sems can thams cad dang sangs rgyas byung ba thams cad dang /_byang chub sems dpa'i 'khor gyi dkyil 'khor 
[\[352b.5\]]thams cad kyang gzugs brnyan gyi tshul du rnam par dmigs par mngon tu bstan pa mthong ngo /_/sems can thams cad kyi sgra dang /_sangs rgyas thams cad kyi dbyangs dang /_de bzhin gshegs pa thams cad kyi chos kyi 'khor 
[\[352b.6\]]lo dang gdams ngag yongs su bstan pa'i cho 'phrul thams cad dang /_byang chub sems dpa'i yang dag par bsdu ba thams cad dang /_sangs rgyas thams cad kyi rnam par rol pa dag kyang thos par gyur to/_/des de ltar byang chub 
[\[352b.7\]]sems dpa' kun tu bzang po'i rnam par rtse ba de lta bu dag mthong ste/_thos nas ye shes kyi pha rol tu phyin pa la rnam par spyod pa bcu thob par gyur to/_/bcu gang zhe na/_'di lta ste/_sems kyi skad cig gcig la sangs rgyas 
[\[353a\]]
[\[353a.1\]]kyi zhing thams cad lus kyis rgyas par dgang ba'i ye shes kyi pha rol tu phyin pa la rnam par spyod pa thob par gyur to/_/de bzhin gshegs pa thams cad kyi zhabs kyi drung du 'gro ba la tha mi dad pa'i ye shes 
[\[353a.2\]]kyi pha rol tu phyin pa la rnam par spyod pa thob par gyur to/_/de bzhin gshegs pa thams cad mchod cing rim gro bya ba'i ye shes kyi pha rol tu phyin pa la rnam par spyod pa thob par gyur to/_/de bzhin gshegs pa thams 
[\[353a.3\]]cad las de bzhin gshegs pa re re las kyang sangs rgyas kyi chos thams cad yongs su zhus pa rab tu blang ba'i ye shes kyi pha rol tu phyin pa la rnam par spyod pa thob par gyur to/_/de bzhin gshegs pa thams cad kyi chos kyi 'khor 
[\[353a.4\]]lo nges par rtogs par bya ba'i ye shes kyi pha rol tu phyin pa la rnam par spyod pa thob par gyur to/_/sangs rgyas kyi rnam par 'phrul pa bsam gyis mi khyab pa'i ye shes kyi pha rol tu phyin pa la rnam par spyod pa thob par gyur to/_/
[\[353a.5\]]so so yang dag par rig pa zad mi shes pa'i phyi ma'i mtha'i mur thug pa'i bskal par byin gyis brlabs te/_chos kyi tshig gcig shin tu bstan pa'i ye shes kyi pha rol tu phyin pa la rnam par spyod pa thob par gyur to/_/chos 
[\[353a.6\]]kyi rgya mtsho thams cad mngon sum du rab tu shes pa'i ye shes kyi pha rol tu phyin pa la rnam par spyod pa thob par gyur to/_/chos kyi dbyings kyi tshul rgya mtsho thams cad kyi ye shes kyi pha rol tu phyin pa la rnam par spyod pa thob par gyur to/_/
[\[353a.7\]]sems can thams cad kyi 'du shes kyi rnam pa yongs su sgrub pa'i ye shes kyi pha rol tu phyin pa la rnam par spyod pa thob par gyur to/_/skad cig gcig la byang chub sems dpa' kun tu bzang po'i spyod pa mngon sum du rab tu shes pa'i ye shes 
[\[353b\]]
[\[353b.1\]]kyi pha rol tu phyin pa la rnam par spyod pa thob par gyur to/_/de ltar ye shes kyi pha rol tu phyin pa la rnam par spyod pa dang ldan pa'i tshong dpon gyi bu nor [{]bzangs kyi [,]bzang gi [}]spyi bor byang chub sems dpa' kun tu bzang pos lag pa g.yas pa brkyang ste bzhag 
[\[353b.2\]]par gyur to/_/de ltar tshong dpon gyi bu nor [{]bzangs kyi [,]bzang gi [}]spyi bo la byang chub sems dpa' kun tu bzang pos lag pa bzhag ma thag tu de'i mod la des ting nge 'dzin gyi sgo sangs rgyas kyi zhing thams cad kyi rdul shin tu phra ba snyed la zhugs par gyur te/_
[\[353b.3\]]ting nge 'dzin re re las kyang 'jig rten gyi khams rgya mtsho/_sangs rgyas kyi zhing gi rdul shin tu phra ba snyed sngon chad ma mthong bdag la'ang zhugs par gyur to/_/de'i thams cad mkhyen pa nyid kyi tshogs sangs rgyas kyi zhing gi rdul shin tu phra ba snyed 
[\[353b.4\]]kyang tshogs su gyur to/_/de'i thams cad mkhyen pa nyid kyi chos kyi tshogs sangs rgyas kyi zhing thams cad kyi rdul shin tu phra ba snyed kyang rab tu byung bar gyur to/_/thams cad mkhyen pa nyid la rab tu gnas par bya ba chen po sangs 
[\[353b.5\]]rgyas kyi zhing thams cad kyi rdul shin tu phra ba snyed kyis mngon par 'phags par gyur to/_/smon lam rgya mtsho sangs rgyas kyi zhing thams cad kyi rdul shin tu phra ba snyed la'ang zhugs par gyur to/_/thams cad mkhyen pa nyid du 'byung 
[\[353b.6\]]ba'i lam sangs rgyas kyi zhing thams cad kyi rdul shin tu phra ba snyed kyis kyang byung bar gyur to/_/byang chub sems dpa'i spyod pa sangs rgyas kyi zhing thams cad kyi rdul shin tu phra ba snyed la'ang rab tu zhugs par gyur to/_/thams cad 
[\[353b.7\]]mkhyen pa nyid kyi shugs drag po sangs rgyas kyi zhing thams cad kyi rdul shin tu phra ba snyed kyis kyang rnam par 'phel bar gyur to/_/sangs rgyas thams cad kyi ye shes snang ba sangs rgyas kyi zhing thams cad kyi rdul shin tu phra ba snyed kyis kyang 
[\[354a\]]
[\[354a.1\]]rab tu snang bar gyur to/_/ji ltar mi mjed kyi 'jig rten gyi khams 'dir byang chub sems dpa' kun tu bzang po bcom ldan 'das de bzhin gshegs pa rnam par snang mdzad kyi spyan snga na 'dug pas lag pa g.yas 
[\[354a.2\]]pa brkyang te/_tshong dpon gyi bu nor [{]bzangs kyi [,]bzang gi [}]spyi bor bzhag pa de bzhin du 'jig rten gyi khams thams cad kyi de bzhin gshegs pa'i zhabs kyi drung na 'dug pa'i byang chub sems dpa' kun tu bzang pos kyang lag pa g.yas pa brkyang 
[\[354a.3\]]zhing tshong dpon gyi bu nor [{]bzangs kyi [,]bzang gi [}]spyi bo la bzhag par gyur to/_/de bzhin du phyogs dang phyogs mtshams thams cad kun gyi 'jig rten gyi khams thams cad kyi rdul shin tu phra ba'i khongs su chud pa'i 'jig rten gyi khams dag gi de bzhin 
[\[354a.4\]]gshegs pa thams cad kyi zhabs kyi drung na 'dug pa'i byang chub sems dpa' kun tu bzang pos kyang lag pa g.yas pa brkyang zhing tshong dpon gyi bu nor [{]bzangs kyi [,]bzang gi [}]spyi bo la bzhag par gyur to/_/ji ltar bcom ldan 'das rnam par 
[\[354a.5\]]snang mdzad kyi zhabs kyi drung na 'dug pa'i byang chub sems dpa' kun tu bzang po'i lag pas reg ste/_tshong dpon gyi bu nor [{]bzangs kyis [,]bzang gis [}]chos kyi sgo mang po la zhugs par gyur pa de bzhin du kun tu bzang po'i lus thams 
[\[354a.6\]]cad las 'phros pa'i lag pa'i sprin mang pos reg pa'i tshong dpon gyi bu nor [{]bzangs kyis [,]bzang gis [}]kyang chos kyi sgo mang po la tshul sna tshogs kyis zhugs par gyur to/_/de nas byang chub sems dpa' sems dpa' chen po kun tu bzang pos 
[\[354a.7\]]tshong dpon gyi bu nor [{]bzangs [,]bzang [}]la 'di skad ces smras so/_/rigs kyi bu khyod kyis nga'i rnam par 'phrul pa mthong mod/_smras pa 'phags pa mthong ni mthong na de tsam du bsam gyis mi khyab pa'i rnam par thar pa de ni de bzhin 
[\[354b\]]
[\[354b.1\]]gshegs pas mkhyen na mkhyen grang ngo /_/des smras pa/_rigs kyi bu ngas ni thams cad mkhyen pa nyid kyi sems mngon par 'dod cing /_bskal pa sangs rgyas kyi zhing brjod du [{]myed [,]med [}]pa'i yang brjod du med pa'i rdul shin tu phra ba snyed cig tu rnam 
[\[354b.2\]]par spyad de/_bskal pa chen po de dag re re la yang byang chub kyi sems yongs su sbyong bar byed cing /_ngas de bzhin gshegs pa sangs rgyas kyi zhing brjod du [{]myed [,]med [}]pa'i yang brjod du med pa'i rdul shin tu phra ba snyed cig bsnyen bkur to/_/
[\[354b.3\]]bskal pa chen po de dag re re la yang /_thams cad mkhyen pa nyid kyi bsod nams yongs su sdud pa byed cing /_mchod sbyin chen po gtang ba thams cad dang sbyar ba/_'jig rten thams cad du rnam par grags pa/_sems can thams cad 
[\[354b.4\]]la bstabs pa dag kyang mchod sbyin tu byas so/_/bskal pa chen po de dag re re la yang thams cad mkhyen pa nyid kyi chos la mngon par smon cing gtang ba dang /_gtang ba chen po dang /_shin tu gtang ba sangs rgyas kyi zhing brjod du med 
[\[354b.5\]]pa'i yang brjod du med pa'i rdul shin tu phra ba snyed cig byas so/_/bskal pa chen po de dag re re la yang lus dang srog phangs par bya ba [{]myed [,]med [}]par sangs rgyas kyi chos gces par bya bas lus brjod du med pa'i yang brjod du med pa 
[\[354b.6\]]zhig yongs su btang ngo rgyal po'i srid chen po yang yongs su btang ngo /_/grong dang grong khyer dang ljongs dang yul dang khams dang rgyal po'i gnas dag kyang yongs su btang ngo /_/sdug cing yid du 'ong la btang mi bra ba'i 'khor gyi tshogs dag kyang yongs su btang ngo /_/
[\[354b.7\]]bu dang bu mo dang chung ma dag kyang yongs su btang ngo /_/rang gi lus dang /_sha dag kyang yongs su btang ngo /_/bdag gi lus las khrag dag kyang slong ba rnams la yongs su btang ngo /_/rus pa dang rkang dag kyang yongs su 
[\[355a\]]
[\[355a.1\]]btang ngo /_/rkang pa dang lag pa dag kyang yongs su btang ngo /_/yan lag dang nying lag dag kyang yongs su btang ngo /_/sna dang rna ba dag kyang yongs su btang ngo /_/[{]myig [,]mig [}]dag kyang yongs su btang ngo /_/
[\[355a.2\]]rang gi kha nas lce'i dbang po dag kyang yongs su btang ngo /_/bskal pa chen po de dag re re la yang 'jig rten thams cad las mngon par 'phags shing bla na med par gyur pa thams cad mkhyen pa nyid kyi dbu la mngon par smon cing /_rang 
[\[355a.3\]]gi mgo sangs rgyas kyi zhing brjod du med pa'i yang brjod du med pa'i rdul shin tu phra ba snyed cig yongs su btang ngo /_/bskal pa chen po re re la ji lta ba de bzhin du bskal pa chen po rgya mtsho sangs rgyas kyi zhing brjod du med pa'i 
[\[355a.4\]]rdul shin tu phra ba snyed las bskal pa rgya mtsho re re la yang de bzhin gshegs pa sangs rgyas kyi zhing rgya mtsho brjod du med pa'i yang brjod du med pa'i rdul shin tu phra ba snyed cig la dbang po dam par gyur te/_rim gro byas so/_/bkur sti byas so/_/phud dud byas so/_
[\[355a.5\]]mchod pa byas so/_/na bza' dang /_bshos dang /_gzims cha dang /_snyun gyi rkyen sman dang /_yo byad dag kyang dbul ba byas so/_/de bzhin gshegs pa de dag gi bstan pa la yang rab tu byung ste/_sangs rgyas kyi gdams ngag thams 
[\[355a.6\]]cad la yang rab tu zhugs so/_/de dag gi bstan pa yang /_yongs su gzung ste/_rigs kyi bu de snyed kyi bskal pa rgya mtshor yang /_de bzhin gshegs pa'i bstan pa la sems bskyed pa 'ga' tsam gyis kyang /_mi mthun pa'i sems bskyed 
[\[355a.7\]]du mi dran no/_/de snyed kyi bskal pa rgya mtshor sems bskyed pa 'ga' tsam gyis kyang khong khro ba dang ldan pa'i sems bskyed pa'am/_bdag tu 'dzin pa'i sems sam/_bdag yongs su bskyang zhing yongs su gzung ba'i sems sam/_
[\[355b\]]
[\[355b.1\]]bdag dang gzhan tu dbye ba'i sems sam/_byang chub kyi lam dang bral bar bya ba'i sems sam/_'khor ba na gnas pas yongs su skyo ba'i sems sam/_zhum pa'i sems sam/_sgrib pas mgo rmongs pa'i sems bskyed du mi dran te/_
[\[355b.2\]]gzhan du na thams cad mkhyen pa nyid kyi tshogs bstsags pa'i phyir byang chub kyi sems ye shes gzhan gyis mi thub cing brgal bar dka' ba'i snying po dang ldan pa bskyed do/_/rigs kyi bu 'di lta ste/_nga'i sngon gyi sbyor ba phun sum tshogs pa/_
[\[355b.3\]]sangs rgyas kyi zhing yongs su dag par byas pa'i sbyor ba dag dang /_des snying rje chen po'i sems rab tu thob ste/_sems can yongs su bskyabs pa dang /_yongs su smin par bya ba dang /_yongs su sbyang bar byas pa'i sbyor ba dag dang /_
[\[355b.4\]]sangs rgyas mchod cing bsnyen bkur ba'i sbyor ba dag dang /_dam pa'i chos yongs su btsal ba'i don du bla ma la rim gror byas pa'i sbyor ba dag dang /_dam pa'i chos yongs su bzung ba'i don du lus yongs su btang ba'i sbyor ba dag 
[\[355b.5\]]dang /_dam pa'i chos yongs su bsrung ba'i don du rang gi srog yongs su btang ba'i sbyor ba de dag ni bstan par bya na/_bskal pa rgya mtsho thams cad kyang zad par 'gyur ro/_/rigs kyi bu ngas 
[\[355b.6\]]ni/_chos rgya mtsho de snyed cig las kyang /_tshig dang yi ge 'ga' tsam yang /_sems can thams cad yongs su bskyab pa la brtson pa dang /_rang gi sems kyi rgyud nges par shes 
[\[355b.7\]]par bya ba la brtson pa dang /_pha rol gyis chos mngon du thos par bya ba la brtson pa dang /_'jig rten pa'i ye shes snang ba thams cad rab tu brjod pa la brtson pa dang /_'jig rten las 'das pa'i ye shes thams cad rab tu brjod 
[\[356a\]]
[\[356a.1\]]pa la brtson pa dang /_sems can thams cad kyi 'khor ba'i bde ba yongs su bskyed pa la brtson pa dang /_de bzhin gshegs pa thams cad kyi yon tan yang dag par bsngags pa la brtson pas 
[\[356a.2\]]'khor los sgyur ba'i rgyal srid yongs su btang bas ma nyos pa'am/_bdog pa thams cad yongs su btang bas mos pa gang yang med de/_de ltar nga nyid kyi sngon gyi sbyor ba phun sum tshogs pa bstan par bya na/_bskal ba rgya mtsho 
[\[356a.3\]]sangs rgyas kyi zhing brjod du med pa'i yang brjod du med pa'i rdul shin tu phra ba snyed zad par 'gyur ro/_/rigs kyi bu de ltar ngas rnam pa de lta bu'i tshogs kyi stobs dang /_dge ba'i rtsa ba'i rgyu bstsags pa'i stobs dang /_mos pa rgya 
[\[356a.4\]]chen po'i stobs dang /_yon tan la nan tan du bya ba'i stobs dang /_chos thams cad yang dag pa ji lta ba bzhin du khong du chud par bya ba'i stobs dang /_shes rab kyi mig gi stobs dang /_de bzhin gshegs pa'i byin gyi 
[\[356a.5\]]rlabs kyi stobs dang /_smon lam chen po'i stobs dang /_snying rje chen po'i stobs dang /_shin tu sbyangs pa'i mngon par shes pa'i stobs dang /_dge ba'i bshes gnyen gyis yongs su bzung ba'i stobs kyis chos kyi 
[\[356a.6\]]lus yongs su dag pa dus gsum du tha mi dad pa thob par gyur to/_/bla na med pa'i gzugs kyi lus 'jig rten thams cad las mngon par 'phags pa 'gro ba thams cad kyi bsam pa ji lta ba bzhin du rnam par dmigs pa 
[\[356a.7\]]thams cad du rjes su song ba sangs rgyas kyi zhing thams cad du rab tu gzhol ba/_thams cad du rab tu gnas pa rnam par 'phrul pa thams cad rnam pa thams cad du/_ston pa 'gro ba thams cad kyi/_yid du 'ong ba yang yongs 
[\[356b\]]
[\[356b.1\]]su sbyangs so/_/rigs kyi bu ngas lus thob pa phun sum tshogs pa/_bskal pa rgya mtsho mtha' yas pas yongs su grub pa/_bskal pa bye ba khrag khrig brgya stong mang pos/_'byung bar dka' ba mthong bar dka' ba 
[\[356b.2\]]'di la ltos/_rigs kyi bu nga ni dge ba'i rtsa ba ma bskyed pa'i sems can rnams kyi rna lam du yang mi 'ong na/_mthong bar lta ji zhig smos/_rigs kyi bu sems can gang dag nga'i ming thos pa tsam gyis/_bla na med pa 
[\[356b.3\]]yang dag par rdzogs pa'i byang chub las phyir mi ldog par 'gyur ba yod do/_/mthong ba tsam dang /_reg pa tsam dang /_bskyal pa tsam dang /_rjes su 'brang ba tsam dang /_rmi lam du mthong ba tsam dang /_rmi lam du ming thos 
[\[356b.4\]]pa tsam gyis kyang /_bla na med pa yang dag par rdzogs pa'i byang chub las phyir mi ldog par 'gyur ba yod de/_sems can la las ni nga nyin zhag gcig tu dran par byas na yongs su smin par 'gyur ro/_/la las ni zhag 
[\[356b.5\]]bdun dang /_la las ni zla ba phyed dang /_la las ni zla ba gcig dang /_la las ni lo gcig dang /_la las ni lo brgya dang /_la las ni bskal pa gcig dang /_la las ni bskal pa brgya nas/_la las ni bskal ba sangs rgyas kyi 
[\[356b.6\]]zhing brjod du med pa'i yang brjod du med pa'i rdul shin tu phra ba snyed du nga rjes su dran par byas na/_yongs su smin par 'gyur ro/_/la las ni tshe gcig tu rjes su dran par byas na/_yongs su smin par 'gyur ro/_/la las 
[\[356b.7\]]ni tshe'i rgyud sangs rgyas kyi zhing brjod du med pa'i yang brjod du med pa'i rdul shin tu phra ba snyed kyis yongs su smin par 'gyur ro/_/sems can la las ni nga'i 'od mthong bas yongs su smin par 'gyur ro/_/la las ni 'od zer 
[\[357a\]]
[\[357a.1\]]bkye ba mthong bas la las ni zhing bskyod pas la las ni gzugs kyi lus bstan pas la las ni dga' bar byas pas yongs su smin par 'gyur te/_rigs kyi bu de ltar thabs kyi tshul sangs rgyas kyi zhing gi rdul shin 
[\[357a.2\]]tu phra ba snyed kyi sems can rnams bla na med pa yang dag par rdzogs pa'i byang chub las phyir mi ldog par 'gyur ro/_/rigs kyi bu sems can gang gis nga'i sangs rgyas kyi zhing yongs su dag pa thob pa de dag ni sangs rgyas kyi zhing yongs 
[\[357a.3\]]su dag par skye'o/_/gang gis nga'i lus yongs su dag pa mthong bar gyur pa de dag ni nga'i lus lta bur skye bar 'gyur gyis rigs kyi bu nga'i lus rnam par dag pa 'di la ltos shig_/de nas tshong dpon gyi bu nor [{]bzangs kyis [,]bzang gis [}]byang chub sems dpa' 
[\[357a.4\]]kun tu bzang po'i lus la bsam pa dang /_ba spu'i bu ga re re la yang sangs rgyas kyi zhing rgya mtsho brjod du med pa'i yang brjod du med pa'i sangs rgyas skye bas yongs su gang ba mthong ngo /_/zhing rgya mtsho re re na yang de bzhin gshegs pa byang chub sems dpa'i 
[\[357a.5\]]'khor rgya mtshos kun nas bskor ba mang po bzhugs pa mthong ngo /_/zhing rgya mtsho de dag thams cad kyang gzhi sna tshogs dang dbyibs sna tshogs dang /_rgyan sna tshogs dang 'khor yug sna tshogs dang sprin sna tshogs dang nam mkha' sna tshogs 
[\[357a.6\]]kyis kun nas khebs pa dang /_sangs rgyas 'byung ba sna tshogs dang chos kyi 'khor lo sna tshogs kyi dbyangs dang ldan par mthong ngo /_/ba spu'i bu ga re re la ji lta ba bzhin du ba spu'i bu ga ma lus pa thams cad dang /_mtshan thams cad dang dpe 
[\[357a.7\]]byad bzang po thams cad dang /_yan lag dang nying lag thams cad la yang de bzhin te/_zhing rgya mtsho re re nas kyang sangs rgyas kyi sku sprul pa'i sprin sangs rgyas kyi zhing thams cad kyi rdul shin tu phra ba snyed byung nas phyogs bcur 'jig rten gyi khams 
[\[357b\]]
[\[357b.1\]]thams cad rgyas par bkang ste bla na med pa yang dag par rdzogs pa'i byang chub tu sems can yongs su smin par mdzad pa mthong ngo /_/de nas tshong dpon gyi bu nor [{]bzangs [,]bzang [}]byang chub sems dpa' kun tu bzang po'i gdams ngag dang rjes su bstan pas rjes su 
[\[357b.2\]]bstan nas byang chub sems dpa' kun tu bzang po'i lus kyi khongs su gtogs pa'i 'jig rten gyi khams thams cad du zhugs te/_sems can yongs su smin par byed par gyur to/_/de ltar tshong dpon gyi bu nor [{]bzangs kyis [,]bzang gis [}]dge ba'i bshes 
[\[357b.3\]]gnyen sangs rgyas kyi zhing gi rdul shin tu phra ba snyed cig gi drung du phyin te/_mthong ba dang bsnyen bkur bas ye shes kyi snang ba dang /_dge ba'i rtsa ba bstsags pa de dag gis byang chub sems dpa' kun tu bzang po mthong ste/_dge ba'i rtsa ba bstsags 
[\[357b.4\]]par gyur ba de'i brgya'i char yang nye bar mi 'gro'o/_/stong gi char yang ma yin brgya stong gi char yang ma yin/_bye ba brgya phrag stong gi char yang ma yin te/_grangs dang cha dang bgrang ba dang dper bya ba dang /_rgyur bya ba tsam du yang mi phod do/_/des dang po sems 
[\[357b.5\]]bskyed pa nas nye bar bzung nas byang chub sems dpa' kun tu bzang po mthong ba'i bar der sangs rgyas kyi zhing rgya mtsho gcig nas gcig tu brgyud pa ji snyed cig la zhugs par gyur pa de dag pas sangs rgyas kyi zhing brjod du med pa'i yang brjod du med pa'i rdul 
[\[357b.6\]]shin tu phra ba snyed kyi bar du byang chub sems dpa' kun tu bzang po'i ba spu'i bu ga re rer sangs rgyas kyi zhing rgya mtsho gcig nas gcig tu brgyud pa mang po la sems kyi skad cig gcig gis zhugs par gyur te/_ba spu'i bu ga re rer ji lta ba de bzhin du ba spu'i bu ga ma lus 
[\[357b.7\]]pa thams cad la yang sems kyi skad cig re re la 'jig rten gyi khams brjod du med pa'i yang brjod du med pa'i rdul shin tu phra ba snyed rnam par gnon pa phyi ma'i mtha'i mur thug pa'i bskal bar byin gyis brlabs pa/_'jig rten gyi khams rgyas par 'gengs pas zhugs 
[\[358a\]]
[\[358a.1\]]kyang zhing rgya mtsho gcig nas gcig tu brgyud pa'i mthar phyin par ma gyur te/_zhing rgya mtsho'i lhun dang zhing rgya mtsho'i bye brag dang /_zhing rgya mtsho yongs su bsdu ba dang /_zhing rgya mtsho yongs su 'grub pa dang /_zhing rgya mtsho 'jig pa dang /_zhing rgya 
[\[358a.2\]]mtsho rnam par phye ba dang /_sangs rgyas byung ba rgya mtsho gcig nas gcig tu brgyud pa dang /_sangs rgyas byung ba rgya mtsho'i sku dang /_sangs rgyas byung ba rgya mtsho'i bye brag dang /_sangs rgyas byung ba rgya mtsho yongs su bsdu ba dang /_sangs rgyas byung ba rgya mtsho 
[\[358a.3\]]yongs su 'byung ba dang /_sangs rgyas byung ba rgya mtsho yongs su 'jig pa dang /_byang chub sems dpa'i 'khor gyi dkyil 'khor rgya mtsho dang byang chub sems dpa'i 'khor gyi dkyil 'khor rgya mtsho gcig nas gcig tu brgyud pa dang /_byang chub 
[\[358a.4\]]sems dpa'i 'khor gyi dkyil 'khor rgya mtsho'i lus dang /_byang chub sems dpa'i 'khor gyi dkyil 'khor rgya mtsho'i bye brag dang /_byang chub sems dpa'i 'khor gyi dkyil 'khor rgya mtsho yongs su bsdu ba dang /_byang chub sems dpa'i 
[\[358a.5\]]'khor gyi dkyil 'khor rgya mtsho yongs su 'byung ba dang /_byang chub sems dpa'i 'khor gyi dkyil 'khor rgya mtsho yongs su 'jig pa dang /_sems can gyi khams la 'jug pa dang /_skad cig re res sems can gyi dbang po shes pa la 'jug pa dang /_
[\[358a.6\]]sems can gyi dbang po shes pa khong du chud par bya ba dang /_sems can yongs su smin par bya zhing gdul ba dang /_byang chub sems dpa' rnam par 'phrul ba zab mo la rnam par gnas pa dang /_byang chub sems dpa'i sa yongs su gnan pa'i 
[\[358a.7\]]rnam par gnon pa rgya mtsho'i mthar yang phyin par ma gyur te/_de zhing la lar ni bskal par rnam par spyad par gyur to/_/zhing la lar ni bskal pa sangs rgyas kyi zhing brjod du med pa'i yang brjod du med pa'i bar du spyad par gyur te/_zhing de dag nas kyang 
[\[358b\]]
[\[358b.1\]]g.yos pa med do/_/sems kyi skad cig re re la yang zhing rgya mtsho mtha' dang dbus med pa la 'jug cing sems can rnams kyang bla na med pa yang dag par rdzogs pa'i byang chub tu yongs su smin par byed par gyur te/_des de ltar mthar gyis 
[\[358b.2\]]byang chub sems dpa' kun tu bzang po'i spyod pa dang smon lam rgya mtsho mnyam pa nyid kyi bar du 'ang thob par gyur to/_/de bzhin gshegs pa thams cad dang mnyam pa nyid dang /_zhing thams cad lus kyis rgyas par dgang ba mnyam pa nyid dang spyod 
[\[358b.3\]]pa yongs su rdzogs par rgyas par dgang ba mnyam pa nyid dang /_mngon par rdzogs par 'tshang rgya ba'i rnam par 'phrul ba yongs su bstan pas rgyas par dgang ba mnyam pa nyid dang /_chos kyi 'khor lo bskor ba mnyam pa nyid dang /_so 
[\[358b.4\]]so yang dag par rig pa rnam par dag pa mnyam pa nyid dang /_dbyangs brjod pa mnyam pa nyid dang /_dbyangs kyi yan lag rgya mtsho thams cad kyi sbyor ba mnyam pa nyid dang /_stobs dang mi 'jig pa mnyam pa nyid dang /_sangs rgyas kyi 
[\[358b.5\]]rnam par spyod pa mnyam pa nyid dang /_byams pa chen po dang /_snying rje chen po mnyam pa nyid dang /_byang chub sems dpa'i rnam par thar pa bsam gyis mi khyab pa'i rnam par 'phrul pa mnyam pa nyid kyi rjes su thob par gyur to/_/de nas byang 
[\[358b.6\]]chub sems dpa' sems dpa' chen po kun tu bzang pos bskal ba dang /_bskal pa 'byam klas pa dang /_'jig rten gyi khams gcig nas gcig tu brgyud pa sangs rgyas kyi zhing brjod du med pa'i yang brjod du med pa'i rdul shin tu phra ba snyed 
[\[358b.7\]]po de dag brnan te mngon par brjod pa'i phyir tshigs su bcad pa'i dbyangs kyis smon lam btab pa/_/ji snyed su dag phyogs bcu'i 'jig rten na/_/dus gsum gshegs pa mi yi seng ge kun/_/bdag gis ma lus de dag thams cad la/_
[\[359a\]]
[\[359a.1\]]lus dang ngag yid dang bas phyag bgyi'o/_/bzang po spyod pa'i smon lam stobs dag gis/_/rgyal ba thams cad yid kyis mngon sum du/_/zhing gi rdul snyed lus rab btud pa yis/_/rgyal ba kun la rab tu phyag 'tshal lo/_/rdul 
[\[359a.2\]]gcig steng na rdul snyed sangs rgyas rnams/_/sangs rgyas sras kyi dbus na bzhugs pa dag/_/de ltar chos kyi dbyings rnams ma lus par/_/thams cad rgyal ba dag gis gang bar mos_/de dag bsngags pa mi zad rgya mtsho rnams/_/dbyangs kyi yan lag 
[\[359a.3\]]rgya mtsho'i sgra kun gyis/_/rgyal ba kun gyi yon tan rab brjod cing /_/bde bar gshegs pa thams cad bdag gis bstod/_/me tog dam pa phreng ba dam pa dang /_/sil snyan rnams dang byug pa'i gdugs mchog dang /_/mar me mchog dang bdug 
[\[359a.4\]]pa dam pa yis/_/rgyal ba de dag la ni mchod par bgyi/_/na bza' dam pa rnams dang dri mchog dang /_/phye ma'i phur ma ri rab mnyam pa dang /_/khyad par can gyi rgyan mchog thams cad kyis/_/rgyal ba de dag la ni mchod par bgyi/_/mchod 
[\[359a.5\]]pa gang rnams bla med rgya che ba/_/de dag rgyal ba thams cad la yang mos/_/bzang po spyod la dad pa'i stobs dag gis/_/rgyal ba kun la phyag 'tshal mchod par bgyi/_/'dod chags zhe sdang gti mug dbang gis na/_/lus dang ngag dang de bzhin yid kyis kyang /_/sdig 
[\[359a.6\]]pa bdag gis bgyis pa ci mchis pa/_/de dag thams cad bdag gis so sor bshags/_/phyogs bcu'i rgyal ba kun dang sangs rgyas sras/_/rang rgyal rnams dang slob dang mi slob dang /_/'gro ba rnams kyi bsod nams gang la yang /_/de dag kun gyi rjes su bdag yi 
[\[359a.7\]]rang /_/gang rnams phyogs bcu'i 'jig rten sgron ma dag_/byang chub rim par sangs rgyas ma chags brnyes/_/mgon po de dag bdag gis thams cad la/_/'khor lo bla na med pa bskor bar bskul/_/mya ngan 'da' ston gang bzhed de dag la/_/'gro ba kun la 
[\[359b\]]
[\[359b.1\]]phan zhing bde ba'i phyir/_/bskal ba zhing gi rdul snyed bzhugs par yang /_/bdag gis thal mo rab sbyar gsol bar bgyi/_/phyag 'tshal ba dang mchod cing bshags pa dang /_/rjes su yi rang bskul zhing gsol ba yi/_/dge ba cung zad bdag 
[\[359b.2\]]gis ci bstsags pa/_/thams cad bdag gis byang chub phyir bsngo'o/_/'das pa'i sangs rgyas rnams dang phyogs bcu yi/_/'jig rten dag na gang bzhugs mchod par gyur/_gang yang ma byon de dag rab myur bar/_/bsam rdzogs byang 
[\[359b.3\]]chub rim par sangs rgyas spyon/_/phyogs bcu ga la'i zhing rnams ji snyed pa/_/de dag rgya cher yongs su dag par gyur/_/byang chub shing dbang drung gshegs rgyal ba dang /_/sangs rgyas sras kyis rab tu gang bar shog_/phyogs bcu'i sems can 
[\[359b.4\]]gang rnams ji snyed pa/_/de dag rtag tu nad med bde bar gyur/_/'gro ba kun gyi chos kyi don rnams ni/_/'thun par gyur cing re ba'ang grub par shog_/byang chub spyod pa dag ni bdag spyod cing /_/'gro ba kun tu skye ba dran par gyur/_/tshe rabs kun tu 'chi 
[\[359b.5\]]'pho skye ba na/_/rtag tu bdag ni rab tu 'byung bar shog_/rgyal ba kun gyi rjes su slob gyur te/_/bzang po spyod pa yongs su rdzogs byed cing /_/tshul khrims spyod pa dri med yongs dag par/_/rtag tu ma nyams skyon med spyod par shog_/lha yi skad 
[\[359b.6\]]dang klu dang gnod sbyin skad/_/grul bum dag dang mi yi skad rnams dang /_/'gro ba kun gyi sgra rnams ji tsam par/_/thams cad skad du bdag gis chos bstan to/_/nges shing pha rol phyin la rab brtson te/_/byang chub sems 
[\[359b.7\]]ni nam yang brjed ma gyur/_/sdig pa gang rnams sgrib par 'gyur ba dag_/de dag ma lus yongs su byang bar shog_/las dang nyon mongs bdud kyi las rnams las/_/grol zhing 'jig rten 'gro ba rnams su yang /_
[\[360a\]]
[\[360a.1\]]ji ltar pad mo chus mi chags pa bzhin/_/nyi zla nam mkhar thogs pa med ltar spyad/_/zhing gi khyon dang phyogs rnams ji tsam par/_/ngan song sdug bsngal rab tu zhi bar byed/_/bde ba dag la 'gro ba kun 'god cing /_/'gro ba thams cad la 
[\[360a.2\]]ni phan par spyad/_/byang chub spyod pa yongs su rdzogs byed cing /_/sems can dag gi spyod dang mthun par 'jug_/bzang po spyod pa dag ni rab ston cing /_/ma 'ongs bskal pa kun tu spyod par 'gyur/_/bdag gi spyod dang mtshungs par gang spyod pa/_/
[\[360a.3\]]de dag dang ni rtag tu 'grogs par shog_/lus dang ngag rnams dang ni sems kyis kyang /_/spyod pa dag dang smon lam gcig tu spyad/_/bdag la phan par 'dod pa'i grogs po dag_/bzang po spyod pa rab tu ston pa rnams/_/de dag dang yang rtag tu phrad par 
[\[360a.4\]]shog_/de dag bdag gis nam yang yid mi dbyung /_/sangs rgyas sras kyis bskor ba'i mgon po rnams/_/mngon sum rtag tu bdag gis rgyal ba lta/_/ma 'ongs bskal pa kun tu mi skyo bar/_/de dag la yang mchod pa rgya cher bgyi/_/rgyal ba 
[\[360a.5\]]rnams kyi dam pa'i chos 'dzin cing /_/byang chub spyod pa kun tu snang bar byed/_/bzang po spyod pa rnam par sbyangs pa yang /_/ma 'ongs bskal pa kun tu spyad par bgyi/_/srid pa thams cad du yang 'khor ba na/_/bsod nams ye shes dag ni 
[\[360a.6\]]mi zad rnyed/_/thabs dang shes rab ting 'dzin rnam thar dang /_/yon tan kun gyi mi zad mdzod du gyur/_/rdul gcig steng na rdul snyed zhing rnams te/_/zhing der bsam gyis mi khyab sangs rgyas rnams/_/sangs rgyas sras kyi dbus na bzhugs 
[\[360a.7\]]pa la/_/byang chub spyod pa spyod cing blta bar bgyi/_/de dag ma lus thams cad phyogs su yang /_/skra tsam khyon la dus gsum tshad snyed kyi/_/sangs rgyas rgya mtsho zhing rnams rgya mtsho dang /_/bskal pa rgya mtshor spyod cing rab tu 'jug_/
[\[360b\]]
[\[360b.1\]]gsung gcig yan lag rgya mtsho'i sgra skad kyis/_/rgyal ba kun dbyangs yan lag rnam dag pa/_/'gro ba kun gyi bsam pa ji bzhin dbyangs/_/sangs rgyas gsung la rtag tu 'jug par bgyi/_/dus gsum gshegs pa rgyas ba thams cad dag_/'khor 
[\[360b.2\]]lo'i tshul rnams rab tu bskor ba yis/_/de dag gi yang gsung dbyangs [{]myi [,]mi [}]zad la/_/blo yi stobs kyis bdag kyang rab tu 'jug_/ma 'ongs bskal ba thams cad 'jug par yang /_/skad cig gcig gis bdag kyang 'jug par bgyi/_/gang yang 
[\[360b.3\]]bskal pa dus gsum tshad de dag_/skad cig cha shas kyis ni zhugs par spyad/_/dus gsum gshegs pa mi yi seng ge dag_/de dag skad cig gcig la bdag gis blta/_/rtag tu de dag gi ni spyod yul la/_/sgyu mar gyur pa'i rnam thar stobs kyis 
[\[360b.4\]]'jug_/gang yang dus gsum dag gi zhing bkod pa/_/de dag rdul gcig steng du mngon par bsgrub/_/de ltar ma lus phyogs rnams thams cad du/_/rgyal ba rnams kyi zhing gi rgyan la 'jug_/gang yang ma byon 'jig rten sgron ma rnams/_/
[\[360b.5\]]de dag rim par 'tshang rgya 'khor lo bskor/_/mya ngan 'das pa rab tu zhi mtha' ston/_/mgon po kun gyi drung du bdag mchi'o/_/kun tu myur ba'i rdzu 'phrul stobs rnams dang /_/kun nas sgo yi theg pa'i stobs dag dang /_/kun tu yon tan spyod pa'i 
[\[360b.6\]]stobs rnams dang /_/kun tu khyab pa byams pa dag gi stobs/_/kun tu dge ba'i bsod nams stobs rnams dang /_/chags pa med par gyur pa'i ye shes stobs/_/shes rab thabs dang ting 'dzin stobs dag gis/_/byang chub stobs rnams yang 
[\[360b.7\]]dag sgrub par byed/_/las kyi stobs rnams yongs su dag byed cing /_/nyon mongs stobs rnams kun tu 'joms par byed/_/bdud kyi stobs rnams stobs med rab byed cing /_/bzang po spyod pa'i stobs ni rdzogs par bgyi/_/zhing rnams rgya mtsho rnam par dag byed cing /_/
[\[361a\]]
[\[361a.1\]]sems can rgya mtsho dag ni rnam par sgrol/_/chos rnams rgya mtsho rab tu mthong byed cing /_/ye shes rgya mtsho rab tu rtogs par byed/_/spyod pa rgya mtsho rnam par dag byed cing /_/smon lam rgya mtsho rab tu rdzogs par byed/_/sangs 
[\[361a.2\]]rgyas rgya mtsho rab tu mchod byed cing /_/bskal pa rgya mtshor mi skyo spyad par bgyi/_/gang yang dus gsum gshegs pa rgyal ba yi/_/byang chub spyod pa'i smon lam bye brag rnams/_/bzang po spyod pas byang chub sangs rgyas nas/_/de kun bdag 
[\[361a.3\]]gis ma lus rdzogs par bgyi/_/rgyal ba kun gyi sras kyi thu bo ba/_/gang gi ming ni kun tu bzang zhes bya/_/mkhas pa de dang mtshungs par spyad pa'i phyir/_/dge ba 'di dag thams cad rab tu bsngo/_/lus dang ngag dang yid kyang rnam dag cing /_/
[\[361a.4\]]spyod pa rnam dag zhing rnams yongs dag dang /_/bsngo ba bzang po mkhas pa ci 'dra bar/_/de 'drar bdag kyang de dang mtshungs par shog_/kun nas dge ba bzang po spyod pa'i phyir/_/'jam dpal gyi ni smon lam spyad par bgyi/_/ma 
[\[361a.5\]]'ongs bskal pa kun tu mi skyo bar/_/de yi bya ba ma lus rdzogs par bgyi/_/spyod pa dag ni tshad yod ma gyur cig_/yon tan rnams kyang tshad gzung med par shog_/spyod pa tshad med pa la gnas nas kyang /_/de dag 'phrul pa thams cad 'tshal bar bgyi/_/
[\[361a.6\]]nam mkha'i mthar thug gyur pa ji tsam par/_/sems can ma lus mtha' yang de bzhin te/_/ci tsam las dang nyon mongs mthar gyur pa/_/bdag gi smon lam mtha' yang de tsam mo/_/gang yang phyogs bcu'i zhing rnams mtha' yas pa/_/rin chen 
[\[361a.7\]]brgyan te rgyal ba rnams la phul/_/lha dang mi yi bde ba mchog rnams kyang /_/zhing gi rdul snyed bskal bar phul ba bas/_/gang gis bsngo ba'i rgyal po 'di thos nas/_/byang chub mchog gi rjes su rab mos shing /_/lan cig tsam yang dad pa bskyed pas 
[\[361b\]]
[\[361b.1\]]ni/_/bsod nams dam pa'i mchog tu 'di 'gyur ro/_/gang gis bzang spyod smon lam 'di btab pa/_/des ni ngan song thams cad spong bar 'gyur/_/des ni grogs po ngan pa spangs pa yin/_/snang ba mtha' yas de yang des myur mthong /_/de 
[\[361b.2\]]dag rnyed pa rab rnyed bde bar 'tsho/_/mi tshe 'dir yang de dag legs par 'ong /_/kun tu bzang po de yang ji 'dra bar/_/de dag ring por mi thogs de bzhin 'gyur/_/mtshams med lnga po dag gi sdig pa rnams/_/gang gi mi shes dbang gis byas pa dag_/
[\[361b.3\]]de yis bzang po spyod pa 'di brjod na/_/myur du ma lus yongs su byang bar 'gyur/_/ye shes dang ni gzugs dang mtshan rnams dang /_/rigs dang kha dog rnams dang ldan par 'gyur/_/bdud dang mu stegs mang pos de [{]myi [,]mi [}]thub/_/'jig rten gsum po 
[\[361b.4\]]kun na'ang mchod par 'gyur/_/byang chub shing dbang drung du de myur 'gro/_/song nas sems can phan phyir der 'dug ste/_/byang chub sangs rgyas 'khor lo rab tu bskor/_/bdud rnams sde dang bcas pa thams cad btul/_/gang yang bzang po spyod 
[\[361b.5\]]pa'i smon lam 'di/_/'chang ba dang ni klog gam ston pa yi/_/de yi rnam par smin pa sangs rgyas mkhyen/_/byang chub mchog la som nyi ma byed cig_/'jam dpal ji ltar mkhyen cing dpa' ba dang /_/kun tu bzang po de yang de bzhin te/_/
[\[361b.6\]]de dag gi ni rjes su bdag slob cing /_/dge ba 'di dag thams cad rab tu bsngo/_/dus gsum gshegs pa rgyal ba thams cad kyis/_/bsngo ba gang la mchog tu bsngags pa des/_/bdag gi dge ba'i rtsa ba 'di kun kyang /_/bzang po spyod 
[\[361b.7\]]phyir rab tu bsngo bar bgyi/_/bdag ni 'chi ba'i dus byed gyur pa na/_/sgrib pa thams cad dag ni phyir bstsal te/_/mngon sum snang ba mtha' yas de mthong nas/_/bde ba can gyi zhing der rab tu 'gro/_/der song nas ni smon lam 'di dag kyang /_/
[\[362a\]]
[\[362a.1\]]thams cad ma lus mngon du gyur par shog_/de dag ma lus bdag gis yongs su bskang /_/'jig rten ji srid sems can phan par bgyi/_/rgyal pa'i dkyil 'khor bzang zhing dga' ba der/_/pad mo dam pa shin tu mdzes 
[\[362a.2\]]las skyes/_/snang ba mtha' yas rgyal bas mngon sum du/_/lung bstan pa yang bdag gis der thob shog_/der ni bdag gis lung bstan rab thob nas/_/sprul pa mang po bye ba phrag brgya yis/_/blo'i stobs kyis phyogs bcu rnams su yang /_/
[\[362a.3\]]sems can rnams la phan pa mang po bgyi/_/gang gis bzang po spyod pa ston pa yis/_/dge ba cung zad bdag gis ci bstsags pa/_/des ni 'gro ba'i smon lam dge ba rnams/_/skad cig gcig gis thams cad 'byor bar shog_/gang yang 
[\[362a.4\]]bzang po spyod pa bsngos pa yis/_/bsod nams mtha' yas dam pa thob pa des/_/'gro ba sdug bsngal chu bor bying ba rnams/_/'od dpag med pa'i gnas rab 'gro bar shog_/shin tu rgyas pa chen po'i mdo/_/sangs rgyas phal po che zhes bya ba 
[\[362a.5\]]las/_byang chub sems dpa'i sde snod kyi nang /_sdong pos brgyan pa zhes bya ba chos kyi rnam grangs chen po las/_nor [{]bzangs kyis [,]bzang gis [}]dge ba'i bshes gnyen bsnyen bkur ba'i spyod pa phyogs gcig ste ci snyed pa rdzogs [{]s+ho[,]so[}]//_//rgya gar gyi 
[\[362a.6\]]mkhan po dzi na mi tra dang /_su ren+d+ra bo d+hi dang /_zhus chen gyi lo tsA ba ban+de ye shes sde/_la sogs pas bsgyur cing zhus te gtan la phab pa'o//_//de ltar bde bar gshegs pa'i bka' 'khor lo rim pa gsum las/_'dir tha ma don dam rnam par 
[\[362a.7\]]nges pa'i 'khor lo'i snying po phul du byung ba sangs rgyas phal po che mtshan gyi rnam grangs shin tu rgyas pa chen po'i sde snod/_snyan gyi gong rgyan/_pad+ma'i rgyan sogs du ma dang ldan pa la/_de bzhin gshegs pa phal po che'i le'u/_rdo rje rgyal mtshan gyi bsngo ba/_sa bcu bstan pa/_kun tu bzang po'i spyod pa bstan pa/_de bzhin 
[\[362b\]]
[\[362b.1\]]gshegs pa'i skye ba dang 'byung ba bstan pa/_'jig rten las 'das pa'i le'u/_sdong pos brgyan pa'i le'u ste bdun la so so'i nang gses kyi dbye bas le'u bzhi bcu rtsa lnga/_sh+lo ka sum khri/_dgu stong sum cu/_bam po brgya sum cu dang sh+lo ka sum cu yod par bu ston rin po che sogs bzhed cing /_tshal pa bka' 
[\[362b.2\]]'gyur gyi dkar chag tu bam po brgya dang bco lnga/_ldan dkar mar bam po brgya dang nyi shu rtsa bdun du mdzad/_deng sang gi dpe rnams la'ang bam grangs mang nyung ci rigs yod par snang /_'di thog mar 'phags pa klu sgrub la/_paN+Di ta byang chub bzang po dang paN+Di ta dga' ba gnyis kyis zhus/_de gnyis kas rgya nag tu 
[\[362b.3\]]'gyur mdzad/_rgya nag gi 'gyur la/_su ren+t+ra bo d+hi dang /_bai ro tsa na rak+Shi tas zhus chen mdzad par bshad cing /_lung gi brgyud rim la'ang rgya nag nas 'gyur ba'i brgyud pa ni/_rdzogs pa'i sangs rgyas/_'phags pa 'jam dpal/_mgon po klu sgrub/_gong gi paN+Di ta gnyis/_de nas hwa shang thu thu zhun sogs 
[\[362b.4\]]rim par brgyud de/_hwa shang gying ju la dbus pa sangs rgyas 'bum gyis gsan/_de nas lo tsA ba mchog ldan nas deng sang gi bar du brgyud pa dang /_rgya gar nas 'gyur ba'i brgyud pa ni/_klu sgrub nas/_aR+Ya de wa/_'jam dpal grags pa sogs nas rim bzhin/_rdo rje gdan ba ri lo tsA bas gsan/_de 
[\[362b.5\]]nas mchims brtson seng /_rje btsun sa skya pa chen po sogs brgyud par bshad do/_/'on kyang gong gi 'gyur byang 'di las lo paN gzhan gyis bsgyur tshul lo rgyus dang /_dpe rnams la ma mthong ngo /_/'di nyid tshal ba bka' 'gyur gyi ma phyi byas nas 'jang sa tham rgyal pos bka' 'gyur ro cog par du 
[\[362b.6\]]bsgrubs pa deng sang li thang mchal bar du grags pa khungs thub kyi tshad mar bzung nas ma phyi byas pa yin kyang /_skabs 'dir chad lhag dang brda ma dag pa mang ba 'dug pas/_slar yig rnying dag pa mang du btsal nas zhu dag bgyis pa yin la/_de'ang rgya dpe mi gcig pa dang /_'gyur mi mthun 
[\[362b.7\]]pa ni don gyi khog gcig kyang tshig la zhu dag mi btub na'ang /_'di'i dpe phal cher zhu dag pher ba kho na 'dug la 'on kyang rgyan la bkod pa dang /_'byam klas la rab 'byams dang /_so so yang dag par rig pa la/_tha dad pa yang dag par shes pa dang /_thugs la dgongs pa dang /_nyin 
[\[363a\]]
[\[363a.1\]]mtshan dang zla ba yar kham mar kham dang zhes pa la/_nyin mtshan dang yud du yan man dang zhes dang /_tha snyad la rnam par dpyod pa zhes pa rnams 'gyur khyad lta bur 'dug pa don la mi 'gal bas rang sor bzhag_/rgya skad la rang bzhin rkyen/_rnam 'gyur gyi tshul du ma yod pa/_bod 
[\[363a.2\]]la lo paN chos kyi spyan ldan rnams kyis don 'gyur mdzad pa 'ga' zhig_/dus dang rnam dbye sogs shin tu rtogs dka' bas dpe mthun shas che ba gtso bor bzung /_gzhan dogs gnas cung zad yod pa rnams/_bod kyi brda'i bstan bcos rnams dang go bstun/_dpe phal cher la brda rnying 
[\[363a.3\]]shas che ba dang /_'gyur bcos mdzad pa'i gsal kha mi snang bas/_bod kyi brda rnying pa sha stag zhig byung na 'brel chags pa 'dra yang phyis su brda gsar rnying 'dres nyams che ba dang /_shad bar gcod mtshams 'khrugs pa mang du snang yang cung zad skyon chung ba'i dbang du byas nas btang snyoms su 
[\[363a.4\]]bzhag_/de min mon pa'i rdo gcod zhu dag gi dpe zlar ma song bar nan tan chen pos shin tu dag khul du bgyis pa 'di/_sangs rgyas kyi bstan pa rin po che dang ris med pa'i 'gro ba yongs kyi bsod nams kyi dpal du bskal ba ji srid gnas kyi bar du khor yug ri bo'i khongs 'dir/_nyi zla ltar 
[\[363a.5\]]gsal bar gyur cig_/ces bod chen po'i yul ljongs sde bzhi'i 'byung gnas dge bcu'i khrims lugs kyis mngon par mtho ba'i nor 'dzin yangs pa chos bzhin du skyong ba'i lha chos rgyal byang chub sems dpa'i mi'i dbang po bstan pa tshe [{]rings kyi [,]ring gi [}]zhal snga nas/_dge byed ces pa chu 
[\[363a.6\]]stag lor gsung rab 'di nyid par du bsgrub par mdzad pa'i skabs zhu dag las 'phros te 'di nyid kyi do dam par bkas gnang ba'i zhabs 'bring ba dge slong bkra shis dbang phyug gis gleng ba dza yan+tu//_//ye d+har+m+mA he tu brab+ha wA he tun+te ShAn+ta thA ga to h+ya wad ta/_/he ShAny+tsa lo ni ro d+ha e waM bA dI ma hA shra ma NaH//_
