[\[1a\]]
[\[1a.1\]]@#/_/gzungs 'dus e bzhugs so//
[\[1b\]]
[\[1b.1\]{D846}]@##/_/spyan 'dren rgyud gsum pa/_bla ma'i bla ma bla med dkon mchog gsum/_/che ba'i che mchog dbang mchog dam pa la/_/gus pas phyag 'tshal dang bas 
[\[1b.2\]]skyabs su mchi/_/gnam sa'i mnga' bdag skye dgu'i longs spyod gzhi/_/bstan pa dam pa chos kyi mgon mdzad pa/_/tshangs pa brgya byin rgyal chen yul 'khor srung /_/'phags 
[\[1b.3\]]skyes mig mi bzang dang lus ngan bo/_/'jig rten skyong ba dbang po me lha dang /_/gshin rje bden bral chu lha rlung gi lha/_/rnam thos bu dang dbang bdag sa yi lha/_/nyi zla gza' 
[\[1b.4\]]skar phyogs kyi glang po rnams/_/blon po sde dpon lha mo phyogs mtshams srung /_/btsun mo sras bcas so so'i 'khor kun dang /_/lha yi sde dpon chen por mtshan grags pa/_/
[\[1b.5\]]khyab 'jug tshogs bdag nan+ti karti ka/_/nag po chen po stobs chen stobs po che/_/gnod 'dzin pad+ma pad+ma chen po dang /_/dung dang dung chen gang po shin tu gang /_/mgrin bzang 
[\[2a\]]
[\[2a.1\]]gang ba bzang po nor bu bzang /_/bum rna dril rna rna gsum rna bo che/_/yang dag shes dang yang dag rgyal ba dang /_/rgyal ba'i khyu mchog 'brog gnas gangs la gnas/_/bde ri lngas rtsen lnga len tshigs lnga ser/_/mgrin bcu rnam 
[\[2a.2\]]'jigs 'brug sgra nam mkha'i dbyangs/_/stong gsum rgya mtsho dga' bo bsnyen dga' bo/_/ma dros gzi can nor rgyas gdon la 'jebs/_/drang srong rig 'dzin char sprin lo tog lha/_/lam lha nyin mtshan dus mtshams tshes grangs yud/_/ha nu man ta la 
[\[2a.3\]]sogs mthu chen dang /_/tshig dbang lha mo sgra dbyangs dbyangs can dang /_/be'u 'dra dpal gyi lha mo 'od zer can/_/dkar sham brjod skyob gang gA ya mu na/_/sras 'phan dung can ri mkhar nag mo dang /_/ma bdun sring mo bdun dang sring mo bzhi/_/nag mo 
[\[2a.4\]]chen mo ral pa gcig la sogs/_/lha mo chen mo gnod sbyin chen mo dang /_/srin mo chen mo sha za chen mo dang /_/gzhon nu'i sku 'tsho rdzu 'phrul dbang gis 'phags/_/slag chen brjid pa lha dmag g.yul du bstod/_/rmad grags chen po'i dge bsnyen 
[\[2a.5\]]chen po dang /_/lha sras gzhon nu klu sras gzhon nu dang /_/rig 'dzin gzhon nu drang srong gzhon nu dang /_/bi k+Shus bsten pa'i gzhon nu lnga brgya spun/_/gnod sbyin gzhon nu ti ra ka la sogs/_/gzi brjid chen po'i gzhon sde thams cad dang /_/skye dgu'i 
[\[2a.6\]]bdag po la sogs lha dang klu/_/gnod sbyin dri za lto 'phye lha ma yin/_/gser 'dab grul bum srin po mi'am ci/_/'byung po sha za yul bdag 'dre la sogs/_/cang shes snying rje'i lam du zhugs dgu dang /_/rig pa'i lcags kyus zin pa kun 
[\[2b\]]
[\[2b.1\]]gson cig/_/gang gi ming la'ang bkra shis dpal 'bar ba/_/yi ge gnyis 'brel dkon mchog gsum gyi mtshan/_/skyes bu gang zhig nyan tam 'don pa yang /_/gzha' gsang yun gyi chu srid 'thob 'gyur na/_/yon tan phun sum dpag yas dkon mchog la/_/
[\[2b.2\]]bsnyen bkur mnyes byed bka' la gus pa dang /_/chos thos nyams su len pa ci zhig smos/_/de bas gsung rab dpag bsam rgyas pa yi/_/lha yi longs spyod tshal du kun gshegs te/_/chos rje nyi ma thams cad mkhyen pa'i bka'/_/bdud sde lta min g.yul 
[\[2b.3\]]las rgyal byed pa/_/rin chen 'od mchog lha dbang gtsug gi rgyan/_/bag yod dad pa'i spyi bos blang bar mdzod/_/kye rgyal ba'i sras khyod tshur shog_/bdag dang sems can kun kyang yongs su mya ngan las 'das par bgyis la/_sems can ma rgal bas ma 'jigs 
[\[2b.4\]]par bsod nams dang ye shes kyi tshogs btsal bas mi ngoms pa la sems zhog shig_/mngon par 'du byed pa'i rang bzhin gyi mtshan nyid kyang ma gtang shig_/sangs rgyas kyi gzugs kyi sku yang ma dor cig_/'dod chags dang bral ba'ang thob par gyis shig_/
[\[2b.5\]]chos thams cad la chags pa med pa'i thams cad mkhyen pa'i ye shes kyang btsal bar gyis shig_/chos thams cad la gzhan gyi dring 'jog pa med par sangs rgyas kyi zhing yang yongs su sbyang bar gyis shig_/zhing gi mtshan nyid nam mkha' lta bur yang shes par gyis 
[\[2b.6\]]shig_/sems can yongs su smin par bya bas ma skyo shig_/bdag med pa'i mtshan nyid kyang ma spong shig_/mngon par shes pa la yang rnam par 'phrul par gyis shig_/chos kyi dbyings las kyang ma g.yo shig_/byang chub tu sems bskyed pa yang ma gtang shig_/
[\[2b.7\]]thams cad mkhyen pa'i ye shes la yang 'byung bar gyis shig_/chos kyi 'khor lo bskor bas sems can thams cad tshim par gyis shig_/chos nyid brjod du med pa las kyang 'da' bar ma byed cig_/de bzhin gshegs pa'i rnam par 'phrul pa dang byin gyi brlabs kyang yongs 
[\[3a\]]
[\[3a.1\]]su ston cig_/byang chub sems dpa'i lus kyang ma dor cig_/skye ba'i skye mched thams cad du yang snang bar gyis shig_/yongs su mya ngan las 'da' ba chen po yang yongs su ston cig ces/_kye rgyal ba'i sras 'di dag ni lta ba'i chos zung dang snel zhir sgrub pa mngon 
[\[3a.2\]]par bsgrub pa rnams nye bar sgrub pa 'di dag ni sangs rgyas kyi phrin las yang dag phul gyi chos bcu pa zhes bya'o/_/kye rgyal ba'i sras 'di dag ni byang chub sems dpa' rnams kyi sangs rgyas kyi phrin las te/_byang chub sems dpa' rnams rang byung gi phrin las gzhan gyi dring 'jog pa med par 
[\[3a.3\]]bla na med pa'i byang chub 'thob par 'gyur ba dag go/_/lha yi rgyal po dbang chen mchog sbyin gtso/_/dpa' bo 'jigs med 'jig rten kun la grags/_/shes rab 'od gsal zla ba nya ba'i zhal/_/skyes mchog smon lam phrin las gcig pa'i mched/_/tshangs pa 
[\[3a.4\]]brgya byin 'jig rten skyong la sogs/_/rdo rje ting 'dzin ri rab srub shing dang /_/snying rje brtson 'grus klu yi srub thag gis/_/shes rab chen po'i rgya mtsho bsrubs pa'i bcud/_/dam chos bdud rtsi'i mgron du gshegs kun la/_/chos bsgrags bsod nams 
[\[3a.5\]]dbyig kyang spyir 'bul gyis/_/srin dmag lha min g.yul las rgyal ba dang /_/lha yi rgyal srid dbu rmog btsan par bsngo/_/gzi byin g.yog 'khor longs spyod 'phel ba dang /_/mthu rtsal go 'phang khyad par thob par bsngo/_/rdzu 'phrul mngon shes pha rol phyin la 
[\[3a.6\]]sogs/_/rnam par thar pa'i sgo kun rdzogs pa dang /_/dge ba'i phrin las dgongs dgu grub par bsngo/_/dam chos bdud rtsi'i bde bas lus khyab ste/_/sdug bsngal gnod pa'i rgyud las grol bar bsngo/_/dge ba'i bshes gnyen bka' drin byams pa'i gnyen/_/
[\[3a.7\]]bdag cag nyon mongs mtshon gyis rmas pa rnams/_/thugs rje'i byin gyi brlabs kyis bskyang ba dang /_/gang gis gang la spyi bos mthu skyed cing /_/de bzhin gshegs pa'i bstan pa bsrung bar gsol/_/ma 'os 'khrul pa'i nongs pa mchis so 'tshal/_/dus rig 
[\[3b\]]
[\[3b.1\]]rgyud mkhyen kun la bzod par gsol/_/lha tshogs chos kyi sbyin pa'i bkra shis kyis/_/phun sum tshogs 'dzin dam chos rgyas par smon/_/rgyud gsum pa rdzogs [{]s+ho[,]so[}]//_//[{D846a}]rgyud gsum pa/_tshangs pa brgya byin rgyal chen lha dang klu/_/gnod sbyin dri za lto 
[\[3b.2\]]'phye lha ma yin/_/gser 'dab grul bum mi'am ci la sogs/_/sems can gang dag bde gshegs sras rnams dang /_/nor bdun phun sum dpal bzhed kun gson cig_/sangs rgyas bcom ldan yon tan bsam mi khyab/_/dam pa'i chos kyi yon tan bsam mi 
[\[3b.3\]]khyab/_/'phags pa'i dge 'dun yon tan bsam mi khyab/_/dkon mchog bsam mi khyab la mngon dad pa'i/_/rnam smin bla na med pa'ang bsam mi khyab/_/bskal pa bye ba khrag khrig bgrang bar yang /_/dkon mchog mtshan thos tsam yang rnyed dka' bas/_/brgya lam 
[\[3b.4\]]lan cig khom ldan lus rnyed rnams/_/rdzu 'phrul dad pa'i shugs kyis 'dir gshegs te/_/rnam par grol ba'i rin chen sna tshogs gling /_/zab mo rgyal ba'i bka' la kun gson cig_/bsngo ba gang dag dam chos lhur len 'dir 'dus pa/_/lha klu gnod sbyin 
[\[3b.5\]]la sogs mthu chen rnams/_/chos kyi bsod nams shas kyang khyed bzhes te/_/gzi byin 'khor 'phel dgongs pa grub par bsngo/_/gsung rab bdud rtsi'i rjes su bsgrub mdzod la/_/gang la ci rigs so sor dpal bskyed cing /_/de bzhin gshegs pa'i 
[\[3b.6\]]bstan pa bsrung bar gsol/_/rgyud gsum pa rdzogs so//[ {D847}]@#/_/rgya gar skad du/_Ar+ya rat+nolka nA ma d+hA ra NI ma hA yA na sU tra/_bod skad du/_'phags pa dkon mchog ta la la'i gzungs zhes bya ba theg pa 
[\[3b.7\]]chen po'i mdo/_bam po dang po/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab na/_bya rgod kyi phung po'i ri la dge slong stong du tshang ba thams cad kyang dkar po'i 
[\[4a\]]
[\[4a.1\]]chos yongs su rdzogs pa/_seng ge'i sgra chen po sgrog pa/_ye shes kyi tshogs dpag tu med pa tshol ba la mkhas pa sha stag gi dge slong gi dge 'dun chen po dang thabs cig tu bzhugs so/_/byang chub sems dpa'i dge 'dun chen po 'di lta 
[\[4a.2\]]ste/_byang chub sems dpa' sems dpa' chen po kun tu bzang po dang /_byang chub sems dpa' sems dpa' chen po lag na phyag rgya rin po che dang /_byang chub sems dpa' sems dpa' chen po rtag tu brtson dang /_byang chub sems dpa' sems 
[\[4a.3\]]dpa' chen po yon tan gyis brgyan pa dang /_byang chub sems dpa' sems dpa' chen po bsod nams mngon bsgrags dang /_byang chub sems dpa' sems dpa' chen po blo gros chen po dang /_byang chub sems dpa' sems dpa' chen po yon tan bkod pa dang /_byang 
[\[4a.4\]]chub sems dpa' sems dpa' chen po rdo rje'i blo gros dang /_byang chub sems dpa' sems dpa' chen po rdo rje'i snying po dang /_byang chub sems dpa' sems dpa' chen po rdo rje'i 'od dang /_byang chub sems dpa' sems dpa' chen po rdo rje'i mtshon cha dang /_byang chub 
[\[4a.5\]]sems dpa' sems dpa' chen po rdo rje sra ba dang /_byang chub sems dpa' sems dpa' chen po sa 'dzin dang /_byang chub sems dpa' sems dpa' chen po gzungs kyi blo gros dang /_byang chub sems dpa' sems dpa' chen po don kun mthong dang /_byang chub 
[\[4a.6\]]sems dpa' sems dpa' chen po spyan ras gzigs dbang phyug dang /_byang chub sems dpa' sems dpa' chen po mthu chen thob dang /_byang chub sems dpa' sems dpa' chen po blo gros brtan pa dang /_byang chub sems dpa' sems dpa' chen po lag na 
[\[4a.7\]]rdo rje dang /_byang chub sems dpa' sems dpa' chen po 'jam dpal gzhon nur gyur pa dang /_byang chub sems dpa' sems dpa' chen po ngan song spong dang /_byang chub sems dpa' sems dpa' chen po mya ngan dang mun pa thams cad 'joms pa dang /_byang chub 
[\[4b\]]
[\[4b.1\]]sems dpa' sems dpa' chen po rab kyi rtsal gyis rnam par gnon pa dang /_byang chub sems dpa' sems dpa' chen po mi len mi 'dor ba dang /_byang chub sems dpa' sems dpa' chen po tsan+dan snying po dang /_byang chub sems dpa' sems dpa' chen po blo gros rgya 
[\[4b.2\]]mtsho dang /_byang chub sems dpa' sems dpa' chen po 'byung dka' dang /_byang chub sems dpa' sems dpa' chen po dga' 'byung dang /_byang chub sems dpa' sems dpa' chen po spyod pa'i blo gros dang /_byang chub sems dpa' sems dpa' chen po spobs pa 
[\[4b.3\]]brtsegs dang /_byang chub sems dpa' sems dpa' chen po mgyogs pa'i snying po dang /_byang chub sems dpa' sems dpa' chen po byams pa dang /_de dag la sogs pa byang chub sems dpa' sems dpa' chen po rnam par thar pa bsam gyis mi khyab pa la gnas pa/_
[\[4b.4\]]dpa' bar 'gro ba'i ting nge 'dzin gyis nges par byung ba/_dbyangs sgra thogs pa med pa/_sangs rgyas kyi zhing dpag tu med pa zil gyis gnon pa la mkhas pa/_mi 'jigs pa la gnas pa/_rjes su chags pa dang /_khong khro ba dang bral ba/_yid du 'ong ba'i dbyangs dang 
[\[4b.5\]]ldan pa/_khams gsum la ma chags pa/_g.yog 'khor mi phyed pa dang ldan pa/_thams cad mkhyen pa nyid las nges par skyes pa/_ting nge 'dzin dang snyoms par 'jug pa tshad med pa dang ldan pa/_re ba thams cad yongs su skong ba/_shes rab kyi pha rol tu phyin pa 
[\[4b.6\]]rtogs par khong du chud pa/_lus dang ngag dang yid kyi las kyi mtha' don yod pa la mos pa/_thams cad mkhyen pa nyid la mngon par brtson pa/_ting nge 'dzin dang spyod pa tshad med par byin gyis brlabs pa/_mi 'jigs pa thob pa/_stong pa nyid spyod yul ba/_mtshan 
[\[4b.7\]]ma med pa la gnas pa sha stag dang yang thabs cig go/_/de nas byang chub sems dpa' sems dpa' chen po kun tu bzang po zhes bya ba 'khor de nyid du 'dus par gyur te 'dug pa des bcom ldan 'das kyi zhabs la mgo bos phyag 'tshal nas bcom ldan 'das la 'di skad 
[\[5a\]]
[\[5a.1\]]ces gsol to/_/bcom ldan 'das chos kyi dbyings ji ltar rtogs par bgyi/_bcom ldan 'das kyis bka' stsal pa/_rigs kyi bu chos kyi dbyings ni dngos po med par rtogs par bya'o/_/rigs kyi bu chos kyi dbyings ni nam mkha' 
[\[5a.2\]]dang mtshungs pa dang /_spros pa med pa dang /_ma spros pa dang /_blang ba med pa dang /_dor ba med pa dang /_dngos po med pa dang /_gnas pa med pa ste de ltar rtogs par bya'o/_/byang chub sems dpa' kun du bzang pos gsol ba/_bcom ldan 'das ci lags/_chos 
[\[5a.3\]]kyi dbyings 'byung ba lags sam/_bcom ldan 'das kyis bka' stsal pa/_rigs kyi bu chos kyi dbyings ni 'byung ba med pa'o/_/rigs kyi bu chos kyi dbyings ni bsam gyis mi khyab pa'o/_/rigs kyi bu chos kyi dbyings ni dngos po med par rtogs pa ste/_dngos po 
[\[5a.4\]]gang du yang brjod par bya ba ma yin zhing bstan par bya ba ma yin pa'o/_/byang chub sems dpa' kun du bzang pos gsol ba/_bcom ldan 'das byang chub la rnam pa du mchis/_bcom ldan 'das kyis bka' stsal pa/_rigs kyi bu byang chub kyi rnam pa ni 
[\[5a.5\]]tshad med de de ni tshad dang ldan par bstan par mi nus so/_/byang chub sems dpa' kun du bzang pos gsol pa/_bcom ldan 'das ci lags/_chos kyi dbyings rnam par rtog par bgyid dam/_bcom ldan 'das kyis bka' stsal pa/_rigs kyi bu chos kyi 
[\[5a.6\]]dbyings ni rnam par mi rtog go/_/byang chub sems dpa' kun du bzang pos gsol pa/_bcom ldan 'das gal te chos kyi dbyings rnam par mi rtog pa lags na/_byis pa so so'i skye bo rnams ci'i slad du rtog par bgyid/_bcom ldan 'das kyis bka' 
[\[5a.7\]]stsal pa/_rigs kyi bu byis pa so so'i skye bo thams cad ni rtog pa dang /_rnam par rtog pa dang /_yongs su rtog pa las byung ba'o/_/byang chub sems dpa' kun du bzang pos gsol pa/_bcom ldan 'das de bzhin gshegs pa rnams kyi byang chub 'di ni 
[\[5b\]]
[\[5b.1\]]zab lags so/_/bcom ldan 'das kyis bka' stsal pa/_rigs kyi bu de de bzhin te/_ci skad smras pa bzhin no/_/rigs kyi bu gzhan yang chos thams cad spros pa med pa ni byang chub ces bya'o/_/de nas 'jam dpal gzhon nur gyur pa 'khor de 
[\[5b.2\]]nyid du 'dus par gyur te 'dug pa des bcom ldan 'das kyi zhabs la mgo bos phyag 'tshal te/_bcom ldan 'das la 'di skad ces gsol to/_/bcom ldan 'das kyis dkon mchog ta la la zhes bgyi ba'i gzungs bshad du gsol/_bcom ldan 'das kyis bka' 
[\[5b.3\]]stsal pa/_rigs kyi bu byang chub sems dpa' kun du bzang po chos thams cad la thogs pa med pa'i spobs pa la gnas pa 'di la dris shig dang /_'dis khyod la ston par 'gyur ro/_/de nas 'jam dpal gzhon nur gyur pas bcom ldan 'das la mngon du phyogs 
[\[5b.4\]]te 'dug nas sor mo bcu'i thal mo sbyar te bcom ldan 'das la 'di skad ces gsol to/_/thams cad mkhyen cing thams cad gzigs pa bcom ldan 'das nyid kyis ci'i slad du mi bshad/_bcom ldan 'das kyis bka' stsal pa/_rigs kyi bu gang na byang chub 
[\[5b.5\]]sems dpa' yon tan 'di lta bu dang ldan pa dag 'khod pa de na de bzhin gshegs pa rnams btang snyoms su bzhugs so/_/'jam dpal gyis gsol pa/_bcom ldan 'das de bzhin gshegs pa rnams ni btang snyoms su bzhugs pa ma lags so/_/bcom 
[\[5b.6\]]ldan 'das kyis bka' stsal pa/_rigs kyi bu nga ni sems can gyi khams yal bar 'dor ba ma yin te/_rigs kyi bu 'on kyang byang chub sems dpa' rnams kyi bstan pa ni bstan pa tshad med cing bstan pa bsam gyis mi khyab bo/_/de nas 'jam dpal gzhon nur 
[\[5b.7\]]gyur pas yang bcom ldan 'das la 'di skad ces gsol to/_/bcom ldan 'das kyis dkon mchog ta la la zhes bgyi ba'i gzungs bshad du gsol/_bcom ldan 'das kyis bka' stsal pa/_rigs kyi bu byang chub sems dpa' kun du bzang po 'di la dris shig 
[\[6a\]]
[\[6a.1\]]dang /_'dis khyod la ston par 'gyur ro/_/de ci'i phyir zhe na/_rigs kyi bu skyes bu dam pa 'di ni ye shes kyi tshogs la gnas pa'o/_/'jam dpal gyis gsol pa/_gal te de bzhin gshegs pas bdag la dgongs na bdag gis 
[\[6a.2\]]skyes bu dam pa 'di la dri bar bgyi'o/_/bcom ldan 'das kyis bka' stsal pa/_'jam dpal khyod kyis ting nge 'dzin rdul phra rab kyi rdul snyed thob pa yin na de bzhin gshegs pa la gsol ba gdab ci dgos/_rigs kyi bu khyod ni sangs rgyas kyi chos thams cad la 
[\[6a.3\]]skal ba dang ldan pa yin no/_/'jam dpal gyis gsol pa/_bcom ldan 'das bdag gis sangs rgyas kyi chos gang dag kun du bsten pa dang /_bsgoms pa dang mang du bgyis pa de thams cad ni de bzhin gshegs pa'i skyes bu'i mthur rig par bgyi'o/_/
[\[6a.4\]]bcom ldan 'das kyis bka' stsal pa/_rigs kyi bu legs so legs so/_/khyod kyis tshig 'di legs par smras te/_'on kyang 'jam dpal nga khyod la gsol ba 'debs kyis khyod byang chub sems dpa' kun du bzang po la dris shig_/de nas bcom ldan 'das 
[\[6a.5\]]la 'jam dpal gzhon nur gyur pas 'di skad ces gsol to/_/bcom ldan 'das byang chub sems dpa' kun tu bzang po 'di ni shin tu zab mo ston pa ste/_theg pa chen po rtogs par khong du chud pa lags so/_/bcom ldan 'das kyis bka' stsal pa/_rigs 
[\[6a.6\]]kyi bu khyod kyang chos thams cad kyi dbang phyug gi rgyal po yin gyis bdag la ma gsung shig_/yang rigs kyi bu khyod ni stong pa nyid la gnas pa'i ting nge 'dzin bsam gyis mi khyab pa dang ldan pa'o/_/de nas 'jam dpal gzhon nur gyur pas byang chub sems dpa' 
[\[6a.7\]]kun du bzang po la sor mo bcu'i thal mo sbyar te phyag 'tshal nas byang chub sems dpa' kun du bzang po la 'di skad ces smras so/_/kye rgyal ba'i sras khyod kyis bdag la skabs phye na khyod la bdag yi ge 'bru gnyis shig 'dri'o/_/byang chub sems dpa' kun tu 
[\[6b\]]
[\[6b.1\]]bzang pos smras pa/_rigs kyi bu de'i dus la dbab par shes na dris shig_/de nas 'jam dpal gzhon nur gyur pas byang chub sems dpa' sems dpa' chen po kun du bzang po la 'di skad ces smras so/_/kye rgyal ba'i sras sangs rgyas sangs rgyas zhes bya 
[\[6b.2\]]ba'i gzhi'i don gang yin/_byang chub sems dpa' kun tu bzang pos smras pa/_kye rgyal ba'i sras sangs rgyas kyi gzhi'i don ni gzhi med pa'i don to/_/sangs rgyas kyi gzhi'i don ni dngos po med pa'i don to/_/sangs rgyas kyi gzhi'i don ni bsam gyis mi khyab pa'i 
[\[6b.3\]]don to/_/sangs rgyas kyi gzhi'i don ni mi mnyam pa dang mnyam pa'i don to/_/sangs rgyas kyi gzhi'i don ni spros pa med pa'i don to/_/sangs rgyas kyi gzhi'i don ni ma spros pa'i don to/_/sangs rgyas kyi gzhi'i don ni blang ba med pa'i don to/_/sangs rgyas kyi gzhi'i 
[\[6b.4\]]don ni dor ba med pa'i don to/_/sangs rgyas kyi gzhi'i don ni nam mkha' dang mtshungs pa'i don to/_/sangs rgyas kyi gzhi'i don ni bsnyad du med pa'i don te/_rigs kyi bu sangs rgyas kyi chos rnams kyi rang bzhin ni de lta bu yin no/_/'jam dpal gyis smras pa/_kye rgyal 
[\[6b.5\]]ba'i sras gal te chos thams cad spros pa med pa yin na/_'o na sangs rgyas kyi chos rnams shes ji skad bstan/_byang chub sems dpa' kun tu bzang pos smras pa/_kye rgyal ba'i sras bstan pa 'di ni bstan du med pa'o/_/'jam dpal gyis smras pa/_kye rgyal ba'i sras 
[\[6b.6\]]bstan du med na ci zhig bstan/_byang chub sems dpa' kun tu bzang pos smras pa/_'jam dpal bstan du med pa ni btags te bstan to/_/'jam dpal gyis smras pa/_kye rgyal ba'i sras btags pas ci zhig 'dogs par byed/_byang chub sems dpa' kun tu 
[\[6b.7\]]bzang pos smras pa/_'jam dpal btags pas ni dngos po yang mi 'dogs/_dngos po med pa yang mi 'dogs so/_/'jam dpal gyis smras pa/_kye rgyal ba'i sras gal te btags pas dngos po yang mi 'dogs dngos po med pa yang mi 'dogs na theg pa gsum 
[\[7a\]]
[\[7a.1\]]po dag ji ltar bstan/_byang chub sems dpa' kun tu bzang pos smras pa/_'jam dpal khyod chos kyi dbyings chags pa med pa la chags par ma byed/_de ci'i phyir zhe na/_'jam dpal de bzhin gshegs pas chos thams cad ni dngos po med 
[\[7a.2\]]pa'o zhes bstan pa'i phyir te/_gang dngos po med pa'i phyir zhe na/_phung po lnga dmigs pa med pa'i phyir ro/_/'jam dpal gyis smras pa/_byang chub spros pa dang bcas pa yin nam/_'on te spros pa med pa yin/_byang chub sems dpa' kun tu bzang pos smras pa/_
[\[7a.3\]]rigs kyi bu byang chub ni spros pa dang bcas pa yang ma yin/_spros pa med pa yang ma yin te/_'di ltar byang chub dang /_spros pa dang bcas pa dang /_spros pa med pa de ni gnyis su med de gnyis su dbyer med do/_/de nas bcom ldan 'das kyis byang chub sems dpa' 
[\[7a.4\]]sems dpa' chen po kun tu bzang po la rigs kyi bu bsam gyis mi khyab pa bstan pa 'di legs so legs so zhes bya ba byin no/_/gtam 'di brjod pas lha dang bcas pa'i 'jig rten 'di la rmongs par 'gyur ro/_/'jam dpal gyis gsol pa/_bcom ldan 'das 
[\[7a.5\]]chos bstan pa 'di lta bu ni rnam pa 'tshal bar mi rung ngo /_/bcom ldan 'das kyis bka' stsal pa/_rigs kyi bu de de bzhin te/_ji skad smras pa bzhin no/_/de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 
[\[7a.6\]]'das chos thams cad btags pa 'dis btags pa lags sam/_bcom ldan 'das kyis bka' stsal pa/_rigs kyi bu de de bzhin te/_ji skad smras pa bzhin no/_/de nas bcom ldan 'das la byang chub sems dpa' kun tu bzang pos 'di skad ces gsol to/_
[\[7a.7\]]bcom ldan 'das rnam par dag pa'i sgo 'di ni mos par bgyi dka' ba lags so/_/bcom ldan 'das kyis bka' stsal pa/_rigs kyi bu de de bzhin te/_ji skad smras pa bzhin no/_/de nas bcom ldan 'das la byang chub sems dpa' blo gros rgya mtshos 'di skad ces 
[\[7b\]]
[\[7b.1\]]gsol to/_/bcom ldan 'das byang chub sems dpa' kun tu bzang pos rnam par dag pa'i sgo bstan pa 'di legs par smras lags so/_/bcom ldan 'das kyis bka' stsal pa/_rigs kyi bu de de bzhin te/_ji skad smras pa bzhin no/_/rigs kyi bu gzhan 
[\[7b.2\]]yang 'di ni chos thams cad kyi rgyu mthun pa yin no/_/'di ni chos kyi char chen po yin no/_/de nas shing sA la chen po lta bu'i bram ze mnyam pa nyid du gnas pas bcom ldan 'das la 'di skad ces gsol to/_/bcom ldan 'das byang chub ni mnyam pa nyid bsam gyis mi 
[\[7b.3\]]khyab pa lags te/_de la yi ge mi dmigs/_tshig 'bru mi dmigs so/_/bcom ldan 'das kyis bka' stsal pa/_rigs kyi bu de de bzhin te/_chos kyi dbyings la tshig 'bru mi snang /_don kyang mi snang ngo /_/de nas bcom ldan 'das la 'jam dpal gzhon nur 
[\[7b.4\]]gyur pas 'di skad ces gsol to/_/bcom ldan 'das stong pa nyid kyi rgyu mthun pa gang lags/_rnam pa gang lags/_rtags gang lags/_mtshan ma gang lags/_bcom ldan 'das kyis bka' stsal pa/_'jam dpal stong pa nyid ni brjod du med pa/_bsnyad 
[\[7b.5\]]du med pa ste/_brjod du med pa'i chos nyid 'di la mos pa gang yin pa de stong pa nyid ces bya'o/_/stong pa nyid de ni yi ge med pa ste/_de'i phyir stong pa nyid ces bya'o/_/stong pa nyid de ni bsnyad du med pa ste/_de'i phyir stong pa nyid ces bya'o/_/rigs kyi bu chos thams cad ni 
[\[7b.6\]]chos kyi ngo bo nyid kyis stong ngo /_/de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/bcom ldan 'das byang chub sems dpa' bsam gyis mi khyab pa'i chos la gnas pa rnams kyi rnam par 'phrul pa la gzigs/_bcom ldan 'das 
[\[7b.7\]]kyis bka' stsal pa/_tshe dang ldan pa sha ra dwa ti'i bu sems dang po bskyed pa'i byang chub sems dpa'i shes pa ni mchog yin gyi dgra bcom pa'i shes pa ni de lta ma yin no/_/de ci'i phyir zhe na/_dgra bcom pa ni sangs rgyas kyi chos rnams las ring du gnas la/_byang chub 
[\[8a\]]
[\[8a.1\]]sems dpa' de ni sangs rgyas bcom ldan 'das su 'gyur ba'i phyir ro/_/de nas bcom ldan 'das la byang chub sems dpa' sems dpa' chen po chos thams cad kyi dbang phyug gi rgyal pos 'di skad ces gsol to/_/bcom ldan 'das ji ltar bcom 
[\[8a.2\]]ldan 'das kyis gsungs pa'i don bdag gis 'tshal ba ltar na nyan thos kyis ni nyan thos kyi chos rnams ma thob pa nyid lags so/_/bcom ldan 'das kyis bka' stsal pa/_rigs kyi bu nyan thos kyis nyan thos kyi chos rnams ma thob pa ni ma yin te/_'on kyang nyan 
[\[8a.3\]]thos la byang chub sems dpa' dang lhan cig tu dris pa la lan gdab pa'am/_spyod pa'i byin gyis brlab par bya ba'i nus pa dang mthu ga la yod/_de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 'das sha ra dwa ti'i 
[\[8a.4\]]bu 'di ni de bzhin gshegs pas shes rab dang ldan pa rnams kyi mchog tu bstan pa lags na bstan pa 'di gang la bstan pa lags/_bcom ldan 'das kyis bka' stsal pa/_'jam dpal ngas gang bstan pa 'di ni bstan pa med pa'o/_/de nas 'jam dpal gzhon nur 
[\[8a.5\]]gyur pas gnas brtan sha ra dwa ti'i bu la 'di skad ces smras so/_/gnas brtan gyis nyan thos kyi chos rnams thob bam/_smras pa de ni ma yin no/_/'jam dpal gyis smras pa/_'o na ci khyod so so'i skye bo'am/_smras pa de ni ma yin no/_/'jam dpal gyis 
[\[8a.6\]]smras pa/_'o na ci khyod slob pa'am/_smras pa/_de ni ma yin no/_/'jam dpal gyis smras pa/_'o na khyod ci shes rab dang ldan pa'i mchog yin nam/_smras pa/_de ni ma yin no/_/'jam dpal gyis smras pa/_gal te btsun pa sha ra dwa ti'i bu so so'i skye bo 
[\[8a.7\]]yang ma yin/_slob pa yang ma yin/_shes rab dang ldan pa'i mchog kyang ma yin na de nyid khyod dmigs pa can du 'gyur ro/_/sha ra dwa ti'i bus smras pa/_rigs kyi bu kho bo ni skyes bu dam pa rgya mtsho ltar gting dpag dka' ba khyod dang 'gyed par mi byed do/_/'jam 
[\[8b\]]
[\[8b.1\]]dpal gyis smras pa/_btsun pa sha ra dwa ti'i bu khyod ni rgan rabs thu bo mchog yin gyis btsun pa sha ra dwa ti'i bu de skad ma zer cig_/gnas brtan gyis smras pa/_rigs kyi bu rgas pa'i dngos pos ni ci yang 'thob par mi 'gyur/_mngon par rtogs par mi 
[\[8b.2\]]'gyur ro/_/rigs kyi bu don de nyid shes par bya ba'i phyir khyod la dpe bya'o/_/rigs kyi bu 'di lta ste dper na rdo rje ngan ngon gyis kyang ri brag chen po rnam par 'jig go/_/rigs kyi bu de bzhin du khyod kyi spu'i khung bu gcig na shes rab 'dug pa gang yin pa de ni kho bo lta 
[\[8b.3\]]bu'i sems can rdul phra rab kyi rdul snyed rnams la med do/_/rigs kyi bu don de nyid shes par bya ba'i phyir yang khyod la dpe bya'o/_/rigs kyi bu 'di lta ste dper na/_ba lang glang po che shin tu mi bzad pa chen po de yang mi stobs dang ldan pas lcags kyu chung ngus dul bar 
[\[8b.4\]]byed do/_/rigs kyi bu de bzhin du khyod ni stobs dang ldan pa/_kho bo ni nyam chung ba ste/_glang po che chen po 'di lta bu dang kho bo 'gyed ga la nus/_de nas bcom ldan 'das la gnas brtan sha ra dwa ti'i bus 'di skad ces gsol to/_/bcom ldan 'das 'di 
[\[8b.5\]]lta ste/_dper na mi dmus long gis shul du mchi ba'am/_grong khyer mthong bar yang rngo mi thogs na khyim nas khyim du mchi ba'i rngo lta ga la thogs te/_de ni gnas ma mchis so/_/de bzhin du glang po che chen po lta bu 'di dag gi mdun na bdag ni dmus long dang 
[\[8b.6\]]mtshungs par mthong ste/_sangs rgyas kyi chos 'di dag ni de tsam du rgya che ba lags so/_/bdag ni sangs rgyas kyi chos rnams kyi snod du ma gyur te/_da ci bgyir yang ma mchis so/_/bcom ldan 'das kyis bka' stsal pa/_sha ra dwa ti'i bu de skad ma zer cig_/
[\[8b.7\]]sha ra dwa ti'i bu 'di lta ste/_dper na de bzhin gshegs pa'i 'od kyis sems can ji snyed cig la reg pa de dag thams cad sangs rgyas kyi chos rnams thob pa yin no/_/sha ra dwa ti'i bu de bzhin du khyod ni ting nge 'dzin mtha' yas shing bsam gyis mi khyab pa thob pa yin no/_/
[\[9a\]]
[\[9a.1\]]bcom ldan 'das kyis chos kyi rnam grangs 'di bshad pa na/_lha dang mi'i skye dgu las sems can dgu khri nyis stong gis chos mngon par rtogs par gyur to/_/de nas byang chub sems dpa' chos kyi blo gros byang chub sems dpa'i ting nge 
[\[9a.2\]]'dzin dkon mchog ta la la sbyor ba mtha' yas pa zhes bya ba de la snyoms par zhugs so/_/byang chub sems dpa' chos kyi blo gros snyoms par zhugs ma thag tu phyogs bcu'i phyogs re re'i 'jig rten gyi khams sangs rgyas kyi zhing stong phrag bcu'i rdul phra rab kyi rdul snyed kyi 
[\[9a.3\]]pha rol nas sangs rgyas bcom ldan 'das sangs rgyas kyi zhing stong phrag bcu'i rdul phra rab kyi rdul snyed kyis zhal mngon par bstan te/_sangs rgyas bcom ldan 'das de dag thams cad kyang mtshan rdo rje'i snying po zhes bya bar mthun pa sha stag go/_/phyogs gcig ji 
[\[9a.4\]]lta bar phyogs bcu rnams nas kyang de bzhin te/_sangs rgyas bcom ldan 'das de dag gis de la 'di skad ces bka' stsal to/_/chos kyi blo gros khyod de ltar byang chub sems dpa'i ting nge 'dzin sbyor ba mtha' yas pa la snyoms par zhugs pa legs so legs 
[\[9a.5\]]so/_/rigs kyi bu 'di lta ste/_bcom ldan 'das de bzhin gshegs pa rnam par snang mdzad 'di nyid kyi sngon gyi smon lam dang /_sngon gyi byin gyi rlabs dang /_khyod nyid kyi dge ba'i rtsa bas nye bar brtan pas 'di lta ste chos thams cad bstan par bya ba dang /_sangs 
[\[9a.6\]]rgyas kyi ye shes rnam par sbyang ba dang /_sangs rgyas kyi ye shes rnam par 'phel bar bya ba dang /_chos kyi dbyings su 'jug par bya ba dang /_sems can gyi khams rnam par dgrol ba dang /_chags pa med pa'i ye shes la 'jug cing chud par bya ba dang /_
[\[9a.7\]]kun du sbyor bar bya ba dang /_skad thams cad brjod par bya ba dang /_thams cad mkhyen pa'i ye shes la 'jug par bya ba dang /_chos thams cad la sgrib pa med par bya ba dang /_dus gsum thams cad yongs su shes pa'i chos bstan pa la 'jug par bya ba'i phyir 
[\[9b\]]
[\[9b.1\]]phyogs bcu nas de bzhin gshegs pa sangs rgyas kyi zhing stong phrag bcu'i rdul phra rab kyi rdul snyed thams cad kyang mtshan mthun par 'di dag thams cad khyod la byin gyis rlob kyis rigs kyi bu 'di lta ste/_byang chub sems dpa' rnam par gzhag pa bcu las brtsams te/_
[\[9b.2\]]sangs rgyas kyi mthu dang sangs rgyas kyi byin gyi rlabs kyis chos bstan pa 'di la spobs pa skyed cig_/de nas sangs rgyas bcom ldan 'das de dag gis byang chub sems dpa' chos kyi blo gros la thogs pa med pa'i ye shes kyi snang ba dang /_sgrib pa med pa dang /_chod pa med 
[\[9b.3\]]pa dang /_brjed pa med pa'i chos nyid dang /_tha dad pa med pa'i ye shes dang /_kha na ma tho ba med pa dang /_zil gyis mi non pa dang /_zhum pa med pa dang /_'phrogs pa med pa'i chos nyid dang /_brjod pa bzang po nye bar sgrub pa mdzad do/_/de ci'i phyir zhe na/_'di 
[\[9b.4\]]ltar ting nge 'dzin 'di nyid kyi chos nyid thob pa'i phyir ro/_/de nas sangs rgyas bcom ldan 'das de dag gis phyag g.yas pa brkyang ste/_byang chub sems dpa' chos kyi blo gros kyi mgo la nyug pa mdzad de/_sangs rgyas bcom ldan 'das de dag gis byang chub sems 
[\[9b.5\]]dpa' chos kyi blo gros la reg ma thag tu/_de nas ting nge 'dzin de las langs nas byang chub sems dpa' de dag la smras pa/_kye rgyal ba'i sras dag byang chub sems dpa' rnams kyi rigs 'di ni 'di lta ste/_chos kyi dbyings kyis klas pa dang /_nam mkha'i khams kyi 
[\[9b.6\]]mthas gtugs pas rgya che ba'o/_/kye rgyal ba'i sras dag 'di ltar byang chub sems dpa' sems dpa' chen po rnams ni 'das pa'i sangs rgyas bcom ldan 'das rnams kyi rigs su skye ba yin/_ma byon pa'i sangs rgyas bcom ldan 'das rnams kyi rigs su skye ba 
[\[9b.7\]]yin/_da ltar byung ba'i sangs rgyas bcom ldan 'das rnams kyi rigs su skye ba yin no/_/de nas byang chub sems dpa' de dag gis byang chub sems dpa' chos kyi blo gros la 'di skad ces smras so/_/kye rgyal ba'i sras gang dag 'das pa dang /_ma byon pa dang /_
[\[10a\]]
[\[10a.1\]]da ltar byung ba'i sangs rgyas bcom ldan 'das rnams kyi rigs su skye ba'i byang chub sems dpa' sems dpa' chen po de dag ni gang yin/_gang las bsams te de skad smra/_kye rgyal ba'i sras dag byang chub sems dpa' rnams kyi byang chub 
[\[10a.2\]]sems dpa' rnam par gzhag pa bcu po de dag gang yin pa de shod cig_/de skad ces smras pa dang /_byang chub sems dpa' chos kyi blo gros kyis byang chub sems dpa' de dag la 'di skad ces smras so/_/kye rgyal ba'i sras dag byang chub sems dpa' rnams kyi byang 
[\[10a.3\]]chub sems dpa' rnam par gzhag pa ni bcu po 'di dag ste/_de dag ni 'das pa dang ma byon pa dang /_da ltar byung ba'i sangs rgyas bcom ldan 'das rnams kyis gsungs so/_/gsung ngo /_/gsung bar 'gyur ro/_/bcu gang zhe na/_'di lta ste/_sems dang po bskyed 
[\[10a.4\]]pa'i byang chub sems dpa' rnam par gzhag pa dang /_las dang po pa dang /_rnal 'byor spyod pa dang /_skye bar skyes pa dang /_sbyor ba phun sum tshogs pa dang /_bsam pa phun sum tshogs pa dang /_phyir mi ldog pa dang /_gzhon nur gyur pa dang /_rgyal tshab 
[\[10a.5\]]dang /_dbang bskur ba thob pa'i byang chub sems dpa' rnam par gzhag pa'o/_/kye rgyal ba'i sras dag byang chub sems dpa' rnams kyi byang chub sems dpa' rnam par gzhag pa ni bcu po de dag ste/_de dag ni 'das pa dang ma byon pa dang /_da ltar byung ba'i sangs 
[\[10a.6\]]rgyas bcom ldan 'das rnams kyis gsungs so/_/gsung ngo /_/gsung bar 'gyur ro/_/kye rgyal ba'i sras dag de la sems dang po bskyed pa'i byang chub sems dpa' rnam par gzhag pa gang zhe na/_kye rgyal ba'i sras dag 'di la sems dang po bskyed pa'i byang 
[\[10a.7\]]chub sems dpa' ni sangs rgyas bcom ldan 'das rnams mthong ma thag tu gzugs bzang ba'am/_mdzes pa'am/_kha dog bzang po rgyas pa'am/_rgya che ba'am/_gzi brjid che ba'am/_rdzu 'phrul gyi rnam par 'phrul pa'am/_kun rjod pa'i rnam par 
[\[10b\]]
[\[10b.1\]]'phrul pa'am/_rjes su bstan pa'i rnam par 'phrul pa mthong ngam/_sems can sdug bsngal ba dag mthong ngam/_de bzhin gshegs pa'i bsngags pa rgya cher thos na 'di lta ste/_rnam pa thams cad mkhyen pa'i ye shes 'dod cing thog ma nyid du bla na med pa 
[\[10b.2\]]yang dag par rdzogs pa'i byang chub tu sems bskyed do/_/sems bskyed ma thag pa de nyid kyis bsnyen par dka' ba'i gnas bcu yongs su bzung bar 'gyur te/_bcu gang zhe na/_'di lta ste/_gnas dang gnas ma yin pa shes pa dang /_'das pa dang ma 
[\[10b.3\]]'ongs pa dang /_da ltar byung ba'i las dang chos yang dag par blangs pa shes pa dang /_thams cad du 'gro ba'i lam shes pa dang /_khams du ma sna tshogs shes pa dang /_mos pa dang rnam par grol ba du ma shes pa dang /_dbang po mchog dang mchog ma 
[\[10b.4\]]yin pa shes pa dang /_bsam gtan dang /_rnam par thar pa dang /_ting nge 'dzin dang /_snyoms par 'jug pa'i kun nas nyon mongs pa dang /_rnam par byang ba dang ldang ba thams cad shes pa dang /_sngon gyi gnas rjes su dran pa'i shes pa dang /_lha'i mig 
[\[10b.5\]]gi shes pa dang /_zag pa zad pa shes pa ste/_bsnyen par dka' ba'i gnas bcu po de dag yongs su bzung bar 'gyur ro/_/kye rgyal ba'i sras dag 'di ni sems dang po bskyed pa'i byang chub sems dpa' rnam par gzhag pa'o/_/kye rgyal ba'i sras dag sems 
[\[10b.6\]]dang po bskyed pa'i byang chub sems dpa' sems dpa' chen po de sangs rgyas mchod pa dang /_byang chub sems dpa'i bde ba'i yo byad la sbyar bar bya'o/_/de la 'jig rten gyi bdag por 'gyur ba dang /_mchog tu bya ba dang /_zil gyis mi gnon pa dang /_sangs 
[\[10b.7\]]rgyas dpag tu med pa dang /_phrad pa dang /_rab tu zhi ba'i ting nge 'dzin la rnal 'byor du bya ba dang /_'khor ba'i 'khor lo rnam par bzlog pa dang /_dam pa'i chos kyi 'khor lo rab tu bskor ba dang /_sems can sdug bsngal ba yongs su bskyab pa yang brjod par 
[\[11a\]]
[\[11a.1\]]bya'o/_/de ci'i phyir zhe na/_'di ltar sems bskyed ma thag pa de nyid kyis shas cher sangs rgyas kyi chos thams cad la sbyor zhing gong du gnas gang dag thos pa'i gnas de dag la yang bdag nyid sbyor gyi/_gzhan gyi dring la mi 'jog pa thob 
[\[11a.2\]]pa'i phyir te/_kye rgyal ba'i sras dag 'di ni sems dang po bskyed pa'i byang chub sems dpa' rnam par gzhag pa'o/_/kye rgyal ba'i sras dag de la las dang po pa'i byang chub sems dpa' rnam par gzhag pa gang zhe na/_kye rgyal ba'i sras dag 'di la las dang po pa'i byang chub 
[\[11a.3\]]sems dpa' ni sems can rnams la thog ma nyid du sems rnam pa bcu bskyed de/_rnam pa bcu gang zhe na/_'di lta ste/_phan par bya ba'i sems dang /_bde bar bya ba'i sems dang /_snying brtse ba'i sems dang /_mnyen pa'i sems dang /_sdug pa'i sems 
[\[11a.4\]]dang /_phan gdags pa'i sems dang /_kun tu bsrung ba'i sems dang /_snyoms pa'i sems dang /_slob dpon gyi sems dang /_ston pa'i sems te/_sems rnam pa bcu po 'di dag bskyed do/_/kye rgyal ba'i sras dag 'di ni las dang po pa'i byang chub sems 
[\[11a.5\]]dpa'o/_/kye rgyal ba'i sras dag las dang po pa'i byang chub sems dpa' de lung mnod pa dang /_kha ton la sbyar bar bya'o/_/mang du thos nas rab tu dben pa la sbyar par bya'o/_/rab tu dben par gyur nas dge ba'i bshes gnyen la mngon par dga' ba la sbyar bar 
[\[11a.6\]]bya'o/_/dge ba'i bshes gnyen la mngon par dga' nas bka' blo bde ba la sbyar bar bya'o/_/bka' blo bde bar gyur nas dus shes pa la sbyar bar bya'o/_/dus shes par gyur nas mi 'jigs pa la sbyar bar bya'o/_/mi 'jigs par gyur nas don shes pa 
[\[11a.7\]]la sbyar bar bya'o/_/don shes par gyur nas chos kyi rjes su 'brang ba la sbyar bar bya'o/_/chos kyi rjes su 'brang bar gyur nas brjed pa med pa'i chos nyid la sbyar bar bya'o/_/rmongs pa med par gyur nas chos rnam par dgod pa la sbyar bar bya'o/_/de ci'i 
[\[11b\]]
[\[11b.1\]]phyir zhe na/_'di ltar sems bskyed ma thag pa de nyid kyis shas cher sangs rgyas kyi chos thams cad la mngon par brtson par byed cing gong du gnas gang dag thob pa'i gnas de dag la yang bdag nyid sbyor gyi gzhan gyi dring la mi 'jog pa thob pa'i phyir te/_kye rgyal ba'i 
[\[11b.2\]]sras dag 'di ni las dang po pa'i byang chub sems dpa' rnam par gzhag pa'o/_/kye rgyal ba'i sras dag de la rnal 'byor spyod pa'i byang chub sems dpa' rnam par gzhag pa gang zhe na/_kye rgyal ba'i sras dag 'di la rnal 'byor spyod pa'i byang chub sems dpa' ni dmigs pa 
[\[11b.3\]]rnam pa bcus chos rnams rtogs par byed de/_bcu gang zhe na/_'di lta ste/_chos thams cad la mi rtag pa nyid du rtogs par byed pa dang /_chos thams cad la sdug bsngal ba nyid dang /_bdag med pa nyid dang /_stong pa nyid dang /_g.yo ba med pa nyid dang /_
[\[11b.4\]]dbugs 'byin pa med pa nyid dang /_gnas med pa nyid dang /_rnam par rtog pa med pa nyid dang /_rtsol ba med pa nyid dang /_mngon par 'du byed pa med pa nyid du rtogs par byed de/_chos kyi rjes su 'brang bar gyur pa'i phyir sbyor bar mi byed/_mi sbyor bar yang mi byed 
[\[11b.5\]]de/_kye rgyal ba'i sras dag 'di ni rnal 'byor spyod pa'i byang chub sems dpa'o/_/kye rgyal ba'i sras dag rnal 'byor spyod pa'i byang chub sems dpa' de ni sems can gyi khams brtag pa la sbyar bar bya'o/_/chos kyi dbyings brtag pa la sbyar bar bya'o/_/'jig rten gyi 
[\[11b.6\]]khams brtag pa la sbyar bar bya'o/_/sa'i khams brtag pa la sbyar bar bya'o/_/chu'i khams dang /_me'i khams dang /_rlung gi khams dang /_nam mkha'i khams dang /_gzugs kyi khams dang /_gzugs med pa'i khams brtag pa la sbyar bar bya'o/_/de ci'i 
[\[11b.7\]]phyir zhe na/_'di ltar de ni shas cher chos rnams la snang ba 'jug cing gong du gnas gang dag thos pa'i gnas de dag la yang bdag nyid sbyor gyi gzhan gyi dring la mi 'jog pa thob pa'i phyir te/_kye rgyal ba'i sras dag 'di ni rnal 'byor spyod pa'i byang chub sems dpa' 
[\[12a\]]
[\[12a.1\]]rnam par gzhag pa'o/_/kye rgyal ba'i sras dag skye bar skyes pa'i byang chub sems dpa' rnam par gzhag pa gang zhe na/_kye rgyal ba'i sras dag 'di la skye bar skyes pa'i byang chub sems dpa' ni yongs su sbyong ba byed pa bcus gsung rab 'phags 
[\[12a.2\]]par skyes pa yin te/_bcu gang zhe na/_'di lta ste/_chos nyid las phyir mi zlogs pa dang /_sangs rgyas la mi phyed pa'i dad pa mthar thug par 'gyur ba yongs su grub pa dang /_chos nges par sems pa dang /_sems can la rnam par dpyod pa dang /_zhing la 
[\[12a.3\]]rnam par dpyod pa dang /_'jig rten la rnam par dpyod pa dang /_las la rnam par dpyod pa dang /_rnam par smin pa la rnam par dpyod pa dang /_'khor ba la rnam par dpyod pa dang /_mya ngan las 'das pa la rnam par dpyod pa ste/_yongs su sbyong ba byed pa bcu po 
[\[12a.4\]]de dag gis gsung rab 'phags par skyes pa yin te/_kye rgyal ba'i sras dag 'di ni skye bar skyes pa'i byang chub sems dpa'o/_/kye rgyal ba'i sras dag skye bar skyes pa'i byang chub sems dpa' de ni 'das pa'i sangs rgyas kyi chos mnyam pa nyid rnam par dpyad pa 
[\[12a.5\]]la sbyar bar bya'o/_/ma byon pa'i sangs rgyas kyi chos mnyam pa nyid rnam par dpyad pa la sbyar bar bya'o/_/da ltar byung ba'i sangs rgyas kyi chos mnyam pa nyid rnam par dpyad pa la sbyar bar bya'o/_/sangs rgyas thams cad kyi chos mnyam pa nyid rnam par dpyad pa la 
[\[12a.6\]]sbyar bar bya'o/_/'das pa'i sangs rgyas kyi chos yang dag par 'grub pa rnam par dpyad pa la sbyar bar bya'o/_/ma byon pa'i sangs rgyas kyi chos yang dag par 'grub pa rnam par dpyad pa la sbyar bar bya'o/_/da ltar byung ba'i sangs rgyas kyi chos yang dag par 'grub 
[\[12a.7\]]pa rnam par dpyad pa la sbyar bar bya'o/_/sangs rgyas thams cad kyi chos yang dag par 'grub pa rnam par dpyad pa la sbyar bar bya'o/_/'das pa'i sangs rgyas kyi chos yongs su 'grub pa mnyam pa nyid rnam par dpyad pa la sbyar bar bya'o/_/ma byon pa'i sangs 
[\[12b\]]
[\[12b.1\]]rgyas kyi chos yongs su 'grub pa mnyam pa nyid rnam par dpyad pa la sbyar bar bya'o/_/da ltar byung ba'i sangs rgyas kyi chos yongs su 'grub pa mnyam pa nyid rnam par dpyad pa la sbyar bar bya'o/_/sangs rgyas thams cad kyi chos yongs su 'grub pa mnyam pa nyid rnam 
[\[12b.2\]]par dpyad pa la sbyar bar bya'o/_/de ci'i phyir zhe na/_'di ltar de ni shas cher dus gsum mnyam pa nyid du rtogs par byed cing /_gong du gnas gang dag thos pa'i gnas de dag la yang bdag nyid sbyor gyi gzhan gyi dring la mi 'jog pa thob pa'i phyir te/_kye rgyal ba'i 
[\[12b.3\]]sras dag 'di ni skye bar skyes pa'i byang chub sems dpa' rnam par gzhag pa'o/_/kye rgyal ba'i sras dag de la sbyor ba phun sum tshogs pa'i byang chub sems dpa' rnam par gzhag pa gang zhe na/_kye rgyal ba'i sras dag 'di la sbyor ba phun sum tshogs pa'i byang chub 
[\[12b.4\]]sems dpa' ni dge ba'i las gang ci rtsom yang de dag thams cad sems can thams cad yongs su bskyab pa dang /_sems can thams cad la phan par 'dod par bya ba dang /_sems can thams cad la bde bar sbyar ba dang /_sems can thams cad la snying 
[\[12b.5\]]brtse bar bya ba dang /_sems can thams cad rab tu thar bar bya ba dang /_sems can thams cad la gnod pa med par bya ba dang /_sems can thams cad drang bar bya ba dang /_sems can thams cad dad par bya ba dang /_sems can thams cad gdul 
[\[12b.6\]]bar bya ba dang /_sems can thams cad yongs su mya ngan las bzla ba'i phyir rtsom ste/_kye rgyal ba'i sras dag 'di ni sbyor ba phun sum tshogs pa'i byang chub sems dpa'o/_/kye rgyal ba'i sras dag sbyor ba phun sum tshogs pa'i byang chub sems dpa' de la gnas 
[\[12b.7\]]bcu yang dag par brjod par bya ste/_bcu gang zhe na/_'di lta ste/_sems can mtha' yas pa dang /_sems can dpag tu med pa dang /_sems can grangs med pa dang /_sems can bsam gyis mi khyab pa dang /_sems can mtshungs pa med pa dang /_
[\[13a\]]
[\[13a.1\]]sems can gzhal du med pa dang /_sems can stong pa nyid dang /_sems can g.yo ba med pa nyid dang /_sems can med pa nyid dang /_sems can rang bzhin med pa nyid do/_/de ci'i phyir zhe na/_'di ltar de shas cher mngon par zhen 
[\[13a.2\]]pa med pa la sems 'jog cing gong du gnas gang dag thos pa'i gnas de dag la yang bdag nyid sbyor gyi gzhan gyi dring la mi 'jog pa thob pa'i phyir te/_kye rgyal ba'i sras dag 'di ni sbyor ba phun sum tshogs pa'i byang chub sems dpa' rnam par gzhag pa'o/_/kye rgyal ba'i 
[\[13a.3\]]dag de la bsam pa phun sum tshogs pa'i byang chub sems dpa' rnam par gzhag pa gang zhe na/_kye rgyal ba'i sras dag 'di la bsam pa phun sum tshogs pa'i byang chub sems dpa' ni chos bcu thos na sangs rgyas kyi chos rnams la bsam pa nges pa yin te/_bcu gang zhe na/_
[\[13a.4\]]'di lta ste/_sangs rgyas kyi bsngags pa'am/_bsngags pa ma yin pa 'chad kyang rung sangs rgyas kyi chos rnams la bsam pa nges pa yin/_chos kyi bsngags pa'am/_bsngags pa ma yin pa 'chad kyang rung /_byang chub sems dpa' rnams kyi bsngags pa'am/_
[\[13a.5\]]bsngags pa ma yin pa 'chad kyang rung ste/_sangs rgyas kyi chos rnams la bsam pa nges pa yin/_byang chub sems dpa'i spyod pa'i bsngags pa'am/_bsngags pa ma yin pa 'chad kyang rung ste/_sangs rgyas kyi chos rnams la bsam pa nges pa yin/_sems 
[\[13a.6\]]can gyi khams rgya chung zhes 'chad pa'am/_sems can gyi khams rgya che zhe'am/_sems can gyi khams kun nas nyon mongs pa can zhe'am/_sems can gyi khams kun nas nyon mongs pa can ma yin zhe'am/_sems can gyi khams gdul sla zhe'am/_sems 
[\[13a.7\]]can gyi khams gdul dka' zhe'am/_chos kyi dbyings rgya chung zhe'am/_chos kyi dbyings rgya che zhe'am/_'jig rten gyi khams dag 'jig ce'am/_mi 'jig ce'am/_chos kyi dbyings yod ce'am/_chos kyi dbyings med ces 'chad kyang rung ste sangs 
[\[13b\]]
[\[13b.1\]]rgyas kyi chos rnams la bsam pa nges pa yin te/_kye rgyal ba'i sras dag 'di ni bsam pa phun sum tshogs pa'i byang chub sems dpa'o/_/kye rgyal ba'i sras dag bsam pa phun sum tshogs pa'i byang chub sems dpa' de la chos kyi rjes su 'jug pa bcu yang 
[\[13b.2\]]dag par brjod par bya ste/_bcu gang zhe na/_'di lta ste/_chos thams cad mtshan ma med pa nyid du yang dag par brjod par bya ba dang /_chos thams cad mtshan nyid med pa nyid dang /_dngos po med pa nyid dang /_med pa nyid dang /[ {]brdzun [,]rdzun [}]pa nyid dang /_dben 
[\[13b.3\]]pa nyid dang /_ngo bo nyid med pa nyid dang /_sgyu ma lta bu nyid dang /_rmi lam lta bu nyid dang /_rnam par rtog pa med pa nyid du yang dag par brjod par bya'o/_/de ci'i phyir zhe na/_'di ltar de mi 'phrogs pa'i phyir shas cher lhag pa'i bsam pa rnam par 'phel ba'i 
[\[13b.4\]]chos can du gyur cing /_gong du gnas gang dag thos pa'i gnas de dag la yang bdag nyid sbyor gyi gzhan gyi dring la mi 'jog pa thob pa'i phyir te/_kye rgyal ba'i sras dag 'di ni bsam pa phun sum tshogs pa'i byang chub sems dpa' rnam par gzhag pa'o/_/kye rgyal 
[\[13b.5\]]ba'i sras dag de la phyir mi ldog pa'i byang chub sems dpa' rnam par gzhag pa gang zhe na/_kye rgyal ba'i sras dag 'di la phyir mi ldog pa'i byang chub sems dpa' ni dmigs pa bcu thos na/_sangs rgyas kyi chos rnams las phyir mi ldog ste/_bcu gang zhe na/_
[\[13b.6\]]'di lta ste/_sangs rgyas yod do zhe'am med do zhes thos kyang sangs rgyas kyi chos rnams las phyir mi ldog pa dang /_chos yod do zhe'am med do zhes bya ba dang /_byang chub sems dpa' yod do zhe'am med do zhes bya ba dang /_byang chub sems dpa'i spyod pa 
[\[13b.7\]]yod do zhe'am med do zhes bya ba dang /_byang chub sems dpa' byang chub sems dpa'i spyod pa la nges par 'byung ngo zhe'am nges par mi 'byung ngo zhes bya ba dang /_de bzhin gshegs pa dag 'das so zhe'am ma 'das so zhes bya ba dang /_de bzhin gshegs pa dag 
[\[14a\]]
[\[14a.1\]]byon to zhe'am byon pa ma yin no zhes bya ba dang /_de bzhin gshegs pa dag da ltar byung ba'o zhe'am/_da ltar byung ba ma yin no zhes bya ba dang /_sangs rgyas kyi ye shes zad do zhe'am mi zad do zhes bya ba dang /_dus gsum po dag 
[\[14a.2\]]mtshan nyid gcig ce'am mtshan nyid gcig pa ma yin no zhes thos kyang sangs rgyas kyi chos rnams las phyir mi ldog pa ste/_kye rgyal ba'i sras dag 'di ni phyir mi ldog pa'i byang chub sems dpa'o/_/kye rgyal ba'i sras dag phyir mi ldog pa'i byang chub sems dpa' de la 
[\[14a.3\]]chos kyi rgyun bcu yang dag par brjod par bya ste/_bcu gang zhe na/_'di lta ste/_chos thams cad gcig pa nyid dang /_tha dad pa nyid du yang dag par brjod par bya'o/_/mang ba dang gcig pa nyid dang /_yi ge la don sgro btags pa dang /_don la yi ge sgro 
[\[14a.4\]]btags pa dang /_dngos pos dngos po med pa sgro btags pa dang /_dngos po med pas dngos po sgro btags pa dang /_mtshan mas mtshan ma med pa sgro btags pa dang /_mtshan ma med pas mtshan ma sgro btags pa dang /_mtshan nyid kyis mtshan nyid 
[\[14a.5\]]med pa sgro btags pa dang /_mtshan nyid med pas mtshan nyid sgro btags pa yang dag par brjod par bya'o/_/de ci'i phyir zhe na/_'di ltar de shas cher chos thams cad la mkhas pa yongs su smin pa'i tshul la nges par 'byung zhing gong du gnas gang dag thos pa'i 
[\[14a.6\]]gnas de dag la yang bdag nyid sbyor gyi gzhan gyi dring la mi 'jog pa thob pa'i phyir te/_kye rgyal ba'i sras dag 'di ni phyir mi ldog pa'i byang chub sems dpa' rnam par gzhag pa'o/_/kye rgyal ba'i sras dag de la gzhon nur gyur pa'i byang chub sems dpa' rnam 
[\[14a.7\]]par gzhag pa gang zhe na/_kye rgyal ba'i sras dag 'di la gzhon nur gyur pa'i byang chub sems dpa' ni chos rtogs pa bcu dang ldan pa yin te/_bcu gang zhe na/_'di lta ste/_lus kyi las 'bras bu yod pa dang ldan pa yin/_ngag gi las 'bras bu yod pa dang 
[\[14b\]]
[\[14b.1\]]ldan pa yin/_yid kyi las 'bras bu yod pa dang ldan pa yin/_sems bskyed pa tsam gyis skye ba mngon par sgrub pa yin/_sems can gzhan dag dang /_gang zag gzhan rnams kyi bsam pa shes par byed cing mos pa la rtog pa yin/_sems can gyi 
[\[14b.2\]]khams tha dad pa rab tu shes pa yin/_'dod pa'i khams tha dad pa rab tu shes pa yin/_gzugs kyi khams tha dad pa rab tu shes pa yin/_gzugs med pa'i khams tha dad pa rab tu shes pa yin/_dus ji lta ba bzhin du 'gro ba'i phyir mngon par shes pa 
[\[14b.3\]]myur ba yin te/_kye rgyal ba'i sras dag 'di ni gzhon nur gyur pa'i byang chub sems dpa'o/_/kye rgyal ba'i sras dag gzhon nur gyur pa'i byang chub sems dpa' de la chos mngon par sgrub pa bcu yang dag par brjod par bya ste/_bcu gang zhe na/_'di lta ste/_sangs 
[\[14b.4\]]rgyas kyi zhing yongs su shes pa dang /_sangs rgyas kyi zhing rab tu g.yo bar bya ba dang /_sangs rgyas kyi zhing byin gyis brlab pa dang /_sangs rgyas kyi zhing rnam par dpyad pa dang /_sangs rgyas kyi zhing du 'gro ba dang /_'jig rten gyi khams grangs med par 'gro ba 
[\[14b.5\]]dang /_dri ba grangs med pa dri ba dang /_yid kyi lus mngon par sgrub pa dang /_sgra skad la sbyor ba tshad med pa dang /_sems bskyed pas sangs rgyas kyi zhing grangs med pa yongs su 'grub pa yang dag par brjod par bya'o/_/de ci'i phyir zhe na/_'di ltar de 
[\[14b.6\]]shas cher mngon par sgrub pa mkhas pa la sbyor zhing /_gong du gnas gang dag thos pa'i gnas de dag la yang bdag nyid sbyor gyi gzhan gyi dring la mi 'jog pa thob pa'i phyir te/_kye rgyal ba'i sras dag 'di ni gzhon nur gyur pa'i byang chub sems dpa' rnam par gzhag 
[\[14b.7\]]pa'o/_/kye rgyal ba'i sras dag de la rgyal tshab kyi byang chub sems dpa' rnam par gzhag pa gang zhe na/_kye rgyal ba'i sras dag 'di la rgyal tshab kyi byang chub sems dpa' ni chos rtogs par bya ba bcu la mkhas pa yin te/_bcu gang zhe na/_'di lta ste/_sems 
[\[15a\]]
[\[15a.1\]]can gyi skye ba rtogs par bya ba la mkhas pa yin/_nyon mongs pa rgyu ba rtogs par bya ba la mkhas pa yin/_bag chags kyi mtshams sbyor ba rtogs par bya ba la mkhas pa yin/_spyod yul la sbyor ba rtogs par bya ba la mkhas pa yin/_chos nyid 
[\[15a.2\]]rtogs par bya ba la mkhas pa yin/_nye bar spyad pa rtogs par bya ba la mkhas pa yin/_'jig rten gyi khams rnam par dbye ba rtogs par bya ba la mkhas pa yin/_sngon gyi mtha' dang phyi ma'i mtha' dang /_da ltar byung ba shes pa rtogs par bya ba la mkhas pa yin/_
[\[15a.3\]]kun rdzob kyi bden pa la nges par rtogs pa rtogs par bya ba la mkhas pa yin te/_kye rgyal ba'i sras dag 'di ni rgyal tshab kyi byang chub sems dpa'o/_/kye rgyal ba'i sras dag rgyal tshab kyi byang chub sems dpa' de la gnas bcu yang dag par brjod par bya ste/_bcu gang 
[\[15a.4\]]zhe na/_'di lta ste/_rgyal po'i pho brang 'khor la mkhas pa yang dag par brjod par bya'o/_/rgyal po'i pho brang 'khor kun du spyad pa dang /_rgyal po'i pho brang 'khor du 'jug pa dang /_rgyal po'i pho brang 'khor du rnam par dpyad pa dang /_chos kyi rgyal po'i dbang 
[\[15a.5\]]bskur ba dang /_chos kyi rgyal po'i byin gyi rlabs dang /_chos kyi rgyal po'i pha rol gnon pa dang /_chos kyi rgyal po'i gnas dang /_chos kyi rgyal po'i bka' lung yang dag par brjod par bya'o/_/de ci'i phyir zhe na/_'di ltar de'i sems shas cher chos thams 
[\[15a.6\]]cad la sgrib pa med par bsgrub pa la 'jug cing gong du gnas gang dag thos pa'i gnas de dag la yang bdag nyid sgrub kyi gzhan gyi dring la mi 'jog pa thob pa'i phyir te/_kye rgyal ba'i sras dag 'di ni rgyal tshab kyi byang chub sems dpa' rnam par gzhag pa'o/_/kye rgyal 
[\[15a.7\]]ba'i sras dag de la dbang bskur ba thob pa'i byang chub sems dpa' rnam par gzhag pa gang zhe na/_kye rgyal ba'i sras dag 'di la dbang bskur ba thob pa'i byang chub sems dpa' ni shes pa mngon par sgrub pa bcu dang ldan pa yin te/_bcu gang zhe na/_'di lta ste/_
[\[15b\]]
[\[15b.1\]]'jig rten gyi khams grangs med pa rab tu g.yo bar byed pa mang ba yin/_'jig rten gyi khams grangs med pa byin gyis rlob pa mang ba yin/_'jig rten gyi khams grangs med pa sems gcig gis 'da' bar byed pa mang ba yin/_'jig rten gyi khams grangs med 
[\[15b.2\]]pa yongs su sbyong ba byed pa mang ba yin/_sems can grangs med pa'i sems gcig gis rnam par rig par byed pa mang ba yin/_'jig rten gyi khams grangs med pa la rnam par lta ba mang ba yin/_sems can grangs med pa'i sems kyi spyod pa la sems gcig 
[\[15b.3\]]gis rnam par dpyod pa la mkhas pa yin/_sems can grangs med pa'i dbang po sems gcig gis rtogs par byed pa la mkhas pa yin/_sems can grangs med pa 'dul ba la mkhas pa yin/_sems can grangs med pa thams cad mkhyen pa nyid kyi sems la 'dzud 
[\[15b.4\]]pa la mkhas pa yin no/_/kye rgyal ba'i sras dag rgyal tshab kyi sa la gnas pa'i byang chub sems dpa' man chad gang gis kyang dbang bskur ba thob pa'i byang chub sems dpa' de'i lus kyi las shes par mi nus/_ngag gi las shes par mi nus/_yid kyi las shes 
[\[15b.5\]]par mi nus/_rdzu 'phrul shes par mi nus/_rdzu 'phrul rnam par lta ba shes par mi nus/_'das pa'i dus la rnam par lta ba shes par mi nus shing mngon par 'du byed pa shes par mi nus/_blos rnam par lta ba shes par mi nus/_sems kyi yul shes par 
[\[15b.6\]]mi nus/_ye shes kyi spyod yul shes par mi nus te/_kye rgyal ba'i sras dag 'di ni dbang bskur ba thob pa'i byang chub sems dpa'o/_/kye rgyal ba'i sras dag dbang bskur ba thob pa'i byang chub sems dpa' de la sangs rgyas bcom ldan 'das dag gnas bcu yang 
[\[15b.7\]]dag par brjod pa mdzad de/_bcu gang zhe na/_'di lta ste/_dus gsum shes pa dang /_sangs rgyas kyi chos shes pa dang /_chos kyi dbyings dbyer med pa shes pa dang /_chos kyi dbyings mtha' dang dbung med pa dang /_'jig rten gyi khams thams cad 
[\[16a\]]
[\[16a.1\]]rgyas par dgang ba dang /_'jig rten gyi khams thams cad snang bar byed pa dang /_'jig rten gyi khams thams cad byin gyis brlab pa dang /_sems can thams cad yongs su shes pa dang /_chos thams cad mngon par shes pa dang /_
[\[16a.2\]]sangs rgyas kyi ye shes mtha' yas pa brjod pa mdzad do/_/de ci'i phyir zhe na/_'di ltar de ni shas cher thams cad mkhyen pa nyid la sems 'jug pa'i phyir te/_kye rgyal ba'i sras dag 'di ni dbang bskur ba thob pa'i byang chub sems dpa' rnam par gzhag pa'o/_/byang chub 
[\[16a.3\]]sems dpa' chos kyi blo gros kyis byang chub sems dpa' sems dpa' chen po rnams kyi byang chub sems dpa' rnam par gzhag pa bcu bshad ma thag tu de nas de'i tshe sangs rgyas kyi mthus phyogs bcu'i phyogs re rer yang sangs rgyas kyi zhing stong phrag bcu'i rdul phra rab kyi rdul snyed 
[\[16a.4\]]kyi 'jig rten gyi khams rnam pa drug tu g.yos/_rab tu g.yos/_kun tu rab tu g.yos so/_/'gul/_rab tu 'gul/_kun du rab tu 'gul to/_/ldeg_/rab tu ldeg_/kun du rab tu ldeg go_/'ur 'ur/_rab tu 'ur 'ur/_kun du rab tu 'ur 'ur ro/_/
[\[16a.5\]]chem chem/_rab tu chem chem/_kun du rab tu chem chem mo/_/'khrugs/_rab tu 'khrugs/_kun du rab tu 'khrugs so/_/sangs rgyas kyi mthu dang /_chos nyid thob pas lha'i me tog gi sprin gyi char yang mngon par bab bo/_/lha'i bdug pa'i sprin gyi char yang 
[\[16a.6\]]mngon par bab bo/_/lha'i spos kyi sprin gyi char yang mngon par bab bo/_/lha'i phye ma'i sprin gyi char dang /_lha'i phreng ba'i sprin gyi char dang /_lha'i gos kyi sprin gyi char dang /_lha'i rin po che'i sprin gyi char dang /_lha'i pad+ma'i sprin gyi char dang /_lha'i rgyan phreng gi sprin gyi 
[\[16a.7\]]char dang /_lha'i rgyan gyi sprin gyi char yang mngon par bab bo/_/lha'i sil snyan rnams kyang ma dkrol bar sgra byung ngo /_/lha'i snang ba yang rab tu byung ngo /_/lha'i nga ro yang grag go/_/gling bzhi pa 'dir ri rab kyi rtse mor lha'i dbang po'i khang par ji lta ba de bzhin du 'jig rten gyi 
[\[16b\]]
[\[16b.1\]]khams thams cad du yang chos bstan pa 'di khyab par gyur nas byung ste lhag chad med do/_/tshig 'bru 'di dag nyid kyis don 'di nyid ston to/_/sangs rgyas kyi mthus sangs rgyas kyi zhing stong phrag bcu'i rdul phra rab kyi rdul snyed kyi 'jig rten gyi khams rnams kyi pha rol 
[\[16b.2\]]nas byang chub sems dpa' sangs rgyas kyi zhing stong phrag bcu'i rdul phra rab snyed lhags te/_phyogs bcu rgyas par bkang nas 'di skad ces 'dzer to/_/kye rgyal ba'i sras de ltar khyod byang chub sems dpa'i chos nyid 'di ston pa legs so legs so/_/kye rgyal ba'i 
[\[16b.3\]]sras bdag cag kyang ming chos kyi blo gros zhes bya ba sha stag ste/_'jig rten gyi khams chos kyi sprin ces bya ba dag nas de bzhin gshegs pa'i mtshan chos kyi blo gros bzang po zhes bya ba sha stag gi thad nas 'dir phyin to/_/sangs rgyas kyi byin gyi rlabs kyis de dag 
[\[16b.4\]]thams cad du chos bstan pa 'di byung ste/_'khor 'di lta bu dag gi nang du tshig 'bru 'di dag gis don 'di nyid ston te/_lhag chad med do/_/kye rgyal ba'i sras bdag cag ni khyod kyi dbang du gyur te/_sangs rgyas kyi mthus 'jig rten gyi khams 'dir phyin to/_/
[\[16b.5\]]bdag cag ji ltar 'jig rten gyi khams 'dir phyin pa de bzhin du phyogs bcu'i 'jig rten gyi khams thams cad kyi gling bzhi pa thams cad du ri rab kyi rtse mor lha'i dbang po'i khang pa rnams su yang byang chub sems dpa' sangs rgyas kyi zhing bcu'i rdul phra rab kyi rdul snyed 
[\[16b.6\]]phyin par gyur to//_//bam po gnyis pa/_de nas sangs rgyas kyi mthus byang chub sems dpa' chos kyi blo gros kyis phyogs bcur rnam par bltas te/_thams cad dang ldan pa'i 'khor dang /_chos kyi dbyings la yang rnam par bltas nas de'i 
[\[16b.7\]]tshe tshigs su bcad pa 'di dag smras so/_/rang byung shin tu rnam dag blo mnga' ba/_/mdzes shing gzugs kyi stobs dang ldan gyur pa/_/bsnyen dka' mtshan gyis brgyan pa mthong gyur nas/_/byang chub don du brtan pa sems 'jog byed/_/do zla 
[\[17a\]]
[\[17a.1\]]med pa'i rdzu 'phrul stobs rnams dang /_/kun brjod bzang dang rjes su bstan pa dang /_/sdug bsngal bzod rlag 'jig rten 'gro mthong nas/_/byang chub don du brtan pa sems 'jog byed/_/yon tan kun gyi 'byung gnas de bzhin gshegs/_/
[\[17a.2\]]kun du bzang po'i yon tan thos gyur nas/_/nam mkha'i dbyings 'dra 'gyur ba med pa yi/_/byang chub don du brtan pa sems 'jog byed/_/gnas rnams ji snyed gang dag yod gyur dang /_/rang bzhin gnas pa'i gnas rnams gzhan dag kyang /_/gzhan min dngos 
[\[17a.3\]]por rnam par rtogs bya'i phyir/_/byang chub don du brtan pa sems 'jog byed/_/'das dang ma 'ongs da ltar dus dag na/_/dge dang mi dge'i las rnams gang yod pa/_/de dag rgyu rnams rtogs par bya ba'i phyir/_/byang chub don du brtan pa sems 'jog byed/_/ting 
[\[17a.4\]]'dzin bsam gtan rnam thar spyod pa dang /_/de bzhin snyoms 'jug rnam dag mthar thug pa/_/de dag gnas skabs rtogs par bya ba'i phyir/_/byang chub don du brtan pa sems 'di 'jog_/'jig rten brtson 'grus stobs dang dbang po rnams/_/ci 'dra ci 'dra 
[\[17a.5\]]de yi de dang der/_/rim pa da dag rtogs par bya ba'i phyir/_/byang chub don du brtan pa sems 'jog byed/_/'jig rten kun gyi mos pa ci 'dra dang /_/lhag pa'i bsam pa tha dad rnam gsum nas/_/bstan bcos du ma rtogs par bya ba'i phyir/_/byang chub don du 
[\[17a.6\]]brtan pa sems 'jog byed/_/rnam pa sna tshogs rnam pa du ma'i khams/_/gang dag 'jig rten gsum 'dir yod kun gyi/_/khams kyi rang bzhin rtogs par bya ba'i phyir/_/byang chub don du brtan pa sems de 'jog_/chos 'dir kun du 'gro bar 
[\[17a.7\]]gang gyur cing /_/dge ba'i 'jug pa gang yang rab 'jug pa/_/yang dag rang bzhin rtogs par bya ba'i phyir/_/byang chub don du brtan pa sems 'jog byed/_/zhing rnams thams cad ji ltar 'byung ba dang /_/sems can ji ltar sa las 'byung 'gyur zhes/_/
[\[17b\]]
[\[17b.1\]]chags med mig ni rab tu dbye ba'i phyir/_/byang chub don du brtan pa sems 'di 'jog_/'das pa'i dus dang da ltar byung dus na/_/sems can ris dngos mtshan nyid gang yod dang /_/sngon gyi gnas rnams rtogs par bya ba'i phyir/_/byang chub don du brtan 
[\[17b.2\]]pa sems 'di 'jog_/ji ltar 'gro bar sems can 'ching byed pa/_/kun du sbyor ba 'jig rten gang yod pa'i/_/nyon mongs zad pa rtogs par bya ba'i phyir/_/byang chub don du brtan pa sems 'di 'jog_/'jig rten gsum na tha snyad gang btags dang /_/
[\[17b.3\]]ngag lam sngags tshul spyod pa gang yod pa/_/brda yi bden pa rtogs par bya ba'i phyir/_/byang chub don du brtan pa sems 'di 'jog_/chos rnams thams cad brjod du med pa ste/_/stong pa mi g.yo rang bzhin ngo bo nyid/_/don dam bden pa rtogs par bya ba'i phyir/_/
[\[17b.4\]]byang chub don du brtan pa sems 'jog byed/_/zhing rnams dag tu sa g.yo bstan pa dang /_/rgya mtsho dag kyang rnam par 'khrugs pa dang /_/de bzhin gshegs kyi rdzu 'phrul bstan pa'i phyir/_/byang chub don du brtan pa sems 'jog byed/_/'od zer rtse mo re las 'od 
[\[17b.5\]]zer rnams/_/de bzhin phyogs bcu kun du rab tu 'gyed/_/de dag 'od gcig rtogs par bya ba'i phyir/_/byang chub don du brtan pa sems 'jog byed/_/zhing mang bsam gyis mi khyab gang yod pa/_/de dag rang gi lag tu mngon sprul te/_/sgyu ma'i tshul de rtogs 
[\[17b.6\]]par bya ba'i phyir/_/byang chub don du brtan pa sems 'jog byed/_/zhing rnams ji ltar de bzhin sems can kun/_/gnod pa med par lag pa'i mthil bzhag nas/_/chos rnams srog med rtogs par bya ba'i phyir/_/byang chub don du brtan pa sems 'di 'jog_/
[\[17b.7\]]rgya mtsho rnams na ji snyed chu yod pa/_/skra rtse'i thigs pa'i nang du 'jug par byed/_/ma lus mthar thug rtogs par bya ba'i phyir/_/byang chub don du brtan pa sems 'di 'jog_/zhing rnams kun na phra rab rdul gyi bag_/gang yod de dag ma lus bgrang byed 
[\[18a\]]
[\[18a.1\]]cing /_/phra rab rdul grangs rtogs par bya ba'i phyir/_/byang chub don du brtan pa sems 'jog byed/_/'jig rten 'di na 'das dang de bzhin du/_/ma 'ongs sreg pa'i bskal pas 'jigs pa rnams/_/bskal pa zad pa rtogs par bya 
[\[18a.2\]]ba'i phyir/_/byang chub don du brtan pa sems 'di 'jog_/dus gsum dag gi de bzhin gshegs rnams dang /_/ston pa rang rgyal thos las byung rnams kyi/_/chos kyi rang bzhin rtogs par bya ba'i phyir/_/byang chub don du brtan pa sems 'di 'jog_/brjod 
[\[18a.3\]]du med pa'i 'jig rten khams kyi rnams/_/skra yis bcings nas ma lus srang la 'debs/_/dngos po'i rang bzhin rtogs par bya ba'i phyir/_/byang chub don du brtan pa sems 'di 'jog_/khor yug ri bo bsam gyis mi khyab pa/_/skra yis bcings nas ma 
[\[18a.4\]]lus srang la 'debs/_/rags dang phra ba rtogs par bya ba'i phyir/_/byang chub don du brtan pa sems 'di 'jog_/lus pa med pa'i 'jig rten khams rnams su/_/skad cig gcig la dbyangs kyis go bar byed/_/dbyangs kyi yan lag dag pa bstan 
[\[18a.5\]]pa'i phyir/_/byang chub don du brtan pa sems 'di 'jog_/'jig rten kun gyi sgra rnams ci 'dra ba/_/skad cig gcig la skad cig rjod byed cing /_/zhi ba'i rang bzhin rtogs par bya ba'i phyir/_/byang chub don du brtan pa sems 'di 'jog_/'jig rten gsum 
[\[18a.6\]]po ma lus rtogs par byed/_/sems can kun gyis rab tu rnam par shes/_/lce yangs rgya chen rtogs par bya ba'i phyir/_/byang chub don du brtan pa sems 'jog byed/_/zhing rnams kun du brjod dang 'dra bar yang /_/skad cig gcig la lta gyur sel bar 
[\[18a.7\]]byed/_/rnam rtog chos rnams rtogs par bya ba'i phyir/_/byang chub don du brtan pa sems 'jog byed/_/'dir ni zhing rnams thams cad ma lus par/_/de bzhin gshegs pas gang zhing rang byung gi/_/chos rnams skad cig gcig la rtogs bya'i phyir/_/
[\[18b\]]
[\[18b.1\]]byang chub don du brtan pa sems 'di 'jog_/rdul phran tha dad lta bur 'jig rten khams/_/rnam pa kun du mngon par sprul byed cing /_/yid las byung ba de dag rtogs bya'i phyir/_/byang chub don du brtan pa sems 'jog byed/_/'das dang de bzhin ma byon sangs 
[\[18b.2\]]rgyas rnams/_/ji snyed gang dag 'jig rten bzhugs so cog_/sems kyi skad cig gcig la rtogs bya'i phyir/_/byang chub don du brtan pa sems 'jog byed/_/tshig gcig brjod kyang bsam gyis mi khyab pa'i/_/bskal ba zad kyi de la nyams pa med/_/tshig 
[\[18b.3\]]rab dbye ba rtogs par bya ba'i phyir/_/byang chub don du brtan pa sems 'di 'jog_/phyogs bcu rnams kyi 'jig rten thams cad kyi/_/'gro ba ci 'dra ldog pa ci 'dra ba/_/sems kyi skad cig gcig la rtogs bya'i phyir/_/byang chub don du brtan pa sems 'jog 
[\[18b.4\]]byed/_/phyogs rnams kun du 'gro yang lus kyis sam/_/ngag gam yid kyis gang du'ang chags pa med/_/dus gsum stong pa nyid du rtogs bya'i phyir/_/byang chub don du brtan pa sems 'di 'jog_/byang chub sems ni ji ltar bskyed pa bzhin/_/
[\[18b.5\]]gzhal yas bskal par phyogs su rgyu byed cing /_/sangs rgyas spyan sngar mchod par bya'o zhes/_/'di ni mi ldog rnams kyi bstan pa yin/_/phyogs bcu dag gi 'jig rten tha dad par/_/'jig rten bdag por rgyal ba'i sras 'gyur ba/_/gang yang rung ba dam 
[\[18b.6\]]pa sgrog par byed/_/'di ni mi ldog rnams kyi bstan pa yin/_/byang chub don du srid par spyad spyod tshe/_/byang chub sems dpa'i bde sbyor gang yin pa/_/de yi bsngags pa rtag tu rjod par byed/_/'di ni mi ldog rnams kyi bstan pa yin/_/chos mchog 
[\[18b.7\]]chos rab phul du phyin pa dang /_/khyad par 'phags chos bla med gang yod pa/_/de dag byang chub sems dpa' rnams la ston/_/'di ni mi ldog rnams kyi bstan pa yin/_/yon tan kun ldan de bzhin gshegs pa yi/_/tshe nyid 'di na yod kyi gzhan med 
[\[19a\]]
[\[19a.1\]]pa/_/de la byang chub sems dpa' sbyor bar byed/_/'di ni mi ldog rnams kyi bstan pa yin/_/tshad med gzhal yas bsam gyis mi khyab pa'i/_/sangs rgyas rnams dang phrad gyur ci 'dra ba/_/byang chub sems dpa' de la 
[\[19a.2\]]ston par byed/_/'di ni mi ldog rnams kyi bstan pa yin/_/ting 'dzin gang dag ji snyed yod pa dang /_/de bzhin ting 'dzin rgyud kyi rnam pa dag_/de dag bde gshegs sras la rjod par byed/_/'di ni mi ldog rnams kyi bstan pa yin/_/'khor 
[\[19a.3\]]ba'i 'khor lo rnam par zlog pa dang /_/dam pa'i chos kyi 'khor lo rab bskor ba/_/'jig rten kun gyis rtag tu ma bskor ba/_/byang chub sems dpa' rnams la de bstan bya/_/shin du sdug bsngal 'jig rten thams cad dang /_/ngan song sa rnams dag tu 
[\[19a.4\]]gnod gyur pa'i/_/gnas dang skyabs dang dpung gnyen gyur pa de/_/byang chub sems dpa' rnams la bstan par bya/_/gang zhig byang chub don du sems 'jog pa/_/de ni dang po'i byang chub sems dpar bstan/_/bslab pa'i gdams ngag ji bzhin nges 
[\[19a.5\]]byas pa/_/ji bzhin rnam par gzhag 'di de yi yin/_/nad bral rnams kyi bstan pa ji bzhin du/_/'jig rten kun la phan pa bya ba'i phyir/_/de ltar thog ma su zhig sems bskyed pa/_/'di ni gnyis te dang po'i las can no/_/phan pa thob byed sems 
[\[19a.6\]]dang rab dang bde/_/gnyen dang sdug dang de bzhin sdud sems dang /_/kun du bsrung ba'i sems dang snyoms pa'i sems/_/slob dpon sems dang snyoms par ston pa'i sems/_/de 'dra dag la sems gnas gyur pa de/_/lung nod kha ton byed par sbyar bar 
[\[19a.7\]]bya/_/mang du thos nas dgon par gnas su gzhug_/dben par gyur nas dge bshes sten du gzhug_/dge bshes rnams la bka' blo bde bar bya/_/dus tshod shes la shes bzhin ldan par bya/_/dus shes gyur nas shin tu 'jigs med bya/_/'jigs 
[\[19b\]]
[\[19b.1\]]pa med nas don la brtson par bya/_/don shes gyur nas de bzhin chos brjod bya/_/chos rnams kun la rmongs gyur med par bya/_/rmongs pa med par gyur nas rgyal ba'i sras/_/legs par gsungs pa'i chos la gnas par bya/_/'di ni dang po'i 
[\[19b.2\]]las can brjod pa ste/_/byang chub zhugs pa'i byang chub sems dpa' yin/_/'di ni gdams pa 'di ni bstan pa ste/_/'di la su slob de ni sangs rgyas sras/_/byang chub sems dpa' gsum pa gang yin pa/_/chos kyi rgyal po'i bstan la rab tu 
[\[19b.3\]]sbyor/_/mi rtag nyid dang sdug bsngal stong nyid dang /_/bdag med pa dang g.yo ba med pa dang /_/de bzhin chos 'di thams cad bdag min dang /_/mngon par 'du byed med dang dben pa dang /_/'di dag thams cad rtog pa med yin par/_/byang chub 
[\[19b.4\]]sems dpa' de ltar rtog par byed/_/sems can khams dang chos kyi dbyings la yang /_/brtag par bya phyir de ni gzengs yang bstod/_/'jig rten khams ni mtha' yas mu med ces/_/de ltar de ni dpyod du gzhug par bya/_/'di nas dang chu dang de bzhin 
[\[19b.5\]]me/_/rlung dang nam mkha' ji snyed yod pa dang /_/phyogs na 'dod dang gzugs dang gzugs med pa/_/de dag rnams la de ni dpyod du gzhug_/rgya chen chos rnams kun dang khams rnams kyi/_/rang bzhin ma lus mthar thug brtag bya ba/_/de ni sangs 
[\[19b.6\]]rgyas sras po sbyor byed la/_/phan par bya phyir rjes su bstan pa yin/_/byang chub sems dpa' skye bar gang skyes pa/_/bstan la skyes shing rab tu 'byung bar byed/_/blo ldan de ni dngos med dngos po rtogs/_/dam chos gnas su skyes te legs par skyes/_/
[\[19b.7\]]de ni rang gi sa las yongs mi ldog_/sangs rgyas mthar thug yin par 'dzin pa skye/_/rtag tu chos la nges par sems dang ldan/_/sems can rang bzhin ci 'drar rnam par dpyod/_/las dang 'jig rten dag dang zhing rnams dang /_/rnam par smin dang 
[\[20a\]]
[\[20a.1\]]'khor dang mya ngan 'das/_/rnam par dbye ba rgyal ba'i sras kyis shes/_/de thugs skyes pa'i byang chub sems dpar brjod/_/thams cad mkhyen pa 'das dang byung rnams dang /_/ma byon dag kyang chos rnams rnam dpyad nas/_/
[\[20a.2\]]grub dang gang yang legs skyes mthar thug dang /_/rang byung rnams kyi grub pa ci 'dra ba/_/sangs rgyas dam pa de dag thams cad ni/_/dus gsum mnyam nyid rjes su zhugs pa shes/_/nam yang mnyam nyid bye brag 'byed mi byed/_/de ni dus gsum tha 
[\[20a.3\]]dad med par 'jug_/gang gi phan yon rnam pa 'di 'dra ba/_/de ni byang chub sems dpa' bzhi pa ste/_/'di dag rab bsgrubs byang chub sems dpa' de/_/byang chub don du nges par 'byung bar 'gyur/_/de ltar byang chub sems dpa' lnga pa ste/_/sbyor 
[\[20a.4\]]ba phun sum tshogs par brjod pa yin/_/thabs la mkhas pa'i rjes su zhugs pa ste/_/bsod nams las dag brtsams pas mthar phyin byed/_/de ltar bsod nams rab tu ci byed kyang /_/'jig rten kun gyi rten du 'gyur ba dang /_/phan par 'dod 
[\[20a.5\]]dang bde ba thob byed dang /_/snying brtse ba dang skye dgu dgrol 'gyur byed/_/'jig rten gnod gyur gdul bar bya ba'i phyir/_/'dren par byed cing rab tu dang bar byed/_/sems can mang po thams cad gdul 'dod dang /_/mya ngan 'das pa'i sems 
[\[20a.6\]]kyis mthu yang che/_/'jig rten thams cad mtha' ma med pa dang /_/de bzhin dpag tu med cing grangs med dang /_/mtshungs med bsam yas mnyam med gzhal yas dang /_/stong pa mi g.yo med pa'i rang bzhin shes/_/de ni byang chub sems dpa' 
[\[20a.7\]]lnga pa ste/_/sbyor ba phun tshogs phan dang snying brtse ldan/_/de la rjes su bstan pa 'di 'dra ste/_/yon tan kun dang ldan pa rnams kyis bstan/_/de ni sems can mtha' yas thams cad dang /_/chos kyi ngo bo nyid la rmongs pa med/_/shin tu blo ldan rtog 
[\[20b\]]
[\[20b.1\]]bral rnam rtog med/_/'jig rten lha dang bcas pas dbyer mi phyed/_/sangs rgyas chos dang byang chub sems dpa' dang /_/spyod pa'i bsngags dang bsngags pa ma yin dang /_/sems can chung ngam yang na che'o zhes/_/thos par gyur kyang bsam las nur 
[\[20b.2\]]ba med/_/sems can nyon mongs can nam rnam dag gam/_/gdul sla zhe'am gdul bar dka' zhe'am/_/chos dbyings chung zhe'am yang na rgya che zhe'am/_/'jig par 'gyur zhe'am 'chags par 'gyur zhe'am/_/chos dbyings yod ce'am med ces 
[\[20b.3\]]thos gyur kyang /_/dus gsum rtogs pa'i byang chub sems dpa' de/_/nges par sems shing thams cad rnam dpyod de/_/sangs rgyas chos 'dir bsam pa shin du nges/_/mtshan ma med dang mtshan nyid med pa dang /_/dngos med rang bzhin [{]brdzun [,]rdzun [}]zhing 
[\[20b.4\]]dben pa dang /_/sgyu ma'i rang bzhin mig yor 'dra ba yi/_/chos mchog zhi ba 'di 'dra nyan par byed/_/de ltar mi ldog byang chub sems dpa' ni/_/sangs rgyas chos dang byang chub sems dpa' dang /_/spyod pa yod dam med ces nges par dpyod/_/'byung 
[\[20b.5\]]ngam mi 'byung zhe na'ang phyir mi ldog_/de bzhin gshegs pa 'das she'am ma 'das she'am/_/ma byon ce'am ma byon ma yin zhe'am/_/byung ngam ma byung zad dam mi zad dam/_/de bzhin mtshan nyid gcig gam mtshan nyid med/_/gcig dang tha dad rnam pa 
[\[20b.6\]]mang po dang /_/don dam tshig 'bru dngos dang dngos med pa/_/thams cad sgro btags rnam pa gzhan nyid du/_/mi ldog byang chub sems dpa' yid ches byed/_/mtshan ma med dang mtshan ma yod pa dang /_/mtshan nyid med dang mtshan gyis mtshon pa dang /_/
[\[20b.7\]]rnam par phye ba phan tshun sbyar ba rnams/_/thos nas 'di la mthar thug 'jug par byed/_/gzhon nur gyur pa'i byang chub sems dpa' ni/_/lus dang ngag dang de bzhin yid kyis kyang /_/'bras bu yod pa'i las rnams byed 'gyur zhing /_/ji ltar 'dod 
[\[21a\]]
[\[21a.1\]]bzhin 'dir ni skye ba ston/_/pha rol rnams kyi bsam pa rtog byed cing /_/de dag rnams kyi mos pa spyod par byed/_/sems can spyod dang rjes su mthun chos dang /_/zhing rnams 'jig dang chags pa rnams kyang shes/_/ji ltar 
[\[21a.2\]]'dod sbyin myur du mngon shes thob/_/phyogs rnams kun du yid ni 'jug par byed/_/bde gshegs bsngags pa'i chos rnams thos nas kyang /_/de la de ni nur bar 'gyur ba med/_/yongs su shes dang zhing g.yo byed pa dang /_/de bzhin byin gyis brlab dang rnam 
[\[21a.3\]]dpyod dang /_/ji ltar skad cig grangs med 'gro 'gyur ba/_/zhing du 'gro bar bya ba brjod par bya/_/de ni dri ba grangs med 'dre bar byed/_/lus rnams ci 'drar yid kyi lus kyang ston/_/de la sgra skad sbyor ba 'byam klas dang /_/skad cig la yang sangs rgyas grangs 
[\[21a.4\]]med brjod/_/byang chub sems dpa' rgyal tshab gang yin pa/_/sems can rnams kyi 'jug pa ji bzhin shes/_/de dag nyon mongs rgyud dang bag chags dang /_/spyod yul gang yin sbyor ba gang yin dang /_/tha dad chos dang rgyu ba ci 'dra dang /_/'jig rten 
[\[21a.5\]]rnam par phye dang sngon mtha' dang /_/brda yi bden dang don dam bden pa dag_/ma lus rtogs par bya la mkhas pa yin/_/pho brang 'khor la mkhas pa tshang 'byin te/_/der yang ji ltar kun du spyad pa dang /_/gnas dang de bzhin 'jug par bya ba dang /_/pho 
[\[21a.6\]]brang 'khor ni ci 'dra dpyad pa dang /_/dam chos rgyal po'i dbang bskur ci 'dra dang /_/byin gyi rlabs dang gzhan gnon ci 'dra dang /_/chos la 'jug dang bka' lung brjod bya ste/_/'di ni rgyal tshab sa la 'jug pa yin/_/de tsam gyis na de yi mthar thug ste/_/
[\[21a.7\]]ji skad bstan bzhin gzhan du 'gyur ba med/_/tshe yi 'du byed nam zhig 'dor ba na/_/tshul ldan rgyal tshab rgyal bar mngon du phyogs/_/dbang bskur gang yin bde gshegs sras gcig ste/_/thu bo khyad 'phags mthar phyin bdag nyid can/_/skra thigs 
[\[21b\]]
[\[21b.1\]]gcig gis chu tshad gzung du rung /_/'dir ni bsam pa bgrang bas rtogs ma yin/_/rgyal sras rnams kyi spyod pa 'di 'dra ste/_/'di na sems can la las zhing rnams kun/_/phra rab rdul du rlags nas ma lus 'grang /_/grangs med 'di snyed cig 
[\[21b.2\]]ces gcod byed pa/_/de kun 'dir ni byang chub sems dpas shes/_/'das dang de bzhin ma byon sangs rgyas dang /_/gang dag phyogs bcu dag na bzhugs pa dang /_/rang sangs rgyas dang de bzhin nyan thos kyi/_/sa bon gyur pa byang chub sems de skye/_/
[\[21b.3\]]thog mar byang chub sems shes gang brjod pa/_/de ni ji lta'i tshul du'ang grangs med de/_/'jig rten khams 'di kun kyang khyab gyur na/_/de las gong du brjod du ci zhig yod/_/de nas byang chub sems dpa' kun du bzang pos byang chub sems dpa' chos kyi 
[\[21b.4\]]blo gros la 'di skad ces smras so/_/rigs kyi bu khyod kyis dkon mchog ta la la'i gzungs bshad pa legs par smras so/_/rigs kyi bu sangs rgyas kyi yon tan rnams ni bsam gyis mi khyab ste/_gang dag chos kyi rnam grangs 'di'i ming thos pa'i sems can de 
[\[21b.5\]]dag kyang thams cad mkhyen pa nyid du nye bar gyur pa yin na/_gang dag chos kyi rnam grangs 'di 'dzin pa dang /_klog pa dang /_kun chub par byed pa dang /_de bzhin nyid du sgrub par byed pa lta smos kyang ci dgos te/_de dag ni nges par sangs rgyas su 'gyur ro/_/
[\[21b.6\]]chos kyi blo gros kyis smras pa/_kye rgyal ba'i sras de de bzhin no/_/ji skad smras pa bzhin te/_shes rab zab mo dang ldan pa de dag ni de bzhin gshegs pas dbang bskur ba yin par rig par bya'o/_/byang chub sems dpa' kun tu bzang pos smras pa/_
[\[21b.7\]]rigs kyi bu'am rigs kyi bu mo gang la la zhig gi rna lam du 'di lta bu'i chos 'di dag grag par gyur pa'i skyes bu dam pa de dag kyang sangs rgyas kyi chos rnams la lung bstan par rig par bya ba yin na/_chos kyi rnam grangs 'di gang dag gis lag tu thob pa lta smos 
[\[22a\]]
[\[22a.1\]]kyang ci dgos/_de nas tshe dang ldan pa sha ra dwa ti'i bus bcom ldan 'das kyi zhabs la mgo bos phyag 'tshal te 'di skad ces gsol to/_/bcom ldan 'das gzigs su gsol/_bdag gis 'di lta bu'i chos 'di dag ma 'tshal bas 
[\[22a.2\]]bdag ni dmus long dang 'dra lags so/_/bcom ldan 'das bdag gcig pu dmus long lta bur gyur par yang ma bas kyi/_bcom ldan 'das sems can gang dag gis chos kyi rnam grangs 'di ma thos pa de dag thams cad kyang dmus long lta bur gyur pa lags so/_/
[\[22a.3\]]bcom ldan 'das kyis bka' stsal pa/_gnas brtan de de bzhin te/_ji skad smras pa bzhin no/_/sha ra dwa ti'i bus gsol pa/_bcom ldan 'das kyis bsam gyis mi khyab pa nyid bshad du gsol/_bcom ldan 'das kyis bka' stsal pa/_sha ra dwa 
[\[22a.4\]]ti'i bu song la brgya byin dang /_tshangs pa dang 'jig rten skyong ba thams cad skul cig_/de bzhin gshegs pa'i bka' yang sgrogs shig_/chos kyi phyag rgya dam pa dkon mchog ta la la zhes bya ba'i gzungs 'di yang 'khor der sgrogs shig_/de nas tshe dang 
[\[22a.5\]]ldan pa sha ra dwa ti'i bus de bzhin gshegs pa'i bka' thos nas dkon mchog ta la la'i gzungs 'di'i don gyi phyir yongs su skam pas brgya byin dang /_tshangs pa dang 'jig rten skyong ba de dag la don 'di'i skabs brjod de chos nyan pa thams cad 'du bar gyis shig_/
[\[22a.6\]]de bzhin gshegs pa dkon mchog ta la la'i gzungs 'chad cing bsam gyis mi khyab pa nyid kyang ston par 'gyur gyis 'du bar gyis shig_/khyed phyis 'gyod par gyur ta re/_kye grogs po dag mdo sde rin po che 'di lta bu dag 'jig rten du 'byung ba ni shin tu rnyed par dka'o/_/
[\[22a.7\]]de nas skad cig de nyid la brgya byin dang /_tshangs pa dang 'jig rten skyong ba thams cad 'dus nas bcom ldan 'das la lan gsum bskor ba byas te/_bcom ldan 'das kyi spyan sngar 'khod nas thal mo sbyar te/_bcom ldan 'das la gsol ba btab pa/_bcom 
[\[22b\]]
[\[22b.1\]]ldan 'das kyis dkon mchog ta la la'i gzungs bshad du gsol/_de nas bcom ldan 'das cang mi gsung bar gyur pas gnang ba mdzad do/_/brgya byin dang tshangs pa dang 'jig rten skyong ba thams cad kyis lan gnyis lan gsum du gsol ba btab na yang bcom ldan 
[\[22b.2\]]'das cang mi gsung bar gyur to/_/de nas bcom ldan 'das la tshe dang ldan pa sha ra dwa ti'i bus 'di skad ces gsol to/_/bcom ldan 'das kyis dkon mchog ta la la zhes bgyi ba'i gzungs bshad du gsol/_bde bar gshegs pas bshad du gsol/_de 
[\[22b.3\]]nas bcom ldan 'das kyis de'i tshe zhal nas ljags kyi dbang po phyung ste/_rigs kyi bu gang la la dag dkon mchog ta la la'i gzungs 'di'i don gyi phyir de bzhin gshegs pa la gsol ba 'debs pa de dag thams cad ni bla na med pa yang dag par rdzogs pa'i byang chub las 
[\[22b.4\]]phyir mi ldog par 'gyur ro zhes stong gsum gyi stong chen po'i 'jig rten gyi khams su dbyangs kyis go bar mdzad do/_/de nas bcom ldan 'das kyis yang tshe dang ldan pa sha ra dwa ti'i bu la 'di skad ces bka' stsal to/_/sha ra dwa ti'i bu khyod song la 'jam dpal gzhon nur 
[\[22b.5\]]gyur pa la chos bshad par gsol ba thob shig_/de'i tshe 'jam dpal gzhon nur gyur pa shing blag sha dang sA la'i drung gzhan zhig na skyil mo krung bcas shing lus mi g.yo bar 'dug ste/_nyi ma bye ba khrag khrig brgya stong bas lhag pa'i kha dog bkod pa chen po dang ldan 
[\[22b.6\]]pa'i khang pa brtsegs pa na brgya byin dang tshangs pa dang 'jig rten skyong ba rnams kyis yongs su bskor cing mdun gyis bltas nas 'dug par gyur te/_gser gyi kha dog lta bu'i lus dang dpal gyis lham me lhan ne lhang nger 'dug go/_/de nas tshe dang ldan pa sha ra dwa ti'i bus 
[\[22b.7\]]'jam dpal gzhon nur gyur pa ga la ba der song ste phyin nas 'jam dpal gzhon nur gyur pa la 'di skad ces smras so/_/rigs kyi bu de bzhin gshegs pa ni khyod la chos bshad par gsol ba 'debs so/_/de nas 'jam dpal gzhon nur gyur pas tshe dang ldan pa 
[\[23a\]]
[\[23a.1\]]sha ra dwa ti'i bu la 'di skad ces smras so/_/btsun pa sha ra dwa ti'i bu de bzhin gshegs pa zhes bya ba'i gzhi'i don 'di gang yin/_sha ra dwa ti'i bus smras pa/_rigs kyi bu khyod ni shes rab zab pa ste/_kho bos ni khyod dang 'gyed mi nus so/_/'jam 
[\[23a.2\]]dpal gyis smras pa/_khyod snying las chung ngur 'dug shig dang khyod kyis ji ltar bzod pa de bzhin du bstan par bya'o/_/sha ra dwa ti'i bus smras pa/_rigs kyi bu kho bo nyan gyis khyod kyis shod cig_/de nas 'jam dpal gzhon nur gyur pas ting nge 'dzin de las langs te/_stong 
[\[23a.3\]]gsum gyi stong chen po'i 'jig rten gyi khams dbyangs kyis go bar byas so/_/de nas de'i tshe stong gsum gyi stong chen po'i 'jig rten gyi khams na gnas gtsang ma'i ris kyi lha'i bu nas 'og min gyi bar gyi lha'i bu ji snyed 'khod pa de dag thams cad 'dus par gyur to/_/rgyal 
[\[23a.4\]]po chen po bzhi dpung dang g.yog tu bcas pa yang gnod sbyin bye ba du ma dang lhan cig 'dus par gyur to/_/brgya byin dang tshangs pa dang 'jig rten skyong ba rnams kyang 'dus par gyur to/_/chos 'dod pa rnams dang /_chos 'dod pa ma yin pa'i gang zag rnams kyang 'dus 
[\[23a.5\]]par gyur to/_/lha'i bu mo mang po yang 'dus par gyur to/_/dge slong gi 'khor dang /_dge slong ma'i 'khor dang /_dge bsnyen gyi 'khor dang /_dge bsnyen ma'i 'khor dang /_de bzhin du sum cu rtsa gsum pa'i bar gyi 'khor dang /_mtha' bral gyi 'khor 
[\[23a.6\]]dang /_dga' ldan gyi 'khor dang /_'phrul dga'i 'khor dang /_gzhan 'phrul dbang byed kyi lha'i 'khor dang /_tshangs pa'i 'khor dang /_de bzhin du 'og min gyi bar gyi lha'i 'khor rnams 'dus par gyur to/_/de bzhin du nyan thos kyi tshogs kyang 'dus par 
[\[23a.7\]]gyur te/_'di lta ste/_tshe dang ldan pa rab 'byor dang /_tshe dang ldan pa 'od srung chen po dang /_tshe dang ldan pa maud gal gyi bu chen po dang /_tshe dang ldan pa sha ra dwa ti'i bu dang /_tshe dang ldan pa ka t+ya'i bu chen po dang /_tshe dang ldan pa ma 'gags pa dang /_tshe dang 
[\[23b\]]
[\[23b.1\]]ldan pa ga yA 'od srung dang /_tshe dang ldan pa gsus po che dang /_tshe dang ldan pa lam phran bstan dang /_tshe dang ldan pa nam gru dang /_tshe dang ldan pa chu klung 'od srung dang /_tshe dang ldan pa lteng rgyas 'od srung dang /_tshe dang ldan pa byams ma'i bu gang po dang /_tshe dang 
[\[23b.2\]]ldan pa sgra gcan zin dang /_tshe dang ldan pa bzang skyong dang /_tshe dang ldan pa rlangs pa dang /_tshe dang ldan pa kun dga' bo dang /_de dag dang nyan thos chen po gzhan dag dang /_grags 'dzin la sogs pa dge slong ma lnga brgya yang 'dus par gyur to/_/khams kyi 
[\[23b.3\]]rgyal po dang /_stobs kyi 'khor los sgyur ba dag kyang 'dus par gyur to/_/rgyal rigs dang bram ze dang khyim bdag gi 'khor dag kyang 'dus par gyur to/_/de nas tshe dang ldan pa sha ra dwa ti'i bus bcom ldan 'das la lan gsum bskor ba byas te 'di skad ces gsol to/_/
[\[23b.4\]]bcom ldan 'das deng 'di ltar 'khor chen po 'dus pa 'di su'i mthu lags/_de ji ltar 'tshal bar bgyi/_bcom ldan 'das kyis bka' stsal pa/_tshe dang ldan pa sha ra dwa ti'i bu 'di ni dkon mchog ta la la'i gzungs kyi mthu yin no/_/sha ra dwa ti'i bus gsol 
[\[23b.5\]]ba/_bcom ldan 'das dkon mchog ta la la'i gzungs mnyan par 'tshal lo/_/bcom ldan 'das kyis bka' stsal pa/_sha ra dwa ti'i bu song la 'jam dpal gzhon nur gyur pa dang /_byang chub sems dpa' kun tu bzang po la gsol ba thob shig_/
[\[23b.6\]]de nas tshe dang ldan pa sha ra dwa ti'i bus 'jam dpal gzhon nur gyur pa la 'di skad ces smras so/_/rigs kyi bu khyod kyis ting nge 'dzin rin po che bstan pa dkon mchog ta la la 'di shod cig_/'jam dpal gyis smras pa/_btsun pa sha ra dwa ti'i bu dkon mchog 
[\[23b.7\]]ta la la'i gzungs nyan par 'gyur ba su yin/_sha ra dwa ti'i bus smras pa/_'khor bzhi 'dus pa 'di dag dang brgya byin dang tshangs pa dang 'jig rten skyong ba rnams 'dus pa 'di dag ste/_kho bo yang nyan pa'i phyir 'ongs so/_/de nas 'jam dpal gzhon nur 
[\[24a\]]
[\[24a.1\]]gyur pas gnas brtan sha ra dwa ti'i bu la 'di skad ces smras so/_/gnas brtan sha ra dwa ti'i bu chos nyan pa 'di dag ni sgyu mas byung ba sha stag na kho bos su la chos bshad/_nyan pa ni su yin/_'chad pa ni su yin/_gnas brtan gyis smras 
[\[24a.2\]]pa/_skyes bu dam pa khyod kyis shod cig_/kho bos mnyan to/_/'jam dpal gyis smras pa/_btsun pa sha ra dwa ti'i bu bshad ces bya ba de gang gi tshig [{]bla dgas [,]bla dwags [}]yin/_smras pa/_'jam dpal bshad pa zhes bya ba de ni stong pa nyid kyi tshig [{]bla dgas [,]bla dwags [}]so/_/
[\[24a.3\]]smras pa/_sha ra dwa ti'i bu stong pa nyid gang gi tshig [{]bla dgas [,]bla dwags [}]yin/_smras pa/_'jam dpal stong pa nyid ni tshig med pa yin no/_/'jam dpal gyis smras pa/_btsun pa sha ra dwa ti'i bu gal te stong pa nyid tshig med pa yin na/_ci zhig bshad par bya/_btsun 
[\[24a.4\]]pa sha ra dwa ti'i bu chos thams cad ni bstan du med pa yin te/_de dag ni bstan du med cing mnyan du med do/_/gnas brtan gyis smras pa/_rigs kyi bu khyod kyis ji lta bu bstan pa de dag thams cad ni stong pa nyid bstan pa/_mtshan ma med pa bstan pa/_smon pa med pa 
[\[24a.5\]]bstan pa/_blang ba med pa bstan pa/_dor ba med pa bstan pa/_spros pa med pa bstan pa ste/_ma spros pa bstan pa yin no/_/de nas thams cad dang ldan pa'i byang chub sems dpa'i 'khor de dang /_brgya byin dang tshangs pa dang 'jig rten skyong ba de dag 
[\[24a.6\]]kyang rab tu dga' nas mgrin gcig tu 'jam dpal gzhon nur gyur pa dang /_tshe dang ldan pa sha ra dwa ti'i bus dkon mchog ta la la'i gzungs 'di legs par bshad do zhes legs so zhes bya ba byin no/_/de nas tshe dang ldan pa rab 'byor gyis 'jam dpal gzhon nur 
[\[24a.7\]]pa la 'di skad ces smras so/_/'jam dpal byang chub sems dpas dkon mchog ta la la'i gzungs 'di ji ltar gzung bar bya/_bklag par bya/_kun chub par bya/_gzhan dag la yang rgya cher yang dag par bshad par bya/_'jam dpal gyis smras pa/_rab 
[\[24b\]]
[\[24b.1\]]'byor gzungs 'di ni skye ba med par yid la bya'o/_/dngos po med pa dang /_mtshan nyid med pa dang /_spros pa med pa dang /_dor ba med par yid la bya'o/_/'jam dpal gzhon nur gyur pas chos kyi rnam grangs 'di bshad pa na 'khor de'i nang nas byang chub sems dpa' dgu 
[\[24b.2\]]bcu rtsa gnyis kyis dpa' bar 'gro ba'i ting nge 'dzin thob par gyur to/_/lha dang mi drug cu rtsa gnyis ni mi skye ba'i chos la bzod pa thob par gyur to/_/de nas byang chub sems dpa' kun tu bzang po stan las langs te bla gos phrag pa gcig tu gzar nas thal mo sbyar te/_/
[\[24b.3\]]bcom ldan 'das la 'di skad ces gsol to/_/bcom ldan 'das byang chub sems dpa' sems dpa' chen po rnams kyi snying rje chen po ci 'dra ba zhig lags/_bcom ldan 'das kyis bka' stsal pa/_rigs kyi bu 'di la byang chub sems dpa' sems dpa' chen 
[\[24b.4\]]po rnams kyi snying rje chen po ni gang khams gsum pa yongs su mi gtong ba ste/_'di ni snying rje chen po yin no/_/gang sems can thams cad la sangs rgyas kyi zhing kun du ston pa 'di ni snying rje chen po yin no/_/gang sems can tshul khrims 'chal ba yongs su 'dzin pa 'di ni 
[\[24b.5\]]snying rje chen po yin no/_/gang shes rab kyi pha rol tu phyin pa mi 'dor ba 'di ni snying rje chen po yin no/_/gang sems can thams cad kyi don gyi phyir lus dang srog yongs su gtong ba 'di ni snying rje chen po yin no/_/gang 'dod chags spyod pa'i sems can rnams la byams pa yang 
[\[24b.6\]]dag par brjod pa 'di ni snying rje chen po yin no/_/gang sems can stobs dang ldan rnams la byams pa 'di ni byang chub sems dpa' sems dpa' chen po rnams kyi snying rje chen po yin no/_/rigs kyi bu gzhan yang byang chub sems dpa' sems dpa' chen po sems can thams 
[\[24b.7\]]cad la zhe 'gras pa med pa'i sems su bya'o/_/'dre ba med pa mang du bya'o/_/de nas bcom ldan 'das la byang chub sems dpa' kun tu bzang pos 'di skad ces gsol to/_/skye bo mang po la sman pa dang /_skye bo mang po la bde ba dang /_'jig rten la thugs brtse ba dang /_
[\[25a\]]
[\[25a.1\]]skye bo phal po che dang /_lha dang mi rnams kyi don dang sman pa dang /_bde bar 'gyur ba'i slad du bcom ldan 'das kyis dkon mchog ta la la zhes bgyi ba'i gzungs bshad du gsol/_sems can thams cad la sman pa dang /_thugs brtse ba 
[\[25a.2\]]mnga' ba bcom ldan 'das kyis bshad du gsol/_de nas bcom ldan 'das kyis tshangs pa'i dbyangs kyis byang chub sems dpa' de dag la 'di skad ces bka' stsal to/_/khyed kyi nang na phyi ma'i tshe phyi ma'i dus lnga brgya pa tha ma la dam pa'i chos nub pa'i dus kyi tshe chos kyi 
[\[25a.3\]]rnam grangs 'di yang dag par rab tu ston par spro ba su yod/_de nas byang chub sems dpa' kun tu bzang po dang /_byang chub sems dpa' 'jam dpal gzhon nur gyur pa dang /_byang chub sems dpa' spyan ras gzigs dbang phyug dang /_byang chub sems dpa' mthu 
[\[25a.4\]]chen thob dang /_byang chub sems dpa' ngan song spong dang /_byang chub sems dpa' sman gyi rgyal po dang /_byang chub sems dpa' spobs pa brtsegs pa dang /_byang chub sems dpa' chos thams cad kyis mngon 'phags rgyal po dang /_byang chub sems 
[\[25a.5\]]dpa' blo gros mi zad pa dang /_byang chub sems dpa' blo gros rgya mtsho dang /_byang chub sems dpa' rin chen ze ba ldan dang /_byang chub sems dpa' nor bu 'od dang /_byang chub sems dpa' gtsug na nor bu can dang /_byang chub sems dpa' rnam par 
[\[25a.6\]]lta dang /_byang chub sems dpa' bltar mi mthong dang /_byang chub sems dpa' rtag tu lta dang /_byang chub sems dpa' lag na rdo rje dang /_byang chub sems dpa' rin chen phung po dang /_byang chub sems dpa' dkon mchog 'byung gnas dang /_byang chub 
[\[25a.7\]]sems dpa' chos dpal dang /_byang chub sems dpa' tog dpal dang /_byang chub sems dpa' nor dpal dang /_byang chub sems dpa' bsod nams dpal dang /_byang chub sems dpa' tsan+dan dpal dang /_byang chub sems dpa' chos kyi blo gros 
[\[25b\]]
[\[25b.1\]]dang /_byang chub sems dpa' bdud rtsi blo gros dang /_byang chub sems dpa' bsam yas blo gros dang /_byang chub sems dpa' bsod nams kyis brgyan dang /_byang chub sems dpa' yon tan gyis brgyan dang /_byang chub sems dpa' mtshan gyis brgyan dang /_
[\[25b.2\]]byang chub sems dpa' rtag tu dgod cing dbang po thams cad rab tu dga' ba dang /_byang chub sems dpa' ri'i rtse mo rdob pa'i rgyal po dang /_byang chub sems dpa' spobs pa mkhas dang /_byang chub sems dpa' rtag tu lag brkyang dang /_byang chub sems dpa' sa 
[\[25b.3\]]'dzin dang /_byang chub sems dpa' spobs pa myur dang /_byang chub sems dpa' nam mkha'i snying po dang /_byang chub sems dpa' zla ba'i snying po dang /_byang chub sems dpa' nyi ma'i snying po dang /_byang chub sems dpa' zla ba dri ma med pa'i snying po dang /_
[\[25b.4\]]byang chub sems dpa' nyi gdugs snying po dang /_byang chub sems dpa' mngon 'phags rgyal po dang /_byang chub sems dpa' lhun po chen po dang /_byang chub sems dpa' blo gros brtan pa dang /_byang chub sems dpa' spobs pa dpa' ba dang /_byang chub 
[\[25b.5\]]sems dpa' sems dpa' chen po byams pa dang /_de dag la sogs pa byang chub sems dpa' bye ba khrag khrig brgya stong phrag drug cu rtsa gnyis kyis mgrin gcig tu tshig tu smras pa/_bcom ldan 'das slad ma'i tshe slad ma'i dus lnga brgya tha ma la dam pa'i chos nub pa'i 
[\[25b.6\]]dus kyi tshe bdag cag thams cad 'dus shing tshogs te dkon mchog ta la la zhes bgyi ba'i gzungs yang dag par bshad par spro lags so/_/bcom ldan 'das kyis bka' stsal pa/_rigs kyi bu dag legs so legs so/_/rigs kyi bu dag 'di ni bya dka' ba ste/_
[\[25b.7\]]cho ga 'di 'dra ba 'di ni shin tu bya dka' ba'o/_/de nas bcom ldan 'das kyis byang chub sems dpa' kun tu bzang po la 'di skad ces bka' stsal to/_/rigs kyi bu skye bo mang po la phan pa dang /_skye bo mang po la bde bar 'gyur ba dkon mchog ta la la'i gzungs 
[\[26a\]]
[\[26a.1\]]nyon cig_/de nas bcom ldan 'das kyis bkod pa chen po'i seng ge'i khri la bzhugs te sngags bka' stsal pa/_de bzhin gshegs pa dgra bcom pa yang dag par rdzogs pa'i sangs rgyas thams cad la phyag 'tshal lo/_/tad+ya thA/_oM 
[\[26a.2\]]maM/_b+ha ra te/_b+ha ra te/_b+ha ra b+ha ra na te swA hA/_de nas bcom ldan 'das kyis a la la chos/_a la la chos/_a la la chos zhes lan gnyis lan gsum du ched du brjod pa ched du brjod pa mdzad do/_/de nas bcom ldan 'das la byang chub sems 
[\[26a.3\]]dpa' kun tu bzang pos 'di skad ces gsol to/_/bcom ldan 'das chos chos zhes bgyi ba 'di'i gzhi'i don gang lags/_bcom ldan 'das kyis bka' stsal pa/_rigs kyi bu chos thams cad kyi gzhi'i don ni gzhi med pa'i don to/_/chos thams 
[\[26a.4\]]cad kyi gzhi'i don ni dngos po med pa'i gzhi'i don to/_/chos thams cad kyi gzhi'i don ni nam mkha'i gzhi'i don to/_/chos thams cad kyi gzhi'i don ni blang ba med pa'i gzhi'i don to/_/chos thams cad kyi gzhi'i don ni dor ba med pa'i gzhi'i don to/_/de nas byang 
[\[26a.5\]]chub sems dpa' kun tu bzang pos gsol pa/_bcom ldan 'das 'o na ci'i slad du chos thams cad ces bgyi/_bcom ldan 'das kyis bka' stsal pa/_rigs kyi bu chos thams cad ces bya ba ni mig dang /_rna ba dang /_sna dang /_lce dang /_lus dang /_
[\[26a.6\]]yid dang /_de bzhin du khams rnams dang /_skye mched rnams dang /_rten cing 'brel bar 'byung ba ste/_rigs kyi bu 'di ni chos thams cad ces bya'o/_/rigs kyi bu gzhan yang chos thams cad ni gzod ma nas ma skyes pa'i phyir stong pa'o/_/de nas yang 'jam 
[\[26a.7\]]dpal gzhon nur gyur pas byang chub sems dpa' kun tu bzang po la 'di skad ces smras so/_/kye rgyal ba'i sras dkon mchog ta la la'i gzungs 'di ji ltar gzung bar bya/_de skad ces smras pa dang /_byang chub sems dpa' kun tu bzang pos 'jam dpal gzhon 
[\[26b\]]
[\[26b.1\]]nur gyur pa la 'di skad ces smras so/_/de bzhin nyid bstan pa dang /_skye ba med pa'i de bzhin nyid dang /_'byung ba med pa'i de bzhin nyid dang /_mtshan nyid med pa'i de bzhin nyid dang /_nam mkha'i de bzhin nyid dang /_dngos po med pa'i de bzhin nyid 
[\[26b.2\]]dang /_ngo bo nyid kyi de bzhin nyid dang /_dngos po med pa'i ngo bo nyid kyi de bzhin nyid du gzungs 'di gzung bar bya ste/_rigs kyi bu dkon mchog ta la la'i gzungs 'di gzung ba dang /_kun tu gzung ba dang /_bsgom pa dang /_rnam par dpyad pa dang /_gdags 
[\[26b.3\]]pa dang /_rab tu gzhag pa dang /_rnam par dgrol ba dang /_rnam par dbye ba dang gsal bar bya ba ni 'di 'dra ste/_rigs kyi bu 'di ni dkon mchog ta la la'i gzungs bsgom pa dang /_rnam par brtag pa'i don to/_/de nas tshe dang ldan pa sha ra dwa ti'i bus 
[\[26b.4\]]'jam dpal gzhon nur gyur pa la 'di skad ces smras so/_/'jam dpal khyod chos kyi rnam grangs 'di la yang dag par zhugs nas yun ji srid cig lon/_'jam dpal gyis smras pa/_sha ra dwa ti'i bu 'dod chags dang /_zhe sdang dang /_gti mug rnams yun ji 
[\[26b.5\]]srid cig nas zhugs pa srid do/_/sha ra dwa ti'i bus smras pa/_rigs kyi bu 'dod chags dang /_zhe sdang dang /_gti mug rnams yun ji srid cig nas zhugs/_'jam dpal gyis smras pa/_sha ra dwa ti'i bu sa'i khams yun ji srid cig nas zhugs pa 
[\[26b.6\]]srid do/_/sha ra dwa ti'i bus smras pa/_rigs kyi bu sa'i khams yun ji srid cig nas zhugs/_'jam dpal gyis smras pa/_sha ra dwa ti'i bu rig pa dang /_ma rig pa yun ji srid cig nas zhugs pa srid do/_/sha ra dwa ti'i bus smras pa/_rigs 
[\[26b.7\]]kyi bu rig pa dang /_ma rig pa yun ci srid cig nas zhugs/_'jam dpal gyis smras pa/_sha ra dwa ti'i bu nam mkha'i khams yun ji srid cig nas zhugs pa srid do/_/sha ra dwa ti'i bus smras pa/_'jam dpal nam mkha'i khams yun ji srid cig nas 
[\[27a\]]
[\[27a.1\]]zhugs/_'jam dpal gyis smras pa/_sha ra dwa ti'i bu dngos po med pa'i ngo bo nyid kyi chos thams cad yun ji srid cig nas zhugs pa srid do/_/de nas tshe dang ldan pa sha ra dwa ti'i bus 'jam dpal gzhon nur gyur pa la 'di skad ces smras so/_/
[\[27a.2\]]kho bo skyes bu dam pa 'di lta bu dag dang gtam bya ba'i nus pa ga la yod/_rigs kyi bu 'di lta ste dper na/_khyi dang byi la thams cad dam/_wa thams cad kyis kyang ri'i rgyal po ri rab gzhig par mi nus so/_/rigs kyi bu de bzhin du sha ra dwa ti'i bu 'di 'dra ba'i nyan 
[\[27a.3\]]thos thams cad kyis kyang byang chub sems dpa'i bstan pa gcig gi mtha' yang rtogs par mi nus na 'jam dpal gzhon nur gyur ba'i bstan pa lta ci smos/_de nas byang chub sems dpa' kun tu bzang pos 'jam dpal gzhon nur gyur pa la 'di skad ces smras so/_/
[\[27a.4\]]'jam dpal bzhud la phyi ma'i tshe phyi ma'i dus na mdo sde'i rgyal po 'dzin pa chos smra ba de dag la kun du bsrung ba dang /_yongs su bskyang ba mdzad par de bzhin gshegs pa la gsol ba thob shig_/de nas 'jam dpal gzhon nur gyur pas rang gi chos kyi stan las 
[\[27a.5\]]langs nas bcom ldan 'das la 'di skad ces gsol to/_/gang dag chos kyi rnam grangs 'di 'dzin pa dang /_klog pa dang /_kun chub par bgyid pa dang /_gzhan dag la yang rgya cher yang dag par ston par bgyid pa/_chos smra ba de dag gi yon tan gyi khyad 
[\[27a.6\]]par rnams bcom ldan 'das kyis bshad du gsol/_bcom ldan 'das kyis bka' stsal pa/_'jam dpal dge slong mdo sde'i rgyal po 'dzin pa chos smra ba de dag ni nga'i chos kyi sku la nges par 'byung bar 'gyur ro/_/de dag ni sangs rgyas kyi byang chub thob par 'gyur ro/_/de 
[\[27a.7\]]dag ni sangs rgyas kyi chos rnams la nye bar 'gyur ro/_/de dag la bdud dang bdud kyi ris kyi lha'i bu glags lta ba rnams kyis glags mi rnyed par 'gyur ro/_/rigs kyi bu gang su dag chos smra ba'i dge slong de la se gol gtogs pa gcig tsam srid cig mi byams 
[\[27b\]]
[\[27b.1\]]pa'i sems skyed pa de dag ni mir 'gyur ba las kyang ring du gyur pa yin na sangs rgyas kyi byang chub las lta smos kyang ci dgos/_'jam dpal gzhan yang gang dag mdo sde'i rgyal po 'di 'dzin pa'i dge slong rnams la ma dad pa'i sems skyed pa de dag ni so thags ngan par 
[\[27b.2\]]'gyur/_lce dang sna med par 'gyur/_rka lag phyi phyogs su 'gyur/_lus nad bu can du 'gyur/_mig med par 'gyur/_shes rab 'chal ba'i rang bzhin can du 'gyur/_brtson 'grus chung bar 'gyur te/_'jam dpal 'di dag ni mi gti mug 
[\[27b.3\]]pa de dag gi skyon du gyur pa'o/_/'jam dpal mdor bshad na de dag 'chi ba'i dus kyi tshe de dag gi spu'i khung bu re rer yang sems can dmyal ba'i sdug bsngal dpag tu med par 'jug go/_/gal te mir skyes na yang rtag tu dmus long du 'gyur/_lce med par 'gyur 
[\[27b.4\]]ro/_/'jam dpal gzhan yang gang dag chos kyi rnam grangs 'di spong ba de dag ni tshe 'di nyid la lus mdze can du 'gyur/_mchu 'jigs 'jigs ltar 'dug par 'gyur/_lus zhom par 'gyur/_lus gcer bur 'gyur/_lus skam por 'gyur/_yi 
[\[27b.5\]]dgas 'dra bar 'gyur ro/_/'jam dpal gzhan yang mi gti mug pa de dag gang du skye bar 'gyur ba de dag gi gnas ni ngas sangs rgyas kyi ye shes bsam gyis mi khyab pas mkhyen to/_/'jam dpal gzhon nur gyur pas gsol pa/_bcom ldan 'das 
[\[27b.6\]]kyis lung bstan du gsol/_bde bar gshegs pas lung bstan du gsol/_bcom ldan 'das kyis bka' stsal pa/_'jam dpal kha rog de skad ma 'dri shig_/'di la lha dang bcas pa'i 'jig rten myos par 'gyur te skrag par 'gyur/_dngang bar 
[\[27b.7\]]'gyur/_rab tu dngang bar 'gyur ro/_/'jam dpal gyis gsol pa/_sems can 'di dag gis 'di lta bu thos nas slan chad nam yang dam pa'i chos spong bar mi 'gyur bar bgyi ba'i slad du thugs brtse bar dgongs te/_bcom ldan 'das kyis bshad du 
[\[28a\]]
[\[28a.1\]]gsol/_bcom ldan 'das kyis bka' stsal pa/_'jam dpal sa'i 'og na sems can dmyal ba yod pa'i ming la 'di lta ste/_tsha ba dang /_rab tu tsha ba dang /_thig nag dang /_kun du 'bar ba dang /_rab tu 'bar ba dang /_
[\[28a.2\]]reg dka' ba dang /_drag po dang /_mchu rnon dang /_lcags kyi thu lum dang /_lcags kyi be con dang /_mun khung dang /_mgo bstod dang /_sbyi'u tshugs dang /_spri'u gdong dang /_rtag tu rab 'bar dang /_rul pa dang /_rtag tu dri nga dang /_rab 'joms 
[\[28a.3\]]dang /_nges 'joms dang /_shin tu gnod 'joms rnams te 'jam dpal mi gti mug pa de dag gang du skye bar 'gyur ba'i sems can dmyal ba ni 'di dag go/_/de nas bcom ldan 'das la byang chub sems dpa' kun tu bzang pos 'di skad ces gsol to/_/
[\[28a.4\]]bcom ldan 'das chos smra ba de dag 'di nas shi 'phos nas gang du skye bar 'gyur/_bcom ldan 'das kyis bka' stsal pa/_kun tu bzang po khyod kyis zhus pa de legs par zhus so/_/kun tu bzang po rigs kyi bu'am/_rigs kyi bu mo chos smra ba de 'di nas 
[\[28a.5\]]shi 'phos nas bcom ldan 'das de bzhin gshegs pa spobs pa bsam gyis mi khyab pa'i sangs rgyas kyi zhing 'jig rten gyi khams rab tu brgyan par skye bar 'gyur te/_'jig rten gyi khams de na byang chub sems dpa' kun nas mdzes pa sha stag go/_/'chi 
[\[28a.6\]]ba'i dus kyi tshe rigs kyi bu de la sangs rgyas bye ba phrag bcu gnyis mngon du 'gyur ro/_/rigs kyi bu mdor na rigs kyi bu de'i phan yon ni grangs med dpag tu med de/_de dag ni bskal pa stong dag gis kyang brjod par mi nus so/_/byang chub sems dpa' 
[\[28a.7\]]kun tu bzang pos gsol pa/_bcom ldan 'das slad ma'i tshe slad ma'i dus na gang dag chos kyi rnam grangs 'di spong bar 'gyur ba'i sems can ji lta bu dag 'byung bar 'gyur/_bcom ldan 'das kyis bka' stsal pa/_kun tu bzang po 'di lta bu'i 
[\[28b\]]
[\[28b.1\]]chos 'di dag spong bar 'gyur ba'i sems can de dag ni phal cher rab tu byung ba dag 'byung ste/_'di skad du 'di dag ni snyan dngags sbyar ba yin gyi/_'di dag ni de bzhin gshegs pas gsungs pa ma yin no/_/'di dag ni rang bzor byas pa yin te/_mdo 
[\[28b.2\]]sde 'di dag ni sngon nam yang ma thos so zhes 'dzer cing de dag chos kyi rnam grangs 'di spong bar 'gyur ro/_/spangs nas kyang mthol zhing 'chags par mi 'gyur te/_de dag chos spangs pas 'chi ba'i tshe sems can dmyal ba kun du 'bar ba mi bzad par skye bar 'gyur 
[\[28b.3\]]ro/_/skyes ma thag tu lcags kyi 'khor los mi gti mug pa de dag gi mgo bcad nas sa la ltung bar 'gyur ro/_/de ltar gyur nas kyang bskal ba mang po bskal pa brgya phrag mang po dang /_bskal pa stong phrag mang por dmus long du 'gyur ro/_/gal te bskal pa brgya dag 
[\[28b.4\]]'das nas mir skye bar gyur na yang tshe rabs thams cad du dmus long du skye bar 'gyur zhing lce med pa dang /_gdong phyin phyogs su 'dug pa dang /_ltag sgur dang /_mjing pa nub pa dang /_rkang gyol dang /_nga ro khyi skad lta bu dang /_rtag tu bkres shing skom 
[\[28b.5\]]pas nyen pa dang /_lus skams pa dang /_kha mnam pa dang /_sems can thams cad kyis mthong ngam thos na yid du mi 'ong bar skye bar 'gyur ro/_/de nas thams cad dang ldan pa'i 'khor des mgrin gcig tu tshig smras pa/_bcom ldan 'das ma 
[\[28b.6\]]'tshal ba bdag cag gis mdo sde 'di lta bu dag spangs pa dang /_chos smra ba de dag la khros pa'i sems kyis bltas par gyur pa rnams nongs pa la nongs par 'chags so/_/bcom ldan 'das bdag cag ji ltar byis par gyur pa dang /_ji ltar rmongs par 
[\[28b.7\]]gyur pa dang /_ji ltar shes rab 'chal bar gyur pa dang /_ji ltar blo chung bar gyur pa rnams 'chags shing mchis na sangs rgyas bcom ldan 'das rnams dgongs su gsol/_de nas nyan thos chen po de dag dang /_brgya byin dang /_tshangs pa dang /_'jig 
[\[29a\]]
[\[29a.1\]]rten skyong pa de dag dang /_dge slong dang /_dge slong ma dang /_dge bsnyen dang /_dge bsnyen ma de dag dngangs nas bcom ldan 'das bdag cag ni bstan pa 'di lta bu 'di thos nas rab tu dngangs lags so/_/bcom ldan 'das kyis bka' stsal pa/_grogs 
[\[29a.2\]]po dag de de bzhin no/_/ji skad smras pa bzhin te/_khyed kyis skrag par bya ba'i rigs so/_/grogs po dag nga thams cad mkhyen pa'i ye shes brnyes pa yin na nga nyid kyang skrag na gang dag nga'i slob ma rnams lta ci smos/_rigs kyi bu dag chos 'di ni zab pa ste/_de 
[\[29a.3\]]ni mi'am/_mi ma yin pa'am/_lha'am/_klu'am/_gnod sbyin nam/_dri za'am/_sus kyang rnam par dkrug par mi nus na dge sbyong ngam/_bram ze gzhan dag gis lta ga la nus te ci smos/_rigs kyi bu dag chos kyi rnam grangs 'di ni lha dang bcas pa'i 
[\[29a.4\]]'jig rten gyi mchod rten du gyur pa ste/_rigs kyi bu dag dper na dkon mchog za ma tog ji lta bar mdo sde'i rgyal po 'di yang de bzhin du blta bar bya'o/_/de nas bcom ldan 'das la 'jam dpal gzhon nur gyur pas 'di skad ces gsol to/_/bcom ldan 
[\[29a.5\]]'das 'di ni legs par gsungs pa lags so/_/bcom ldan 'das dge slong de lta bu de dag gis dad pas stsal ba ji ltar yongs su 'ju bar 'gyur/_bcom ldan 'das kyis bka' stsal pa/_'jam dpal gang dag chos kyi rnam grangs 'di spong ba dang /_chos 
[\[29a.6\]]smra ba de dag la mi byams pa'i sems skyed pa de dag ni nyi ma gcig gam/_se gol gtogs pa gcig srid tsam zhig dad pas byin pa yongs su spyad pa'am/_tha na dge 'dun la phul ba'i sa la mchil ma thal gcig 'dor du yang ngas ma gnang ngo /_/de nas 
[\[29a.7\]]bcom ldan 'das la tshe dang ldan pa sha ra dwa ti'i bus 'di skad ces gsol to/_/bcom ldan 'das mtshams ma mchis pa lnga po dag 'di dang nye ba lags sam/_'on te ring ba lags/_bcom ldan 'das kyis bka' stsal pa/_gnas brtan sha ra dwa ti'i 
[\[29b\]]
[\[29b.1\]]bu kha rog de skad ma 'dri shig_/de ci'i phyir zhe na/_sha ra dwa ti'i bu mtshams med pa lnga po dag ni bla'i chos kyi rnam grangs 'di spangs pa ni nam yang de lta ma yin no/_/sha ra dwa ti'i bu mtshams med pa lnga byed pa ni mtshams med pa lnga po dag myur du zad par byas 
[\[29b.2\]]nas mir skye bar 'gyur ro/_/dam pa'i chos spong ba'i gang zag de ni nam yang sangs rgyas kyi chos rnams thob par mi 'gyur te/_de ni bdag kyang phung la gzhan yang phung bar byed par 'gyur ro/_/de nas tshe dang ldan pa sha ra dwa ti'i bu bcom ldan 'das kyi spyan sngan du zhing 
[\[29b.3\]]'di skad ces gsol to/_/e ma'o dam pa'i chos spong ba'i sems can rnams ni sdug bsngal lo/_/las kyi sgrib pa 'di lta bu dag ni bdag gis rmi lam na yang mthong bar ma gyur cig/_//bam po gsum pa/_de nas bcom ldan 'das kyis tshe dang 
[\[29b.4\]]ldan pa sha ra dwa ti'i bu la 'di skad ces bka' stsal to/_/sha ra dwa ti'i bu de snyam ma sems shig ngas chos bstan pa ni 'byung ba dang bcas pa yin na 'jig rten ni las bdag gir bya ba/_rang gi las kyi bgo skal la spyod pa/_rang gi las brtan par bya ba ste/_sems 
[\[29b.5\]]can dag rang rang gi las rnams kyis sdug bsngal gyi tshor ba myong gi de la de bzhin gshegs pas ni ma lan no/_/sha ra dwa ti'i bu ngas ni dge legs su 'gro ba'i lam bshad de/_bde bar 'gro ba dang /_'jigs pa med par 'gro ba dang /_mya ngan las 'da' 
[\[29b.6\]]bar 'gro ba dang /_'chi ba med par 'gro ba'i lam bshad na/_'on kyang sems can 'di dag ni lus kyis nyes par spyod pa dang ldan/_ngag gis nyes par spyod pa dang ldan/_yid kyis nyes par spyod pa dang ldan zhing 'phags pa rnams la skur pa 'debs pa 
[\[29b.7\]]dang /_log par lta ba dag ste/_log par lta ba'i las dang /_chos yang dag par spangs pa'i rgyus lus zhig nas shi ba'i 'og tu ngan song ngan 'gro log par ltung ba'i sems can dmyal ba rnams su skye ste/_de la de bzhin gshegs pas ni ma lan no/_/sha ra dwa ti'i bu 
[\[30a\]]
[\[30a.1\]]sems can thams cad la nga'i snying rje 'di lta bu skye ste/_ngas sems can gcig gi don du yang bskal pa'am/_bskal pa las lhag par sems can dmyal ba'i sdug bsngal rnams myong bar bya'i sems can gcig po ni yongs su 
[\[30a.2\]]gtang bar mi bya'o snyam ste/_sha ra dwa ti'i bu de bzhin gshegs pa'i snying rje chen po ni de 'dra'o/_/sha ra dwa ti'i bu 'di lta ste dper na/_mi zhig la bu gcig pa gzugs bzang ba mdzes pa/_blta na sdug pa kha dog bzang po rgyas pa mchog dang ldan pa zhig 
[\[30a.3\]]yod la/_de rkyen 'ga' zhig dang phrad nas 'chi ba'i dus byas par gyur na/_mi de bu la sems pas sdug bsngal zhing yid mi bde bar gyur te/_ngu zhing smre sngags 'don to/_/sha ra dwa ti'i bu de bzhin du de bzhin gshegs pa dgra bcom pa yang dag par rdzogs 
[\[30a.4\]]pa'i sangs rgyas kyang sems can sdug bsngal ba dag la bu gcig pa bzhin du dgongs pa mdzad de/_de bzhin gshegs pa dag nyon mongs pa rnams dang lhan cig gnas pa ni ma yin no/_/sha ra dwa ti'i bu 'di lta ste dper na rgya mtsho chen po ni shi ba'i ro dang lhan cig 
[\[30a.5\]]mi gnas so/_/sha ra dwa ti'i bu de bzhin du de bzhin gshegs pa dag kyang nyon mongs pa rnams dang lhan cig mi gnas so/_/sha ra dwa ti'i bu 'di lta ste dper na sgyu ma mkhan nam/_sgyu ma mkhan gyi slob ma mkhas pas lam po che'i bzhi mdor skye bo'i tshogs 
[\[30a.6\]]chen po mngon par sprul te/_bya ba dag ston kyang bya ba de dag ni yul na mi gnas phyogs na mi gnas te/_ma skyes ma 'gags shing 'gag par mi 'gyur ro/_/sha ra dwa ti'i bu de bzhin du de bzhin gshegs pa rnams kyang sems can rnams yongs su smin 
[\[30a.7\]]par mdzad cing 'dod chags kyi spyod pa yang ston te/_mdzad pa ston kyang spyod pa de dag ni yod pa ma yin no/_/dper na nam mkha'i khams ni rnam par rtog pa med cing spros pa med pa'o/_/de bzhin du de bzhin gshegs pa'i sku la yang rnam par rtog pa med cing 
[\[30b\]]
[\[30b.1\]]spros pa med do/_/'on kyang sems can rnams dang mthun par de bzhin gshegs pa rnams mthun par mdzad de/_sems can rnams ji ltar 'dul bar 'gyur ba de bzhin du de bzhin gshegs pa rnams mthun par 'jug go/_/sha ra dwa ti'i bu de bzhin gshegs 
[\[30b.2\]]pa la 'khrul pa mi mnga'o/_/de bzhin gshegs pa la mi mkhyen pa mi mnga'o/_/de bzhin gshegs pa la bsnyel ba mi mnga'o/_/sha ra dwa ti'i bu nga ni lha dang bcas pa'i 'jig rten gyi thu bo dang /_gtso bo dang /_rab dang /_mchog dang /_phul dang /_bla 
[\[30b.3\]]ma dang /_bla na med pa dang /_gong na med pa dang /_mi mnyam pa dang mnyam pa yin te/_sha ra dwa ti'i bu tshig smras pa 'di ni bden pa'i rjes su mthun pa'o/_/rab tu byung ba'am/_khyim pa yang rung ste/_sems can gang dag chos kyi rnam grangs 'di 
[\[30b.4\]]spong ba de dag thams cad ni sems can dmyal ba'i sdug bsngal 'di lta bu dag rnyed par 'gyur ro/_/de nas tshe dang ldan pa rab 'byor gyis bcom ldan 'das kyis bstan pa 'di thos nas thal mo sbyar te bcom ldan 'das la 'di skad ces gsol to/_/bcom ldan 'das 
[\[30b.5\]]sems can de dag gis ni rnyed pa nongs par rnyed do/_/gang dag chos kyi rnam grangs 'di spong bar 'gyur ba de dag lce ci 'dra ba zhig tu 'gyur ba lags/_bcom ldan 'das kyis bka' stsal pa/_rab 'byor de dag gi lce ni dpag tshad 'bum par 'gyur te/_de 
[\[30b.6\]]la lcags kyi thong gshol 'bar ba rab tu 'bar ba/_kun tu rab tu 'bar/_kun tu rab tu 'ched cing 'bar ba/_me lce gcig tu gyur pa bye ba phrag lnga brgyas rmo bar 'gyur ro/_/de ci'i phyir zhe na/_'di ltar des ngag ma bsrungs pa'i phyir te/_rab 'byor 
[\[30b.7\]]mi gti mug pa de dag gi las kyi sgrib pa ni de lta bur 'gyur ro/_/de nas sangs rgyas kyi mthus thams cad dang ldan pa'i 'khor des de bzhin gshegs pas bstan pa ni rmad du byung ba chen po lags so zhes ched du brjod pa ched du brjod do/_/de nas bcom ldan 
[\[31a\]]
[\[31a.1\]]'das la lha'i dbang po brgya byin gyis 'di skad ces gsol to/_/bcom ldan 'das bdag gis chos smra ba'i dge slong de dag phrag pa la bkur bar bgyi'o/_/me tog dang /_bdug pa dang /_spos dang /_phreng ba dang /_byug pa 
[\[31a.2\]]rnams kyis mchod par bgyi'o/_/gdugs lan gsum mtshan lan gsum du phyag bgyi'o/_/bsnyen bkur bgyi'o/_/bsti stang bgyi'o/_/bla mar bgyi'o/_/ri mor bgyi'o/_/mchod par bgyi'o/_/rjed par bgyi'o/_/gsol bar bgyi'o/_/
[\[31a.3\]]bsti stang bgyi ba dang /_bla mar bgyi ba dang /_gus pas bsrung bar bgyi'o/_/de ci'i slad du zhe na/_de dag ni bcom ldan 'das kyi sras te chos kyi sku las nges par byung ba'i slad du'o/_/bcom ldan 'das 'di lta ste dper na rgyal po rgyal rigs spyi bo nas dbang 
[\[31a.4\]]bskur ba'i bur gyur pa/_gzugs bzang ba/_mdzes pa/_blta na sdug pa de ni 'og ma thams cad kyi mchod pa'i 'os dang /_phyag bgyi ba'i 'os lags so/_/de bzhin du chos smra ba de dag kyang lha dang bcas pa'i 'jig rten gyi mchod pa'i 'os dang phyag bgyi ba'i 
[\[31a.5\]]'os lags so/_/de nas bcom ldan 'das kyis byang chub sems dpa' kun tu bzang po la 'di skad ces bka' stsal to/_/rigs kyi bu lha'i dbang po brgya byin gyis chos smra ba'i dge slong de dag snying las chung ngur bya ba dang /_yongs su bskyang ba dang /_kun tu 
[\[31a.6\]]bsrung ba dang /_bskyab pa'i phyir tshig 'di legs par smras so/_/byang chub sems dpa' kun tu bzang pos gsol pa/_bcom ldan 'das bdag gis kyang rigs kyi bu'am/_rigs kyi bu mo de dag kun tu bsrung bar bgyi'o/_/yongs su bskyab [(]pa 
[\[31a.7\]]pa [,]pa [)]dang /_yongs su gzung ba dang /_zhi ba dang bde legs su 'gyur bar bgyi'o/_/dpag tshad brgya kho ra khor yug tu yongs su bskyang bar bgyi'o/_/de nas bcom ldan 'das kyis byang chub sems dpa' kun tu bzang po la rigs kyi bu tshig 'di legs 
[\[31b\]]
[\[31b.1\]]par smras pa legs so legs so zhes bya ba byin no/_/de nas bcom ldan 'das kyis tshangs pa'i dbyangs kyis tshigs su bcad pa 'di bka' stsal to/_/gzhan la phan dang bde ba byed pa bsags pa po/_/rnam pa sna tshogs rab mdzes mchog rab tshig 
[\[31b.2\]]ldan pa/_/shin tu dri med bzhin ldan khyod kyi bsam pa mchog_/yon tan rin chen mi mnyam mnyam pa'i tshigs legs smras/_/de nas bcom ldan 'das la byang chub sems dpa' kun tu bzang pos 'di skad ces gsol to/_/bcom ldan 'das byang chub 
[\[31b.3\]]sems dpa' sems dpa' chen po dag chos du dang ldan na dkon mchog ta la la'i gzungs 'thob par 'gyur/_bcom ldan 'das kyis bka' stsal pa/_rigs kyi bu byang chub sems dpa' sems dpa' chen po dag chos gcig dang ldan na dkon mchog ta la la'i 
[\[31b.4\]]gzungs 'thob bo/_/chos gcig po gang zhe na/_'di lta ste/_sems can thams cad la khong khro ba med pa'o/_/kun tu bzang po byang chub sems dpa' sems dpa' chen po dag gi chos gnyis te/_gnyis gang zhe na/_'di lta ste/_phrag dog 
[\[31b.5\]]med pa dang /_rlom sems med pa ste/_kun tu bzang po 'di dag ni byang chub sems dpa' sems dpa' chen po dag gi chos gnyis so/_/kun tu bzang po gzhan yang byang chub sems dpa' sems dpa' chen po ni sems can thams cad la dbang po gnod 
[\[31b.6\]]par mi 'gyur ro/_/rigs kyi bu gzhan yang byang chub sems dpa' sems can thams cad la thams cad kyi thams cad du rnam par 'tshe ba bskyed par mi bya'o/_/byang chub sems dpa'i yon tan brjod pa 'di bshad pa dang /_dkon mchog ta la la'i gzungs 
[\[31b.7\]]kyi khyad par gyi yon tan yongs su brjod pa bshad pa na lha dang /_mi'i skye dgu las sems can dpag tu med pas gzungs thob par gyur to/_/dkon mchog ta la la'i gzungs kyi khyad par gyi yon tan yongs su brjod pa'i le'u'o//_//de nas tshe dang ldan 
[\[32a\]]
[\[32a.1\]]pa kun dga' ba stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol 
[\[32a.2\]]to/_/bcom ldan 'das chos kyi rnam grangs 'di ni zab lags so/_/bcom ldan 'das kyis bka' stsal pa/_kun dga' bo de de bzhin te/_gzugs zab pa'i phyir zab bo/_/tshor ba dang /_'du shes dang /_'du byed dang /_rnam par shes pa 
[\[32a.3\]]zab pa'i phyir zab bo/_/stong pa nyid zab pa'i phyir zab bo/_/nam mkha' zab pa'i phyir zab bo/_/kun dga' bos gsol pa/_bcom ldan 'das bdag gis chos kyi phung po brgyad khri bzhi stong de bzhin gshegs pa las mngon du thos na chos kyi rnam 
[\[32a.4\]]grangs 'di lta bu ni nam yang ma thos so/_/bcom ldan 'das kyis bka' stsal pa/_chos kyi rnam grangs 'di ni shin tu thos par bya dka' ba yin no/_/kun dga' bos gsol pa/_slad ma'i tshe slad ma'i dus lnga brgya pa tha ma la dam pa'i chos nub pa'i 
[\[32a.5\]]dus kyi tshe sems can mang po dag la sangs rgyas kyi mdzad pa bgyid par 'gyur bar bcom ldan 'das kyis chos kyi rnam grangs 'di byin gyis brlab tu gsol/_bcom ldan 'das kyis bka' stsal pa/_kun dga' bo ngas chos kyi rnam grangs 'di byin gyis brlabs 
[\[32a.6\]]zin te/_de bzhin gshegs pa shAkya thub pa ngas chos smra ba de dag kyang byin gyis brlabs so/_/kun dga' bo gang la la zhig chos kyi rnam grangs 'di yi ger 'dri ba de ni mig na bar mi 'gyur/_lce na bar mi 'gyur/_sna na bar mi 'gyur/_so na bar mi 'gyur/_
[\[32a.7\]]lag pa dang rkang pa na bar mi 'gyur/_klad pa na bar mi 'gyur/_rna ba na bar mi 'gyur/_lus dman par mi 'gyur/_lus dri mi zhim par mi 'gyur/_pha rol gyi gnod pas 'chi ba'i dus byed par mi 'gyur ro/_/de la mi dang mi ma yin pa thams cad srung 
[\[32b\]]
[\[32b.1\]]bar 'gyur ro/_/'di nas shi 'phos nas kyang de spros pa thams cad yongs su spangs nas bde 'gro mtho ris kyi 'jig rten du lha rnams kyi nang du skye bar 'gyur ro/_/kun dga' bos gsol pa/_bcom ldan 'das chos 'di bshad pa'i tshe bdud bar chad mi bgyid 
[\[32b.2\]]pa'i rgyu gang lags/_rkyen gang lags/_bcom ldan 'das kyis bka' stsal pa/_kun dga' bo bdud thams cad chos kyi rnam grangs 'di la bar chad byed mi nus te/_kun dga' bo gang gi tshe bdud sdig can 'di snyam du bdag dkon mchog ta la la'i gzungs 
[\[32b.3\]]'chad pa la bar chad byed du 'gro'o snyam pa'i sems bskyed pa de'i tshe/_bdud sdig can gyi rang gi khyim kun du 'bar ba mthong ste/_kun dga' bo chos kyi rnam grangs 'di de ltar zab bo/_/kun dga' bo sa phyogs gang na chos kyi rnam grangs 'di spyod pa'i sa phyogs de 
[\[32b.4\]]mchod rten du 'gyur/_phyag bya ba'i 'os su yang 'gyur ro/_/kun dga' bos gsol ba/_gal te de bzhin gshegs pas phyogs gang na bzhugs pa'i sa phyogs de nyid na chos kyi rnam grangs 'di yang gnas par gyur la/_bdag de bzhin gshegs pa 
[\[32b.5\]]la blta ba'i slad du mchis shing /_mchis nas kyang sngar de bzhin gshegs pa la phyag bgyis nas slad kyis chos kyi rnam grangs 'di la phyag bgyis na nongs pa ci mchis/_bcom ldan 'das kyis bka' stsal pa/_kun dga' bo gang gi tshe khyod kyis chos kyi 
[\[32b.6\]]rnam grangs 'di lta bu bkol te/_nga la phyag 'tshal ba de'i tshe khyod nyes pa dang bcas par 'gyur ro/_/kun dga' bo gzhan yang nga lha dang bcas pa'i 'jig rten gyi thu bo dang /_gtso bo dang /_mchog dang /_dam pa yin mod kyi/_kun dga' bo ngas sngar chos 
[\[32b.7\]]kyi rnam grangs 'di thos nas phyis byang chub mngon par rdzogs par sangs rgyas so/_/kun dga' bos gsol pa/_bcom ldan 'das de bzhin gshegs pas gang las ting nge 'dzin rin po che dkon mchog ta la la bstan pa 'di gsan pa de bzhin gshegs 
[\[33a\]]
[\[33a.1\]]pa'i gong na su mchis/_bcom ldan 'das kyis bka' stsal pa/_kun dga' bo mi'i 'jig rten dang lha'i 'jig rten dang dri za'i 'jig rten na nga'i gong na su yang med de/_'on kyang byang chub sems dpa'i spyad pa spyod pa na ngas bcom ldan 
[\[33a.2\]]'das de bzhin gshegs pa ye shes thogs pa med pa brtsegs pa'i snying po 'od zer bzang po bsam gyis mi khyab pa'i 'od zer du ma'i lte ba rgyas pa las mngon du thos te kun dga' bo bya dka' ba chen po bye ba khrag khrig brgya stong du ma myong nas ngas chos kyi rnam grangs 'di thos 
[\[33a.3\]]te/_de'i tshe de bzhin gshegs pa des nga lung bstan to/_/kun dga' bo de lta bas na khyod kyis sngar chos kyi rnam grangs 'di la phyag gyis la phyis nga la phyag 'tshol cig_/de nas brgya byin dang tshangs pa dang 'jig rten skyong ba de dag thams cad kyis mgrin gcig tu 
[\[33a.4\]]tshig 'di skad ces smras so/_/a la la chos/_a la la chos/_chos rnams kyi rnam par 'phrul pa a la la'o/_/sems can gang dag chos kyi rnam grangs 'di'i ming thos pa de dag kyang phyag bya ba'i 'os yin na/_gang dag 'dzin pa dang /_klog pa dang /_
[\[33a.5\]]kun chub par byed pa dang /_gzhan dag la yang rgya cher yang dag par rab tu ston pa lta smos kyang ci dgos te/_de dag ni de bzhin gshegs pa zhes brjod par bya'o/_/de nas bcom ldan 'das kyis brgya byin dang /_tshangs pa dang 'jig rten skyong ba de dag la 
[\[33a.6\]]kye grogs po dag khyod kyis tshig 'di legs par smras pa legs so legs so zhes bya ba byin no/_/de nas bcom ldan 'das kyi zhal nas ljags kyi dbang po phyung ste/_stong gsum gyi stong chen po'i 'jig rten gyi khams ljags kyi dbang pos snang bar byas nas 
[\[33a.7\]]byang chub sems dpa' kun tu bzang po la 'di skad ces bka' stsal to/_/sems can gang dag chos kyi rnam grangs 'di mi thos pa de dag ni ji ltar mi dmus long gis nyi ma'i snang ba mi mthong ba dang /_ji ltar tshong ba thabs mi shes pa dang /_ji ltar mi dbul 
[\[33b\]]
[\[33b.1\]]po gzhan gyi ngor lta ba dang 'dra ste/_de dag gi don du ngas dpe 'di byas na ci nas sems can rnams chos rin po che'i phung po 'di 'dra ba las ring du mi 'gyur bar bya ba'i phyir chos kyi rnam grangs 'di'i ched dang sems can thams cad kyi don du da khyod la gsol ba 'debs na 
[\[33b.2\]]rigs kyi bu khyod spro'am/_de nas byang chub sems dpa' kun tu bzang po stan las langs te bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas ngu zhing byang chub sems 
[\[33b.3\]]dpa' kun tu bzang po rang gi chos kyi stan las langs ma thag tu de nas de'i mod la stong gsum gyi stong chen po'i 'jig rten gyi khams 'di rnam pa drug tu g.yos/_rab tu g.yos/_kun du rab tu g.yos so/_/'gul/_rab tu 'gul/_kun tu rab tu 'gul to//
[\[33b.4\]]ldeg_/rab tu ldeg_/kun tu rab tu ldeg go/_/'ur 'ur/_rab tu 'ur 'ur/_kun tu rab tu 'ur 'ur ro/_/chem chem/_rab tu chem chem/_kun tu rab tu chem chem mo/_/'khrugs/_rab tu 'khrugs/_kun tu rab tu 'khrugs so/_/'jig 
[\[33b.5\]]rten du snang ba chen po yang byung bar gyur to/_/de nas byang chub sems dpa' kun tu bzang pos sor mo bcu thal mo sbyar te ngu zhing bcom ldan 'das la 'di skad ces gsol to/_/bcom ldan 'das bdag spro lags so/_/bde bar gshegs pa bdag spro lags so/_/
[\[33b.6\]]bcom ldan 'das khyod ni thams cad mkhyen pa/_sems can thams cad la phan par bzhed pa/_thugs rje chen po dang ldan pa lags kyi steng du bdag ni de bzhin gshegs pa las skyes pa lags na/_ci'i slad du de bzhin gshegs pa'i bka' ltar mi bgyid/_
[\[33b.7\]]bcom ldan 'das de bzhin gshegs pa'i bka' ni bdud rtsi'i bka' lags na/_bdag de bzhin gshegs pa'i bka' dang 'gal bar bgyid pa'i mthu bdag la ga la mchis/_bcom ldan 'das bdag gis ni byas pa gzo bar bgyi ba lags kyi/_byas pa 
[\[34a\]]
[\[34a.1\]]mi gzo bar bgyi ba ma lags so/_/de nas bcom ldan 'das kyis byang chub sems dpa' kun tu bzang po la legs so zhes bya ba byin te/_kye rgyal ba'i sras legs so legs so/_/khyod ni de bzhin gshegs pa rnams kyi sras kyi thu bo dang /_
[\[34a.2\]]gtso bo dang /_mchog dang dam pa dang phul yin te/_chos kyi rnam grangs 'di khyod la yongs su gtad do/_/'di ni nga'i ston pa yin te/_de'i phyir khyod kyis bsrung bar bya'o/_/dus dus su bsti stang gyis shig_/rin po che'i snod du chug la phrag pa la thogs 
[\[34a.3\]]shig/_phyi ma'i tshe phyi ma'i dus na dge slong sdig pa can de dag la yid ma rton cig_/rigs kyi bu 'di ni khyod la rjes su bstan pa'o/_/byang chub sems dpa' kun tu bzang pos gsol pa/_bcom ldan 'das rab tu byung ba ci 'dra ba de dag 'byung bar 'gyur/_
[\[34a.4\]]bcom ldan 'das kyis bka' stsal pa/_rigs kyi bu kha rog de skad ma 'dri shig_/byang chub sems dpa' kun tu bzang pos gsol pa/_sems can mang po la sman par bgyid par 'gyur lags na/_bcom ldan 'das kyis bshad du gsol/_bde 
[\[34a.5\]]bar gshegs pas bshad du gsol/_bcom ldan 'das kyis bka' stsal pa/_kun tu bzang po bshad kyis nyon cig_/'khor rgya mtsho lta bu 'di dang 'jam dpal dang spyan ras gzigs dbang phyug la sogs pa byang chub sems dpa' sems dpa' chen po 
[\[34a.6\]]grangs med dpag tu med pa thams cad yid la byed pa gzhan thong la/_phyi ma'i tshe phyi ma'i dus na rab tu byung ba ci 'dra ba dag 'byung bar 'gyur ba de dag nyon cig_/de nas bcom ldan 'das kyis byang chub sems dpa' kun tu bzang po la 'di skad ces bka' stsal to/_/
[\[34a.7\]]kun tu bzang po rab tu byung ba dam pa'i chos sun 'byin pa/_khyim la chags pa/_rnyed pa la chags pa/_gtsug lag khang la chags pa/_gnas la chags pa/_lhung bzed dang chos gos la chags pa/_khyim sun par byed pa/_sdig pa'i chos kun du 
[\[34b\]]
[\[34b.1\]]spyod pa de dag 'byung ste/_kun tu bzang po mi gti mug pa de dag gi don du ngas mdo 'di yongs su gtad kyis mdo 'di nub par gyur ta re/_de nas phyogs bcu nas lha dang klu dang /_gnod sbyin dang /_dri za thams cad lhags te/_bcom ldan 'das la 'di 
[\[34b.2\]]skad ces gsol to/_/bcom ldan 'das bdag cag kyang thams cad 'dus shing tshogs te/_ji srid 'tsho'i bar dang dam pa'i chos ji srid gnas kyi bar du chos kyi rnam grangs 'di yongs su bskyang bar bgyi'o/_/chos smra ba'i dge slong de dag la yang yongs su 
[\[34b.3\]]bskyang bar bgyi'o/_/bsti stang du bgyi'o/_/btsun par bgyi'o/_/rim gror bgyi'o/_/mchod par bgyi'o/_/rjed par bgyi'o/_/gsol bar bgyi'o/_/de nas bcom ldan 'das kyis byang chub sems dpa' kun tu bzang po la sogs pa byang chub 
[\[34b.4\]]sems dpa' bye ba phrag dgu bcu rtsa gnyis po de dag la yang dag par skul ba'i tshigs su bcad pa 'di dag gsungs so/_/yon tan pha rol phyin pa de dag gi/_/yon tan kun bshad thams cad nga las nyon/_/nga rgyal rgyags dang bag med spang byos la/_/
[\[34b.5\]]dga' zhing mgu ba'i yid kyis mnyan par gyis/_/ma ga d+hA 'dir shing dbang byang chub drung /_/rang byung mi yi seng ge bzhugs zhes grag_/ting 'dzin rnam par thar pa mchog la gnas/_/shing rgyal chen po de yi drung na bzhugs/_/phyogs bcu'i 
[\[34b.6\]]zhing rdul snyed dang de thabs gcig_/skyes bu dam pa rnams kyis dpa' bo bskor/_/sangs rgyas phal chen zhes bya'i ting nge 'dzin/_/ting 'dzin de la mi yi dbang po gnas/_/mi dbang de ni snyoms par zhugs rtogs nas/_/'jam dpal gzhon 
[\[34b.7\]]nu shar gyi phyogs logs nas/_/sangs rgyas zhing bcu rdul snyed lhan cig tu/_/skyes bu dam pa rnams dang rgyal drung 'ongs/_/de bzhin sbyar te phyogs bcu'i zhing kun nas/_/sangs rgyas sras po dpal zhes bya ba kun/_/phyogs bcu'i zhing rdul snyed 
[\[35a\]]
[\[35a.1\]]dang lhan cig tu/_/skyes bu dam pa rnams dang lhags par gyur/_/der 'dus gyur nas 'jig rten phan 'dod pa/_/'jam dpal grags pa mtha' yas ldan rnams la/_/sems can dam pa bzang po'i dpal gyis dris/_/sangs 
[\[35a.2\]]rgyas sras kyi spyod gang yon tan ci/_/de nas sems dpa' 'jam dpal zhes bya ba/_/rnyog pa med pas byang chub yon tan dang /_/bde yangs yon tan ldan gyi spyod yul gtsang /_/sems can dam pa bzang po'i dpal la dris/_/sangs rgyas sras po rnams kyi 
[\[35a.3\]]spyod yul gtsang /_/rgyal bas bsten pa bdag gis 'dir smras kyis/_/khyod kyang sangs rgyas sras kyi yon tan dang /_/spyod pa gang dag yin pa brjod par gyis/_/bzang po'i dpal gyis smras pa rgyal sras nyon/_/yon tan mtha' yas ldan dang yon tan 
[\[35a.4\]]las/_/dpe tshul cung zad tsam zhig brjod par bya/_/rgya mtsho'i thigs pa bzhin du shin du chung /_/byang chub gzhir gyur pa yi rang byung sems/_/thog ma nyid du bskyed pa gang yin pa/_/de yi yon tan bsngags pa mtha' yas te/_/mtshungs med kyis 
[\[35a.5\]]kyang yongs su brjod mi spyod/_/pha rol phyin dang sa yi yon tan rnams/_/bskal pa mang por spyad pa ci smos te/_/phyogs bcu'i rgyal ba kun gyis de dag gi/_/yon tan chu bo zad par mdzad mi spyod/_/yon tan mtha' yas rnams kyi yon tan las/_/
[\[35a.6\]]dpe tshul cung zad tsam zhig brjod bya ste/_/mkha' la bya rjes 'dra bar chung ba dang /_/sa chen rnams las rdul phran gcig dang mtshungs/_/byang chub yon tan gnas kyi sems skye ba/_/rgyu med ma yin gyi na ma yin gyi/_/rgyal dang rgyal ba'i chos dang 
[\[35a.7\]]dge 'dun la/_/dad dang dang ba bskyed nas sems skye ste/_/de ni 'dod dang longs spyod rgyal srid dang /_/bdag la bde dang snyan dang grags phyir min/_/'gro ba'i sdug bsngal ma lus zhi bya'i phyir/_/'jig rten phan pa byed pa'i sems skye'o/_/rtag tu 
[\[35b\]]
[\[35b.1\]]sems can phan par bya phyir dang /_/zhing rnams sbyang dang sangs rgyas mchod pa dang /_/chos yongs gzung dang sangs rgyas byang chub dang /_/ye shes rnam par sbyang phyir sems de skye/_/rgyal ba kun dang chos dang da bzhin du/_/'phags pa'i tshogs la rtag tu 
[\[35b.2\]]dad pa dang /_/dang zhing mos dang gus pa rab bskyed nas/_/bla ma gus par mchod phyir sems de skye/_/rgyal dang rgyal ba'i chos la dad gyur cing /_/sangs rgyas sras kyi spyod la dad byed la/_/byang chub bla na med la dad gyur nas/_/skyes bu chen po rnams kyi 
[\[35b.3\]]sems skye'o/_/dad pa'i stobs kyis mi bdag gyur pa rnams/_/bsam yas rgya chen mchod pas mchod byas shing /_/chos dang de bzhin mi phyed dge 'dun la/_/bsam yas mchod pas mchod nas sems skye'o/_/dad pa sngon 'dren ma ltar skyed pa ste/_/yon 
[\[35b.4\]]tan thams cad srung zhing 'phel bar byed/_/dogs pa sel cing chu bo rnams las sgrol/_/dad pa bde ba'i grong khyer mtshon pa yin/_/dad pa rnyog pa med cing sems dang byed/_/nga rgyal spong zhing gus pa'i rtsa ba yin/_/dad pa gter dang nor dang rkang pa'i mchog_/
[\[35b.5\]]lag pa bzhin du dge sdud rtsa ba yin/_/dad pa yongs su gtong la dga' bar byed/_/dad pa rgyal ba'i chos la rab dga' skyed/_/dad pa yon tan ye shes khyad par byed/_/sangs rgyas go 'phang ston cing thob par byed/_/dbang po rno zhing rab tu gsal bar byed/_/
[\[35b.6\]]dad pa'i stobs la gzhan gyis mi rdzi zhing /_/nyon mongs rnam par sel ba'i gzhi rten yin/_/dad pa rang 'byung yon tan rnams kyang tshol/_/dad pa chags pa'i sgo la chags pa med/_/mi dal spangs shing dal ba'i mchog gcig yin/_/dad pa bdud 
[\[35b.7\]]kyi lam las 'da' byed cing /_/thar pa'i lam mchog ston par byed pa yin/_/yon tan zhing gi sa bon ma rul ba/_/dad pa byang chub zhing ni rnam par skyed/_/ye shes khyad par yon tan 'phel bar byed/_/dad pa rgyal ba thams cad ston pa yin/_/dad 
[\[36a\]]
[\[36a.1\]]pas mos pa'i khyad par dga' rnams kyi/_/de la spyod pa rim gyis brjod par bya/_/'di 'dra'i chos ni 'jig rten rab dkon te/_/rgya mtsho'i nang na rin chen rgyal po bzhin/_/gang dag rtag tu sangs rgyas dad gus pa/_/de dag tshul khrims 
[\[36a.2\]]bslab pa yongs mi 'dor/_/gang dag tshul khrims bslab pa mi 'dor ba/_/yon tan ldan de yon tan ldan pas bstod/_/tshul khrims byang chub sems ston byed pa ste/_/slob pa'i sa yi yon tan rnams la sbyar/_/tshul khrims bslab pa 'dor bar mi 
[\[36a.3\]]byed pa/_/de dag rgyal bas bsngags pa'i 'os su 'gyur/_/gang dag rtag tu sangs rgyas dad gus pa/_/de dag rgyal la mchod pa rgya chen byed/_/gang dag rgyal la mchod pa che byed pa/_/de dag sangs rgyas dad pa bsam mi khyab/_/gang dag rtag tu chos 
[\[36a.4\]]la dad gus pa/_/de dag rgyal bar chos nyan ngoms pa med/_/gang dag rgyal ba'i chos nyan mi ngoms pa/_/de dag chos la mos pa bsam mi khyab/_/gang dag rtag tu dge 'dun dad gus pa/_/de dag mi ldog dge 'dun dad pa yin/_/gang dag mi 
[\[36a.5\]]ldog dge 'dun rab dad pa/_/de dag dad pa'i stobs kyis mi ldog 'gyur/_/gang dag dad pa'i stobs kyis mi ldog pa/_/de dag dbang po rno zhing rab tu gsal/_/gang dag dbang po rna zhing rab gsal ba/_/de dag sdig pa'i grogs po rnam par 
[\[36a.6\]]spangs/_/gang dag sdig pa'i grogs po rnam spangs pa/_/de dag chos ldan grogs kyis yongs su bzung /_/gang dag chos ldan grogs kyis yongs bzung ba/_/de dag dge ba rgya chen sogs par byed/_/gang dag dge ba rgya chen sogs byed pa/_/
[\[36a.7\]]bdag nyid chen po de dag rgyu stobs ldan/_/bdag nyid chen po rgyu stobs gang ldan pa/_/de dag mos pa'i khyad par rgya chen 'gyur/_/gang dag mos pa'i khyad par rgya che ba/_/de dag rgyal ba kun gyis rtag byin brlabs/_/gang dag rgyal ba kun gyis 
[\[36b\]]
[\[36b.1\]]byin brlabs pa/_/de dag byang chub don du sems kyang skye/_/gang dag byang chub don du sems skye ba/_/de dag drang srong chen po'i yon tan brtson/_/drang srong chen po'i yon tan gang brtson pa/_/de dag rigs mtho sangs rgyas rigs su skye/_/
[\[36b.2\]]gang dag rigs mtho sangs rgyas rigs skyes pa/_/de dag mnyam zhing sbyor dang mi sbyor spangs/_/mnyam zhing sbyor dang mi sbyor gang spangs pa/_/de dag dad dang bsam pa rnam par dag_/gang dag dad dang bsam pa rnam dag pa/_/de dag lhag pa'i 
[\[36b.3\]]bsam pa dam pa mchog_/gang dag lhag bsam dam pa mchog ldan pa/_/de dag rtag tu pha rol phyin pa spyod/_/gang dag rtag tu pha rol phyin spyod pa/_/de dag theg pa chen po 'di la zhugs/_/gang dag theg pa chen po 'dir zhugs pa/_/de dag 
[\[36b.4\]]sangs rgyas rnams la sgrub pas mchod/_/gang dag sgrub pas sangs rgyas mchod byed pa/_/de dag sangs rgyas rjes su dran mi phyed/_/gang dag sangs rgyas rjes dran mi phyed pa/_/de dag rtag tu sangs rgyas bsam yas mthong /_/gang dag sangs rgyas 
[\[36b.5\]]bsam yas rtag mthong ba/_/de la nam yang sangs rgyas mi bzhugs min/_/gang dag nam yang sangs rgyas mi bzhugs min/_/de dag bar skabs chos las nyams mi 'gyur/_/gang dag bar skabs chos las mi nyams pa/_/de dag spobs pa sgrib pa 
[\[36b.6\]]med par 'gyur/_/gang dag spobs pa sgrib pa med gyur pa/_/de dag chos rab ston pa mtha' yas 'gyur/_/gang dag chos rab ston pa mtha' yas pa/_/de dag 'gro la byams shing phan par 'dod/_/gang dag 'gro la byams shing phan 'dod pa/_/de 
[\[36b.7\]]dag snying rje chen po'i rtsa ba brtan/_/gang dag snying rje chen po'i rtsa brtan pa/_/de dag chos dga' dga' ba'i dbang por 'gyur/_/gang dag chos dga' dga' ba'i dbang po can/_/de dag 'dus byas skyon gyis yal bar bor/_/gang dag 'dus byas skyon gyis yal bor ba/_/de 
[\[37a\]]
[\[37a.1\]]dag nga rgyal rgyags med bag med min/_/gang dag nga rgyal rgyags med bag med min/_/de dag rtag tu bdag dang gzhan don brtson/_/gang dag rtag tu bdag gzhan don brtson pa/_/de dag 'khor bar yongs su skyo ba med/_/gang dag 'khor bar 
[\[37a.2\]]yongs su mi skyo ba/_/de dag rtun pa dam pa mchog dang ldan/_/gang dag rtun pa dam pa mchog ldan pa/_/de dag mngon shes rnam par dag pa skyes/_/gang dag mngon shes rnam par dag skyes pa/_/de dag 'gro ba'i spyod pa mang po rtogs/_/gang dag 
[\[37a.3\]]'gro ba'i spyod pa mang rtogs pa/_/de dag 'gro ba yongs su smin byed mkhas/_/'gro ba yongs su smin byed gang mkhas pa/_/de dag 'gro ba sdud shes cho ga mkhas/_/'gro ba sdud shes cho ga su mkhas pa/_/de dag bsdu ba'i dngos po bzhi la brtson/_/gang 
[\[37a.4\]]dag bsdu ba'i dngos po bzhir brtson pa/_/de dag 'gro ba'i don ni mtha' yas byed/_/gang dag 'gro don mtha' yas byed gyur pa/_/de dag shes rab thabs la rten pa yin/_/gang dag shes rab thabs la rten gyur pa/_/dpa' bo de dag bla med lam 
[\[37a.5\]]la gnas/_/dpa' bo gang dag bla med lam gnas pa/_/de dag bdud dpung rnams kyis yongs mi tshugs/_/gang dag bdud dpung rnams kyis mi tshugs pa/_/de dag bdud kyi lam las rab tu 'das/_/gang dag bdud kyi lam las rab 'das pa/_/
[\[37a.6\]]de dag mi ldog sa ni rjes su 'thob/_/gang dag mi ldog sa ni thob gyur pa/_/de dag mi skye bzod pa thob pa yin/_/gang dag mi skye bzod pa thob gyur pa/_/'jig rten sgron te rgyal bas lung bstan to/_/'jig rten sgron gang rgyal bas lung bstan pa/_/de 
[\[37a.7\]]dag rgyal ba kun dang mngon sum gnas/_/rgyal ba kun dang mngon sum su gnas pa/_/de dag rgyal gsang rnam 'phrul cho ga mkhas/_/rgyal gsang rnam 'phrul cho ga su mkhas pa/_/de dag rgyal ba kun gyis dgongs pa yin/_/gang dag rgyal ba 
[\[37b\]]
[\[37b.1\]]kun gyis dgongs gyur pa/_/de dag yon tan kun gyis legs par brgyan/_/gang dag yon tan kun gyis legs brgyan pa/_/de dag bsod nams dam pas lus kyang sbyangs/_/bsod nams mchog gis gang lus rnam sbyangs pa/_/de dag gser 
[\[37b.2\]]gyi ri bo 'dra bar 'bar/_/gser gyi ri bo 'dra bar su 'bar ba/_/de dag sum cu rtsa gnyis mtshan rnams rdzogs/_/gang dag sum cu rtsa gnyis mtshan rdzogs pa/_/de dag lus rnams dpe byad bzang pos spras/_/gang dag lus rnams dpe byad bzang spras 
[\[37b.3\]]pa/_/de dag lus kyi 'od ni mtha' yas so/_/gang dag lus kyi 'od ni mtha' yas pa/_/de dag 'od zer bkod pa bsam mi khyab/_/gang dag 'od bkod bsam gyis mi khyab pa/_/de dag 'od las pad+ma rnams kyang 'byung /_/gang dag 'od las pad+ma 
[\[37b.4\]]rnams byung ba/_/de dag rgyal gzugs pad+ma'i gdan 'khod par/_/phyogs bcu'i 'jig rten dag tu ston byed cing /_/don yod gnas pa sems can 'dul bar byed/_/gang dag rgyal gzugs pad+ma'i gdan 'khod par/_/phyogs bcu'i 'jig rten dag 
[\[37b.5\]]tu ston byed cing /_/don yod gnas pa sems can 'dul byed pa/_/de dag mngon shes rnam 'phrul mtha' yas so/_/gang dag mngon shes rnam 'phrul mtha' yas pa/_/de dag bsam gyis mi khyab zhing rgyu zhing /_/bsam gyis mi khyab chos rnams ston 
[\[37b.6\]]par byed/_/sems can bsam gyis mi khyab tshim par byed/_/gang dag bsam gyis mi khyab chos ston cing /_/sems can bsam gyis mi khyab tshim byed pa/_/de dag so so rig shes stobs rnams kyis/_/bsam pa ji bzhin 'jig rten sems can 
[\[37b.7\]]'dul/_/gang dag so sor rig shes stobs rnams kyis/_/bsam pa ji bzhin 'jig rten sems can 'dul/_/de dag rtag tu lus dang ngag dang yid/_/ye shes sngon du 'gro zhing rjes su 'brang /_/gang dag rtag tu lus dang ngag dang yid/_/ye shes 
[\[38a\]]
[\[38a.1\]]sngon du 'gro zhing rjes 'brang ba/_/de dag smon lam stobs kyis ci 'dod par/_/sems can rgyud na gzugs ni ston par byed/_/gang dag smon lam stobs kyis ci 'dod par/_/sems can rgyud na gzugs ni ston byed pa/_/de 
[\[38a.2\]]dag tshig rnams rjod par byed pa'i tshe/_/dbyangs kyi yan lag bsam yas sgra 'byung ngo /_/gang dag tshig rnams rjod par byed pa'i tshe/_/dbyangs kyi yan lag bsam yas sgra 'byung ba/_/de dag 'gro ba ma lus kun gyi sems/_/skad cig gcig la 
[\[38a.3\]]sems kyis rnam par shes/_/gang dag 'gro ba ma lus kun gyi sems/_/skad cig gcig la sems kyis rnam shes pa/_/de dag nam yang mi 'chi skye mi 'gyur/_/nyon mongs rgyu ba'ang 'byung bar 'gyur ma yin/_/gang dag nam yang mi 'chi mi skye zhing /_/
[\[38a.4\]]nyon mongs rgyu ba'ang 'byung bar mi 'gyur ba/_/de dag yon tan chos nyid ye shes lus/_/chos kyis rab tu phye bas 'jig rten rgyu/_/gang dag yon tan chos nyid ye shes lus/_/chos kyis rab phye 'jig rten rgyu byed pa/_/de dag sa bcu rnams dang dbang bcu 
[\[38a.5\]]dang /_/pha rol phyin dang rnam thar mchog la gnas/_/gang dag sa bcu rnams dang dbang bcu dang /_/pha rol phyin dang rnam thar mchog gnas pa/_/de dag dbang bskur bkod dang rnam 'phrul dang /_/ting 'dzin mchog la gnas pa rjes su 'thob/_/
[\[38a.6\]]gang dag dbang bskur bkod dang rnam 'phrul dang /_/ting 'dzin mchog la gnas pa rjes thob pa/_/de dag phyogs bcu'i rgyal ba thams cad las/_/dbang bskur thams cad ma lus nod par byed/_/gang dag phyogs bcu'i rgyal ba thams cad las/_/dbang 
[\[38a.7\]]bskur thams cad ma lus nod byed pa/_/de dag spyi bor phyogs bcu'i sangs rgyas kyis/_/phyag mthil bdud rtsi can gyis dbang bskur to/_/gang dag spyi bor phyogs bcu'i sangs rgyas kyis/_/phyag mthil bdud rtsi can gyis dbang bskur ba/_/mthu brtan 
[\[38b\]]
[\[38b.1\]]de dag nam mkha' lta bur ni/_/ma lus khyab byas phyogs rnams kun na gnas/_/mthu brtan gang dag nam mkha' lta bur ni/_/ma lus khyab byas phyogs rnams kun gnas pa/_/mtshungs med de dag spyod yul lhar bcas kyi/_/'jig rten rnams 
[\[38b.2\]]kyis shes par yong mi nus/_/mtshungs med gang dag spyod yul lhar bcas kyi/_/'jig rten rnams kyis shes par mi nus pa/_/de dag rtun pa kun dang mthong ba dang /_/ming thos pa dang spobs pa don yod do/_/gang dag rtun pa kun dang mthong ba dang /_/
[\[38b.3\]]ming thos pa dang spobs pa don yod pa/_/skyes chen de dag sbyin pa sbyin byed kyi/_/sbyin pa thams cad don yod 'gyur ba yin/_/skyes bu dam pa de dag rnams kyi mthus/_/chos kyang gnas shing byams pa nyams mi 'gyur/_/dge ba'i las rnams rab tu 
[\[38b.4\]]spyod 'gyur te/_/dkon mchog mthu yang dam pa mchog tu 'gyur/_/rdo rje mkhregs pa'i rin chen mchog yod pa/_/de yi mthu yis rgya mtshor rin chen rnams/_/mi zad mi 'grib 'phel bar mi 'gyur te/_/de bzhin yon tan mtha' yas yon tan chu/_/
[\[38b.5\]]gang na sangs rgyas med pa'i zhing gyur pa/_/de ni byang chub rnam par sangs rgyas ston/_/phyogs rnams gang na chos kyang med gyur pa/_/phyogs der chos kyi gter ni ston par byed/_/de dag rtog med rnam par mi rtog cing /_/de dag lhun gyis grub par 
[\[38b.6\]]phyogs kun du/_/zla ba lta bur snang bar rab ston cing /_/thabs stong dag gis sems can 'dul bar byed/_/de dag skad cig re la phyogs bcu yi/_/'jig rten kun du byang chub sangs rgyas ston/_/'khor lo bskor dang mya ngan 'das zhi dang /_/
[\[38b.7\]]ring bsrel rab tu rgyas pa'ang dpa' bo ston/_/mkhas pa de dag nyan thos rang rgyal sa/_/sangs rgyas bkod pa rnam 'phrul mtha' yas pa/_/bskal pa bsam mi khyab par ston byed cing /_/theg gsum sgo nas sems can 'dul bar byed/_/
[\[39a\]]
[\[39a.1\]]mos pa kun gyi bsgrub pa shes pa rnams/_/khye'u dang bu mo bud med lus rnams dang /_/lha mi lha min klu dang gnod sbyin dang /_/grul bum lto 'phye chen po'i gzugs rnams ston/_/rgya mtsho'i phyag rgya'i ting nge 'dzin gyi sgos/_/
[\[39a.2\]]dpa' bo de dag 'gro ba'i gzugs spyod dang /_/rtags dang spyod dang sgra skad 'jug pa dag_/ji snyed thams cad ma lus ston par byed/_/de dag zhing bkod bsam gyis ma khyab pas/_/phyogs bcu'i rgyal ba kun la mchod par byed/_/gang dag zhing bkod 
[\[39a.3\]]bsam gyis mi khyab pas/_/phyogs bcu'i rgyal ba kun la mchod byed pa/_/de dag 'od zer bkod pa bsam yas shing /_/sems can 'grel pa'i ye shes mtha' yas so/_/gang dag 'od zer bkod pa bsam yas shing /_/sems can 'grel pa'i 
[\[39a.4\]]ye shes bsam yas pa/_/de dag lus dang ngag gi rnam 'phrul dang /_/yid kyi rnam par 'phrul ba bsam mi khyab/_/gang dag lus dang ngag gi rnam 'phrul dang /_/yid kyi rnam 'phrul bsam gyis mi khyab pa/_/de dag sbyin dang tshul khrims rnam 
[\[39a.5\]]'phrul dang /_/bzod dang brtson 'grus rnam 'phrul bsam mi khyab/_/gang dag sbyin dang tshul khrims rnam 'phrul dang /_/bzod brtson rnam 'phrul bsam gyis mi khyab pa/_/de dag sangs rgyas phal chen ting 'dzin sgos/_/bsam gtan rnam par 
[\[39a.6\]]'phrul dang shes rab dang /_/thabs dang mngon shes rnam 'phrul bsam mi khyab/_/yon tan kun gyi rnam 'phrul mtha' yang yas/_/de dag phra rab rdul 'jug ting nge 'dzin/_/rdul rnams kun la mngon par sgrub byed cing /_/rdul gcig steng na zhing rnams 
[\[39a.7\]]bsam mi khyab/_/ston par byed kyang rdul la 'phel ba med/_/rdul de'i steng na sangs rgyas bcas zhing dang /_/sangs rgyas med pa'i zhing yang kha cig ston/_/nyon mongs rnam dag dog pa kha cig dang /_/yangs shing phra dang che ba'i zhing yang ston/_/zhing rnams 
[\[39b\]]
[\[39b.1\]]la la 'jig dang 'chags pa dang /_/la la spyi'u tshugs gyur dang mthun pa dang /_/la la snrel zhi smig rgyu lta bu dang /_/la la mig 'phrul lta bur gyur pa rnams/_/ji ltar rdul gcig steng du ston byed pa/_/de bzhin rdul rnams ma lus kun la ston/_/
[\[39b.2\]]drang srong ting 'dzin rnam 'phrul 'di 'dra ste/_/grags pa mtha' yas rnam thar 'di 'dra'o/_/de dag rgyal mchod rnam 'phrul ting nge 'dzin/_/rgyal ba kun la mngon par sgrub byed cing /_/lag pa'i mthil du stong gsum rgyas bkang ste/_/skyes bu chen po rnams 
[\[39b.3\]]la mchod pa byed/_/phyogs bcu dag na me tog phreng ba dang /_/spos byug rin chen rin che ji snyed pa/_/de dag byang chub shing drung bzhugs pa yi/_/rgyal rnams mchod phyir lag pa'i mthil nas 'byin/_/gos dang phye ma rin chen ji snyed dang /_/rgyal mtshan 
[\[39b.4\]]ba dan gdugs mchog sna tshogs dang /_/gser gyis brgyan pa'i rin chen bla re rnams/_/de dag lag pa'i mthil nas char du 'bebs/_/phyogs bcu dag na yo byad mtha' yas gang /_/drang srong chen po rnams la mchod 'os pa/_/de dag lag pa'i mthil 
[\[39b.5\]]nas char 'bebs shing /_/byang chub shing drung bzhugs pa'i rgyal ba mchod/_/phyogs rnams dag na rol mo ji snyed pa/_/rnga dang rdza rnga sgra snyan pi bang dang /_/sil snyan sgra dang sgra chen gling bu rnams/_/de dag lag pa'i mthil nas rab tu sgrogs/_/phyogs 
[\[39b.6\]]bcu kun gyi dpe zla med rnams kyi/_/yang dag yon tan bsngags pa sna tshogs dang /_/bstod pa'i tshigs bcad sgrub pa sna tshogs pa/_/de dag lag pa'i mthil nas rab tu sgrogs/_/'od zer gang dag las dges yongs bsags pa/_/lag 
[\[39b.7\]]pa g.yas nas yongs su 'gyed byed cing /_/spos chus rgyal ba'i zhing rnams thams cad du/_/'bebs shing 'jig rten sgron ma rnams la mchod/_/'od zer bkod dang ldan pa mdzes pa'i 'od/_/pad+ma'i rgyan phreng bsam yas rab 'phyang ba/_/pad+ma 
[\[40a\]]
[\[40a.1\]]mtshan rab gzugs can du ma dag_/lag nas rgyal ba rnams la mchod par byed/_/me tog phal chen me tog bla re dang /_/me tog bkod pa'i 'od zer rab bkye ste/_/me tog sna tshogs kun tu bkram byas shing /_/bdag 
[\[40a.2\]]nyid chen po de dag rgyal ba mchod/_/bdug pa phal chen bdug pa'i bla re dang /_/bdug pa bkod pa'i 'od zer rab bkye ste/_/bdug pa sna tshogs kun tu bkram byas shing /_/bdag nyid chen po de dag rgyal ba mchod/_/phal chen spos dang spos 
[\[40a.3\]]kyi bla re dang /_/spos kyis bkod pa'i 'od zer rab bkye ste/_/sna tshogs spos rnams kun du bkram byas shing /_/bdag nyid chen po de dag rgyal ba mchod/_/phreng ba phal chen phreng ba'i bla re dang /_/phreng ba bkod pa'i 'od zer rab bkye ste/_/
[\[40a.4\]]phreng ba sna tshogs kun du bkram byas shing /_/bdag nyid chen po de dag rgyal ba mchod/_/phye ma phal chen phye ma'i bla re dang /_/phye ma bkod pa'i 'od zer rab bkye ste/_/phye ma sna tshogs kun du bkram byas shing /_/bdag nyid chen po de dag 
[\[40a.5\]]rgyal ba mchod/_/na bza' phal chen na bza'i bla re dang /_/na bza' bkod pa'i 'od zer rab bkye ste/_/na bza' sna tshogs kun du bkram byas shing /_/bdag nyid chen po de dag rgyal ba mchod/_/phal chen gdugs dang gdugs kyi bla re 
[\[40a.6\]]dang /_/gdugs kyi bkod pa'i 'od zer rab bkye ste/_/sna tshogs gdugs rnams kun du bkram byas shing /_/bdag nyid chen po de dag rgyal ba mchod/_/rin chen phal chen rin chen bla re dang /_/rin chen bkod pa'i 'od zer rab bkye ste/_/
[\[40a.7\]]rin chen sna tshogs kun du bkram byas shing /_/bdag nyid chen po de dag rgyal ba mchod/_/pad+ma phal chen pad+ma'i bla re dang /_/pad+ma bkod pa'i 'od zer rab bkye ste/_/pad+ma sna tshogs kun du bkram byas shing /_/bdag nyid chen po de dag 
[\[40b\]]
[\[40b.1\]]rgyal ba mchod/_/rgyan phreng phal chen rgyan phreng bla re dang /_/rgyan phreng bkod pa'i 'od zer rab bkye ste/_/rgyan phreng sna tshogs kun du bkram byas shing /_/bdag nyid chen po de dag rgyal ba mchod/_/rgyal mtshan mchog bkod 'od zer rab bkye 
[\[40b.2\]]zhing /_/de dag rgyal mtshan dkar dmar ser po dang /_/sngo dang rgyal mtshan bkod pa sna tshogs pa/_/du mas rgyal ba'i zhing rnams brgyan par byed/_/nor bu 'dra ba sna tshogs bkod pa'i gdugs/_/dar gyi lda ldi ba dan rab dpyangs shing /_/dril g.yer 
[\[40b.3\]]dra ba rgyal ba'i gsung sgrogs pa/_/de bzhin gshegs pa'i dbu la de dag 'dzin/_/lag pa'i mthil nas mchod pa mtha' yas rnams/_/rgyal ba gcig la de dag byed pa ltar/_/rgyal ba ma lus kun la'ang de bzhin te/_/drang srong ting 'dzin rnam 
[\[40b.4\]]'phrul de 'dra'o/_/de dag 'gro ba sdud pa'i ye shes kyis/_/rnam par 'phrul dang ting 'dzin mchog bsgrubs shing /_/bya ba dag dang bsnyen bkur kun gyi sgo/_/thabs stong dag gis sems can 'dul bar byed/_/kha cig de bzhin gshegs pa 
[\[40b.5\]]mchod sgo dang /_/sbyin pa bsam gyis mi khyab gtong sgo dang /_/sbyangs pa'i yon tan tshul khrims kun sgo dang /_/bzod pa mi zad mi 'khrugs sgo dag dang /_/kha cig brtul zhugs dka' thub brtson sgo dang /_/bsam gtan rab tu zhi bar gnas sgo dang /_/
[\[40b.6\]]don la rnam nges shes rab sgo rnams dang /_/spyad pa kun ldan thabs kyi sgo dag dang /_/tshangs pa'i gnas pa dag dang mngon shes sgo/_/bsdu ba'i dngos pos phan par 'dod sgo dang /_/bsod nams bsags dang ye shes sgo dag dang /_/bden dang 
[\[40b.7\]]brten dang rnam par thar sgo dang /_/kha cig stobs dang dbang po lam sgo dang /_/nyan thos theg pas rnam par grol sgo dang /_/rkyen gyi theg pas rnam par dag sgo dang /_/theg pa mchog gi rnam par 'phrul sgo dang /_/kha cig mi rtag nyid dang sdug 
[\[41a\]]
[\[41a.1\]]bsngal sgo/_/kha cig bdag med srog med sgo dag dang /_/mi sdug 'du shes 'dod chags bral sgo dang /_/zhi 'gog ting nge 'dzin gyi sgo yis 'dul/_/'gro ba'i spyod pa'i sgo rnams ji snyed pa/_/de snyed chos kyi sgo la rab zhugs te/_/
[\[41a.2\]]de dag kun du rnam thar sgo dag nas/_/bsam pa ji bzhin 'jig rten sems can 'dul/_/gang dag kun du rnam thar sgo dag nas/_/bsams bzhin 'jig rten sems can 'dul byed pa/_/de dag sus kyang mtshan mar gzung mi nus/_/ting 'dzin rnam 
[\[41a.3\]]par 'phrul pa de 'dra'o/_/de dag dga' ba bkod pa'i ting 'dzin mchog_/'gro ba thams cad yongs smin mthun byed pa/_/dga' bde spro ba rab dga' kun ldan pas/_/bsams pa brtan nas sems can 'dul bar byed/_/gang du lo nyes 'jig 
[\[41a.4\]]rten yo byad gang /_/bde byed thams cad rab tu dkon gyur pa/_/der ni kun gyis bsams bzhin bya ba yin/_/sbyin pa sbyin zhing 'gro ba'i don rnams byed/_/de dag zas skom mchog dang ro mchog dang /_/gos dang bgo ba rin chen sna tshogs dang /_/
[\[41a.5\]]rgyal srid nor dang bdag phangs yongs gtong bas/_/sbyin la mos pa'i 'gro ba 'dul bar byed/_/brtan pa de dag mtshan mchog lus spras shing /_/gos dang rgyan mchog bgos shing brgyan byas te/_/phreng bas spud cing spos kyis bskus pa yi/_/
[\[41a.6\]]gzugs rnams bstan pas sems can 'dul bar byed/_/mthong na dga' tshim rab tu dga' rnams la/_/blo mchog de dag gzugs mchog gzugs bzang ba/_/gzugs kyi dam pa yongs su ston byed cing /_/gzugs la mos pa'i sems can 
[\[41a.7\]]'dul bar byed/_/de dag ka la ping ka'i sgra snyan dang /_/khu byug kun la ngang pa'i sgra skad dang /_/rnga dang tshangs dang mi'am ci yi sgras/_/mos pa kun la de bzhin chos kyang ston/_/stong phrag brgyad cu rtsa bzhi gang yin pas/_/rgyal ba gang dag 
[\[41b\]]
[\[41b.1\]]'gro ba'i don mdzad pa'i/_/chos kyi bye drag sgo mo de dag gis/_/bsam pa ji bzhin 'jig rten sems can 'dul/_/de dag bde dang sdug bsngal grogs kyang byed/_/don dang gnod pa'i grogs kyang de bzhin byed/_/bya ba kun la grogs su 'gyur byas 
[\[41b.2\]]shing /_/grogs kyi sgo nas sems can 'dul bar byed/_/sdug bsngal gnod pa 'dus byas skyon gyi rnams/_/grogs kyi don du de dag bzod byed cing /_/'gro ba kun la phan don bde don du/_/de dag grogs don gnod pa dang du len/_/gang na mngon 
[\[41b.3\]]byung med cing chos med de/_/dgon par 'gro dang thar pa mi dmigs pa/_/der ni rgyal srid 'byor pa rab spangs te/_/zhi ba'i yid kyis gnas med mngon par 'byung /_/de dag khyim dang 'ching dang srid pa'i gnas/_/'gro ba thams cad yongs su dgrol ba'i 
[\[41b.4\]]phyir/_/'dod pa'i dga' ba kun la mi gnas par/_/mngon par byung zhing thar pa rab tu brjod/_/de dag spyod pa bcu rnams rjod byed cing /_/skyes chen rnams kyi chos spyod gang yin dang /_/drang srong rnams kyi spyod kun ma lus par/_/yongs su brjod cing 'gro 
[\[41b.5\]]ba'i don rnams byed/_/gang na sems can dpag med tshe ldan zhing /_/bde dang ldan la nyon mongs chung yod pa/_/der ni rga bas nyen cing nad bu can/_/bdag la dbang med 'chi ba'i dbang gyur ston/_/'dod chags 'bar zhing zhe sdang rab 'bar la/_/'jig rten 
[\[41b.6\]]gti mug me chen rab 'bar zhing /_/rga dang na dang 'chi ba rab 'bar ba'i/_/'jig rten bstan nas sems can 'dul bar byed/_/de dag sangs rgyas stobs bcu brtson bzhi dang /_/chos kyi khyad par [{]bcwa [,]bco [}]brgyad rnams kyis kyang /_/sangs rgyas che ba'i bdag nyid 
[\[41b.7\]]rjod byed cing /_/sangs rgyas yon tan rnams kyis 'gro don byed/_/de dag kun brjod rdzu 'phrul rjes bstan pas/_/gzugs kyi byin rlabs stobs kyis thams cad du/_/de bzhin gshegs pa'i rdzu 'phrul ston byed cing /_/rdzu 'phrul rnam par 'phrul 
[\[42a\]]
[\[42a.1\]]pas sems can 'dul/_/de dag thabs tshul rnam pa sna tshogs kyis/_/'jig rten rgyu zhing 'gro ba'i don rnams byed/_/'jig rten mi chags chu la pad+ma bzhin/_/dga' zhing dad par byed la rnam par rgyu/_/de dag snyan dngags 
[\[42a.2\]]mkhan rgyal snyan dngags sbyor/_/gar mkhan rnga mkhan gyad dang rol mo mkhan/_/bzhag mdzes rgyan phreng thogs shing gar byed dang /_/sgyu ma mkhan po gzugs mang kun du ston/_/grong ba grong dpon kha lo sgyur bar 'gyur/_/de bzhin ded dpon tshong 
[\[42a.3\]]dpon khyim bdag 'gyur/_/rgyal po blon po mdun 'don pho nya dang /_/sman pa 'jig rten bstan bcos cho ga mkhan/_/de dag dgon par ljon shing chen por 'gyur/_/sman dang rin chen mi zad gter rnams dang /_/yid bzhin nor bu 'dod 'byin sdong 
[\[42a.4\]]po dang /_/lam gol dong ba rnams la lam ston 'gyur/_/'jig rten byung nas mi ring shes gyur cing /_/sems can las kyi tshul rnams mi shes pa/_/de dag kun la rmos chos tshong thabs dang /_/sna tshogs bzo rnams 'jig rten rjod par byed/_/
[\[42a.5\]]'tshe med gnod pa med pa'i sbyor ba gang /_/sems can bde byed mkhas pas rab bsngags pa/_/rigs stobs sman dang bstan bcos sna tshogs kun/_/drang srong de dag rnams kyis rab tu brjod/_/gang la lhar bcas 'jig rten mos 'gyur ba/_/
[\[42a.6\]]drang srong spyod mchog dam pa gang yin dang /_/brtul zhugs dka' spyad dka' thub mchog kun kyang /_/mkhas pa de dag rnams kyis rab tu brjod/_/de dag spyod can kun rgyu mu stegs can/_/gdung ba gau ta ma dang mi smrar spyod/_/gcer bu 
[\[42a.7\]]gos med lhur len dge sbyong la/_/mu stegs can gyi slob dpon mkhas par ston/_/de dag kun du 'tsho ba'i chos 'dzin dang /_/bla na yod dang bla na med rnams dang /_/ral pa ring dang gzhon nu'i brtul zhugs can/_/de dge tu yang slob dpon 
[\[42b\]]
[\[42b.1\]]'gyur ba yin/_/nyi ma'i rjes lta dka' thub lnga ldan dang /_/khyi dang ba lang brtul zhugs [{]ri dgas [,]ri dwags [}]spyod/_/gle'u can dag dang mu stegs sum cu pa/_/de dag tu yang de dag slob dpon 'gyur/_/lha yi shes la 'jug pa dga' rnams dang /_/mu stegs nye reg 
[\[42b.2\]]yul du rgyu rnams su/_/rtsa ba 'bras bu chu spyod gyur nas kyang /_/bsam yas chos la de dag dam pa mchog_/cog pur 'dug dang gcig pu rgyu ba dang /_/tsher ma rtswa dang thal bar nyal ba dang /_/gang dag gtun shing mal can gnas pa dang /_/de dag 
[\[42b.3\]]tu yang de dag slob dpon 'gyur/_/phyi rol mu stegs can rnams ji snyed pa/_/de dag bsam pa mos pa rtogs byas shing /_/bsnyen dka' mi bzad drag shul dka' thub kyis/_/mu stegs can gyi sdug bsngal spang bar 'dul/_/'jig rten lta bas 'khrugs 
[\[42b.4\]]pa shes byas nas/_/lta ba ngan la gnas pa'i mu stegs can/_/kun la phra ba'i gzhi dang thabs tshul gyis/_/de dag rnams la bden pa ston par byed/_/la lar 'gro lding ba yi sngags kyi gzhi/_/shin tu gsang ba'i gzhi yis bden pa ston/_/la la dag la 
[\[42b.5\]]gsal zhing drang tshig gis/_/la la dag la lha yi gsang tshig gis/_/la la dag la yi ge dbye tshig dang /_/don la rnam nges rdo rje'i tshig rnams dang /_/rgol ba 'dul ba shes pa'i tshig rnams dang /_/bstan bcos thub med thar pa'i tshig rnams kyis/_/
[\[42b.6\]]la la dag la mi skad tshig rnams dang /_/kun la 'jug pa'i tshig nges tshig rnams kyis/_/la la dag la lha tshig nges tshig dang /_/klu yi nges tshig gnod sbyin nges tshig gis/_/la lar srin po 'byung po sha za dang /_/dri za grul bum lto 'phye che tshig dang /_/
[\[42b.7\]]mi ci lha min mkha' lding tshig rnams kyis/_/bden pa bstan cing thar par 'dren par byed/_/de dag bden dang nges tshig tshul shes te/_/de ltar rgyal ba'i chos rnams ma lus pa'i/_/chos nyid bsam yas tshig lam shes pas ston/_/de dag ting 'dzin 
[\[43a\]]
[\[43a.1\]]rnam 'phrul de 'dra'o//_//bam po bzhi pa ste tha ma/_/de dag 'gro bde mchog gi ting nge 'dzin/_/'gro ba kun la mngon par sgrub byed cing /_/'od zer bsam gyis mi khyab rab bkye ste/_/'od zer bkye nas sems can 'dul bar byed/_/
[\[43a.2\]]mthong na legs pa'i 'od zer rab gtong zhing /_/sems can ji snyed 'od zer de shes pa/_/de dag mthong legs don med ma yin te/_/bla na med pa'i ye shes mchog gi rgyu/_/mi rnams kun la sangs rgyas yongs bstan cing /_/chos kyang yongs bstan de la 
[\[43a.3\]]ma bstan cing /_/rgyal ba'i sku gzugs mchod rten bstan byas pas/_/des na mthong legs 'od zer grub par 'gyur/_/lha yi 'od zer zil gyis gnon pa yi/_/'od zer 'od byed ces bya rab gtong zhing /_/rdul dang mun pa thams cad bsal byas te/_/
[\[43a.4\]]'jig rten phan pa'i 'od des rab tu snang /_/sems can gang dag 'od des bskul byas pa/_/de dag rgyal ba mchod phyir sgron ma 'dzin/_/de dag rgyal ba mchod phyir sgron bzung bas/_/'jig rten sgron ma mdzad pa'i rgyal bar 'gyur/_/'bru mar mar me mar gyi 
[\[43a.5\]]mar me dang /_/rtswa shing 'dam bu 'od ma'i sgron ma dang /_/spos dang bcud len rin chen sgron ma dag_/rgyal ba rnams la phul nas 'od byed thob/_/sgrol zhes bya ba'i 'od zer rab gtong zhing /_/sems can gang dag 'od des bskul byas pa/_/de dag sred 
[\[43a.6\]]yangs srid pa'i rgya mtsho las/_/sems can bsgral ba'i don du go cha gyon/_/gang dag sred yangs srid pa'i rgya mtsho las/_/sems can bsgral ba'i don du go gyon pa/_/de dag chu bo bzhi las rab tu sgrol/_/mya ngan med pa bde ba'i grong khyer ston/_/stegs 
[\[43a.7\]]dang zam pa du ma byas pa dang /_/chu klung lam la sgrol ba'i gru 'byin te/_/'dus byas sun phyung zhi ba bsngags byas pas/_/des na sgrol ba'i 'od zer grub par 'gyur/_/skom pa sel ba'i 'od zer rab gtong zhing /_/sems can gang dag 'od des bskul byas pa/_/
[\[43b\]]
[\[43b.1\]]'dod pa'i yon tan skom pa rab spangs shing /_/chos la mos pa'i ro ni don du gnyer/_/'dod pa'i yon tan skom pa rab spangs te/_/chos mos ro la don du gnyer gyur pas/_/bdud rtsi char pa 'bebs pa'i sangs rgyas 'gyur/_/'jig rten skom pa'i sred pa rnam 
[\[43b.2\]]par sel/_/rdzing dang chu klung khron pa chu dngo dang /_/mtsho rnams byang chub don du byed btsud de/_/'dod pa smad cing bsam gtan bsngags byas pas/_/des na sred pa sel ba grub par gyur/_/dga' bar byed pa'i 'od zer rab gtong zhing /_/sems can gang dag 'od 
[\[43b.3\]]des bskul byas pa/_/dga' ba rgyas shing byang chub mchog don du/_/rang byung 'gyur bar bya zhes sems bskyed do/_/thugs rje ldan pa'i sku gzugs mtshan brgyan pa/_/pad+ma'i gdan la bzhugs pa rnams byas shing /_/rtag tu sangs rgyas yon tan rnams brjod pas/_/
[\[43b.4\]]des na dga' byed 'od zer grub par gyur/_/mgu bar byed pa'i 'od zer rab gtong zhing /_/sems can gang dag 'od des bskul byas pa/_/rtag tu sangs rgyas la ni dga' mgu zhing /_/chos la dga' mgu dge 'dun dga' mgu'o/_/de dag rtag tu sangs rgyas dga' mgu 
[\[43b.5\]]zhing /_/chos la dga' mgu dge 'dun dga' mgu nas/_/sangs rgyas chos dang 'phags pa'i tshogs rnams dang /_/rtag tu 'grogs thob bzod pa bla med thob/_/sangs rgyas rjes dran chos dang tshogs mchog la/_/sems can mang po bskul cing dran byas te/_/byang 
[\[43b.6\]]chub sems kyi yon tan rab brjod pas/_/des na mgu byed 'od zer grub par 'gyur/_/bsod nams bsags pa'i 'od zer rab gtong zhing /_/sems can gang dag 'od des bskul byas pa/_/bla na med pa'i byang chub don gnyer zhing /_/sbyin pa sna tshogs du ma sbyin 
[\[43b.7\]]par byed/_/gtan pa med pa'i mchod sbyin de byed tshe/_/slong ba rnams kyi bsam pa rdzogs byas te/_/bsam pa thams cad sbyin pa byin byas pas/_/bsod nams bsags pa'i 'od zer grub par 'gyur/_/ye shes ldan pa'i 'od zer rab gtong zhing /_/sems can 
[\[44a\]]
[\[44a.1\]]gang dag 'od des bskul byas pa/_/chos gcig sgo mo nas ni du ma yi/_/chos kyi sgo rnams yud kyis khong du chud/_/chos kyi dbye ba sems can 'dzin btsud de/_/don la nges pa'i ye shes rnam phye zhing /_/chos kyi tshig don brjod pa byas pas 
[\[44a.2\]]na/_/des na ye shes ldan pa'i 'od zer grub/_/shes rab sgron ma'i 'od zer rab gtong zhing /_/sems can gang dag 'od des bskul byas pa/_/stong pa bdag med ma skyes ma byung zhing /_/rang bzhin med pa'i chos la rab tu 'jug_/bdag po med chos stong pa byed 
[\[44a.3\]]med pa/_/sgyu ma smig rgyu chu zla mtshungs 'dra zhing /_/rmi lam mtshungs la gzugs brnyan 'dra ba dag_/bstan pas shes rab sgron ma de grub bo/_/chos kyi rnam 'phrul 'od zer rab gtong zhing /_/sems can gang dag 'od des bskul byas pa/_/mi zad bzod kyi 
[\[44a.4\]]gzungs ni thob gyur nas/_/de bzhin gshegs pa kun gyi mdzod kyang 'dzin/_/chos 'dzin rnams la yongs su phan gdags te/_/drang srong rnams la chos kyis bsrung byas shing /_/'gro ba chos kyis rjes su bsrung byas pas/_/chos kyi rnam 'phrul 'od zer grub 
[\[44a.5\]]par 'gyur/_/gtong dang ldan pa'i 'od zer rab gtong zhing /_/sems can 'jungs pa gang dag des bskul ba/_/longs spyod mi rtag mi brtan shes gyur nas/_/de dag rtag tu gtong la dga' mos 'gyur/_/ma dul gdul dka'i sems can ser sna can/_/nor 
[\[44a.6\]]rnams rmi lam sprin dang 'drar shes nas/_/dga' ba'i yid kyis sbyin pa spel byas pas/_/des na stong dang ldan pa'i 'od grub bo/_/yongs su gdung med 'od zer rab gtong zhing /_/khrims 'chal sems can gang dag des bskul ba/_/tshul khrims rnam par 
[\[44a.7\]]dag la gnas gyur nas/_/rang byung 'gyur bar bya zhes sems bskyed do/_/dge ba'i las lam yongs su dag pa dang /_/tshul khrims la yang sems can mang 'dzud cing /_/byang chub sems kyang yang dag 'dzin 'jug pas/_/yongs gdung med pa'i 'od zer de grub 
[\[44b\]]
[\[44b.1\]]bo/_/bzod pa bkod pa'i 'od zer rab gtong zhing /_/mi bzod sems can gang dag des bskul ba/_/khro dang tha ba nga rgyal yongs spangs shing /_/de dag rtag tu bzod mos dga' bar 'gyur/_/sdig ldan rnams kyi nyes byas bzod byas te/_/byang chub don du 'khrugs pa ma 
[\[44b.2\]]byas shing /_/bzod pa'i yon tan rtag tu bsngags brjod pas/_/des na bzod pa bkod pa de grub bo/_/sbyangs dang ldan pa'i 'od zer rab gtong zhing /_/le lo'i sems can gang dag des bskul ba/_/rigs par brtson pa dkon mchog gsum rnams la/_/sbyor ba skyo 
[\[44b.3\]]med mchod pa byed par 'gyur/_/rigs par brtson pa dkon mchog gsum rnams la/_/sbyor ba skyo ba med pas mchod byas nas/_/de dag bdud bzhi'i lam las rab 'das te/_/byang chub bla med myur du reg par 'gyur/_/sems can mang po brtson 'grus 'dzin bcug 
[\[44b.4\]]ste/_/dkon mchog gsum la mchod pa rab byas nas/_/zad pa'i dus na dam chos yongs bzung bas/_/des na sbyangs dang ldan pa'i 'od thob bo/_/zhi bar byed pa'i 'od zer rab gtong zhing /_/rnam 'khrugs sems can gang dag des bskul ba/_/de dag chags med 
[\[44b.5\]]sdang med rmongs med cing /_/rtogs par gyur nas mnyam gzhag sems su 'gyur/_/sdig pa'i grogs po skyon ldan spyod can dang /_/'dre ba yongs su rnam par spang byas te/_/dgon par rab zhi bsam gtan bsngags brjod pas/_/des na zhi bar byed pa'i 'od grub 
[\[44b.6\]]bo/_/shes rab bkod pa'i 'od zer rab gtong zhing /_/shes 'chal sems can ji snyed des bskul ba/_/bden dang brtan dang rnam thar tshul rnams dang /_/dbang po shes pa rtogs par khong chud 'gyur/_/bden dang brtan dang rnam thar tshul rnams dang /_/dbang po 
[\[44b.7\]]shes pa rtogs par khong chud cing /_/nyi ma sgron ma'i ting 'dzin thob gyur nas/_/shes rab snang bar mdzad pa'i rgyal bar 'gyur/_/rgyal srid nor dang bdag phangs yongs btang ste/_/byang chub don du chos gang btsal byas pa/_/chos de gus par byas nas rab bshad 
[\[45a\]]
[\[45a.1\]]pas/_/shes rab bkod pa'i 'od zer de grub bo/_/sangs rgyas ldan pa'i 'od zer rab gtong zhing /_/sems can gang dag 'od des bskul byas pa/_/sangs rgyas stong phrag du ma bsam yas rnams/_/pad+ma dam pa rnams la bzhugs par mthong /_/
[\[45a.2\]]sangs rgyas che dang sangs rgyas rnam thar dang /_/sangs rgyas rnam 'phrul mtha' yas brjod byas shing /_/sangs rgyas stobs dang rdzu 'phrul rab brjod pas/_/de nas sangs rgyas ldan pa'i 'od grub bo/_/mi 'jigs sbyin pa'i 'od zer rab gtong zhing /_/'jigs nyen 
[\[45a.3\]]sems can gang dag des reg pa/_/'byung po gza' dang gsad brdeg bcing ba dang /_/nad 'go 'jigs pa kun las thar bar 'gyur/_/mi 'jigs sbyin pas sems can gang bskyabs dang /_/srog chags gsod las bzlog pa byas pa dang /_/'jigs pa skyabs 
[\[45a.4\]]tshol rnams la skyabs byas pas/_/mi 'jigs sbyin pa'i 'od zer des grub bo/_/bde ba kun byed 'od zer rab gtong zhing /_/nad pa na ba gang dag des reg pa/_/rnam pa kun du nad kyi sdug bsngal thar/_/bsam gtan ting 'dzin bde ba rnams kyang thob/_/nad gsos 
[\[45a.5\]]'bras bu sman dang rtsa ba dang /_/rin chen bcud len spos dang byug pa dang /_/bu ram sbrang rtsi 'o ma mar dag dang /_/'bru mar zas skom byin pas de thob bo/_/sangs rgyas ston pa'i 'od zer rab gtong zhing /_/tshe zad tha mar gang dag des bskul ba/_/sangs rgyas rjes 
[\[45a.6\]]dran sangs rgyas mthong bar 'gyur/_/de dag shi 'phos sangs rgyas bzhugs zhing 'gro/_/'chi ba'i dus su sangs rgyas dran byas te/_/dga' byed rgyal ba'i sku gzugs bstan byas shing /_/'chi kar sangs rgyas skyabs su gtang brjod pas/_/sangs rgyas ston pa'i 
[\[45a.7\]]'od zer de thob bo/_/chos rab rjod pa'i 'od zer rab gtong zhing /_/sems can gang dag 'od des bskul byas pa/_/chos nyan klog cing yi ger 'dri bar byed/_/de dag rtag tu chos la dga' mos 'gyur/_/chos kyi mu ge byung tshe chos brjod de/_/chos tshol rnams 
[\[45b\]]
[\[45b.1\]]kyi bsam pa rdzogs byas shing /_/'dun pa bskyed de chos la brtson gyis shes/_/brjod pas chos rab brjod pa'i de thob bo/_/sangs rgyas sras rnams yongs su bskul ba'i phyir/_/dbyangs dang ldan pa'i 'od zer rab gtong zhing /_/'jig rten gsum na sgra rgyud ji 
[\[45b.2\]]snyed pa/_/kun kyang de bzhin gshegs pa'i gsung du thos/_/gsang bstod sgra yis drang srong che bstod de/_/rgyal ba'i gsung sgra don du sil snyan dang /_/sgra chen dril bu sbyin rnams 'gro kun la/_/rab tu bsgrags pas dbyangs ldan 'od grub bo/_/'chi med sbyin 
[\[45b.3\]]pa'i 'od zer rab gtong zhing /_/sems can gang dag 'od des bskul byas pa/_/bag med spyod pa thams cad rab spangs te/_/yon tan kun la brtson pa nyams su len/_/'dus byas rtag tu bde ba med pa ste/_/sdug bsngal 'tshe ba du mas yongs su gang /_/'gog 
[\[45b.4\]]pa rtag tu bde zhing zhi skyid ces/_/brjod pas 'chi med sbyin pa de thob bo/_/khyad par ldan pa'i 'od zer rab gtong zhing /_/sems can gang dag 'od des bskul byas pa/_/rgyal ba rnams kyi tshul khrims khyad par dang /_/ting 'dzin khyad par shes rab khyad par thos/_/thub 
[\[45b.5\]]chen rgyal po'i khrims kyis mchog gyur cing /_/ting 'dzin mchog dang shes rab mchog gyur ces/_/byang chub don du bstod cing bsngags brjod pas/_/des na khyad par ldan pa'i 'od grub bo/_/rin chen bkod pa'i 'od zer rab gtong zhing /_/sems can gang dag 'od 
[\[45b.6\]]des bskul byas pa/_/rin chen mi zad gter rnams thob gyur nas/_/drang srong che la rin chen dam pas mchod/_/rgyal dang rgyal ba'i mchod rten rin chen phul/_/skye bo nyon mongs rin chen rnams kyis bsdus/_/rgyal ba rnams la rin chen rab phul bas/_/rin chen 
[\[45b.7\]]bkod pa'i 'od zer grub par 'gyur/_/spos rab snang ba'i 'od zer rab gtong zhing /_/sems can gang dag 'od des bskul byas pa/_/mi la med spos yid 'ong tshor gyur nas/_/sangs rgyas yon tan rnams la nges par 'gyur/_/mi dang lha yi spos dang byug pa yis/_/
[\[46a\]]
[\[46a.1\]]mi yi gtso la mchod pa rab byas te/_/spos las rgyal ba'i gzugs dang mchod rten dag_/byas pas spos rab snang ba de grub bo/_/sna tshogs bkod pa'i 'od zer rab gtong zhing /_/rgyal mtshan ba dan gdugs mchog sna tshogs dang /_/sil snyan 
[\[46a.2\]]bsgrags shing spos kyis bdugs pa yis/_/pho brang dam pa mdzes byas me tog bkram/_/sil snyan dag gis rgyal ba rnams bsu zhing /_/me tog byug pa bdug spos phye ma dang /_/rgyal mtshan ba dan gdugs mchog rnams kyis mchod/_/des na sna tshogs bkod pa 
[\[46a.3\]]grub par gyur/_/shin tu dang byed 'od zer rab gtong zhing /_/sa rnams lag 'thil bzhin du gnas par byed/_/mchod rten drang srong gnas rnams sbyangs byas pas/_/des na shin tu dang ba'i 'od grub bo/_/sprin dang ldan pa'i 'od zer rab gtong zhing /_/spos kyi char 'bebs sprin 
[\[46a.4\]]rnams kun tu gnas/_/mchod rten 'khor sar spos kyi chus btab pas/_/sprin dang ldan pa'i 'od de rab tu thob/_/lhab lhub bkod pa'i 'od zer rab gtong zhing /_/gcer bu gos yong rgyan dang ldan par 'gyur/_/gos dang bgo ba rgyan phreng sna tshogs dag_/sbyin pa byas pas 
[\[46a.5\]]lhab lhub bkod pa grub/_/ro mchog ldan pa'i 'od zer rab gtong zhing /_/bkres pa kha zas ro mchog thob par 'gyur/_/zas dang skom dang ro mchog sna tshogs rnams/_/byin pas ro mchog ldan pa'i 'od grub bo/_/nor rnams ston pa'i 'od zer rab gtong zhing /_/dbul po 
[\[46a.6\]]dag gis rin chen gter rnams 'thob/_/dkon mchog gsum la gter gzhi mi zad pa/_/dbul ba byas pas nor ston 'od thob bo/_/mig rnam sbyong ba'i 'od zer rab gtong zhing /_/de tshe long bas sna tshogs gzugs rnams mthong /_/rgyal ba dag dang rgyal ba'i 
[\[46a.7\]]mchod rten la/_/mar me phul bas mig sbyong 'od zer grub/_/rna ba rnam sbyong 'od zer rab gtong zhing /_/rna ba nyams pas sgra mang thos par 'gyur/_/rgyal ba rnams dang rgyal ba'i mchod rten la/_/sil snyan phul bas rna sbyong 'od zer grub/_/sna rnam sbyong ba'i 'od 
[\[46b\]]
[\[46b.1\]]zer rab gtong zhing /_/sngon chad mtshor dri zhim tshor bar 'gyur/_/rgyal ba rnams dang rgyal ba'i mchod rten la/_/spos rab phul pas sna sbyong 'od zer grub/_/lce rnam sbyong ba'i 'od zer rab gtong zhing /_/sgra snyan yid 'ong rnams kyis sangs rgyas bstod/_/mi snyan brlang 
[\[46b.2\]]bar smra ba rnam spangs te/_/'jam par smras pas lce sbyong 'od zer grub/_/lus rnam sbyong ba'i 'od zer rab gtong zhing /_/dbang po nyams pa dbang po ldan par 'gyur/_/rgyal ba rnams dang rgyal ba'i mchod rten la/_/lus btud byas pas lus rnam sbyong ba thob/_/sems 
[\[46b.3\]]rnam sbyong ba'i 'od zer rab gtong zhing /_/smyos pa thams cad sems dang ldan par 'gyur/_/ting 'dzin dbang rjes sems 'gro byas pas na/_/sems rnam sbyong ba'i 'od zer de grub bo/_/gzugs rnam sbyong ba'i 'od zer rab gtong zhing /_/mi dbang rnams kyi bsam yas sku 
[\[46b.4\]]mthong ste/_/sku gzugs ri mo sna tshogs mang po dang /_/mchod rten brgyan byas gzugs sbyong 'od grub bo/_/sgra rnam sbyong ba'i 'od zer rab gtong zhing /_/sgra ni sgra mi stong par rab tu shes/_/rkyen las byung bas brag ca 'dra'o zhes/_/sgra rnams bstan pas 'od zer de grub bo/_/
[\[46b.5\]]dri rnam sbyong ba'i 'od zer rab gtong zhing /_/dri nga thams cad dri zhim mchog tu 'gyur/_/spos rab mchog chus rgyal ba'i mchod rten dag_/khrus byas byang chub zhing gi 'od de yin/_/ro bro sbyong ba'i 'od zer rab gtong zhing /_/dug can dug med ro yi mchog tu 'gyur/_/sangs 
[\[46b.6\]]rgyas nyan thos bcas dang pha ma la/_/ro mchog thams cad phul ba'i 'od de yin/_/reg rnam sbyong ba'i 'od zer rab gtong zhing /_/reg na rtsub pa 'jam zhing bde bar 'gyur/_/mdung thung rtse gsum ral gri mda' chen char/_/phreng ba 'jam pa pad+ma ut+pal 'gyur/_/bcos 
[\[46b.7\]]bu'i ras mang 'jam zhing reg bde rnams/_/rgyal ba rnams kyi gshegs shul bting bkram ste/_/me tog byug pa na bza' 'jam rnams dang /_/phreng ba bla re phul ba'i 'od de yin/_/chos rnam sbyong ba'i 'od zer rab gtong zhing /_/'jig rten phan mdzad rgyal ba thams cad 
[\[47a\]]
[\[47a.1\]]kyi/_/spu rnams kun nas chos rnams bsam mi khyab/_/byung ba thos nas mos pa thams cad tshim/_/rkyen las byung ba ma skyes ngo bo nyid/_/rgyal ba rnams kyi sku ni chos sku ste/_/chos nyid mkha' bzhin rtag tu gnas so zhes/_/brjod pas chos 
[\[47a.2\]]rnams sbyong ba thob par 'gyur/_/'od zer sgo mo de dag la sogs pa/_/drang srong rnams kyi spu yi sgo gcig nas/_/'od zer gang gA'i bye ma snyed 'byung ste/_/kun kyang las sbyor tha dad tshul can no/_/ji ltar de dag spu yi sgo gcig nas/_/'od zer gang gA'i bye ma 
[\[47a.3\]]snyed 'byung ba/_/ma lus spu rnams kun nas de bzhin te/_/drang srong ting 'dzin rnam 'phrul 'di 'dra'o/_/yon tan gang gis 'od zer gang grub pa'i/_/yon tan de grogs sngon chad gang gyur pa/_/de dag nyid las 'od zer rab 'byung ste/_/drang srong ye shes rnam 'phrul 'di 
[\[47a.4\]]'dra'o/_/de dag bsod nams sngon grogs gang yin la/_/rjes su yi rang gsol ba sus btab dang /_/gang gis mthong ste dge ba bsags gyur pa/_/de dag kun gyis 'od zer de dag shes/_/gang dag bsod nams byas shing dge bsags dang /_/gang dag yang 
[\[47a.5\]]yang sangs rgyas rnams mchod cing /_/sangs rgyas yon tan 'dun te don gnyer ba/_/de dag kun la 'od zer de dag bskul/_/dper na dmus long nyi ma mi mthong yang /_/de med ma yin 'jig rten dag tu 'char/_/mig dang ldan pas shar bar shes gyur nas/_/kun kyang 
[\[47a.6\]]rang rang so so'i las la 'jug_/de bzhin skyes chen 'od zer de dag kun/_/rab tu 'byung yang log pas nyen gyur cing /_/mos nyams phal pa rnams kyis mi mthong ste/_/blo gros yangs pa rnams la de dag mod/_/dper rgyan nor bu bzhon pa gzhal med khang /_/
[\[47a.7\]]bcud kyis len dang rin chen byug pa spos/_/de dag skye bo che la yod mod kyi/_/phongs par gyur pa rnams la de dag med/_/de bzhin skyes chen 'od zer de dag mod/_/de dag yod kyang log pas nyen gyur cing /_/mos pa nyams pa rnams kyis mi mthong ste/_/
[\[47b\]]
[\[47b.1\]]blo gros yangs pa rnams la de dag mod/_/gang dag 'od zer dbye ba 'di thos nas/_/dad cing mos la dang ba skyes gyur na/_/bdag ni yon tan cher 'gyur mi 'gyur zhes/_/de dag dogs dang som nyi mi skyed do/_/de dag g.yog 'khor bkod pa rnam 'phrul 
[\[47b.2\]]ba/_/ting 'dzin dam pa mngon par grub byed cing /_/phyogs bcu kun du do zla med rnams kyi/_/zham ring sangs rgyas sras rnams ston par byed/_/'od bkod de dag pad+ma sna tshogs pa/_/stong gsum tshad tsam byin gyis brlabs byas nas/_/skyil krung bcas pa'i lus 
[\[47b.3\]]kyis kun khyab ston/_/ting 'dzin rnam par 'phrul pa 'di 'dra'o/_/de dag zhing bcu'i rdul snyed pad+ma gzhan/_/'khor dang bcas pa byin gyis brlabs byas shing /_/sangs rgyas sras kyis thams cad yongs su bskor/_/de dag ting 'dzin ting 'dzin med par gnas/_/drang 
[\[47b.4\]]srong de yis sems can gang dag rnams/_/yongs su smin byas sangs rgyas legs bsgrubs pa/_/de dag pad+ma chen po de bskor cing /_/kun kyang thal mo sbyar nas lta zhing 'khod/_/gang dag ting 'dzin gnas par rab zhugs pa/_/skyes chen rnams kyi chos nyid 'di yin 
[\[47b.5\]]te/_/rang gi slob mas kun kyang yongs bskor nas/_/skar ma'i tshogs kyis zla ba bskor ba bzhin/_/de dag ji ltar phyogs gcig rab 'jug cing /_/zhabs 'bring sangs rgyas sras rnams ston byed pa/_/de bzhin phyogs rnams ma lus kun du ston/_/ting 'dzin rnam 
[\[47b.6\]]par 'phrul pa 'di 'dra'o/_/de dag phyogs kyi dra ba khyab gnas pa'i/_/ting 'dzin dam pa mngon par sgrub byed cing /_/kha cig mnyam gzhag kha cig ldang bar yang /_/phyogs bcu kun du rang gi lus ston to/_/de dag shar gyi phyogs su mnyam bzhag cing /_/
[\[47b.7\]]nub kyi phyogs nas dpa' bo rnam par ldang /_/nub kyi phyogs su mnyam par bzhag gyur cing /_/bdag nyid chen po shar gyi phyogs nas ldang /_/de bzhin phyogs bcu rnams su rab tu 'jug_/gzhan gyi phyogs su mnyam par bzhag gyur la/_/ye shes yon tan phyug 
[\[48a\]]
[\[48a.1\]]po gzhan nas ldang /_/drang srong ting 'dzin rnam 'phrul 'di 'dra'o/_/shar phyogs sangs rgyas zhing rnams gang yin pa/_/grangs med ma lus dag na rang byung ba/_/de dag spyan sngar zhabs drung de dag rnams/_/zhi ba'i ting nge 'dzin la gnas 
[\[48a.2\]]par snang /_/phyogs der mnyam par bzhag par bstan byas nas/_/dpa' bo nub kyi zhing rnams ma lus par/_/rnam par ldang zhing mngon sum rgyal kun la/_/mchod pa du ma rab tu byed par snang /_/nub phyogs sangs rgyas zhing rnams gang yin pa/_/grangs 
[\[48a.3\]]med ma lus dag na bzhugs sangs rgyas/_/de dag spyan sngar zhabs drung de dag rnams/_/zhi ba'i ting nge 'dzin la gnas par snang /_/phyogs der mnyam par bzhag par bstan byas nas/_/dpa' bo shar gyi zhing rnams ma lus par/_/rnam par ldang zhing mngon 
[\[48a.4\]]sum rgyal kun la/_/mchod pa du ma rab tu byed par snang /_/de bzhin phyogs bcu dag gi zhing rnams su/_/phyogs rnams ma lus kun du brtan pa 'jug_/kha cig mnyam gzhag kha cig langs gyur cing /_/'jig rten sgron ma rnams la mchod byed snang /_/
[\[48a.5\]]de dag mig gi lam la mnyam bzhag cing /_/gzugs kyi lam nas bdag nyid chen po ldang /_/gzugs rnams bsam gyis mi khyab ston pa na/_/de la lhar bcas 'jig rten rmongs par 'gyur/_/gzugs kyi lam la mnyam par bzhag gyur la/_/mig ni 
[\[48a.6\]]ma skyes ma byung rang bzhin te/_/stong pa byed pa med par rab ston cing /_/mig gi lam nas dran ldan rnam par ldang /_/de dag rna ba'i lam la mnyam bzhag cing /_/sgra yi lam nas bdag nyid chen po ldang /_/gang la lhar bcas 'jig rten rmongs 'gyur ba/_/sgra 
[\[48a.7\]]dang skad rnams kun la rab tu zhugs/_/sgra yi lam la mnyam par bzhag gyur cing /_/rna ba ma skyes ma byung rang bzhin te/_/stong pa byed pa med par rab ston cing /_/rna ba'i lam nas dran ldan rnam par ldang /_/de dag sna yi lam la mnyam bzhag cing /_/
[\[48b\]]
[\[48b.1\]]dri yi lam nas bdag nyid chen po ldan/_/gang du lhar bcas 'jig rten rmongs 'gyur ba/_/dri mchog dam pa 'jug par rab tu zhugs/_/dri yi lam la mnyam par bzhag gyur cing /_/sna ni ma skyes ma byung rang bzhin te/_/stong pa byed pa med par rab ston cing /_/
[\[48b.2\]]sna yi lam nas dran ldan rnam par ldang /_/de dag lce yi lam la mnyam bzhag cing /_/ro mchog kun gyi lam nas rnam par ldang /_/gang du lhar bcas 'jig rten rmongs 'gyur ba/_/bdag nyid chen po ro mchog rnams dang ldan/_/ro mchog rnams la mnyam 
[\[48b.3\]]par bzhag gyur cing /_/lce ni ma skyes ma byung rang bzhin te/_/stong pa byed pa med par rab ston cing /_/lce yi lam nas dran ldan rnam par ldang /_/de dag lus kyi lam la mnyam bzhag cing /_/reg pa'i lam nas bdag nyid chen po ldang /_/gang du lhar 
[\[48b.4\]]bcas 'jig rten rmongs 'gyur ba/_/'jig rten bde ba skyed pa'i reg la zhugs/_/reg pa'i lam la mnyam par bzhag gyur cing /_/lus ni ma skyes ma byung rang bzhin te/_/stong pa byed pa med par rab ston cing /_/lus kyi lam nas dran ldan rnams par ldang /_/
[\[48b.5\]]de dag sems kyi lam la mnyam bzhag cing /_/chos kyi lam nas bdag nyid chen po ldang /_/gang du lhar bcas 'jig rten rmongs 'gyur ba/_/chos la gnas pa'i 'jug pa rab tu zhugs/_/chos lam rnams la mnyam par bzhag gyur cing /_/sems ni 
[\[48b.6\]]ma skyes ma byung rang bzhin te/_/stong pa byed pa med par rab ston cing /_/sems kyi lam nas dran ldan rnam par ldang /_/de dag byis pa'i lus la mnyam bzhag cing /_/lang tsho shugs la gnas pa rnams las ldang /_/lang tsho shugs gnas rnams la mnyam 
[\[48b.7\]]bzhag cing /_/rgas shing 'khogs pa'i lus las rnam par ldang /_/rgas shing 'khogs pa'i lus la mnyam bzhag cing /_/dad pa'i dge bsnyen ma yi lus las ldang /_/dge bsnyen dad ma'i lus la mnyam bzhag cing /_/dad pa'i dge bsnyen lus las 
[\[49a\]]
[\[49a.1\]]rnam par ldang /_/dad pa'i dge bsnyen lus la mnyam bzhag cing /_/dge slong ma yi lus las rnam par ldang /_/dge slong ma yi lus la mnyam bzhag cing /_/dge slong mang du thos pa'i lus las ldang /_/dge slong mang thos lus 
[\[49a.2\]]la mnyam bzhag cing /_/slob dang mi slob lus las rnam par ldang /_/slob dang mi slob lus la mnyam bzhag cing /_/rkyen gyi sangs rgyas lus las rnam par ldang /_/rkyen gyi sangs rgyas lus la mnyam bzhag cing /_/sangs rgyas sku mchog rab las 
[\[49a.3\]]rnam par ldang /_/sangs rgyas sku mchog rab la mnyam bzhag cing /_/lha yi lus gzugs las ni rnam par ldang /_/lha yi lus gzugs la ni mnyam bzhag cing /_/rdzu 'phrul chen po klu yi lus las ldang /_/rdzu 'phrul klu yi lus la mnyam bzhag cing /_/
[\[49a.4\]]'phrul chen gnod sbyin lus las rnam par ldang /_/'phrul chen gnod sbyin lus la mnyam bzhag cing /_/'byung po kun gyi lus las rnam par ldang /_/'byung po kun gyi lus la mnyam bzhag cing /_/spu yi sgo gcig nas ni rnam par ldang /_/spu sgo gcig 
[\[49a.5\]]la mnyam par bzhag gyur cing /_/spu sgo thams cad nas ni rnam par ldang /_/spu sgo kun la mnyam par bzhag gyur cing /_/skra rtse gcig gi khyon las rnam par ldang /_/skra rtse gcig gi khyon la mnyam bzhag cing /_/skra rtse kun gyi khyon las rnam par 
[\[49a.6\]]ldang /_/skra rtse kun gyi khyon la mnyam bzhag cing /_/phra rab rdul gyi rdul las de dag ldang /_/rdul gcig la ni mnyam par bzhag gyur cing /_/ma lus rdul rnams kun las rnam par ldang /_/rdul rnams ma lus kun la mnyam bzhag cing /_/rgya mtsho'i 
[\[49a.7\]]rdo rje'i gzhi las rnam par ldang /_/rgya mtsho'i rdo rje'i gzhi la mnyam bzhag cing /_/nor bu'i shing tog dag las rnam par ldang /_/shing tog rnams la mnyam par bzhag gyur nas/_/rgyal ba rnams kyi 'od zer sgo nas ldang /_/rgyal ba'i 'od zer sgo la 
[\[49b\]]
[\[49b.1\]]mnyam bzhag cing /_/rgya mtsho'i chu yi chu klung rnams las ldang /_/rgya mtsho'i chu klung rnams la mnyam bzhag cing /_/bdag nyid chen po me yi lam nas ldang /_/me yi lam la mnyam par bzhag gyur cing /_/rlung gi lam las dran ldan rnam par ldang /_/
[\[49b.2\]]rlung gi lam la mnyam par bzhag gyur cing /_/bdag nyid chen po sa yi gzhi las ldang /_/sa yi gzhi la mnyam par bzhag gyur cing /_/lha kun gzhal med khang las rnam par ldang /_/lha kun gzhal med khang la mnyam bzhag cing /_/dran ldan de dag mkha' 
[\[49b.3\]]las rnam par ldang /_/yon tan bsam yas bsags pa de dag gi/_/ting 'dzin rnam thar de dag bsam mi khyab/_/rgyal ba kun gyis bskal pa bsam yas su/_/bshad pa mdzad kyang zad par mdzad mi spyod/_/'gro las rnam smin bsam gyis mi khyab ste/_/
[\[49b.4\]]rgyal ba kun gyis de dag gsungs pa ni/_/klu yi rnam 'phrul sangs rgyas rnam 'phrul dang /_/bsam byed bsam gtan rnam 'phrul bsam mi khyab/_/de dag la yang dpe bstan brjod par bya/_/de dag 'dra ba'i dpe zla cang med de/_/mkhas shing rig pa'i skye bo dpe 
[\[49b.5\]]rnams kyis/_/bstan na myur du don rnams shes par 'gyur/_/rnam thar brgyad kyi dbang la gnas pa yi/_/nyan thos gcig tu gyur nas mang por 'gyur/_/mang por gyur nas phyir yang gcig gyur te/_/mkha' la bsam gtan 'cha' zhing 'bar bar byed/_/
[\[49b.6\]]smad nas me 'bar stod nas chu yi rgyun/_/stod nas me 'bar smad nas chu yi rgyun/_/'gro dang 'greng dang nyal dang 'dug pa dang /_/lus 'phrul skad cig gcig la bsam mi khyab/_/de ni snying rje che dang mi ldan zhing /_/byang chub mi tshol 'jig rten yal 'dor yang /_/
[\[49b.7\]]lus kyi rnam 'phrul bsam yas ston byed na/_/'jig rten phan 'dod ci phyir ston mi byed/_/nyi zla mkha' la rnam par rgyu 'dod zhing /_/phyogs rnams kun gyi chu yi dngo dag dang /_/mtsho mtshe'u mtsho bran snod dang rin chen dang /_/rgya mtsho chu klung rnams su gzugs 
[\[50a\]]
[\[50a.1\]]brnyan ston/_/de bzhin gzugs rnams bsam gyis mi khyab pa/_/skyes bu dpa' bo phyogs bcu kun du ston/_/ting 'dzin rnam thar kun gyi tshul la mkhas/_/de la de bzhin gshegs pa rang byung dbang /_/dang ba'i 
[\[50a.2\]]mtsho la yan lag bzhi pa'i dmag_/de dag so so rang gi gzugs brnyan mthong /_/ral gri mda' chen gzhu dang mda' rnams dang /_/go gyon bzhon dang theg par bcas su mthong /_/gang gi gzugs gang gnas gang cha byad gang /_/de dang de dag de 
[\[50a.3\]]ltar chu las mthong /_/'on kyang chu la byams sdang rnam rtog med/_/drang srong ting 'dzin rnam 'phrul 'di 'dra'o/_/rgya mtsho'i lha mo sgra ldan zhes bya ba/_/sems can rgya mtshor ji snyed skyes rnams kyi/_/sgra yi yan lag dbyangs kyi tshul mkhas te/_/rang gi 
[\[50a.4\]]skad kyis skad kun tshim par byed/_/sgra ldan chags sdang gti mug can de yang /_/skad rnams kun gyi sgra yi tshul mkhas na/_/gzungs dang chos kyi stobs la dbang thob rnams/_/lhar bcas 'jig rten ci phyir mgu mi byed/_/tum bu ru yi chung ma 
[\[50a.5\]]dbyangs ldan ma/_/tshangs pa'i bu mo yid las byung ba de/_/bden dang dam bcas mi 'tshe dga' rnams kyi/_/sems dang yid dang kha yi sgor 'jug ste/_/dbyangs ldan chags can zhe sdang can de yang /_/brtul zhugs grub mthun dbyangs kyi yan 
[\[50a.6\]]lag gi/_/yid 'ong skad kyis 'jig rten mgu byed na/_/ye shes yon tan phyug rnams cis mi byed/_/rig sngags tshul mkhas sgyu ma'i mkhan po ni/_/sna tshogs gzugs mang mtha' yas ston par byed/_/nyin mtshan yud dang zla ba lo 
[\[50a.7\]]brgya dang /_/khyim bzang rgyas pa shin tu mdzes pa ston/_/'dod chags sdang ldan sgyu ma'i mkhan po yang /_/sgyu ma'i 'phrul gyis 'jig rten mgu byed na/_/bsam gtan mngon shes rnam thar rab bslabs pa/_/spyod tshul mkhas rnams ci phyir mgu 
[\[50b\]]
[\[50b.1\]]mi byed/_/lha dang lha min dbang po 'thab pa'i tshe/_/rgyal ldan lha yis lha min pham byas na/_/de dag 'jigs pas gdugs bcas bzhin bcas shing /_/theg bcas dmag bcas go gyon bzhin du 'byer/_/'dod chags sdang ldan lha dbang de 
[\[50b.2\]]dag kyang /_/lus kyi rnam 'phrul bsam yas ston byed na/_/dbang phyug rdzu 'phrul dbang gnas dpa' bo rnams/_/lus kyi rnam 'phrul ci phyir ston mi byed/_/rdo rje 'chang ba'i glang po sa srung bu/_/dbang po'i 'khor gyur rdzu 'phrul chen po de/_/mgo bo 
[\[50b.3\]]sum cu rtsa gsum mngon sprul cing /_/mgo rnams kun la'ang mche ba drug drug ste/_/mche ba de dag so so re re la'ang /_/rdzing bu chus gang bdun bdun sprul pa byed/_/rdzing re la yang pad+ma sna tshogs pa/_/rnam par bkod pa bdun bdun sprul pa byed/_/
[\[50b.4\]]pad+ma re re'ang lha yi bu mo dag_/sgyu rtsal kun shes bdun bdun sprul pa byed/_/de dag rtsed mo glu gar tshul la mkhas/_/sum cu rtsa gsum dbang po de dang rtse/_/glang po de yang lus ni bsgyur byas te/_/lha rnams kun dang 'grogs shing 'dre bar byed/_/
[\[50b.5\]]spyod pa'i tshul dang longs spyod kun kyang mthun/_/glang po mchog gi rnam 'phrul de ltar snang /_/glang po chags sdang gti mug ldan de yang /_/'di 'dra'i rdzu 'phrul rab tu ston byed na/_/shes rab thabs kyi stobs la sbyangs pa rnams/_/ting 'dzin brgya 
[\[50b.6\]]yis rnam 'phrul cis mi byed/_/sgra gcan ji ltar 'dod bzhin lus 'phrul te/_/rdo rje'i gzhi la rkang pa 'jog byed cing /_/rgya mtsho lte bar phyin pa tsam du ston/_/ri rab rtse dang nyid kyi mgo yang snyoms/_/sgra gcan chags sdang gti mug ldan de yang /_/
[\[50b.7\]]'di 'dra'i rdzu 'phrul rab tu ston byed na/_/'jig rten sgron ma bdud rnams rab 'joms pa/_/rdzu 'phrul mtha' yas ci phyir ston mi byed/_/brgya byin rnam 'phrul bsam yas rab snang ste/_/lha dang lha min dbang po g.yul 'gyed tshe/_/lha min bye ba 'phyes pa ji snyed 
[\[51a\]]
[\[51a.1\]]pa/_/de snyed brgya byin rang gi lus las sprul/_/lha min dbang dang lha min phal kun gyis/_/brgya byin rang rang mdun na 'dug par shes/_/de ni rdo rje 'chang bas bzung ngo zhes/_/lha min dbang po kun kyang mgo myos gyur/_/'jigs 
[\[51a.2\]]par byed pa'i mig stong rab bstan te/_/rdo rje me lce 'bar ba thogs byed cing /_/lus la go bgos gzi brjid bsnyen dka' ba'i/_/brgya byin mthong nas lha min dbang po 'byer/_/de yang bsod nams phal pa'i mthu stobs kyis/_/lha rgyal don du rnam par 'phrul 
[\[51a.3\]]byed na/_/'gro ba ma lus kun gyi skyabs gyur pa/_/bsod nams mi zad rnams lta cis mi 'phrul/_/lha la skul ma 'debs pa'i lha yi rnga/_/lha las rnam par smin pas grub gyur pa/_/lha rnams bag med gnas par shes gyur nas/_/rnga de nam mkha' las ni 
[\[51a.4\]]sgra sgrogs te/_/'dod pa thams cad mi rtag ther zug min/_/tha shal mi brtan dbu ba'i ngo bo nyid/_/sgyu ma smig rgyu chu zla mtshungs shing 'dra/_/srid pa thams cad rmi lam sprin dang mtshungs/_/bag med thams cad dgrar bcas mya ngan can/_/'chi 
[\[51a.5\]]ba'i lam yin mi 'chi lam ma yin/_/ji snyed su dag bag med gnas gyur pa/_/de dag 'chi bdag chu srin chen pos zin/_/sdug bsngal rtsa ba yongs 'dzin thams cad yin/_/skye ba thams cad 'phags pa rnams kyis smad/_/'dod pa'i yon tan rnams 
[\[51a.6\]]kyi yul la rmongs/_/chos kyi stobs la rtag dga' gyis zhes bskul/_/rnga des bskul nas brgya byin lha rnams dang /_/lha yi 'dun sa chos bzang 'dug nas su/_/gtam gang zhi zhing 'dod chags bral mthun pa/_/chos kyi gtam de lha rnams kun la brjod/_/
[\[51a.7\]]rnga de gzugs med bstan du mi rung yang /_/de ltar rnga sgras don chen rab byed na/_/bsam pa ji bzhin gzugs ni yongs ston rnams/_/'gro ba kun gyi don chen cis mi byed/_/lha dang lha min dbang po g.yul 'gyed tshe/_/lha yi bsod nams khyad par mthu stobs kyis/_/
[\[51b\]]
[\[51b.1\]]lha la skul ma 'debs pa'i rnga yi sgra/_/lha rnams ma 'jigs shig ces sgra 'byin te/_/rnga yis bskul nas lha rnams rab dga' zhing /_/skrag pa med de stobs kyang skyes par gyur/_/lha min dbang po skrag pas nyen pa rnams/_/'jigs nas dmag bcas de yi mod 
[\[51b.2\]]la 'byer/_/de ltar sgra skad 'byin pa'i rnga 'dra ba/_/'gro ba kun gyi skyabs dang dpung gnyen po/_/nyon mongs bdud bcom snying rje che ldan rnams/_/zhi ba'i sgra bsgrags nyon mongs sel bar byed/_/dbang po'i lha yi bu mo dgu bcu gnyis/_/dbang po'i sprul pas 
[\[51b.3\]]kun kyang dga' bar 'gyur/_/gcig kyang bdag dang brgya byin rtse bar shes/_/gcig ltar lha mo kun kyang de bzhin no/_/lha mo kun dang dga' bar gnas snang yang /_/chos bzang 'dun sa na yang de bzhin 'dug_/lha rnams kun la chos rab ston snang zhing /_/
[\[51b.4\]]brgya byin skad cig gcig la rnam par 'phrul/_/brgya byin chags sdang gti mug ldan pa yang /_/sprul pas rang gi 'khor rnams dga' byed na/_/'gro don mi skyo sbyor rnams ci yi phyir/_/rdzu 'phrul stobs kyis 'jig rten mgu mi byed/_/bdud kyi dkrugs ma 
[\[51b.5\]]'gro ba'i dbang sgyur ba/_/de yi dbang du sems can 'di kun 'dong /_/las dang nyon mongs kun du zhugs pa yis/_/so so'i skye bo thams cad bdud des bcings/_/chags sdang gti mug ldan pa'i bdud de yang /_/'gro ba thams cad dbang du 'gyur byed 
[\[51b.6\]]na/_/dbang bcu dbang thob rnams lta ci smos te/_/'gro ba thams cad rang gi phyogs mi 'jog_/stong gsum gnas kyi bdag po tshangs pa yang /_/stong gsum tshangs gnas ji snyed yod pa na/_/de dag kun na 'dug par rab snang zhing /_/tshangs pa'i 
[\[51b.7\]]sgra dbyangs shin tu yid 'ong sgrogs/_/tshangs de 'jig rten pa yi tshangs lam gyi/_/bsam gtan mngon shes rnam par 'phrul byed na/_/'jig rten rab 'das bla na med pa yi/_/bsam gtan rnam thar gnas pa cis mi 'phrul/_/dbang phyug chen po'i shes 
[\[52a\]]
[\[52a.1\]]pa'i rnam 'phrul ltos/_/rgya mtsho'i sprin gyis char thigs rab bkye ba/_/skad cig gcig la thams cad 'grang ba byed/_/thigs 'ga'i zer kyang ma shes de med na/_/bslab pa bskal pa bsam yas rab bslabs te/_/byang chub bla med 
[\[52a.2\]]ye shes thob pa rnams/_/ci phyir skad cig gcig la sems kyis ni/_/'gro ba ma lus kun gyi sems mi shes/_/sems can las smin bsam gyis mi khyab pas/_/'jig rten 'di kun rlung las yongs su byung /_/rgya mtsho ri dang lha yi gzhal med khang /_/rin 
[\[52a.3\]]chen rnam phye sa bon bkram pa'ang byung /_/rlung las sprin byung char pa'ang kun du 'bab/_/rlung gis sprin kyang rab tu zhi bar byed/_/'jig rten lo tog 'phel ba'ang rlung byed de/_/rlung ni 'gro ba kun la phan pa skyed/_/rlung de pha rol phyin la ma bslabs shing /_/
[\[52a.4\]]sangs rgyas yon tan rnams la ma bslabs kyang /_/'jig rten rnam smin bsam yas ston byed na/_/dam pa thob rnams ci phyir ston mi byed/_/rgya mtsho'i 'brug sgra'i sprin gyi chu tshogs ni/_/bya skad [{]ri dgas [,]ri dwags [}]skad dang skyes pa dang /_/bud med bu mo khye'u skad ci snyed 
[\[52a.5\]]pa/_/kun gyi sgra snyan sems can rnams la sgrogs/_/de ltar sgra snyan rang bzhin med shes nas/_/sgrib pa med pa'i spobs dang ldan 'gyur zhing /_/'gro ba kun la sgra snyan brjod byas nas/_/yid 'ong sgra yis 'jig rten mgu bar byed/_/rgya mtsho 'di la ngo mtshar rmad kyi 
[\[52a.6\]]chos/_/'gro kun rgya dang mtshungs pas rgya mtsho ste/_/chu dang 'byung po rin chen yong mi zad/_/chu rnams bzung bas ngoms par 'gyur ba med/_/de bzhin de dag 'gro kun rgya 'dra ste/_/bsod nams bsam gtan rnam par thar rnams dang /_/shes rab ye shes yon 
[\[52a.7\]]tan kun mi zad/_/bsod nams yon tan sogs pas ngoms pa med/_/rgya mtsho'i klu ni rnam par rtse ba na/_/sa yi gzhi nas dbang sgyur gnas kyi bar/_/gling bzhi bcas par sprin chen rgyas 'gengs te/_/de dag kun kyang sna tshogs bkod pa mang /_/de ni dbang 
[\[52b\]]
[\[52b.1\]]sgyur gnas su 'dzam gling gi/_/gser gyi mdog gi sprin rnams rnam par sgrub/_/'phrul dgar mu tig dmar po'i mdog lta bu/_/dga' ldan gnas su kha ba ba mo'i mdog_/'thab bral gnas su mthon mthing baiDUr+ya/_/sum cu rtsa gsum rdo yi snying po 'dra/_/
[\[52b.2\]]skyong ba'i gnas su shel gyi mdog lta bu/_/rgya mtshor rdo rje mi phyed mkhregs 'dra ba/_/mi ci gnas su spos mchog 'khrigs lta bu/_/klu yi gnas su pad+ma'i mdog 'dra ba/_/gsang ba'i gnas su dad pa bya gar mdog_/lha min gnas su ri brag mdog 'dra ba/_/
[\[52b.3\]]byang du gser gyi 'od zer mdog ston te/_/gling rnams gzhan du sna tshogs bkod pa ston/_/'dzam bu'i gling du ri sngon 'dra ba ste/_/gang na ci mtho sprin rnams de bzhin no/_/dbang sgyur gnas su gser sprin nges bstan nas/_/nyi ma'i mdog 'dra glog kyang rab tu 'gyed/_/
[\[52b.4\]]'phrul dga'i gnas su zla 'od bzang 'dra dang /_/dga' ldan gnas su 'dzam bu'i gser mdog 'dra/_/'thab bral gnas su kha ba ba mo'i mdog_/sum cu rtsa gsum gser gyi 'od zer 'dra/_/skyong ba'i gnas su dpal gyi snying po'i mdog_/rgya mtshor mu 
[\[52b.5\]]tig dmar po'i mdo 'dra bkod/_/mi ci gnas su mthon mthing baiDUr+ya/_/klu yi gnas su dpal gyi snying po'i mdog_/gsang ba'i gnas su shel gyi mdog 'dra ba/_/lha min gnas su rdo yi snying po 'dra/_/byang du nor bu skar mdog kha dog 'dra/_/gling 
[\[52b.6\]]gzhan rnams su'ang bkod pa gzhan dang gzhan/_/'dzam bu'i gling du zla ba'i nor bu 'bar/_/sprin gyi mtshan nyid mthun pa'i glog kyang 'gyed/_/de ni dbang sgyur gnas su tshangs sgra sgrogs/_/'phrul dga'i gnas su rnga sgra sgrog par byed/_/dga' ldan 
[\[52b.7\]]gnas su sil snyan rol mo'i sgra/_/'thab bral gnas su lha yi bu mo'i sgra/_/sum cu gsum du mi ci mang po'i skad/_/skyong ba'i gnas su dri za'i skad du ste/_/rgya mtshor ri 'thab sgra skad 'dra ba'o/_/mi ci gnas su gling bu kun la sgra/_/klu yi gnas su 
[\[53a\]]
[\[53a.1\]]ka la ping ka'i sgra/_/gsang ba'i gnas su klu yi bu mo'i sgra/_/lha min gnas su lha yi rdza rnga'i sgra/_/mi yi gnas su rgya mtsho gling bu'i sgra/_/de ni dbang sgyur gnas su lha spos zhim/_/me tog sna tshogs bkod pa'i char yang 'bebs/_/'phrul dgar 
[\[53a.2\]]zla ba zla [{]bzangs [,]bzang [}]'dra ba yi/_/me tog man dAr phreng dang byug pa 'bebs/_/dga' ldan gnas su nor bu chen po'i mdog_/rgyan gyi dam pa rin chen sna tshogs dang /_/gtsug gi nor bu zla ba 'dra ba dang /_/gser mdog 'dra ba'i dar la'i char yang 'bebs/_/rgyal mtshan 
[\[53a.3\]]gdugs dang ba dan sna tshogs dang /_/phreng ba rnams dang rgyan dang byug pa dang /_/mu tig dmar dang gser dang dar la dang /_/sil snyan yid 'ong 'thab bral gnas su 'bebs/_/sum cu gsum du yid bzhin nor bu mchog_/skyong ba'i gnas su tsan+dan snying po'i mchog_/
[\[53a.4\]]gur gum sil ma lha shing ta ma la/_/spos chu'i rgyun dang me tog rab tu 'bebs/_/skyong ba'i gnas su klu yi dbang po de/_/nyam stobs skye ba'i kha zas skom gyi rnams/_/kha dog dri zhim ro dang ldan pa dang /_/de min rin chen bsam yas char yang 'bebs/_/de ni rgya 
[\[53a.5\]]mtsho chen por rgyun du yang /_/char rgyun mi 'chad gnya' shing tsam dag dang /_/rnam rgyal chen po mdzod rnams mi zad pa/_/rin chen bkod pa mtha' yas char yang 'bebs/_/mi ci gnas su rgyan phreng sna tshogs dang /_/pad+ma ut+pal ras dang rin chen dang /_/me tog 
[\[53a.6\]]bar sha ma li phye ma spos/_/pi bang gling bu sgra snyan rdza rnga 'bebs/_/klu yi gnas su mu tig dmar po ste/_/gsang bar nor bu rin chen skar mdog 'dra/_/lha min gnas su ral gri mda' chen dang /_/dgrar 'dul gzhu dang ste'u ka'i char ba 'bebs/_/byang du de ni rgyal phreng 
[\[53a.7\]]rin chen dang /_/me tog bar sha ma li tsam pa'i phreng /_/ku ran gtsang dang a ti mug ta 'bebs/_/gling gzhan rnams su'ang sna tshogs char pa 'bebs/_/'dzam bu'i gling du chu gsal dang ba yi/_/char rnams chos bzhin phra ba'i rgyun du 'bebs/_/me tog 'bras bu sman dang 
[\[53b\]]
[\[53b.1\]]spos dang shing /_/lo tog bde byed 'jig rten rnams su skyed/_/de ltar sprin bkod bsam gyis mi khyab dang /_/glog 'byin 'brug sgrogs bkod pa'i char 'bebs kyang /_/gnas nas mi g.yo rnam par rtog pa med/_/klu yi rnam 'phrul de ltar bsam mi khyab/_/rgya 
[\[53b.2\]]mtsho'i chu na gnas pa de ltar yang /_/klu yi rnam 'phrul bsam yas ston byed na/_/chos kyi rgya mtshor zhugs pa'i yon tan phyug_/rnam 'phrul bsam yas ci phyir ston mi byed/_/bag tsam smos pa'i dpe tshul 'di dag gis/_/skyes chen de dag rnams kyi brjod pa 
[\[53b.3\]]byas/_/dpa' bo de dag dpe rnams kun dang bral/_/de dag de 'dra'i rnam thar dbang bsgyur ro/_/blo gros dam pa blo gros rgya chen ldan/_/ma nor blo gros mtha' yas blo gros can/_/ye shes mchog ldan khyad par blo can gyi/_/rnam thar mchog rnams 'di lta rnams kyis 
[\[53b.4\]]bshad/_/rnam thar dam pa 'di dag sus thos nas/_/yid ches 'dzin cing 'jig rten sgrog byed pa/_/de dag ngo mtshar rmad byung chos ldan te/_/de dag dga' byed mi yi 'jig rten na/_/'di 'dra'i chos 'dir gang dag dad gyur pa/_/sems can so so'i skye bo'i tshogs na 
[\[53b.5\]]dkon/_/gang dag dge bsags bsod nams byas gyur ba/_/de dag rgyu yi stobs kyis 'di la dad/_/gang dag nyan thos theg pa'ang yid ches pa'i/_/mi dag mi yi 'jig rten rnams na nyung /_/de bas rkyen gyi theg par rab tu nyung /_/theg pa chen por de dag de bas nyung /_/
[\[53b.6\]]theg pa che la zhugs pa de dkon te/_/gang dag chos 'dir dad pa'ang rab dkon na/_/'jug cing 'dzin pa smos kyang ci dgos te/_/gang dag de bzhin sgrub pa smos ci dgos/_/gang dag stong gsum ri dang rgya mtshor bcas/_/phyi ma'i bskal par mgo bos 'deg byed kyang /_/chos 
[\[53b.7\]]'dir dad pa'i bya dka' ci 'dra ba/_/de 'dra de ni de la yod ma yin/_/la las stong gsum rdul snyed sems can la/_/bde ba kun gyis bskal bar bsnyen bkur kyang /_/chos 'dir dad pa'i bsod nams ci 'dra ba/_/bsod nams khyad par de 'dra de la med/_/la las zhing bcu ri 
[\[54a\]]
[\[54a.1\]]dang rgya mtshor bcas/_/lag pa'i mthil du bskal par mkhar 'dzin kyang /_/chos 'dir dad pa'i bya dka' ci 'dra ba/_/de 'dra de ni de la yod ma yin/_/la las zhing bcu'i rdul snyed sems can la/_/dge ba kun gyis bskal par bsnyen bkur 
[\[54a.2\]]kyang /_/chos 'dir dad pa'i bsod nams ci 'dra ba/_/bsod nams khyad par de 'dra de la med/_/la las zhing bcu'i rdul snyed sangs rgyas rnams/_/bde ba kun gyis bskal par bsnyen bkur bas/_/gang gis chos kyi le'u 'di gzung byas pa/_/bsod nams de ni de bas khyad 
[\[54a.3\]]par 'phags/_/rnam thar de dag rab tu bstan pa'i tshe/_/phyogs bcu'i zhing rnams thams cad g.yos par gyur/_/bdud kyi gnas rnams mog mog byas gyur cing /_/sgra rab phyung bas ngan song rab tu zhi/_/phyogs bcu kun gyi mi yi seng ge rnams/_/de dag kun gyis mngon 
[\[54a.4\]]par zhal bstan te/_/phyag [{]brkyang ma[,]rkyang ma[}]dzad nas yon tan mtha' yas pa/_/bzang po dpal gyi mgo la bzhag par gyur/_/phyag gi mthil gyis mgo la byug mdzad de/_/rnam thar 'di dag legs par bshad pa legs/_/khyod kyis legs bstan rjes su nged dgyes zhes/_/
[\[54a.5\]]sangs rgyas de dag kun gyis gsung brjod do/_/de nas bcom ldan 'das kyis tshigs su bcad pa bstan pa 'di dag bka' stsal nas cang mi gsung bar gyur to/_/de nas stong gsum gyi stong chen po'i 'jig rten gyi khams 'di na gang dag 'khod pa'i lha thams cad dang /_mi dang 
[\[54a.6\]]mi ma yin pa de dag thams cad kyis de bzhin gshegs pas 'di legs par bka' stsal to/_/kye ma de bzhin gshegs pas chos kyi 'khor lo bskor ba gnyis pa 'di mdzad do/_/chos bstan pa 'di sngon ma thos so/_/sems can gang dag chos kyi rnam grangs 'di rnyed 
[\[54a.7\]]par 'gyur ba de dag ni shin tu dkon te/_sems can de dag ni dge ba'i rtsa ba ngan ngon dang ldan pa ma yin no/_/sems can de dag ni sangs rgyas mang po la bsnyen bkur byas pa yin no/_/sems can de dag ni lha dang bcas pa bdud dang bcas pa tshangs pa dang bcas pa'i 
[\[54b\]]
[\[54b.1\]]'jig rten la mchod rten lta bur 'gyur te/_de dag ni bdud dam/_bdud kyi ris kyi lha rnams sam/_/rab tu byung ba rnams sam/_khyim na gnas pa rnams sam/_de bzhin du rgyal po rnams sam/_blon po chen po rnams sam/_khyim bdag rnams kyis 
[\[54b.2\]]gtse bar mi nus so zhes ca co dang ga zha'i sgra phyung ngo /_/de nas bcom ldan 'das la tshe dang ldan pa rab 'byor kyis 'di skad ces gsol to/_/bcom ldan 'das mdo sde dkon mchog 'di lta bu dag 'jig rten du 'byung ba ni rnyed par dka' ba lags te/_'on kyang de bzhin 
[\[54b.3\]]gshegs pa'i mthus chos 'di lta bu ni 'jig rten du byung zhing /_de bzhin gshegs pa'i mthu nyid kyis sems can de dag gis kyang thos lags so/_/de nas bcom ldan 'das kyis ljags kyi dbang po phyung nas tshe dang ldan pa kun dga' bo la bka' stsal pa/_kun 
[\[54b.4\]]dga' bo khyod kyis chos kyi rnam grangs 'di zung shig_/chongs shig_/lhogs shig_/kun chub par gyis shig_/de nas tshe dang ldan pa kun dga' bos bcom ldan 'das la lan gsum bskor ba byas te 'di skad ces gsol to/_/bcom ldan 'das bdag 
[\[54b.5\]]gis chos kyi rnam grangs 'di gzung lags te/_slan chad mi bskyud par bgyid do/_/bcom ldan 'das kyis de skad ces bka' stsal nas/_thams cad dang ldan pa'i byang chub sems dpa'i 'khor de dang /_byang chub sems dpa' 'phags pa kun tu bzang po 
[\[54b.6\]]dang /_'jam dpal gzhon nur gyur pa dang /_tshe dang ldan pa sha ra dwa ti'i bu dang /_nyan thos chen po gzhan dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/
[\[54b.7\]]'phags pa dkon mchog ta la la'i gzungs zhes bya ba'i chos kyi rnam grangs rdzogs so/_/rgya gar gyi mkhan po su ren+d+ra bo d+hi dang /_zhu chen gyi lots+tsha ba ban+de ye shes sdes bsgyur cing zhus te gtan la phab pa//_//
[\[55a\]]
[\[55a.1\]{D848}]@##/_/rgya gar skad du/_Ar+ya dz+nyA no lko nA ma d+hA ra NI sarba ga ti pa ri sho d+ha nI/_bod skad du/_'phags pa ye shes ta la la zhes bya ba'i gzungs 'gro ba thams cad yongs su sbyong ba/_thams cad mkhyen pa la phyag 'tshal lo/_/sangs rgyas dang /_
[\[55a.2\]]byang chub sems dpa' thams cad la phyag 'tshal lo/_/bcom ldan 'das de bzhin gshegs pa ye shes ta la la la phyag 'tshal lo/_/de bzhin gshegs pa gser gyi 'od brtsegs snang ba la phyag 'tshal lo/_/de bzhin gshegs pa bden gsung la 
[\[55a.3\]]phyag 'tshal lo/_/de bzhin gshegs pa 'jigs pa'i sgra sgrogs rgyal po la phyag 'tshal lo/_/de nas byang chub sems dpa' kun du bzang po dang /_byang chub sems dpa' 'jam dpal gzhon nur gyur pa dang /_byang chub sems dpa' gzungs 
[\[55a.4\]]kyi dbang phyug rgyal po dang /_byang chub sems dpa' lag na rdo rje dang /_byang chub sems dpa' bzhi po de dag dang /_de bzhin gshegs pa de dag zla ba dang /_nyi ma'i gnas na bzhugs so/_/de nas lha'i bu zla ba dang nyi ma gnyis de bzhin 
[\[55a.5\]]gshegs pa de dag ga la bzhugs pa dang /_byang chub sems dpa' de dag ga la ba der song nas/_de gnyis kyis de bzhin gshegs pa rnams rin po che bkod pa'i seng ge'i khri la bzhugs pa rnams dang /_khang pa brtsegs pa 'dzam bu'i rgyal mtshan 
[\[55a.6\]]brtsegs pa dag gi nang na byang chub sems dpa' de dag 'khod pa yang mthong ngo /_/de nas lha'i bu zla ba dang nyi ma gnyis gcig la gcig sems te/_ji ltar byas na bdag cag gis de bzhin gshegs pa rnams dang /_byang chub sems dpa' 
[\[55a.7\]]'di rnams las sems can thams cad la snang ba sbyin pa dang /_mun pa mun nag bsal ba'i phyir shar ba'i gzungs sngags phyogs bcur khyab pa'i blo can zhes bya ba gang gi mthus bdag cag sems can thams cad la snang bar byed pa thob par 'gyur 
[\[55b\]]
[\[55b.1\]]zhig gu snyam mo/_/de nas de bzhin gshegs pa de dag dang /_byang chub sems dpa' de dag gis lha'i bu zla ba dang nyi ma de dag gi sems kyi yongs su rtog pa thugs kyis mkhyen nas/_de'i tshe de bzhin gshegs pa byang chub sems dpa' dang bcas pa de 
[\[55b.2\]]dag gis gzungs sngags 'di bka' stsal pa/_s+yAd+Ya the dan/_tsak+Shurda da/_tsak+Shu sh+shu b+ha d+hu la me thA ka la t+tha/_it+ti t+than+sa sU raT+Ta/_sU raT+Ta/_sud+thA ya/_it+than+sA/_be lA be lA pA Ni tsa ru mUrti ni/_A ra Ni/_A ra Ni/_kA la pA Ni/_kA la pA Ni/_
[\[55b.3\]]tu ru du si/_tu ru du si/_d+ha su te/_d+ha su ti/_d+hi ri d+hi ri/_d+hu ra d+hu ra/_d+hu ru d+hu ra/_kA la kA la/_sat+thA sa/_gI la gI la/_gI la ba ya/_gI la ba ya/_d+hu su d+hu su/_sun+d+hu sun+d+hu/_sat+thA su/_at+thA su/_e thA su/_e thA 
[\[55b.4\]]sA pA ni/_yu tsu re d+he/_su d+ha re/_ka ra ka ra/_ki ri ki ri/_ku ru ku ru/_kurma kurma/_kurma pA Ni/_kurma bA Ni/_ke lu ke lu/_ke la pA Ni/_ke la pA Ni/_karkA ri/_karkA ri/_la ru bud+d+he/_d+hu ru d+he/_d+hu ru d+he/_ma hA d+hu ru d+he/_ka ra ka ra/_ki ri 
[\[55b.5\]]ki ri/_bi hu si/_bi hu si/_d+ha su d+ha su/_ha su ha su/_ha su pa ni swA hA/_de nas byang chub sems dpa' kun du bzang pos lha'i bu zla ba dang nyi ma gnyis la 'di skad ces smras so/_/kye ma rigs kyi bu dag gzungs sngags 'di ni sems can ngan 
[\[55b.6\]]song du 'gro ba rnams la phan gdags pa'i phyir sangs rgyas bye ba phrag brgyad cu rtsa bzhis gsungs pa yin te/_rigs kyi bu dag u dum bA ra'i me tog ni ches rnyed par sla'i/_gzungs sngags kyi tshig 'di dag ni 'jig rten du 'byung ba ni de lta ma yin no/_/
[\[55b.7\]]rigs kyi bu dag gzungs sngags kyi tshig 'di dag ni ches rnyed par sla'i/_'di dag ni 'chang ba'am klog pa ni de lta ma yin no/_/rigs kyi bu dag sangs rgyas 'byung ba ni ches rnyed par sla'i/_gzungs sngags kyi tshig 'di dag 'jig rten du 'byung ba ni de lta ma 
[\[56a\]]
[\[56a.1\]]yin no/_/rigs kyi bu dag gal te sems can mnar med pa na 'khod pa bskal par gnas pa/_mtshams med pa lnga byed byed pa/_dam pa'i chos spong bar byed pa'i sems can de dag gi phyir gzungs sngags kyi tshig 'di dag zhag nyi shu rtsa 
[\[56a.2\]]gcig gi bar du nyin lan gsum mtshan lan gsum brjod na/_de'i tshe gzungs sngags kyi tshig 'di dag gi mthus sems can dmyal ba chen po mnar med pa kha brgyar 'gyes par 'gyur la/_sems can de dag kyang yongs su thar bar 'gyur na 'dzam 
[\[56a.3\]]bu'i gling ba'i mi rnams lta ci smos te/_gang dag gi rna lam du grag par gyur pa de dag gis ni bdag cag ni de bzhin gshegs pa bzhi po rnams dang /_byang chub sems dpa' bzhi po rnams dang /_zla ba dang nyi ma rnams kyis yongs su zin pa 
[\[56a.4\]]yin no snyam du shes pa kho nar bya ste/_'di la som nyi'am yid gnyis bskyed par mi bya'o/_/tad+ya thA/_d+hu na Ti/_d+hu na Ti/_ma hA d+hu na Ti/_su ru su ru swA hA/_shu kla bi sho d+ha ni/_ta ra ta ra swA hA/_dz+yo tiSh+tha dI pe/_tu ru tu ru swA hA/_pad+ma mA li ni/_
[\[56a.5\]]sat+ya ta ra bud+d+hi/_hu ru hu ru swA hA/_sat+ya bud+d+hi/_sat+ya a ba lo ki ni/_ka ra ka ra/_ki ri ki ri swA hA/_d+ha ra na bu Ti/_a pra ti ha ta bud+d+hi/_tsu ru tsu ru swA hA/_lak+Sha Ni tsi te/_d+hU ma pa ri ha re/_hu ru hu ru/_khu ru khu ru swA hA/_d+ha ra d+ha ra/_mA d+ha ra/_d+ha ra d+ha ra/_d+ha ra yan+ti ye 
[\[56a.6\]]swA hA/_su pra ti/_su ma ti/_a pra ti ha ta/_bud+d+hi/_d+ha ra d+ha ra/_d+ha ra yan+ti ye swA hA/_bcom ldan 'das de bzhin gshegs pa ye shes ta la la la phyag 'tshal lo/_/de bzhin gshegs pa gser gyi 'od brtsegs snang ba la phyag 'tshal lo/_/de bzhin gshegs pa 
[\[56a.7\]]bden gsung la phyag 'tshal lo/_/de bzhin gshegs pa 'jigs pa'i sgra sgrogs rgyal po la phyag 'tshal lo/_/swA hA/_'phags pa ye shes ta la la zhes bya ba'i gzungs 'gro ba thams cad yongs su sbyong ba rdzogs so//_//
[\[56b\]]
[\[56b.1\]{D849}]@##/_/rgya gar skad du/_Ar+ya a pa ri mi ta A yur+dz+nya na nA ma ma hA yA na sU tra/_bod skad du/_'phags pa tshe dang ye shes dpag tu med pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/
[\[56b.2\]]'di skad bdag gis thos pa dus gcig na/_bcom ldan 'das mnyan du yod pa na dze ta'i tshal mgon med za sbyin gyi kun dga' ra ba na/_dge slong brgya phrag phyed dang bcu gsum gyi dge slong gi dge 'dun chen po dang /_byang chub sems dpa' sems dpa' chen po rab tu mang 
[\[56b.3\]]po dang thabs cig tu bzhugs so/_/de nas bcom ldan 'das kyis 'jam dpal gzhon nur gyur pa la bka' stsal pa/_'jam dpal steng gi phyogs na 'jig rten gyi khams yon tan dpag tu med pa sogs pa zhes bya ba zhig yod de/_de na de bzhin gshegs pa dgra 
[\[56b.4\]]bcom pa yang dag par rdzogs pa'i sangs rgyas tshe dang ye shes dpag tu med pa shin tu rnam par nges pa gzi brjid kyi rgyal po zhes bya ba bzhugs te/_tshe 'dzin cing mthar phyin par gzhes te/_sems can rnams la chos kyang ston to/_/'jam dpal gzhon nur gyur pa nyon cig_/
[\[56b.5\]]'dzam bu'i gling 'di'i mi rnams ni tshe thung ba las tshe lo brgya thub pa sha stag ste/_de dag las kyang phal cher dus ma yin par 'chi bar bstan to/_/'jam dpal sems can gang dag de bzhin gshegs pa tshe dpag tu med pa de'i yon tan dang bsngags pa yongs su brjod pa zhes bya 
[\[56b.6\]]ba'i chos kyi rnam grangs 'di yi ger 'dri 'am/_yi ger 'drir 'jug gam/_ming tsam yang nyan tam klog pa nas glegs bam la bris te khyim na 'chang bar byed dam/_me tog dang /_bdug pa dang /_spos dang /_phreng ba rnams kyis mchod par 'gyur ba de dag gi tshe 
[\[56b.7\]]yongs su zad pa las tshe lo brgya thub par 'gyur ro/_/'jam dpal sems can gang dag tshe dang ye shes dpag tu med pa shin tu rnam par nges pa gzi brjid kyi rgyal po'i mtshan brgya rtsa brgyad thos par gyur pa de dag gi tshe yang 'phel bar 'gyur ro/_/sems can gang dag tshe zad 
[\[58a\]]
[\[58a.1\]]kar mtshan 'chang bar 'gyur ba de dag gi tshe yang rnam par 'phel bar 'gyur ro/_/'jam dpal de lta bas na rigs kyi bu'am rigs kyi bu mo tshe ring bar 'dod pa de dag de bzhin gshegs pa tshe dpag tu med pa de'i mtshan brgya rtsa brgyad nyan tam/_yi ger 'dri 'am 
[\[58a.2\]]yi ger 'drir 'jug na de dag gi yon tan dang legs par 'gyur ba ni 'di dag go/_/o~M na mo b+ha ga ba te/_a ba ri mi ta A yur+dz+nyA na su bi nish+tsi ta te dzo rA dzA ya/_ta thA ga tA ya/_ar+ha te saM myak+saM bud+d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu 
[\[58a.3\]]N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_'jam dpal de bzhin gshegs pa'i mtshan brgya rtsa brgyad po 'di dag gang la la zhig yi ger 'dri 'am yi ger 'drir 'jug gam/_glegs bam la bris te khyim na 'chang ngam 
[\[58a.4\]]klog par gyur pa de'i tshe zad pa las tshe lo brgya thub par 'gyur te/_'di nas shi 'phos nas kyang de bzhin gshegs pa tshe dpag tu med pa'i sangs rgyas kyi zhing 'jig rten gyi khams yon tan dpag tu med pa sogs par skye bar 'gyur ro/_/o~M na mo b+ha ga ba te/_a ba ri 
[\[58a.5\]]mi ta A yur+dz+nyA na su bi nish+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra ba ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA 
[\[58a.6\]]hA/_yang de'i tshe sangs rgyas bye ba phrag dgu bcu rtsa dgus dgongs pa gcig dang dbyangs gcig gis tshe dpag tu med pa'i mdo sde 'di gsungs so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_
[\[58a.7\]]tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_yang de'i tshe sangs rgyas bye ba phrag brgyad cu rtsa bzhis dgongs pa gcig dang dbyangs 
[\[58b\]]
[\[58b.1\]]gcig gis tshe dpag tu med pa'i mdo sde 'di gsungs so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ti pu N+ye a pa ri mi ta pu N+ya dz+nyA na saM b+ha ro 
[\[58b.2\]]ba tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_yang de'i tshe sangs rgyas bye ba phrag bdun cu rtsa bdun gyis dgongs pa gcig dang dbyangs gcig gis tshe dpag tu med pa'i mdo sde 'di gsungs so/_/o~M na mo b+ha ga 
[\[58b.3\]]ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya tha/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi 
[\[58b.4\]]shud+d+he ma hA na ya pa ri bA re swA hA/_yang de'i tshe sangs rgyas bye ba phrag drug cu rtsa lngas dgongs pa gcig dang dbyangs gcig gis tshe dpag tu med pa'i mdo sde 'di gsungs so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha 
[\[58b.5\]]te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra ba ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_yang de'i tshe sangs rgyas bye ba phrag lnga bcu rtsa lngas dgongs pa 
[\[58b.6\]]gcig dang dbyangs gcig gis tshe dpag tu med pa'i mdo sde 'di gsungs so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta 
[\[58b.7\]]pu N+ya dz+nyA na saM b+ha ro ba tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_yang de'i tshe sangs rgyas bye ba phrag bzhi bcu rtsa lngas dgongs pa gcig dang dbyangs gcig gis tshe dpag tu med pa'i mdo sde 'di gsungs so/_/o~M na mo 
[\[59a\]]
[\[59a.1\]]b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skAr pa ri shud+d+ha d+har+m+ma te ga ga na sa mut+ga 
[\[59a.2\]]te swa b+hA ba bi shud+d+he ma hA na ya pa ri bA re swA hA/_yang de'i tshe sangs rgyas bye ba phrag sum cu rtsa drug gis dgongs pa gcig dang dbyangs gcig gis tshe dpag tu med pa'i mdo sde 'di gsungs so/_/o~M na mo b+ha ga pa te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga 
[\[59a.3\]]tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_yang de'i tshe sangs rgyas bye ba phrag nyi shu rtsa 
[\[59a.4\]]lngas dgongs pa gcig dang dbyangs gcig gis tshe dpag tu med pa'i mdo sde 'di gsungs so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a 
[\[59a.5\]]pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_yang de'i tshe sangs rgyas bye ba phrag gang gA'i klung bcu'i bye ma snyed kyis dgongs pa gcig dang dbyangs gcig gis tshe 
[\[59a.6\]]dpag tu med pa'i mdo sde 'di gsungs so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M 
[\[59a.7\]]sarba saM skA ra pa ri shud+d+ha d+harmA te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri'am yi ger 'drir 'jug na de tshe zad pa las tshe lo brgya thub par 'gyur te tshe yang rnam par 'phel bar 'gyur ro/_/o~M na mo 
[\[59b\]]
[\[59b.1\]]b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+ha ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra ba ri shud+d+ha d+har+m+ma te ga ga na sa mut+ga te swa b+hA ba bi shud+d+he 
[\[59b.2\]]ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri 'am yi ger 'drir 'jug na de sems can dmyal ba dang /_byol song gi skye gnas dang gshin rje'i 'jig rten du nam yang skye bar mi 'gyur/_de nam du yang mi khom par skye bar mi 'gyur 
[\[59b.3\]]te/_gang dang gang du skye ba thams cad du skye ba dran par 'gyur ro/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na 
[\[59b.4\]]saM b+ha ro pa tsi te/_o~M sarba saM skAr pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri'am yi ger 'drir 'jug na des chos kyi phung po brgyad khri bzhi stong 'drir 'jug par 'gyur ro/_/o~M na mo 
[\[59b.5\]]b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skAr pa ri shud+d+ha d+har+m+ma te ga ga na sa mut+ga te swa b+ha ba bi 
[\[59b.6\]]shud+d+he ma hA na ya pa ri bA ri swA hA/_gang zhig tshe dpag tu med pa'i mdo sde 'di yi ger 'dri 'am yi ger 'dir 'jug na des chos kyi phung po brgyad khri bzhi stong byed du bcug pa dang rab tu gnas par byas pa yin no/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA 
[\[59b.7\]]dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med 
[\[60a\]]
[\[60a.1\]]pa'i mdo sde 'di yi ger 'dri 'am yi ger 'drir 'jug na de'i mtshams med pa lnga byas pa yang yongs su byang bar 'gyur ro/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha he saM myak+saM bud d+hA ya/_tad+ya thA/_
[\[60a.2\]]o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro ba tsi te/_o~M sarba saM skA ra ba ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri'am yi ger 'drir 'jug na de'i sdig pa'i phung bo ri 
[\[60a.3\]]rab tsam yang yongs su byang bar 'gyur ro/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA 
[\[60a.4\]]ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri 'am yi ger 'drir 'jug na de la bdud dam bdud kyi ris kyi lha dang /_gnod sbyin dang srin pos glags bltas kyang glags rnyed par mi 'gyur ro/_/
[\[60a.5\]]o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro ba tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA 
[\[60a.6\]]ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri 'am yi ger 'drir 'jug na de 'chi ba'i dus kyi tshe sangs rgyas bye ba phrag dgu bcu rtsa dgus mngon sum du chos ston pa mdzad de/_sangs rgyas stong gis de la phyag rkyong bar 'gyur ro/_/
[\[60a.7\]]sangs rgyas kyi zhing nas sangs rgyas kyi zhing du 'gro bar mdzad par 'gyur te/_'di la the tshom dang som nyi dang yid gnyis ma za shig_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA/_ta thA ga tA ya/_ar+ha te saM myak+saM bud d+hA ya/_tad+ya thA/_o~M 
[\[60b\]]
[\[60b.1\]]pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri 'am yi ger 'drir 'jug na rgyal po chen po bzhi 
[\[60b.2\]]de'i phyi bzhin 'brang zhing bsrung ba dang /_bskyab pa dang sbed pa byed par 'gyur ro/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a 
[\[60b.3\]]pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri 'am yi ger 'drir 'jug na de de bzhin gshegs pa 'od dpag tu med pa'i sangs rgyas kyi zhing 
[\[60b.4\]]'jig rten gyi khams bde ba can du skye bar 'gyur ro/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M 
[\[60b.5\]]sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_sa phyogs gang du mdo sde dkon mchog 'di 'dri ba'i sa phyogs de yang mchod rten du 'gyur te phyag bya bar yang 'os par 'gyur ro/_/byol song gi skye gnas su song ba'i bya dang [{]ri dgas [,]ri dwags [}]gang 
[\[60b.6\]]dag gi rna lam du grags par gyur pa de dag thams cad bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA 
[\[60b.7\]]ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri 'am yi ger 'drir 
[\[61a\]]
[\[61a.1\]]'jug na de bud med kyi lus su nam yang skye bar mi 'gyur ro/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta 
[\[61a.2\]]pu N+ya dz+nyA na saM b+ha ro pa tsi te/_o~M sarba saM skA ra ba ri bud+d+ha d+har+m+ma te ga ga na sa mut+ga te sA b+hA ba bi shud+d+he ma hA na ya pa ri bA re swa hA/_gang la la zhig chos kyi rnam grangs 'di'i phyir kAr+ShA pa Na 'ga' zhig sbyin pa byin na des stong gsum gyi stong chen po'i 'jig rten gyi khams rin po che sna bdun 
[\[61a.3\]]gyis yongs su bkang ste sbyin pa byin par 'gyur ro/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta bu N+ye a pa ri ta pu N+ya dz+nyA na saM b+ha ro pa tsi 
[\[61a.4\]]te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_gang la la zhig chos kyi rnam grangs 'di la mchod pa byed par 'gyur ba des dam pa'i chos mtha' dag mchod par 'gyur ro/_/o~M na mo b+ha ga ba te/_a pa ri mi ta A yur+dz+nyA 
[\[61a.5\]]na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra ba ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_'di 
[\[61a.6\]]lta ste dper na de bzhin gshegs pa rnam par gzigs dang /_gtsug tor can dang thams cad skyob dang log par dad sel dang gser thub dang 'od srung dang shAkya thub pa la sogs pa la rin po che sna bdun gyi mchod pa rnams kyis mchod pa byas pa'i bsod nams kyi phung po'i 
[\[61a.7\]]tshad ni bgrang bar nus kyi/_tshe dpag tu med pa'i mdo sde 'di'i bsod nams kyi phung po'i tshad ni bgrang bar mi nus so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye 
[\[61b\]]
[\[61b.1\]]pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra ba ri shud+d+ha d+har+m+ma te ga ga na sa mut+ga te swa b+hA ba bi shud+d+he ma hA na ya pa ri bA re swA hA/_'di lta ste dper na rin po che'i phung po ri rab tsam spungs te sbyin pa byin pa de'i bsod nams kyi phung po'i tshad ni bgrang bar 
[\[61b.2\]]nus kyi/_tshe dpag tu med pa'i mdo sde 'di'i bsod nams kyi phung po'i tshad ni bgrang bar mi nus so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta 
[\[61b.3\]]pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa mut+ga te swa b+ha ba bi shud+d+he ma hA na ya pa ri bA re swA hA/_'di lta ste dper na rgya mtsho chen po bzhi chus yongs su gang ba'i thigs pa re re nas bgrang bar nus kyi tshe dpag tu med pa'i mdo sde 'di'i bsod nams kyi phung po'i tshad ni 
[\[61b.4\]]bgrang bar mi nus so/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_o~M sarba saM skA ra pa ri shud+d+ha d+har+m+ma te ga ga na sa 
[\[61b.5\]]mut+ga te swa b+hA ba bi shud+d+he ma hA na ya pa ri bA re swA hA/_gang zhig tshe dpag tu med pa'i mdo sde 'di yi ger 'dri 'am yi ger 'drir 'jug gam/_bsti stang du byas te mchod pa byed par 'gyur ba des phyogs bcu'i sangs rgyas kyi zhing thams cad du de bzhin gshegs pa thams cad la phyag byas pa 
[\[61b.6\]]dang mchod pa byas pa yin no/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi ti/_o~M sarba saM skA ra pa ri shud+d+ha d+har+m+ma te ga ga na sa mut+ga 
[\[61b.7\]]te swa b+hA ba bi shud+d+he ma hA na ya pa ri bA re swA hA/_sbyin pa'i stobs kyis sangs rgyas yang dag 'phags/_/mi yi seng ges sbyin pa'i stobs rtogs te/_/snying rje can gyi grong khyer 'jug pa na/_/sbyin pa'i stobs kyi sgra ni grag par 'gyur/_/tshul khrims stobs kyis sangs rgyas yang dag 'phags/_/
[\[62a\]]
[\[62a.1\]]mi yi seng ges tshul khrims stobs rtogs te/_/snying rje can gyi grong khyer 'jug pa na/_/tshul khrims stobs kyi sgra ni grag par 'gyur/_/bzod pa'i stobs kyis sangs rgyas yang dag 'phags/_/mi yi seng ges bzod pa'i stobs rtogs te/_/snying rje can gyi grong khyer 'jug 
[\[62a.2\]]pa na/_/bzod pa'i stobs kyi sgra ni grag par 'gyur/_/brtson 'grus stobs kyis sangs rgyas yang dag 'phags/_/mi yi seng ges brtson 'grus stobs rtogs te/_/snying rje can gyi grong khyer 'jug pa na/_/brtson 'grus stobs kyi sgra ni grag par 'gyur/_/bsam gtan stobs kyis 
[\[62a.3\]]sangs rgyas yang dag 'phags/_/mi yi seng ges bsam gtan stobs rtogs te/_/snying rje can gyi grong khyer 'jug pa na/_/bsam gtan stobs kyi sgra ni grag par 'gyur/_/shes rab stobs kyis sangs rgyas yang dag 'phags/_/mi yi seng ges shes rab stobs rtogs te/_/snying 
[\[62a.4\]]rje can gyi grong khyer 'jug pa na/_/shes rab stobs kyi sgra ni grag par 'gyur/_/o~M na mo b+ha ga ba te/_a pa ri mi ta A yur+dz+nyA na su bi ni sh+tsi ta te dzo rA dzA ya/_ta thA ga tA ya/_ar+ha te saM myak+saM bud d+hA ya/_tad+ya thA/_o~M pu N+ye pu N+ye ma hA pu N+ye a pa ri mi ta pu N+ye a pa ri mi ta pu N+ya dz+nyA na saM b+ha ro pa tsi te/_
[\[62a.5\]]o~M sarba saM skA ra pa ri shud+d+ha d+har+m+ma te ga ga na sa mut+ga te swa b+hA ba pi shud+d+he ma hA na ya pa ri bA re swA hA/_bcom ldan 'das dgyes shing de skad ces bka' stsal nas/_'jam dpal gzhon nur gyur pa dang thams cad dang ldan pa'i 'khor de dag dang /_lha dang /_mi dang /_lha ma yin dang /_dri zar bcas 
[\[62a.6\]]pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa tshe dpag tu med pa zhes bya ba theg pa chen po'i mdo rdzogs so//[ {D850}]@#/_/rgya gar skad du/_Ar+yA pa ri mi tA yur+dz+nyA na hr-i da ya nA ma d+hA ra NI/_bod skad du/_
[\[62a.7\]]'phags pa tshe dang ye shes dpag tu med pa'i snying po zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa'i dus gcig na/_bcom ldan 'das gang gA tas bskor ba'i rdzing bu'i 'gram na/_dge slong lnga brgya'i dge slong 
[\[62b\]]
[\[62b.1\]]gi dge 'dun chen po dang /_byang chub sems dpa'i dge 'dun chen po dang thabs cig tu bzhugs te/_de nas bcom ldan 'das kyis dge slong rnams la bka' stsal nas/_dge slong de dag bcom ldan 'das kyi ltar nyan pa dang /_bcom ldan 'das kyis de dag la 'di skad ces bka' stsal to/_/
[\[62b.2\]]'di nas nub kyi phyogs rol na/_/bde ba can gyi 'jig rten khams/_/de na rdzogs pa'i sangs rgyas bzhugs/_/de bzhin gshegs pa tshe dpag med/_/su zhig de yi mtshan brjod na/_/de ni de ru skye bar 'gyur/_/'chi ba'i dus su ston pa ni/_/dge slong dge 'dun bcas te mthong /_/de na 
[\[62b.3\]]bud med yod ma yin/_/mngal na gnas pa yod ma yin/_/rin chen rnams kyi pad+mo las/_/rdzu 'phrul chen po 'byung bar 'gyur/_/zas dang gos dang sman rnams dang /_/chos gos mal cha lhung bzed rnams/_/sems kyis bsam ma thag tu ni/_/de dag mod la 'byung bar 'gyur/_/
[\[62b.4\]]phyogs bcur bzhugs pa'i sangs rgyas rnams/_/bde ba can gyi bsngags pa brjod/_/de ltar sangs rgyas bsam mi khyab/_/sangs rgyas chos kyang bsam mi khyab/_/'phags pa'i dge 'dun bsam mi khyab/_/bsam mi khyab la dad byas na/_/rnam par smin pa bsam mi khyab/_/
[\[62b.5\]]rnam dag zhing du skye bar 'gyur/_/dge slong dag de bzhin gshegs pa dgra bcom pa yang dag par rdzogs pa'i sangs rgyas tshe dpag med kyi pho brang 'khor dang bcas pa zhes bya brgyar dpag tshad khri yod pa zhig yod de/_rgyal rigs su skyes so/_/dge slong dag de bzhin gshegs pa 
[\[62b.6\]]dgra bcom pa yang dag par rdzogs pa'i sangs rgyas tshe dpag med kyi yab ni 'khor los sgyur ba'i rgyal po bzang po'i mchog ces bya bar gyur to/_/de'i yum ni gzi brjid can zhes bya bar gyur to/_/de'i btsun mo ni rgyal rigs bzang skyong ma zhes bya bar gyur to/_/dge slong dag de 
[\[62b.7\]]bzhin gshegs pa tshe dpag med kyi sras ni zla ba'i 'od ces bya bar gyur to/_/rim gro pa ni snyan pa dri ma med ces bya bar gyur to/_/dge slong dag de bzhin gshegs pa tshe dpag med kyi shes rab can gyi mchog tu gyur pa ni bzang po'i tog ces bya bar gyur to/_/rdzu 'phrul dang 
[\[63a\]]
[\[63a.1\]]ldan pa'i mchog dang brtson 'grus chen po dang ldan pa'i mchog ni bkod pa chen po zhes bya'o/_/dge slong dag de bzhin gshegs pa tshe dpag med kyi bdud ni mchod pa'i rgyal po zhes bya bar gyur to/_/lhas byin gyi ming ni dang ba zhes bya bar gyur to/_/dge slong dag de bzhin 
[\[63a.2\]]gshegs pa tshe dpag med kyi nyan thos 'dus pa chen po ni nyan thos chen po drug khri yod do/_/dge slong dag sems can thams cad kyis legs par bsams te/_de bzhin gshegs pa tshe dpag med kyi mtshan legs par bzung la/_zhag bcur sangs rgyas rjes su dran pa yid la ma 
[\[63a.3\]]yengs par sgom zhing 'jig rten gyi khams bde ba can na bzhugs pa'i de bzhin gshegs pa tshe dpag med rgyun du yid la bya'o/_/dpal 'chi med rnga sgra'i rgyal po zhes bya ba'i gzungs 'di yang rtag tu bzlas brjod bya'o/_/nyin lan gsum mtshan lan gsum yan lag lngas phyag byas 
[\[63a.4\]]la/_sems can thams cad kyis de bzhin gshegs pa tshe dpag med bsams na zhag bcu 'das pa'i dus su de bzhin gshegs pa tshe dpag med mthong bar 'gyur ro/_/phyogs bcu na bzhugs pa'i sangs rgyas bcom ldan 'das thams cad kyang mthong bar 'gyur ro/_/dge ba'i rtsa ba thams 
[\[63a.5\]]cad kyang 'jig rten gyi khams bde ba can du yongs su bsngos na/_de 'chi ba'i dus kyi tshe de bzhin gshegs pa tshe dpag med mdun na bzhugs par 'gyur ro/_/de bzhin gshegs pa tshe dpag med de'i sangs rgyas kyi zhing du skye par 'gyur ro/_/dge slong dag 'chi med rnga sgra'i rgyal po zhes bya ba'i 
[\[63a.6\]]gzungs de gang zhe na/_tad+ya thA/_sha ba le/_a ba le/_sa ma dza le/_nirde she/_nirdzA te/_ni ruk+te/_nirmu khe/_dz+wa la pa ri ts+tshe da ni/_su kha ba ti nirde she/_a mr-i te/_A yurgarba nir+hA Ti/_a mr-i te A yuHpra sA d+ha ne/_nir bud+d+hi A kA ka nirde she/_A kA sha nirdzA te/_A kA sha ni ra ku sha le/_A kA sha 
[\[63a.7\]]nirdar+sha ne/_A kA sha a d+hiSh+thA ne/_su kha ba ti a d+hiSh+thA ne/_rU pa nirde she/_tsa twA ri d+harma pra sA d+ha ne/_tsa twA ri Ar+ya sat+ya pra sA d+ha ne/_tsa twA ri mArga b+ha ba na pra sA d+ha ni/_ba la bIr+ya pra sA d+ha ne/_d+harmA ts+tshe da ne/_ku sha le/_ku sha la ni rde she/_ku sha la pra tiSh+thA ne/_bud d+hA ku sha le/_bi shud+d+ha pra b+ha sa d+harma ka ra Ne/_nirdza 
[\[63b\]]
[\[63b.1\]]ti/_nirbu d+d+he/_bi ma le/_bi ra dze/_rA dza se/_ra sA gre/_ra sA gra ba le/_ra sA gra/_a d+hiSh+thi te/_ku le pra ti ku le/_bi ku le/_dAn+te su dAn+ta tsit+te/_su pra shAn+ta tsit+te/_su pra tiSh+thi te/_su le su mu khI/_d+harme tsa d+harme ba le tsa ba le/_a nu sha a ba le/_bud+d+ha A kA sha gu Ne/_bud+d+ha/_A kA sha ni ra gu Ne/_a mr-i ta 
[\[63b.2\]]dun+du b+hiHswa re swA hA/_dge slong dag dad pa'i rigs kyi bu'am rigs kyi bu mo gang la la 'chi med rnga sgra'i rgyal po zhes bya ba'i gzungs 'di ji skad bstan pa de bzhin du kha ton byed pa des/_gos gtsang ma bgos te sa phyogs gtsang zhing dri ma med par de bzhin gshegs pa tshe dpag med la me tog dang 
[\[63b.3\]]spos kyis mchod pa bya'o/_/byang chub kyi snying po'i pad+ma'i gnas dang /_byang chub kyi shing phun sum tshogs pa yang yid la bya'o/_/de la yang 'dod pa bskyed par bya ste/_'dod pa dang dad pa byas na de bzhin gshegs pa tshe dpag med de'i sangs rgyas kyi zhing du skye bar 'gyur ro/_/dge slong dag 
[\[63b.4\]]de bzhin gshegs pa tshe dpag med kyi shing gi rgyal po ni rin po che'i pad+ma rnam par snang ba zhes bya ba shing de me tog dang /_'bras bu phun sum tshogs pa'o/_/pad+ma'i gdan ni dag cing gsal la bzang zhing bkra ba'i 'od zer can zhes bya ba ste/_rin po che du mas bskor ba la de bzhin gshegs 
[\[63b.5\]]pa tshe dpag med bzhugs so/_/g.yas na ni byang chub sems dpa' spyan ras gzigs dbang phyug go/_/g.yon na ni byang chub sems dpa' mthu chen thob pa ste/_byang chub sems dpa'i tshogs grangs med pas bskor to/_/dad pa'i rigs kyi bu'am rigs kyi bu mo gang la la mos 
[\[63b.6\]]pa dang dad pa dang gus pa mang ba de der skye bar 'gyur te/_gser gyi sa gzhi chen po la rin po che sna bdun gyi pad+ma chen po dag la rdzus te skye bar 'gyur ro/_/dge slong dag dge slong pha'am/_dge slong ma'am dge bsnyen pha'am dge bsnyen ma gang la la bcom ldan 'das de bzhin gshegs 
[\[63b.7\]]pa tshe dpag med de'i mtshan yang dag par 'dzin pa de la me'i 'jigs pa mi 'byung /_chu'i 'jigs pa mi 'byung /_dug gi 'jigs pa mi 'byung /_mtshon cha'i 'jigs pa mi 'byung /_gnod sbyin gyi 'jigs pa mi 'byung /_srin po'i 'jigs pa mi 'byung /_sngon gyi las kyi 
[\[64a\]]
[\[64a.1\]]rnam par smin pa ni gang la yang ma gtogs so/_/bcom ldan 'das kyis de skad ces bka' stsal nas/_dge slong de dag dang thams cad dang ldan pa'i 'khor de dag dang lha dang mi dang lha ma yin dang dri zar bcas pa'i 'jig rten yi rangs te/_bcom ldan 'das kyis gsungs 
[\[64a.2\]]pa la mngon par bstod do/_/'phags pa tshe dang ye shes dpag tu med pa'i snying po zhes bya ba'i gzungs rdzogs so//_//rgya gar gyi mkhan po pu N+ya sam+b+ha wa dang /_lo ts+tsha ba pa tsha ba nyi ma grags kyis bsgyur ba'o//_//
[\[64a.3\]{D851}]@#/_/rgya gar skad du/_Ar+yA pa ri mi ta gu NA nu shAn+sa nA ma d+hA ra NI/_bod skad du/_'phags pa yon tan bsngags pa dpag tu med pa zhes bya ba'i gzungs/_dkon mchog gsum la phyag 'tshal lo/_/na mo rat+na tra yA ya/_na mo b+ha ga ba te/_a mi ta b+ha ya/_ta thA ga tA ya/_ar+ha te/_
[\[64a.4\]]saM myak+saM bud d+hA ya/_tad+ya thA/_o~M a mi te/_a mi tot+b+ha be/_a mi ta saM b+ha be a mi ta bi krAn+te/_a mi ta ga mi ni/_ga ga na kIrti ka re/_sarba kle shak+Sha yaM ka ri swA hA/_gzungs 'di'i cho ga ni 'di yin te/_lan cig brjod pas bskal pa 'bum du bsags pa'i las kyi sgrib pa 'byang bar 
[\[64a.5\]]'gyur ro/_/nyin re bzhin du dus gsum du bzlas brjod byas na sdig pa thams cad 'byang bar 'gyur ro/_/sangs rgyas stong gis bskyed pa'i dge ba'i rtsa ba 'thob par 'gyur ro/_/lan nyi shu rtsa gcig bzlas brjod byas na rtsa ba'i ltung ba bzhi po 'byang bar 'gyur ro/_/lan 
[\[64a.6\]]'bum bzlas brjod byas na 'phags pa byams pa mthong bar 'gyur ro/_/lan nyis 'bum bzlas brjod byas na/_'phags pa spyan ras gzigs dbang phyug mthong bar 'gyur ro/_/lan sum 'bum bzlas brjod byas na de bzhin gshegs pa 'od dpag med 
[\[64a.7\]]mthong bar 'gyur ro/_/phan yon gzhan yang dpag tu med pa yod na yang mdor bsdus te bstan pa yin no/_/'phags pa yon tan bsngags pa dpag tu med pa zhes bya ba'i gzungs rdzogs so//_//
[\[64b\]]
[\[65a\]]
[\[65a.1\]{D852}]@#/_/rgya gar skad du/_Ar+ya sap+ta [(]pu[,]bu[)]d+d+ha kaM nA ma ma hA yA na sU tra/_bod skad du/_'phags pa sangs rgyas bdun pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos 
[\[65a.2\]]pa dus gcig na/_bcom ldan 'das ti se'i ri'i rtse mo lha'i gnas na drang srong gi spyod pa dang /_ha cang yang mi ring ba zhig na dge slong lnga brgya tsam gyi dge slong gi dge 'dun chen po dang /_byang chub sems dpa' lnga brgya la 'di lta ste/_byang chub sems dpa' sems dpa' 
[\[65a.3\]]chen po byams pa dang /_byang chub sems dpa' sems dpa' chen po nam mkha'i snying po dang /_kun du bzang po dang /_mtha' yas me tog dang /_kun nas me tog dang /_de dag la sogs pa byang chub sems dpa' skye ba gcig gis thogs pa sha stag dang thabs cig tu 
[\[65a.4\]]bzhugs so/_/de nas bcom ldan 'das kyis ri'i rtse mo'i nags khrod de nyid na dge slong zhig 'byung pos zin nas/_brdol zhing gcer bu gos med la lag pa bsgreng ste ngu zhing 'dug pa gzigs so/_/de nas byang chub sems dpa' sems dpa' chen po nam mkha'i snying pos bla 
[\[65a.5\]]gos phrag pa gcig tu gzar te/_pus mo g.yas pa'i lha nga sa la btsugs nas/_bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/bcom ldan 'das nam mkha'i dkyil na kyi hud ces sgra 'byin pa 'di dang /_
[\[65a.6\]]dge slong gcer bu gos ma mchis la lag pa bstod pa cig shos 'di yang su zhig lags/_de nas bcom ldan 'das kyis byang chub sems dpa' sems dpa' chen po nam mkha'i snying po la 'di skad ces bka' stsal to/_/nam mkha'i snying po 'di ni nad kyis btab pa yin no/_/
[\[65a.7\]]cig shos 'di yang nad kyis btab pa yin no/_/de nas bcom ldan 'das la byang chub sems dpa' sems dpa' chen po nam mkha'i snying pos 'di skad ces gsol to/_/nad thams cad rab tu zhi bar bgyid pa dang /_'byung po thams cad bzlog pa'i rig sngags bcom ldan 'das 
[\[65b\]]
[\[65b.1\]]kyis bstan du gsol/_bka' stsal du gsol/_de nas bcom ldan 'das kyis sangs rgyas bdun sprul ba mdzad de/_de nas nam mkha' la de bzhin gshegs pa drug byung ngo /_/bdun pa ni bcom ldan 'das de bzhin gshegs pa shAkya thub pa'o/_/de nas de bzhin gshegs 
[\[65b.2\]]pa rnam par gzigs steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba dang /_'byung po thams cad bzlog pa'i phyir gsang sngags kyi gzhi 'di dag bka' stsal to/_/na mo bud d+hA ya/_na mo d+harmA ya/_na maHsaM g+hA ya/_tad+ya thA/_
[\[65b.3\]]o~M ha la ha la/_hi la hi lA ya/_na mo dza ga na mi tsa nA ya/_na mo na maHswA hA/_de nas de bzhin gshegs pa rnam par gzigs kyis byang chub sems dpa' sems dpa' chen po nam mkha'i snying po la 'di skad ces bka' stsal to/_/nam mkha'i snying po gang la la zhig rig sngags 
[\[65b.4\]]'di 'chang ngam/_klog gam/_kun chub par byed na de'i lus la mtshon gyis mi tshugs/_chu dang me'i sdug bsngal ba'i nad kyis 'chi ba'i dus byed par mi 'gyur ro/_/dus ma yin pa'i 'chi bas 'chi ba'i dus byed par mi 'gyur ro/_/de dug zos kyang zas bzhin du 'gyur ro/_/
[\[65b.5\]]zas dang skom la lan bdun bzlas brjod byas te zos na pha rol gyi gnod pa mi 'byung ngo /_/nad thams cad kyis btab par mi 'gyur ro/_/ring du 'tsho bar 'gyur ro/_/thos pa 'dzin par 'gyur ro/_/de bzhin gshegs pa bdun gyi gzugs mthong bar 'gyur ro/_/mtshon 
[\[65b.6\]]btab pa'i rna bar bzlas brjod byas la sna ma'i mar sbyin no/_/mdze dang skrangs nad kyis btab pa rnams la sna ma'i mar dang /_ut+pal sngon po dang /_shu ti dang /_nye'u shing pa rnams bsres pa'i mar byin na nad thams cad sos par 'gyur ro/_/las thams cad la yang sbyar 
[\[65b.7\]]bar bya'o/_/de nas de bzhin gshegs pa gtsug tor can steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba dang /_'byung po thams cad bzlog pa'i phyir gsang sngags kyi gzhi 'di dag bka' stsal to/_/
[\[66a\]]
[\[66a.1\]]na mo bud d+hA ya/_na mo d+harmA ya/_na maHsaM g+hA ya/_oM pa tsa pa tsa pA tsa ya pA tsa ya/_sarba b+hU tA nAM/_ts+tshin+da ya/_kI la ya/_ba ra bid+yA nAM swA hA/_nam mkha'i snying po sems can thams cad la phan pa'i don dang /_nad thams cad rab tu zhi bar bya ba 
[\[66a.2\]]dang /_bsgom nyes pa dang /_rmi lam ngan pa thams cad bzlog pa dang /_dus ma yin par 'chi ba dgag pa'i phyir sangs rgyas bye ba khrag khrig brgya stong phrag du mas gsungs shing ngas kyang da ltar bshad pa'i snying po 'di zung shig_/nam mkha'i snying po gang la la zhig nga'i 
[\[66a.3\]]snying po 'di nyin mtshan gsum yid la byed na/_de la pha rol gyi gnod pa 'byung bar mi 'gyur ro/_/gnyid kyis log pa'i rmi lam na de bzhin gshegs pa'i gzugs mthong bar 'gyur ro/_/gshis ngan du 'chi bar mi 'gyur ro/_/'di nas shi 'phos nas de bzhin gshegs 
[\[66a.4\]]pa dang phrad par 'gyur zhing mnyes par byed par 'gyur ro/_/de nas 'di'i cho ga gzhan ni nad thams cad la skud pas bcing bar bya'o/_/'dus pa las gyur pa la sna ma'i mar la bzlas brjod byas te sbyin no/_/chus phyogs bcing bar bya'o/_/skud pas bdag la bsrung ngo /_/
[\[66a.5\]]byis pa rnams kyi gdon dag la skud pa sngon po gdags so/_/mtshon btab pa'i rna bar lan bdun bzlas brjod bya'o/_/gzhan dag la yang rang gi blos sbyar bar bya'o/_/de nas de bzhin gshegs pa thams cad skyob steng gi nam mkha' la bzhugs te/_sems can thams 
[\[66a.6\]]cad la phan pa'i don dang /_nad thams cad rab tu zhi bar bya ba dang /_'byung po thams cad bzlog pa'i phyir gsang sngags kyi gzhi 'di dag bka' stsal to/_/na mo bud d+hA ya/_na mo d+harmA ya/_na maHsaM g+hA ya/_oM ka la ka la/_ki li ki li/_ku lu ku lu/_ku lo t+hA d+ha 
[\[66a.7\]]nA nAM ku ru sarba gra hA NAM swA hA/_nam mkha'i snying po gsang sngags kyi gzhi 'di dag ni bskal ba bzang po'i de bzhin gshegs pa 'das pa dang /_ma byon pa dang da ltar byung ba thams cad kyis gsungs shing ngas kyang da ltar bshad pa ste/_nam mkha'i snying po khyod kyis gsang 
[\[66b\]]
[\[66b.1\]]sngags kyi gzhi 'di dag zung shig_/gang la la zhig 'dzin tam/_klog gam/_kun chub par byed na de'i lus la mtshon gyis mi tshugs/_dug gis mi tshugs/_dbyig dug gis mi tshugs/_rims nad kyis mi 'debs shing /_chu dang /_dus ma yin par 'chi ba 
[\[66b.2\]]dang /_gshis ngan du 'chi bar mi 'gyur te/_/sngon gyi las kyi sgrib pa rnams ni ma gtogs so/_/dge slong ngam dge slong ma'am/_dge bsnyen nam/_dge bsnyen ma gang la la zhig nang par langs nas mgo bkrus te/_de bzhin gshegs pa'i spyan sngar lan brgya rtsa 
[\[66b.3\]]brgyad brjod na de'i las kyi sgrib pa thams cad byang bar 'gyur ro/_/de la sems can sdang ba gang dag rgyal po rnams thog mar smra bar 'gyur ro/_/sems can thams cad de'i dbang du 'gyur ro/_/'jigs pa thams cad kyi nang du yid la bya'o/_/'thab pa dang 'thab mo dang rtsod 
[\[66b.4\]]pa dang 'gyed pa thams cad du skud pa dkar po gdags so/_/mig nad la shing 'o ma can las skud pa byas te rna ba la gdags so/_/dmag rengs par byed par 'dod pas zho dang sbrang rtsi la btags pa'i 'bras yos la lan brgya rtsa brgyad sbyin sreg bya'o/_/rA dzA nAM rA dzA mA tram+bA ba shI 
[\[66b.5\]]ka ra tu kA me na/_bdag dang sems can thams cad kyi sgrib pa thams cad dang /_sdig pa sbyang zhing dpal chen po dang /_nor gyi phung po chen po sgrub par 'dod na 'o ma can gyi shing gi sbar shing gis me bus la bsreg bya til dag lan stong sbyin sreg bya'o/_/sdig pa ji snyed pa 
[\[66b.6\]]thams cad sbyong bar 'dod pa dang /_rig sngags thams cad grub par 'dod pa dang /_bdag bkru bar 'dod pas shu ti dang /_na la dang /_khre dang /_shi ri sha dang /_rgya spos dang /_gum kum dang /_gla sgang dang /_in+d+ra ba ru Na dang /_byang chub kyi shing dang /_a mra'i 
[\[66b.7\]]mgo thogs dang 'di rnams kyis bkru bar bya ste/_sangs rgyas kyi spyan sngar nyin zhag gcig smyung ba bya zhing bum pa sar pa bzhag ste/_zla ba nya la sangs rgyas kyi gzugs kyi spyan sngar snying pos lan stong rtsa brgyad bsngags la khrus bya'o/_/dug mi gdug par byed par 'dod pas 
[\[67a\]]
[\[67a.1\]]sangs rgyas kyi spyan sngar seng ldeng gi thur ma ba'i lci bar smyugs pa brgya rtsa brgyad ming nas smos te sbyin sreg byas na dug mi gdug par 'gyur ro/_/gdon dang srung ba dang 'byung po la sogs pa'i las thams cad la yang sbyar bar byas na bde bar gnas par 'gyur ro/_/de nas 
[\[67a.2\]]bcom ldan 'das de bzhin gshegs pa log par dad sel steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba dang /_'byung po thams cad bzlog pa'i phyir gsang sngags kyi gzhi 'di dag bka' stsal to/_/na mo 
[\[67a.3\]]bud d+hA ya/_na mo d+harmA ya/_na maHsaM g+hA ya/_na maHkra kuts+tshan+dA ya/_ta thA ga tA ya/_ar+ha te samyak+saM bud d+hA ya/_oM ka Ta ka Ta/_ka Tha ka Tha/_ki Ti ki Ti/_ki Thi ki Thi/_ki TA ba ya na maHswA hA/_nam mkha'i snying po de bzhin gshegs pa dgra bcom pa yang dag par rdzogs 
[\[67a.4\]]pa'i sangs rgyas log par dad sel zhes bya ba gang gA'i klung gi bye ma snyed dag gis gsungs shing rjes su yi rang ba'i snying po 'di khyod kyis zung shig_/blangs shing bzung ste/_kun chub par byas na phyi ma'i tshe dge slong dang /_dge slong ma dang /_dge bsnyen dang /_dge bsnyen ma 
[\[67a.5\]]dag de'i tshe dkon mchog gsum la dad pa rnyed nas khrus byas te/_bcom ldan 'das la me tog dang /_bdug pa dang /_spos dag gis mchod pa byas nas gsang sngags 'di lan brgya rtsa brgyad 'byong bar 'gyur te/_tshe rabs bdun du tshe rabs dran par 'gyur ro/_/
[\[67a.6\]]lha rnams kyi nang du lha'i che ba nyid thob par 'gyur ro/_/yang na mi rnams kyi nang du 'khor los sgyur bar 'gyur ro/_/yang na cho ga bzhin du bsgrubs na de mir skye ba tha ma thob par 'gyur te/_'di nas shi 'phos nas kyang 'jig rten gyi khams bde ba can du skye bar 'gyur ro/_/tshe 'di la 
[\[67a.7\]]yang rtag tu brjod na nad thams cad las thar bar 'gyur ro/_/thos pa 'dzin par 'gyur ro/_/zas dang skom gyi rnam pa la lan bdun bsngags te zos 'thungs na nad thams cad las thar bar 'gyur ro/_/ci ste skom zhi bar 'dod na bza' thams cad la lan stong rtsa brgyad kyis bkru 
[\[67b\]]
[\[67b.1\]]bar bya'o/_/lhog rgal bcad na zangs khab kyis bya'o/_/'thab pa dang /_rtsod pa dang /_bcings pa thams cad las thar par bya na lan bdun bzlas brjod byas na rtag tu nor yang 'phel par 'gyur/_bgegs dang log 'dren thams cad las kyang thar bar 'gyur ro/_/ci ste de 
[\[67b.2\]]bzhin gshegs pa mthong bar 'dod na des phyogs gtsang mar 'jig rten gyi 'khor sar dkyil 'khor bskus la a ga rus bdugs te/_lan stong rtsa brgyad bzlas brjod byas la/_de'i drung du sngas shar phyogs su bstan te nyal na de bzhin gshegs pa mthong bar 'gyur ro/_/yid la 
[\[67b.3\]]ci smos pa de thams cad ston to/_/tshe'am stobs sam pham rgyal thams cad kyang ston to/_/de nas de bzhin gshegs pa gser thub steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba dang /_'byung po 
[\[67b.4\]]thams cad bzlog pa'i phyir gsang sngags kyi gzhi 'di dag bka' stsal to/_/na mo bud d+hA ya/_na mo d+harmA ya/_na maHsaM g+hA ya/_na maHka na ka mu na ye/_ta thA ga tA ya/_ar+ha te samya k+saM bud d+hA ya/_tad+ya thA/_o~M sa ra sa ra/_sa ra sa ra/_si ri si ri/_si ri si ri/_si rA 
[\[67b.5\]]ya/_d+ha ma d+ha ma/_d+ha ma d+ha ma/_d+hu ma d+hu ma/_d+hu ma d+hu mA ya/_na mo na maHka na ka mu na ye/_ta thA ga tA ya/_ar+ha te samyak+saM bud d+hA ya swA hA/_de nas de bzhin gshegs pa gser thub kyis byang chub sems dpa' nam mkha'i snying po la 'di skad ces bka' stsal to/_/nam 
[\[67b.6\]]mkha'i snying po gang la la zhig snying po 'di 'dzin cing rtag tu bzlas brjod byed pa de la mtshon gyis 'jigs pa mi 'byung /_me dang chu dang lce 'babs pas 'chi ba'i dus byed par mi 'gyur/_dug thams cad kyang zas dang 'dra bar thub par 'gyur/_dus ma yin par 'chi bas 
[\[67b.7\]]'chi ba'i dus byed par mi 'gyur/_gshis ngan du 'chi bar mi 'gyur/_tshe ring bar 'gyur/_longs spyod che bar 'gyur/_rtag tu de bzhin gshegs pa dang phrad par 'gyur/_de bzhin gshegs pas byin gyis brlabs par 'gyur ro/_/dus gsum du bzlas 
[\[68a\]]
[\[68a.1\]]brjod byas na sngon gyi las kyi sgrib pa thams cad byang bar 'gyur ro/_/ji ste pha rol nad las thar bar byed 'dod na ci nus su gtor ma gtong zhing pog gam/_a ga ru'i bdug pas bdugs la bza' thams cad la khrus bya'o/_/mdze dang skrangs nad dang mchin skran 
[\[68a.2\]]la shu dag 'jam po btags la sbrang rtsi dang bsres te/_sangs rgyas bcom ldan 'das kyi spyan sngar lan stong rtsa brgyad bsngags la bskus na mdze nad thams cad sos par 'gyur ro/_/zhag bzhi pa la sangs rgyas bcom ldan 'das kyi spyan sngar sna ma'i me tog gi phreng ba la lan stong rtsa 
[\[68a.3\]]brgyad bsngags te mi'i mgo la bcings na zhag bzhi pa'i rims sos par 'gyur ro/_/mtshan btab pa'i rna bar bzlas brjod byas na brjed byed las thar bar 'gyur ro/_/lus srul pos zin pa rnams la sangs rgyas la phul ba'i me tog gis bdug go/_/de la sogs pa'i las rnams byed de 
[\[68a.4\]]las thams cad ba zhes bya'o/_/de nas de bzhin gshegs pa 'od srung steng gi nam mkha' la bzhugs te/_sems can thams cad la phan pa'i don dang /_nad thams cad rab tu zhi bar bya ba dang /_'byung po thams cad bzlog pa'i phyir gsang sngags kyi gzhi 'di dag bka' 
[\[68a.5\]]stsal to/_/na mo bud d+hA ya/_na mo d+harmA ya/_na maHsaM g+hA ya/_o~M ha ra ha ra/_ha ra ha ra/_ha ha ha/_na maHkA sh+ya pA ya/_ta thA ga tA ya/_ar+ha te samyak+saM bud d+hA ya/_sid+d+h+yan tu man+t+ra pA da swA hA/_de nas de bzhin gshegs pa 'od srung gis byang chub sems dpa' sems dpa' 
[\[68a.6\]]chen po nam mkha'i snying po la 'di skad ces bka' stsal to/_/nam mkha' snying po snying po 'di ni sangs rgyas bcom ldan 'das gang gA'i klung sum cu rtsa gnyis kyi bye ma snyed dag gis gsungs pa ste/_nam mkha'i snying po khyod kyis kyang snying po 'di zung shig_/kun chub par gyis 
[\[68a.7\]]shig_/gang la la zhig 'dzin tam/_klog gam/_kun chub par byed dam/_nyin mo'am/_mtshan mo lan gsum gsum bzlas brjod byas na mdor na rmi lam na yang de bzhin gshegs pa mthong bar 'gyur ro/_/de'i las kyi sgrib pa thams cad kyang byang bar 'gyur te/_
[\[68b\]]
[\[68b.1\]]sngon gyi las ni ma gtogs so/_/las thams cad la yang sbyar bar bya'o/_/mdze dang sha gar la sogs pa la sangs rgyas la phul ba'i me tog la sangs rgyas kyi spyan sngar lan stong rtsa brgyad bsngags te/_bklags shing bkrus na sos par 'gyur ro/_/klad pa na ba la sangs rgyas 
[\[68b.2\]]la phul ba'i me tog sangs rgyas kyi spyan sngar bzhag ste/_sangs rgyas kyi spyan sngar lan bdun bzlas brjod bya'o/_/thams cad du yang sbyar bar bya'o/_/de nas bcom ldan 'das de bzhin gshegs pa shAkya thub pa steng gi nam mkha' la bzhugs te/_sems can thams cad 
[\[68b.3\]]la phan pa'i don gyi phyir rig sngags 'di dag bka' stsal to/_/na mo bud d+hA ya/_na mo d+harmA ya/_na maHsaM g+hA ya/_tad+ya thA/_/g+hu me g+hu me/_ma hA g+hu me/_ta le te le/_ma hA ta le/_tsa le tsa le/_ma hA tsa le/_d+hu re d+hu re/_ma hA d+hu re/_ti ri ti ri/_ma 
[\[68b.4\]]hA ti ri/_ki li ki li/_ma hA ki li/_tsu ru tsu ru/_ma hA tsu ru/_mi li mi li/_ma hA mi li/_ti li ti li/_ma hA ti li/_d+hu me d+hu me/_ma hA d+hu me/_tsa le tsa le/_ma hA tsa le/_khi ri khi ri/_ma hA khi ri/_tsi li tsi li/_ma hA tsi li swA hA/_de nas 
[\[68b.5\]]de bzhin gshegs pa shAkya thub pas byang chub sems dpa' sems dpa' chen po nam mkha'i snying po la 'di skad ces bka' stsal to/_/nam mkha'i snying po klad pa'i nad bsal na mtshon dang lag mthil gyis bya'o/_/sprin bzlog na shing ka ra bI ra'i lcug mas bya'o/_/
[\[68b.6\]]dug spon chus bya'o/_/las gzhan rnams kyang bya'o/_/khrus kyi cho gas sbyar bar bya'o/_/cho ga thams cad kyis thams cad du sbyar bar bya'o/_/bcom ldan 'das kyis de skad ces bka' stsal nas/_byang chub sems dpa' sems dpa' chen po nam mkha'i 
[\[68b.7\]]snying po yi rangs te/_bcom ldan 'das kyis gsungs pa la mngon par bstod do/_/'phags pa sangs rgyas bdun pa zhes bya ba theg pa chen po'i mdo rdzogs so//_//
[\[69a\]]
[\[69a.1\]{D853}]@#/_/rgya gar skad du/_Ar+ya dwA da sha bud+d+ha kaM nA ma ma hA yA na sU traM/_bod skad du/_'phags pa sangs rgyas bcu gnyis pa zhes bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad 
[\[69a.2\]]bdag gis thos pa dus gcig na/_bcom ldan 'das rgyal po'i khab na bya rgod phung po'i ri la dge slong stong nyis brgya lnga bcu'i dge slong gi dge 'dun chen po dang thabs cig tu bzhugs te/_byang chub sems dpa' ma pham pa la sogs pa byang chub sems dpa' khri 
[\[69a.3\]]nyis stong gi byang chub sems dpa'i dge 'dun chen po dang yang thabs cig go/_/de nas bcom ldan 'das kyis byang chub sems dpa' sems dpa' chen po byams pa la bka' stsal pa/_byams pa sangs rgyas kyi zhing 'di nas shar phyogs logs su sangs rgyas kyi zhing bye 
[\[69a.4\]]ba khrag khrig 'bum phrag brjod du med pa bcu'i rdul phra rab kyi rdul snyed kyi sangs rgyas kyi zhing 'das pa na/_'jig rten gyi khams mu tig can zhes bya ba yod de/_de na de bzhin gshegs pa dgra bcom pa yang dag par rdzogs pa'i sangs rgyas nam mkha'i dpal dri med rdul sel 
[\[69a.5\]]rab mdzes yon tan gyi tog gi 'od me tog pad+ma bai DUr+ya'i 'od zer rin po che'i gzugs lta bu'i sku dang ldan pa spos mchog dam pas mchod pa sku rnam par spras shing legs par brgyan pa gtsug tor gyi gtsug nas nyi ma'i 'od zer dpag med zla 'od smon lam gyis brgyan pa rab 
[\[69a.6\]]sprul bkod pa chen po chos kyi dbyings las mngon 'phags chags med rin chen rgyal po zhes bya ba da ltar yang bzhugs te 'tsho zhing gzhes la chos kyang ston to/_/su rgyal ba de'i mtshan 'dzin pa de bskal pa chen po 'dzam bu'i gling gi rdul phra rab kyi rdul snyed kyi 
[\[69a.7\]]bskal par 'khor ba las ldog go/_/des byang chub sems dpa' sems dpa' chen po 'dra ba med ces bya ba lung bstan te/_de de bzhin gshegs pa dgra bcom pa yang dag par rdzogs pa'i sangs rgyas nam mkha'i dpal dri med rdul sel rab mdzes yon tan 
[\[69b\]]
[\[69b.1\]]gyi tog gi 'od me tog pad+ma bai DUr+ya'i 'od zer rin po che'i gzugs lta bu'i sku dang ldan pa spos mchog dam pas mchod pa sku rnam par spras shing legs par brgyan pa gtsug tor gyi gtsug nas nyi ma'i 'od zer dpag med zla 'od smon lam gyis brgyan pa rab sprul bkod pa chen po 
[\[69b.2\]]chos kyi dbyings las mngon 'phags chags med rin chen rgyal po de yongs su mya ngan las 'das pa'i dam pa'i chos nub ma thag tu bla na med pa yang dag par rdzogs pa'i byang chub mngon par rdzogs par 'tshang rgya bar 'gyur te/_de bzhin gshegs pa dgra bcom pa yang dag 
[\[69b.3\]]par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba bla na med pa/_lha dang mi rnams kyi ston pa/_sangs rgyas bcom ldan 'das chu lha gzhon nu nyi ma'i sgron ma zla ba'i me tog pad+ma 
[\[69b.4\]]gser sdug nam mkha' lta bu'i sku ldan rnam par snang mdzad 'od zer rab brgyan thogs med 'khor lo'i dkyil 'khor phyogs bcur 'od zer rab 'byin 'jig rten khams kun snang byed tog gi rgyal mtshan rgyal po zhes bya ba 'jig rten du 'byung bar 'gyur ro/_/shar phyogs de 
[\[69b.5\]]nyid kyi de bzhin gshegs pa dgra bcom pa yang dag par rdzogs pa'i sangs rgyas bkod pa thams cad dri med 'od ces bya ba'i mtshan yang gzung ngo /_/tshig gdon to/_/phyag bya'o/_/lho phyogs kyi de bzhin gshegs pa dgra bcom pa yang dag par rdzogs pa'i sangs 
[\[69b.6\]]rgyas spobs pa'i rgyan la dgongs pa zhes bya ba'i mtshan yang gzung ngo /_/yid la bya'o/_/nub phyogs kyi de bzhin gshegs pa dri med zla ba'i tog gi rgyal po grags ldan zhes bya ba'i mtshan yang gzung ngo /_/phyag bya'o/_/byang phyogs kyi de bzhin gshegs pa me 
[\[69b.7\]]tog gi bkod pa snang bar mdzad pa zhes bya ba'i mtshan yang gzung ngo /_/phyag bya'o/_/shar lho'i phyogs mtshams kyi de bzhin gshegs pa 'od mdzad ces bya ba'i mtshan yang gzung ngo /_/phyag bya'o/_/lho nub kyi phyogs mtshams kyi de bzhin gshegs pa rin chen 
[\[70a\]]
[\[70a.1\]]mchog gi tog grags ldan zhes bya ba'i mtshan yang gzung ngo /_/phyag bya'o/_/nub byang gi phyogs mtshams kyi de bzhin gshegs pa 'jigs med rnam par gzigs zhes bya ba'i mtshan yang gzung ngo /_/phyag bya'o/_/byang shar gyi phyogs 
[\[70a.2\]]mtshams kyi de bzhin gshegs pa 'jigs bral bag tsha mi mnga' spu zing mi byed ces bya ba'i mtshan yang gzung ngo /_/phyag bya'o/_/'og gi phyogs kyi de bzhin gshegs pa seng ge bsgyings pa'i mid pa zhes bya ba'i mtshan yang gzung ngo /_/phyag bya'o/_/steng gi phyogs 
[\[70a.3\]]kyi de bzhin gshegs pa gser 'od gzi brjid 'jigs bral rgyal po zhes bya ba'i mtshan yang gzung ngo /_/phyag bya'o/_/byams pa dad pa'i rigs kyi bu'am/_rigs kyi bu mos bcom ldan 'das de bzhin gshegs pa dgra bcom pa yang dag par rdzogs pa'i sangs rgyas 
[\[70a.4\]]bcu gnyis po 'di dag gi mtshan brjod la nyi ma bcur sdig pa thams cad kyi nyes pa bshags par bya/_dge ba'i rtsa ba thams cad la rjes su yi rang bar bya/_sangs rgyas thams cad la bskul ba dang /_sangs rgyas thams cad la gsol ba gdab pa dang /_dge ba'i 
[\[70a.5\]]rtsa ba thams cad chos kyi dbyings su yongs su bsngo bas yongs su bsngo bar bya'o/_/'on kyang sdig pa thams cad zad par 'gyur ro/_/las kyi sgrib pa thams cad rnam par byang bar 'gyur ro/_/de'i 'og tu sangs rgyas kyi zhing gi yon tan bkod pa phun sum tshogs 
[\[70a.6\]]ba dang /_mi 'jigs pa phun sum tshogs pa dang /_mtshan phun sum tshogs pa dang /_byang chub sems dpa'i dge 'dun phun sum tshogs pa dang /_gzungs phun sum tshogs pa yang 'thob bo/_/ting nge 'dzin phun sum tshogs pa yang 'thob bo/_/bsam 
[\[70a.7\]]pa ji lta ba bzhin sangs rgyas kyi zhing yongs su dag pa phun sum tshogs pa dang /_dge ba'i bshes gnyen phun sum tshogs pa yang myur du yongs su 'dzin to/_/bla na med pa yang dag par rdzogs pa'i byang chub las nyams par mi 'gyur zhing yongs su nyams par yang 
[\[70b\]]
[\[70b.1\]]mi 'gyur ro/_/'khor ba na 'khor ba'i tshe yang kun du mdzes pa dang /_de'i longs spyod phun sum tshogs pa dang /_rigs phun sum tshogs pa dang /_skye ba phun sum tshogs pa dang /_rus phun sum tshogs pa dang /_gzugs phun sum tshogs pa dang /_
[\[70b.2\]]ris 'dra ba'i skye bo'i 'khor phun sum tshogs pa yang yongs su 'dzin to/_/de la 'di skad ces bya ste/_/gang dang gang du skyes pa yi/_/tshe rabs tshe rabs thams cad du/_/mthong na dga' zhing dga' byed dang /_/'od byed pa dang mthu chen dang /_/'byor ba 
[\[70b.3\]]chen por 'gyur ba yin/_/gzungs kyi gsang sngags kyi gzhi 'di rnams kyang brjod par bya'o/_/tad+ya thA/_a khe ma khe/_sa man+ta mu khe/_sau ti yuk+te/_ni ruk+te/_pra b+he/_sa ma yo ge/_tsit+ta tsit+te/_a khe/_ma khe/_ma da ne/_bi brte/_sa man+ta gu Ni/_
[\[70b.4\]]sat+yA ra me/_yuk+te pra yuk+te/_hi li mi li/_ma sa le/_A na le/_tsa me/_a tsi ti/_tso tse a ra he/_ba huts+tsho/_mA yu gra he/_he ma ba ti/_dz+yo ti ba ti/_d+harma tsit+te/_ts+yu ta pad+ke/_a bi k+She be/_ra d+h+r-i k+Sha me/_skan+d+ha bi g+ha k+te/_sangs rgyas dang byang 
[\[70b.5\]]chub sems dpa' thams cad la phyag 'tshal lo/_/sangs rgyas kyi byin gyis brlabs kyis gsang sngags kyi gzhi rnams grub par gyur cig_/de la 'di skad ces bya ste/_/gzungs 'di dag ni gzung byas na/_/phyogs bcu dag na gang bzhugs pa'i/_/bye ba drug cu'i 
[\[70b.6\]]drang srong rnams/_/de dag de la dgongs par 'gyur/_/skye ba dag ni kun du yang /_/dge ba'i bshes gnyen rnyed par 'gyur/_/cung zad dge ba gang yin pa/_/don rnams thams cad 'byor bar 'gyur/_/pad+ma'i snying por bzhugs pa yi/_/sangs rgyas 
[\[70b.7\]]rnams ni mngon sum mthong /_/gzungs 'di dag ni 'dzin byed pa/_/mkhas pa dpal ldan rdzus te skye/_/dran dang blo gros rtogs pa dang /_/mos dang shes rab rab tu 'phel/_/thos pa thams cad 'dzin par 'gyur/_/thos pa thams cad 'dzin mi nyams/_/
[\[71a\]]
[\[71a.1\]]'jig rten mgon po 'di dag gi/_/mtshan rnams su zhig rjod byed pa/_/ngan 'gro thams cad spangs nas ni/_/bzang 'gror myur du 'gro bar 'gyur/_/ting nge 'dzin dang gzungs kyi mchog_/de dag de la mngon par 'gyur/_/byang chub rab tu de 
[\[71a.2\]]'tshang rgya/_/zhing ni bye ba phrag stong dag_/gser gyis bkang ste sbyin byin pas/_/gang zhig de bzhin gshegs rnams kyi/_/mtshan rnams 'dzin par byed pa yi/_/bsod nams phung po de ches mang /_/rtag tu tshe rabs dran par 'gyur/_/byang chub spyad pa spyod 
[\[71a.3\]]pa'i tshe/_/mi khom thams cad rnam spangs te/_/sangs rgyas 'byung ba rab mdzes rnyed/_/rdzogs pa'i sangs rgyas mnyes par byed/_/dad pa bla na med pa 'thob/_/sangs rgyas rnams la rab dad cing /_/mchod pa dam pa byed par 'gyur/_/sangs rgyas 'byung ba 
[\[71a.4\]]mnyes byed de/_/mthong nas ston la rab tu dad/_/'jig rten sgron ma mthong nas ni/_/mchod pa bzang po byed par 'gyur/_/mtshan rnams 'di dag 'dzin byed pa/_/bskal pa bye ba grangs med du/_/'khor ba rnam par spangs nas su/_/byang chub myur du 'tshang 
[\[71a.5\]]yang rgya/_/nyin zhag bdun du tshang bar ni/_/mtshan rnams 'di dag 'dzin byed na/_/gang gis 'dren rnams mthong 'gyur ba'i/_/rgya chen mig ni sbyangs par 'gyur/_/'jig rten mgon po de dag gi/_/mtshan rnams mi gang 'dzin byed pa/_/skye ba gang dang 
[\[71a.6\]]gar skyes par/_/de ni phyag bya'i 'os su 'gyur/_/mtshan rnams 'di dag 'dzin byed pa/_/bskal pa bye ba bsam yas su/_/bkur sti ma yin thob mi 'gyur/_/'jig rten dag na grags pa 'thob/_/mtshan rnams 'di dag 'dzin byed pa/_/de la bskal pa du mar 
[\[71a.7\]]ni/_/lha rnams bsti stang byed par 'gyur/_/byang chub myur du mtshang yang rgya/_/mtshan rnams 'di dag 'dzin byed pa/_/mos med shes rab 'chal mi 'gyur/_/g.yo dang sgyu ni rnam par spangs/_/rtag tu sangs rgyas rnams kyang mthong /_/mtshan rnams 'di dag 
[\[71b\]]
[\[71b.1\]]'dzin byed pa/_/lha dang dri za klu dbang dang /_/mkha' lding lha min gsang ba pa/_/rtag tu de la srung bar byed/_/gzugs dang mtshan ni phun sum tshogs/_/nor chen khyim du skye bar 'gyur/_/sems can kun la sbyin par byed/_/dpa' zhing gtong phod ser sna 
[\[71b.2\]]med/_/bskal pa bye ba brgya mang por/_/lha yi tsan+dan dmar po dang /_/shin tu dri zhim spos kun gyi/_/spos ngad de yi kha nas 'byung /_/mtshan rnams 'di dag 'dzin byed pa/_/bskal pa bye bar sgra skad ni/_/tshangs pa'i dbyangs dang ldan par 'gyur/_/rtag tu 
[\[71b.3\]]chos rgyal tshul dang ldan/_/mtshan rnams 'di dag 'dzin byed pa/_/rin chen sna bdun pad+ma'i 'dab/_/bye ba stong phrag mang yod las/_/'byor chen de skye lha gzugs ldan/_/mtshan rnams 'di dag su 'dzin pa/_/de ni pha ma spun sdug dang /_/skye bo dag gi tshogs 
[\[71b.4\]]rnams dang /_/'bral bar 'gyur ba mi mthong ngo /_/drang srong chen po rnams kyi mtshan/_/bud med kyis ni gzung byas na/_/bud med lus la ma chags nas/_/skyes pa blo gros ldan par 'gyur/_/mi yi lus ni thob gyur nas/_/bla med byang chub thob 'gyur 
[\[71b.5\]]te/_/chos kyi 'khor lo rab bskor nas/_/'dod pa zhi bzhin mya ngan 'da'/_/mtshan rnams 'di dag su 'dzin pa/_/de yi lus la mtshon dang ni/_/dug dang me dang rgyal po dang /_/g.yon can rnams kyis mi tshugs so/_/mtshan rnams 'di dag su 'dzin 
[\[71b.6\]]pa/_/de yi sems la nams kyang ni/_/dpung dang bzhon par bcas pa yi/_/bdud kyis glags rnyed mi 'gyur ro/_/'di dag gi ni mtshan gyi rnams/_/mi gang 'dzin par byed pa de/_/zhing ni bye ba bsam yas par/_/nam mkha' las ni 'gro bar 'gyur/_/
[\[71b.7\]]sangs rgyas bstan pa rnams mchod nas/_/'jigs pa med par zhu ba zhu/_/de dag de yi bsam mkhyen nas/_/rgyal ba de dag lung ston 'gyur/_/sangs rgyas mgon po de dag las/_/lung bstan pa ni thob gyur nas/_/de ni shin tu yi rangs te/_/rgyal 
[\[72a\]]
[\[72a.1\]]ba'i bstan la the tshom med/_/mtshan rnams 'di dag 'dzin byed pa/_/'jig rten mgon po rnams las ni/_/zab mo'i chos ni thos 'gyur te/_/thos nas thams cad 'dzin par 'gyur/_/de nas pha rol phyin sa dang /_/mi 'jigs pa dang 
[\[72a.2\]]stobs rnams dang /_/mtshan dang dpe byad bzang po rnams/_/ma lus par ni rdzogs par 'gyur/_/sangs rgyas de dag rnams kyi ni/_/gang gi zhing du 'dod gyur pa/_/der ni bla med yang dag rdzogs/_/byang chub rtogs nas 'tshang rgyar 'gyur/_/skyes pa'am 
[\[72a.3\]]ni bud med gang /_/mtshan rnams 'di dag 'dzin pa yi/_/yon tan 'di dang gzhan dag kyang /_/sangs rgyas bskal par rgyun du gsung /_/bag yod ldan par gyur nas ni/_/yon tan phun sum 'di thos nas/_/rdzogs pa'i sangs rgyas grags ldan pa/_/de 
[\[72a.4\]]dag mtshan rnams 'dzin par 'gyur/_/sangs rgyas 'di dag dpal snying po/_/sprin gyi rgyal po mi yi mchog_/'jig rten mgon po 'di dag gi/_/mtshan ni bskal par gang nyan dang /_/gang dag 'di rnams mtshan nyan cing /_/thos nas gus par byed 'gyur ba/_/
[\[72a.5\]]de dang de dag shes rab che/_/rkang gnyis rnams kyi mchog tu 'gyur/_/drang srong chen po de dag gi/_/'di 'dra'i mtshan dag thos gyur nas/_/bag yod ldan zhing mkhas gyur la/_/shes rab ldan pa su mi 'dzin/_/bcom ldan 'das kyis de skad ces bka' stsal nas/_
[\[72a.6\]]byang chub sems dpa' sems dpa' chen po byams pa dang /_byang chub sems dpa' de dag dang /_dge slong de dag dang /_thams cad dang ldan pa'i 'khor de dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 
[\[72a.7\]]'das kyis gsungs pa la mngon par bstod do/_/'phags pa sangs rgyas bcu gnyis pa zhes bya ba theg pa chen po'i mdo rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te/_skad 
[\[72b\]]
[\[72b.1\]]gsar chad kyis kyang bcos nas gtan la phab pa//[ {D854}]@#/_/rgya gar skad du/_Ar+ya bud+d+ha hr-i da yaM nA ma d+hA ra NI d+harma bi par+yA ya/_bod skad du/_'phags pa sangs rgyas kyi snying po zhes bya ba'i gzungs kyi 
[\[72b.2\]]chos kyi rnam grangs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa'i spyod yul chos kyi g.ye dgon pa rin po che bkod pa'i 'khor gyi khyams/_/ye 
[\[72b.3\]]shes kyi rnam par dpyad pa/_sngon sangs rgyas kyis byin gyis brlabs pa/_sems can thams cad kyis mngon par bstod pa/_byang chub sems dpa' chen po'i gnas rnam pa thams cad kyi mchog dang ldan pa/_chos thams cad mnyam pa nyid kyi rjes su spyod pa/_
[\[72b.4\]]kun nas 'od kyi khang [{]bzangs kyi [,]bzang gi [}]dbus na byang chub sems dpa' bye ba khrag khrig 'bum phrag du ma thams cad kyang lung bstan pa/_thams cad kyang 'jig rten gyi khams tha dad pa nas 'dus pa/_thams cad kyang de bzhin gshegs pa chos kyi rgyal po'i sras/_thams 
[\[72b.5\]]cad kyang gzungs dang ting nge 'dzin sna tshogs thob pa sha stag gis yongs su bskor cing mdun gyis bltas nas thabs cig tu bzhugs te chos ston to/_/de nas bcom ldan 'das kyis byang chub sems dpa'i 'khor rgya chen po la bka' stsal pa/_rigs kyi bu dag skye bo 
[\[72b.6\]]mang po la phan pa dang /_skye bo mang po la bde ba dang /_'jig rten la thugs brtse ba dang /_lha dang mi'i skye bo phal po che'i don dang /_phan pa dang /_bde ba'i phyir de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma 
[\[72b.7\]]snyed kyis gsungs pa sangs rgyas kyi snying po zhes bya ba'i gzungs kyi chos kyi rnam grangs yod do/_/rigs kyi bu'am rigs kyi bu mo gang la la sangs rgyas kyi snying po zhes bya ba'i gzungs kyi chos kyi rnam grangs 'di 'chang ngam/_'dzin tam/_klog gam/_kun chub 
[\[73a\]]
[\[73a.1\]]par byed dam/_gzhan dag la yang rgya char yang dag par rab tu ston tam/_dad dam/_lhag pa'i bsam pas mos par byed na/_de bla na med pa yang dag par rdzogs pa'i byang chub las phyir mi ldog par 'gyur/_chos thams cad 'dzin pa 
[\[73a.2\]]dang mi 'bral bar 'gyur/_sangs rgyas bcom ldan 'das rnams dang mi 'bral bar 'gyur/_de bzhin gshegs pa la lta ba dang /_bsnyen bkur byed pa dang mi 'bral bar 'gyur/_chos nyan pa dang mi 'bral bar 'gyur/_dge 'dun la rim gro byed pa dang mi 'bral 
[\[73a.3\]]bar 'gyur/_bskal pa stong du 'khor ba'i srid pa'i rgya mtsho phyir bsnyil bar 'gyur/_bla na med pa yang dag par rdzogs pa'i byang chub tu mngon par rdzogs par sangs rgyas kyi bar du tshe rabs dran par 'gyur/_/myur du bla na med pa yang dag par rdzogs pa'i byang chub 
[\[73a.4\]]tu mngon par rdzogs par 'tshang rgya bar 'gyur/_de la 'byung po'i tshogs thams cad srung bar 'gyur/_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma 
[\[73a.5\]]yin pa thams cad dga' bar 'gyur/_de'i lus la nad kyis mi tshugs par 'gyur/_pha rol gyi gnod pas 'chi ba'i dus byed par mi 'gyur/_chad pa spang ba dang /_mtshon cha spang ba dang /_dug gzhil nas 'chi ba'i dus byed par mi 'gyur/_de la bdud sdig 
[\[73a.6\]]can gyis glags rnyed par mi 'gyur/_bdud kyi ris kyi lha rnams kyis skabs rnyed par mi 'gyur te/_gang du yid la byas pa der bdud kyi ris kyi lha de dag thams cad skrag cing dngangs la dngang bar 'gyur zhing phyogs bcur 'bros par 'gyur ro/_/de la 'di dag ni sangs 
[\[73a.7\]]rgyas kyi tshig go/_/sangs rgyas kyi tshig chen po'o/_/sangs rgyas kyis gnang ba'i tshig chen po'o/_/sangs rgyas thams cad kyi tshig go/_/de bzhin gshegs pa thams cad kyi tshig yin no/_/tad+ya thA/_bud+d+he su bud+d+he/_ma hA bud+d+he/_i ha bud+d+he/_ta tra bud+d+he/_bud+d+he 
[\[73b\]]
[\[73b.1\]]bud+d+he/_bud+d+ha ma ti/_bud+d+he/_sarba bud+d+ha/_a nu ma ti/_sarba bud+d+ha/_a nu dz+nyA na te/_bud+d+ha/_bud+d+ha/_bud+d+ha/_bud+d+ha/_bud+d+ha/_bud+d+ha/_bud+d+ha/_bud+d+ha/_bud+d+ha/_bud+d+ha/_sangs rgyas rgyas kyi yul mtha' yas te/_chos bstan pa yang mtha' yas mod kyi/_gcig tu 
[\[73b.2\]]yid la bya ba ni mdor na sgom pa'o/_/gzungs 'di ni sems can rnams la thugs brtse ba'i phyir/_sangs rgyas thams cad kyis gsungs pa ste/_chos thams cad kyi phyag rgya yin no/_/tad+ya thA/_shud+d+he/_su shud+d+he/_su shud+d+he/_sho d+ha ni/_saM sho d+ha ni/_
[\[73b.3\]]saM sho d+ha ni/_ni rma le/_ma la a pa ga te/_ga ti sa ma ti kran+ti/_kra me sa ma sa re/_sa rA sa ra pa ri a sho ke/_bi sho ka/_sho ka sha ma ni/_shAn+te/_u pa shAn+te/_pra shAn+te/_a ba b+hA se/_sarba pu N+ya pa ri maN+Di te/_sarba d+harma pra ti maN+Di te/_ha ra ha ra/_ma 
[\[73b.4\]]la ha ra/_tsa ra tsa ra/_saM tsa ra/_tsa la tsa la saM tsa la/_ta la ta la/_ma ta la/_sa ma ta la/_ri Ne ri Ne/_su ri Ne/_sa ma ri Ne/_ri Na ma ti lo ka d+ha re/_lo ka d+ha ri Ne/_d+ha ra d+ha ra/_Da ra Da ra/_ro d+ha ro d+ha/_ma hA bi dza ya/_bA hi ni/_ha na ha na/_
[\[73b.5\]]sarba bud+d+he/_hri phre shi/_tra si/_sarba dz+nyA pa the/_sarba dz+nyA pA ra mi te/_ma hA pra ti b+ha na/_saM phan+ne/_sa man+ta/_A lo ke bud+d+ha/_bi Sha ye/_bud+d+ha/_pra ti maN+Di te/_b+ha ga ba te/_sa ra sa ra/_pra sa ra pra sa ra/_bi sa ra bi sa ra/_pra sa ra sarba 
[\[73b.6\]]sho ka a pa ga te swA hA/_bcom ldan 'das kyis sangs rgyas kyi snying po'i gzungs kyi chos kyi rnam grangs 'di bshad ma thag tu ri dang gnas su bcas pa dang /_tshal rnam pa drug tu g.yos/_stong gsum gyi stong chen po'i 'jig rten gyi khams kyi sa yang g.yos/_
[\[73b.7\]]rab tu g.yos/_kun du rab tu g.yos so/_/rgya mtsho chen po yang 'khrugs/_rab tu 'khrugs/_kun du rab tu 'khrugs so/_/ri'i rgyal po ri rab kyang ldeg cing 'gul to/_/bdud kyi gnas thams cad kyang skrag nas/_bdud kyi ris kyi lha rnams dang /_bdud sdig can rnams shin tu sdug bsngal zhing yid 
[\[74a\]]
[\[74a.1\]]mi bde bar gyur nas nyam thag go/_/sems can gang dag sa chen po g.yos par mthong ba de dag gis de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas la phyag 'tshal 
[\[74a.2\]]lo zhes ched du brjod pa lan gsum ched du brjod do/_/lha gang dag sangs rgyas la mngon par dad pa de dag gis lha'i me tog man dA ra ba dang /_man dA ra ba chen pos bcom ldan 'das la gtor/_mngon par gtor nas/_gang dag sangs rgyas la skyabs su 
[\[74a.3\]]dong ba de dag thams cad rab tu dga' ba skyes so/_/de la 'di skad ces bya ste/_/shAkya seng ge yang dag rdzogs pa yi/_/sangs rgyas skyob pas skad cig yud gang la/_/sangs rgyas thams cad kyi ni snying po yi/_/gzungs 'di dag ni rab tu bshad pa yi/_/
[\[74a.4\]]skad cig yud der sa yang rnam drug g.yos/_/rgya mtsho 'khrugs shing bdud kyi gnas kun kyang /_rab tu g.yos nas bdud kyi ris rnams kyi/_/lha dag rab tu dngangs shing 'khrugs par 'gyur/_/bdud yid mi bde sdug bsngal mya ngan non/_/de tshe lha 
[\[74a.5\]]rnams ngo mtshar rab thos nas/_/'jig rten mgon la mchod pa bya ba'i phyir/_/nam mkhar gnas nas me tog man dA 'thor/_/gang dag sangs rgyas mngon dad gzhan rnams kyi/_/se mo do dang do shal spos rnams dang /_/phye ma dag dang byug pa gos 
[\[74a.6\]]rnams dang /_/rgyan dang dpung rgyan dag kyang rab tu 'bul/_/brgyad po 'di dag ni de'i yon tan gyi phan yon gyi rgyan du 'gyur ba'o/_/brgyad gang zhe na/_'di lta ste/_byang chub kyi sems mi brjed pa'i rgyan dang /_thos pa thams cad yongs su tshol bas mi ngoms 
[\[74a.7\]]pa'i rgyan dang /_chos zab mo rnam par nges pa rten cing 'brel par 'byung ba'i rgyan dang /_sems can thams cad kyi dbang po mchog dang mchog ma yin pa shes pa'i rgyan dang /_ji ltar thos pa dang ji ltar khong du chud pa'i chos rnams la tshul bzhin so sor rtog cing dpyod 
[\[74b\]]
[\[74b.1\]]pa'i rgyan dang /_sems can thams cad yongs su smin par bya ba'i phyir chos thams cad mi dmigs pa'i rgyan dang /_rgyan de yang sangs rgyas kyis byin gyi brlabs kyis thabs la mkhas pa'i rgyan dang /_gzungs thob pa'i rgyan te/_brgyad po de dag ni de'i yon tan gyi 
[\[74b.2\]]phan yon gyi rgyan du 'gyur ro/_/gzungs 'di rtag par rgyun du yid la bya'o/_/sangs rgyas rjes su dran pa bsgom par bya'o/_/gzungs kyi gzhi 'di dag rnams yid la byas na las kyi sgrib pa thams cad yongs su byang bar 'gyur ro/_/pad+ma rnam par bkod pa zhes bya 
[\[74b.3\]]ba'i ting nge 'dzin kyang thob po/_/nad thams cad dang /_na ba thams cad la lag pas byab par bya'o/_/bzlas brjod kyang dpag tu med par bya'o/_/bcom ldan 'das kyis de skad ces bka' stsal nas/_byang chub sems dpa' sems dpa' chen po de dag dang /_nyan 
[\[74b.4\]]thos chen po de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa sangs rgyas kyi snying po zhes bya ba'i gzungs kyi chos kyi rnam grangs rdzogs 
[\[74b.5\]]so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te/_skad gsar chad kyis kyang bcos nas gtan la phab pa//_//
[\[74b.6\]{D855}]@#/_/rgya gar skad du/_Ar+ya bud+d+ha hr-i da yaM nA ma d+hA ra NI/_bod skad du/_'phags pa sangs rgyas kyi snying po zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom 
[\[74b.7\]]ldan 'das rgya mtsho'i 'gram gyi skyed mos tshal na sangs rgyas kyi spyod yul gyi shing ljon pa kun nas seng ge'i khri la bzhugs te/_lha'i 'khor gyis kun nas bskor cing mdun gyis bltas te chos ston to/_/de nas bcom ldan 'das kyis dbang phyug chen po dka' thub 
[\[75a\]]
[\[75a.1\]]bzang po la sogs pa gnas gtsang ma'i ris kyi lha'i bu rnams la bka' stsal pa/_lha'i bu dag de'i phyir legs par rab tu nyon la yid la zung shig dang bshad do/_/de bzhin gshegs pa phyi ma'i dus na 'khor bzhi bsdu ba dang rjes su gzung ba dang 
[\[75a.2\]]kun du rjes su gzung ba dang khyad par du 'gro bar bya ba dang /_don thams cad dang chos thams cad dang ldan pa yongs su rdzogs par bya ba dang /_theg pa chen po la yang dag par zhugs pa rnams rnam pa thams cad du khyad par thob par bya ba'i phyir sangs rgyas kyi snying po zhes bya 
[\[75a.3\]]ba'i gzungs kyi chos kyi rnam grangs ston to/_/'chad do/_/de khyed kyis zung la da ltar dang nga yongs su mya ngan las 'das nas phyi ma'i dus ni theg pa chen po la yang dag par zhugs pa'i 'khor rnam bzhi rnams la ston cig_/shod cig_/yal bar mi dor bar nges 
[\[75a.4\]]par bstan par bya/_bsgrag par bya'o/_/ji tsam du phongs bar gyur pa rnams dang /_sgrib pa dang ldan pa rnams la de bzhin gshegs pa'i gsung bskyang zhing nges par bstan par bya/_bsgrag par bya'o/_/gsol ba/_bcom ldan 'das de bzhin du bgyi ste/_de 
[\[75a.5\]]bzhin gshegs pas ji skad bka' stsal pa de bzhin du 'tshal lo/_/de bzhin gshegs pa'i bka' 'di nan tan gyis yongs su rdzogs par bgyi'o/_/bcom ldan 'das kyis bka' stsal pa/_lha'i bu dag sangs rgyas kyi snying po zhes bya ba'i chos kyi rnam grangs 
[\[75a.6\]]gang zhe na/_tad+ya thA/_a ma le/_nirma le/_sarba A kA ra ar+tha pa ri prA p+te/_a sa man+ta sarba kun A kA re t+r+ya d+h+wa/_a saM ga a nA br-i te/_sa man+ta/_da sha di sha/_pa ri pUr+Na dz+nyA ne/_sarba a saM ga daR+sha na prAp+te/_sarba d+harma ma bi sha ta pa ri pUr+Ne/_sarba 
[\[75a.7\]]a kA ra/_a saM ga sa ma n+wi te/_sa man+ta a pra ti ha ta te dze t+r+ya d+h+wa da sha su/_dik+Shu pa ri prAp+ta/_ar+the/_shAn+ta/_prA shAn+ta/_u pe shAn+ta/_sa ma shAn+ta/_bi mok+Sha a nu prA p+te/_su pra ti bud+d+ha d+harma d+hA tu/_at+yan+ta su ni sri te/_sarba A kA ra ni sa sa ra Na/_
[\[75b\]]
[\[75b.1\]]a na ba she Sha bAr ng+ga he/_bi pra muk+ta/_a saM yo ga/_bi pra yo ga/_s+thi te d+harma te/_ga gan sa ma pra kr-i ti pa ri shud+d+ha/_nirma le/_a sa man+ta/_t+r+ya d+h+wa a nu ga ta/_su prA b+te pUrbAn+ta/_a pa ran+ta/_ma d+h+ya t+r+ya d+hA sa man+ta a nu prA p+te/_a na pa she Sha/_pa ri 
[\[75b.2\]]dz+nyA pra ha na/_b+ha ba na/_sa k+shad kri ya pa ra ma bar d+ga te/_ya thA bA di ta thA kA ri/_sarba A kA ra saM pan+ne/_sarba A kA ra ma hA mai tri/_ma hA ka ru NA/_sarba A kA ra sa ma sa gra ha a nu prA p+te/_lha'i bu dag 'di ni sangs rgyas kyi snying po zhes bya ba'i gzungs kyi 
[\[75b.3\]]chos kyi rnam grangs te/_theg pa chen po la yang dag par zhugs pa'i 'khor bzhi po las rigs kyi bu'am/_rigs kyi bu mo gang la la zhig gis lus la thogs sam/_legs par kha ton du byas te 'dzin pa des dman pa'i sems su mi bya ste/_de bzhin gshegs pa 
[\[75b.4\]]ji lta ba bzhin du de dag gi spyi gtsug gi steng gi mtshams su gnas par 'gyur ro/_/kha cig ni nges par sangs rgyas mthong bar 'gyur ro/_/kha cig ni thos par 'gyur/_kha cig ni chos ston par 'gyur/_kha cig ni gzungs mi brjed par 'gyur/_slob pa lam la 
[\[75b.5\]]gnas pa rnams ni lam gyi rgyun mi 'chad cing chos ston pa rgyun mi 'chad par 'gyur/_kun du 'dzin pa mi brjed par yang 'gyur/_skye ba gcig gis thogs pa grub par 'gyur/_de dag dang ldan na thos pa rgya mtsho thams cad kyi gzungs thob par 'gyur/_mi skye 
[\[75b.6\]]ba'i chos la bzod pa thob par 'gyur ba nas sangs rgyas kyi rnam par thar pa sgrib pa med pa dang /_yongs su rdzogs pa'i bar du rjes su thob par 'gyur ro/_/khyed kyis tshe 'di la nga'i bstan pa'i dgongs pa khong du chud par bya'o/_/rigs kyi bu'am rigs kyi bu mo 
[\[75b.7\]]de dag la yang nges par bstan par bya zhing bsgrag par bya'o/_/yal bar mi 'dor/_phyi bshol mi bya/_brjed par mi bya'o/_/gsol pa/_bcom ldan 'das de bzhin du bsgrub par bgyi'o/_/bcom ldan 'das sangs rgyas kyi snying po zhes bgyi ba'i gzungs 
[\[76a\]]
[\[76a.1\]]kyi chos kyi rnam grangs 'di slad ma'i dus na 'khor bzhi rnams la phyi bshol ma mchis pa dang /_mi bskyud par bstan par bgyi/_bshad par bgyi'o/_/rigs kyi bu'am rigs kyi bu mo de dag la yang nges par bstan par bgyi zhing bsgrag par 
[\[76a.2\]]bgyi'o/_/des na de bzhin gshegs pa'i bka' lung dang mthun par 'gyur/_bdag cag gis de bzhin gshegs pa'i dam pa'i chos yongs su gzung bar 'gyur/_rigs kyi bu'am/_rigs kyi bu mo de dag la yang don chen po dang /_phan pa'i 
[\[76a.3\]]dngos po chen por 'gyur lags so/_/bcom ldan 'das kyis bka' stsal pa/_lha'i bu dag de'i phyir ji skad smras pa de bzhin du gyis shig_/'di ni khyed la rjes su bstan pa'o/_/bcom ldan 'das kyis de skad ces bka' stsal nas/_dbang phyug chen 
[\[76a.4\]]po dka' thub bzang po la sogs pa gnas gtsang ma'i ris kyi lha'i bu rnams dang /_thams cad dang ldan pa'i 'khor de yi rangs te bcom ldan 'das kyis gsungs pa la mngon par bstod do/_/'phags pa sangs rgyas kyi snying po zhes bya ba'i gzungs rdzogs 
[\[76a.5\]]so//_//rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban+de ye shes sdes bsgyur cing zhus te/_skad gsar chad kyis kyang bcos nas gtan la phab pa//_//
[\[76a.6\]{D856}]@#/_/rgya gar skad du/_Ar+ya sarba bud d+hA d+ga ba tI nA ma d+hA ra NI/_bod skad du/_'phags pa sangs rgyas thams cad kyi yan lag dang ldan pa zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di 
[\[76a.7\]]skad bdag gis thos pa dus gcig na/_bcom ldan 'das gang gA'i klung chen po'i 'gram na 'jig rten skyong ba bzhi dang thabs cig tu bzhugs te/_de'i tshe bcom ldan 'das kyis rnam thos kyi bu la sogs pa rgyal po chen po bzhi la 'di skad ces bka' stsal 
[\[76b\]]
[\[76b.1\]]to/_/rgyal po chen po dag skyes pa dang /_bud med dang khye'u dang bu mo rnams la 'jigs pa chen po bzhi po 'di dag 'byung ngo /_/bzhi gang zhe na/_'di lta ste/_rga ba dang na ba dang rgud pa dang 'chi ba'o/_/de la yang 'jigs pa chen po gcig ste/_'di ltar 'chi 
[\[76b.2\]]bdag gi 'jigs pa chen po ste/_brtsam pa med pa/_gnyen po med pa/_rtag tu phyi bzhin 'brang ba'o/_/rgyal po chen po dag de la 'jigs pa chen po gcig po de'i gnyen po ngas 'dir brjod par bya'o/_/de nas bcom ldan 'das la rgyal po chen po bzhis 'di 
[\[76b.3\]]skad ces gsol to/_/bcom ldan 'das gang gi slad du bcom ldan 'das kyis srog rab tu stsal bas/_skye dgu rjes su bzung ba 'di ni deng bdag cag gis rnyed pa legs par rnyed do/_/de nas bcom ldan 'das shar phyogs su mngon du phyogs te bzhugs nas/_
[\[76b.4\]]se gol gyi sgras de bzhin gshegs pa thams cad la bskul te 'di skad ces/_de bzhin gshegs pa dgra bcom pa yang dag par rdzogs pa'i sangs rgyas gang su dag sems can rnams la thugs brtse ba'i slad du bla na med pa yang dag par rdzogs pa'i byang chub mngon 
[\[76b.5\]]par rdzogs par sangs rgyas pa de dag bdag gi grogs mdzod cig_/des na bdag 'dir sangs rgyas thams cad kyi byin gyi rlabs kyis byin gyis brlabs nas sems can thams cad kyi dus ma yin par 'chi ba rab tu bzlog par bgyi'o/_/sngon ma bskor ba'i chos kyi 
[\[76b.6\]]'khor lo gnyis pa yang bskor bar bgyi'o zhes gsung ngo /_/de bzhin du lho dang nub dang byang dang steng dang 'og gi de bzhin gshegs pa thams cad la bskul te/_'di skad ces/_de bzhin gshegs pa dgra bcom pa yang dag par rdzogs pa'i sangs rgyas gang su 
[\[76b.7\]]dag sems can rnams la thugs brtse ba'i don du bla na med pa yang dag par rdzogs pa'i byang chub tu mngon par rdzogs par sangs rgyas pa de dag bdag gi grogs mdzod cig ces gsung ngo /_/de bzhin du phyogs mtshams rnams su yang 'di skad ces gang gi phyir 'di dag 
[\[77a\]]
[\[77a.1\]]tshe dang stobs dang kha dog dang ldan pa yongs su 'grub cing dus ma yin par 'chi ba'i 'jigs pa 'byung bar mi 'gyur bar sangs rgyas thams cad bdag gi grogs mdzod cig ces gsung ngo /_/de nas phyogs bcu'i sa'i khams ji snyed sangs rgyas kyi spyan 
[\[77a.2\]]la snang bar 'gyur ba de snyed kyi 'jig rten gyi khams dag sangs rgyas bcom ldan 'das kyis til gyi gang bu bzhin du gang ste/_de dag gis de bzhin gshegs pa'i grogs mdzad par zhal gyis bzhes nas de bzhin gshegs pa de dag thams cad 'di skad gsung ngo /_/tad+ya 
[\[77a.3\]]thA/_tsa lA tsa lA tsa le/_bin hi/_swa sti ke/_tsakra/_ang+ga ti/_pra sha man+tu/_sarba ro ga/_a na Te/_ku na Te/_ma hA ku na Te/_tsa re tsa re re/_he ma gi ri/_he ma gau ri/_he ma ni shun+ti/_he ma si si/_kau rbe kaurba be/_he ku ra re/_ku ra re/_
[\[77a.4\]]ku ma ti/_bi Sha sa ma Ne/_shi Shu b+hi/_tsa le tsa le/_bi tsa le/_mA bi lam+ba/_hu mu hu mu swA hA/_gsang ba pa'i bdag po ji snyed pa thams cad kyang de bzhin gshegs pa thams cad dang nye bar 'dug nas de dag gis smras pa/_hU~M hU~M/_si si swA hA/_de skad 
[\[77a.5\]]ces bka' stsal pa dang /_de bzhin gshegs pa thams cad mi snang bar gyur to/_/de nas bcom ldan 'das la rgyal po chen po rnam thos kyi bus 'di skad ces gsol to/_/bcom ldan 'das bdag gis kyang de bzhin gshegs pa'i byin gyis brlabs kyis bsrung 
[\[77a.6\]]bar bgyi'o/_/dus ma lags par 'gum pa las bzlog par bgyi'o/_/tad+ya thA/_shwe te/_shwe te/_shwe ta/_le li li/_'phags skyes pos kyang smras pa/_mA taM ge mA taM ge/_mA taM gi ni/_shU mA shU mu/_yul 'khor srung gis kyang smras pa/_tsa re tsa re re swA hA/_mig mi bzang gis kyang smras pa/_ba 
[\[77a.7\]]lim ba pa/_bcom ldan 'das kyis 'di skad ces bka' stsal to/_/rgyal po chen po dag gang la la zhig sangs rgyas thams cad kyis gzigs pa'i rig sngags 'di nyin re la lan re 'don na rigs kyi bu'am/_rigs kyi bu mo de la ston pa'i 'du shes bskyed par bya'o/_/
[\[77b\]]
[\[77b.1\]]rigs kyi bu'am rigs kyi bu mo de ngan song gsum du 'gro bar mi 'gyur ro/_/'dis sems can thams cad kyi srog la phan btags par 'gyur ro/_/gang zhig sems can thams cad kyi don du nyin gcig bzhin du tshig tu 'don pa dang /_gang yang 'di klog pa de 
[\[77b.2\]]la dus ma yin par 'chi ba'i 'jigs pa med do/_/de'i lus la nad ngan pa 'byung bar mi 'gyur ro/_/chus 'chi ba'i dus byed par mi 'gyur ro/_/mes ma yin/_mtshon gyis ma yin/_dug gis ma yin/_lce 'bab pas ma yin no/_/gang na rgyal ba'i bu dag 
[\[77b.3\]]rig sngags 'don pa'i sa phyogs de sangs rgyas dang /_byang chub sems dpa' thams cad kyis dgongs par rig par bya'o/_/yi ger 'dri'am/_yi ger 'drir 'jug pa des sangs rgyas bcom ldan 'das la rim gror bya ba thams cad kyis bsti stang byas par 'gyur ro/_/
[\[77b.4\]]de ci'i phyir zhe na/_sems can rnams la rim gro byed pa ni sangs rgyas la rim gro byed pa yin no zhes de bzhin gshegs pa rnams gsung ba'i phyir ro/_/su zhig gis 'di bris nas yan lag la btags na de'i yan lags thams cad bsrung bar 'gyur ro/_/bcom ldan 
[\[77b.5\]]'das kyis de skad ces bka' stsal nas/_rgyal po chen po bzhi dang /_thams cad dang ldan pa'i 'khor de dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/
[\[77b.6\]]'phags pa sangs rgyas thams cad kyi yan lag dang ldan pa zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te/_skad gsar chad kyis kyang bcos nas 
[\[77b.7\]]gtan la phab pa//[ {D857}]@#/_/rgya gar skad du/_Ar+ya tsan+dan ang+ga nA ma d+hA ra NI/_bod skad du/_'phags pa tsan+dan gyi yan lag ces bya ba'i gzungs/_sangs rgyas dang byang chub sems dpa' 
[\[78a\]]
[\[78a.1\]]thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab na dge slong gi dge 'dun chen po dge slong khri nyis stong lnga brgya'i dge slong gi dge 'dun chen po dang /_byang chub sems dpa' sems 
[\[78a.2\]]dpa' chen po rab tu mang po dang /_gzhan yang lha khyad par can mang po dang thabs cig tu bzhugs te/_de nas bcom ldan 'das gdan bshams pa la de bzhin gshegs pa'i cho 'phrul gyis lham me/_lhan ne/_lhang nger bzhugs so/_/de nas bcom ldan 'das kyis 
[\[78a.3\]]'khor der byang chub sems dpa' sems dpa' chen po spyan ras gzigs dbang phyug dang /_zla 'od gzhon nur gyur pa la bka' stsal pa/_rigs kyi bu 'jig rten gyi khams 'di'i pha rol gyi yang ches pha rol 'jig rten gyi khams bye ba khrag khrig 'bum phrag gang gA'i 
[\[78a.4\]]klung grangs med pa'i bye ma snyed 'das pa na/_tsan+dan gyi dpal zhes bya ba'i 'jig rten gyi khams yod de/_de na de bzhin gshegs pa dgra bcom pa yang dag par rdzogs pa'i sangs rgyas tsan+dan gyi yan lag ces bya ba da ltar yang bzhugs te/_'tsho zhing gzhes la 
[\[78a.5\]]chos kyang ston to/_/gang 'jig rten gyi khams de'i sems can de dag thams cad ni phyir mi ldog par gyur pa sha stag ste/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas tsan+dan gyi yan lag des sems can thams cad 
[\[78a.6\]]kyi don gyi phyir tsan+dan gyi yan lag ces bya ba'i gzungs kyi rig pa'i gsang sngags kyi gzhi gsungs pa 'di thos nas phyir mi ldog pa de dag sdig pa dang bral zhing byang chub kyi sems dang mi 'bral lo/_/bcom ldan 'das de bzhin gshegs pa tshe dpag med dang /_de 
[\[78a.7\]]bzhin gshegs pa mar me mdzad dang /_de bzhin gshegs pa rnam par snang mdzad dang /_gzhan yang 'das pa'i sangs rgyas bcom ldan 'das rnams kyis kyang sngon chad gsungs te/_ngas kyang khyed rnams la bshad kyis/_sems can thams cad rjes su gzung 
[\[78b\]]
[\[78b.1\]]ba'i phyir legs par rab tu nyon la yid la zung shig dang /_phyi ma'i tshe phyi ma'i dus lnga brgya pa tha ma la dam pa'i chos rnam par 'jig pa'i tshe/_thams cad chos dang mi ldan pa/_mtshams med pa byed pa dang dam pa'i chos la smod pa dang /_mchod rten 'dral ba/_dge 
[\[78b.2\]]'dun gyi rdzas la rku 'phrog byed pa dang /_dge sbyong ma yin par dge sbyong du khas 'che ba/_slob dpon dang mkhan po spang ba dag 'byung ste/_de dag rjes su gzung ba'i phyir tsan+dan gyi yan lag gi gzungs kyi gsang sngags gzhi sangs rgyas thams cad kyis byin gyis 
[\[78b.3\]]brlabs pa 'di bshad kyis/_byang chub sems dpa' rnams nga la nyon cig_/de nas byang chub sems dpa' spyan ras gzigs dbang phyug dang /_zla 'od gzhon nur gyur pas bcom ldan 'das kyi zhabs gnyis la mgo bos phyag 'tshal nas bskul ba/_byang chub sems 
[\[78b.4\]]dpa' sems dpa' chen po rnams dang /_gzhan yang sems can bye ba khrag khrig phrag 'bum rnams la thugs brtse ba dang /_sdig pa byang bar bgyi ba'i slad du bcom ldan 'das bshad du gsol/_bde bar gshegs pa bshad du gsol/_de bzhin gshegs pa 
[\[78b.5\]]bshad du gsol/_bdag cag gis kyang gzungs kyi gsang sngags gzhi de dag gzung bar bgyi ste/_sems can thams cad kyi don du rgya cher yang dag par bshad par bgyi'o/_/sangs rgyas dang byang chub sems dpa' thams cad la phyag 'tshal lo/_/tad+ya thA/_
[\[78b.6\]]tsi rA te/_ma rI tsI ki/_duR+da me/_dur dAn+te/_du ra nu pra biSh+Te/_tsan+da nAM ga dze/_sa man+ta pa ri sho d+ha ni/_bi shud+d+ha shI le/_tsa ri tra ba ti/_an tse d+ya pra ti b+hA ne/_sarba bud+d+ha a d+hiSh+Thi te/_b+ha ga ba te/_pA pak+Sha ye/_A shA me pa ri pU ra ya swA hA/_rigs 
[\[78b.7\]]kyi bu pho dang rigs kyi bu mo gang la la zhig gzungs chen po'i gsang sngags gzhi 'di dag 'dzin tam/_klog gam/_ston tam/_kun chub par byed na/_de tshe 'di nyid la mig rnam par dag par 'gyur ro/_/thos ma thag tu sdig pa las rab tu grol bar 'gyur/_
[\[79a\]]
[\[79a.1\]]byang chub sems dpa' thams cad kyis byin gyis brlabs par 'gyur/_de bzhin gshegs pa'i sku gzugs kyang mthong bar 'gyur/_zla ba phyed kyi bar du bzlas pa byas na 'phags pa spyan ras gzigs dbang phyug dang /_zla 'od gzhon nur gyur 
[\[79a.2\]]pa mthong bar 'gyur/_mtshams med pa lnga'i sdig byas pa yang 'byang bar 'gyur/_skye ba dran par 'gyur/_tshe brjes nas kyang lha rnams kyi nang du skye bar 'gyur/_khyim bdag chen po skyid pa dag gi nang du skye par 'gyur/_skye bo thams cad dga' bar 'gyur ro/_/
[\[79a.3\]]'di ltar sa chen po ma lus pa 'di ni grum par 'gyur yang srid/_rgya mtsho ni skams kyang srid/_de bzhin du ri'i rgyal po ri rab ni 'jig par 'gyur yang srid/_rlung ni zhags pas bcing du rung yang srid/_zla ba dang nyi ma ni sa'i steng du lhung yang srid/_nam mkha' 
[\[79a.4\]]ni lag pa gnyis kyis mnan du rung yang srid/_me ni chur 'gyur yang srid/_'byung ba chen po bzhi ni gzhan du 'gyur yang srid/_sems can thams cad kyi sems ni gcig tu 'gyur yang srid kyi/_de bzhin gshegs pas gsungs shing byin gyis brlabs pa 
[\[79a.5\]]ni gzhan du 'gyur mi srid de/_sus kyang bskyod pa'am/_bsgul bar mi nus so/_/'di la ni bdud sdig can gyis glags rnyed par mi 'gyur ro/_/de nas byang chub sems dpa' sems dpa' chen po spyan ras gzigs dbang phyug gis/_bcom ldan 
[\[79a.6\]]'das la phyag 'tshal nas 'di skad ces gsol to/_/bcom ldan 'das bdag gis kyang gzungs 'di'i cho ga bshad par bgyi'o/_/chos kyi rgyal po'i mchod rten ring bsrel dang bcas pa'am/_sangs rgyas kyi sku gzugs kyi spyan sngar tsan+dan dkar po'i dkyil 'khor 
[\[79a.7\]]bgyis te/_me tog sil ma gtor la tsan+dan gyi bdug pas bdugs te/_zla ba tshes pa nas brtsams nas tshes [{]bcwa [,]bco [}]lnga'i bar du dus gsum du khrus bgyi zhing gos kyang lan gsum du brjes te/_kha zas bsreg bya 'tshal zhing gso sbyong dang ldan pa/_sems can 
[\[79b\]]
[\[79b.1\]]thams cad la sems snyoms pas zla ba nya'i nyin par zhag gcig smyung ba bgyis te/_rtswa bam gyi steng na mchis shing rtswa bam bting ba'i steng du nyal nas sems rtse gcig tu bzlas pa bgyid cing me tog dri zhim pos lan brgya stong du gtor nas g.yo bar 'gyur/_bdag 
[\[79b.2\]]nyid kyang bcom ldan 'das de bzhin gshegs pa 'od dpag med dang /_spyan ras gzigs dbang phyug mthong bar 'gyur/_gzungs chen po thos ma thag tu ci 'dod pa de thob par 'gyur/_thos pa 'dzin par yang 'gyur/_las kyi sgrib pa thams cad kyang byang bar 
[\[79b.3\]]'gyur ro/_/bcom ldan 'das kyis de skad ces bka' stsal nas/_dge slong de dag dang byang chub sems dpa' de dag dang /_thams cad dang ldan pa'i 'khor de dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom 
[\[79b.4\]]ldan 'das kyis gsungs pa la mngon par bstod do/_/'phags pa tsan+dan gyi yan lag ces bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te/_skad gsar 
[\[79b.5\]]chad kyis kyang bcos nas gtan la phab pa//[ {D858}]@#/_/rgya gar skad du/_Ar+ya a gra pra dI pa d+hA ra NI bi d+yA rA dzA/_bod skad du/_'phags pa rig sngags kyi rgyal po sgron ma mchog gi gzungs/_
[\[79b.6\]]sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong stong nyis brgya lnga bcu'i dge slong gi dge 
[\[79b.7\]]'dun chen po dang /_lha dang mi 'bum phrag du ma dang /_byang chub sems dpa' 'bum phrag du ma dang thabs cig tu bzhugs te/_yongs su bskor cing mdun gyis bltas nas chos ston to/_/sangs rgyas kyi zhing 'di nas sangs rgyas kyi zhing bye ba brgya phrag stong 'das pa na 
[\[80a\]]
[\[80a.1\]]'jig rten gyi khams me tog mtha' yas zhes bya ba de ni de bzhin gshegs pa dgra bcom pa yang dag par rdzogs pa'i sangs rgyas sgron ma mchog ces bya ba de ltar bzhugs te 'tsho zhing gzhes la chos kyang ston pa des byang chub sems dpa' 'od chen po dang /_'od 
[\[80a.2\]]dpag med ces bya ba byang chub sems dpa' gnyis 'jig rten gyi khams mi mjed 'dir btang ngo /_/de nas byang chub sems dpa' de gnyis rgyal bu rgyal byed kyi tshal mgon med zas sbyin gyi kun dga' ra ba ga la ba dang /_bcom ldan 'das de bzhin gshegs pa dgra bcom 
[\[80a.3\]]pa yang dag par rdzogs pa'i sangs rgyas shAkya thub pa ga la ba der song ste phyin nas/_bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas phyogs gcig tu 'dug go/_/phyogs gcig tu 'dug nas byang chub 
[\[80a.4\]]sems dpa' de gnyis kyis bcom ldan 'das la 'di skad ces gsol to/_/bcom ldan 'das sangs rgyas kyi zhing bye ba phrag 'bum 'das pa na 'jig rten gyi khams me tog mtha' yas zhes bgyi ba de na bcom ldan 'das de bzhin gshegs pa dgra bcom pa yang dag par 
[\[80a.5\]]rdzogs pa'i sangs rgyas sgron ma mchog ces bgyi ba da ltar bzhugs te 'tsho zhing gzhes la chos kyang ston to/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sgron ma'i mchog des bdag cag gnyis 'jig rten gyi khams mi 
[\[80a.6\]]mjed 'dir btang ste/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sgron ma'i mchog des bcom ldan 'das la gnod pa chung ngam/_nyam nga ba nyung ngam/_bskyod pa yang ngam/_'tsho 'am/_stobs dang bde ba dang 
[\[80a.7\]]kha na ma tho ba ma mchis pa la reg par gnas sam zhes stun gsol lo/_/'di skad ces kyang gsung ngo /_/'di na mi'am/_mi ma lags pa'am/_'byung po'am/_sha za'am/_gnod sbyin nam/_srin po'am/_grul bum mam/_grul bum gyi sde dpon 
[\[80b\]]
[\[80b.1\]]nam/_rgyal po 'am/_blon po chen po'am/_chom rkun nam/_sbrul lam/_srin bu'am/_srin bu lu ta'am/_sbrang bu lcags phye'am/_nye ba'i nyon mongs pa gang yang rung ba dag 'tshe bar bgyid pa 'ga' yang ma mchis sam zhes gsung ngo /_/sems 
[\[80b.2\]]can rnams kyi don dang /_sman pa dang /_bde ba dang /_mdangs dang ldan par bgyi ba dang /_gzi brjid dang ldan par bgyi ba dang /_grags pa dang ldan par bgyi ba dang /_yon tan dang ldan par bgyi ba dang /_stobs dang ldan par bgyi ba dang /_mdog 
[\[80b.3\]]dang ldan par bgyi ba dang /_bsrung ba dang /_sba ba dang /_bskyab pa'i slad du bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sgron ma'i mchog des gzungs kyi gsang sngags gzhi 'di dag kyang bskur te/_'di lta ste/_dz+wa 
[\[80b.4\]]le dz+wa le/_dz+wa le ga te/_huk+ku/_muk+ku/_saM ma te/_ma hA saM ma te/_ma hA dz+wa le/_dz+wa ba la me/_sa he sa he/_ma hA dz+wa le/_uk+ke muk+ke/_sha me/_saM ma te/_ma hA saM ma te/_ma hA sha me swA hA/_de nas bcom ldan 'das kyis tshe dang ldan ba kun dga' bo la 
[\[80b.5\]]bka' stsal pa/_kun dga' bo khyod kyis gsang sngags gzhi 'di dag zung shig_/long shig_/chongs shig_/lhogs shig_/kun chub par gyis shig_/gzhan dag la yang rgya cher rab tu ston cig_/kun dga' bo sangs rgyas 'byung ba rnyed par dka'o/_/
[\[80b.6\]]gzungs kyi gsang sngags gzhi 'di dag rnyed par dka'o/_/kun dga' bo gzungs kyi gsang sngags gzhi dag 'dzin pa yang shin tu rnyed par dka'o/_/kun dga' bo rigs kyi bu'am/_rigs kyi bu mo gang la la gzungs kyi gsang sngags gzhi 'di dag 'dzin pa 
[\[80b.7\]]dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang rgya cher rab tu ston pa de ni tshe rabs bdun du tshe rabs dran par 'gyur ro/_/tshe 'di nyid la yang sngon gyi las ma gtogs par gzhan gyi gnod pa thams cad las 
[\[81a\]]
[\[81a.1\]]yang dag par 'da' ba dang /_'gro ba thams cad dang rjes su mthun par 'gyur ro/_/kun dga' bo gzungs kyi gsang sngags gzhi 'di dag ni sangs rgyas bye ba phrag bdun cu rtsa bdun gyis gsungs te/_gang gzungs kyi gsang sngags gzhi 
[\[81a.2\]]'di dag las 'da' bar byed pa de ni de dag thams cad la 'khus pa yin no/_/de nas byang chub sems dpa' sems dpa' chen po ma pham pa stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 
[\[81a.3\]]'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das bdag gis kyang sems can rnams kyi don dang /_sman pa dang /_bde ba dang /_mdangs dang ldan par bgyi ba dang /_gzi brjid dang 
[\[81a.4\]]ldan par bgyi ba dang /_grags pa dang ldan par bgyi ba dang /_yon tan dang ldan par bgyi ba dang /_stobs dang ldan par bgyi ba dang /_mdog dang ldan par bgyi ba dang /_bsrung ba dang /_spa ba dang /_bskyab pa'i slad du gzungs kyi gsang 
[\[81a.5\]]sngags gzhi 'di rnams brjod par bgyi'o/_/'di lta ste/_at+te/_bat+te/_nat+te/_ku nat+te/_pu ka se/_ku pu ka se/_ka se/_a na ka se/_nA ma ka se/_a nu ta/_prA nu ta/_kha dze/_ma hA kha dze/_sa da pa phe/_ta Da phe/_tu Da 
[\[81a.6\]]phe/_hi li mi li/_ti le swA hA/_de nas bcom ldan 'das kyis tshe dang ldan pa kun dga' po la bka' stsal pa/_kun dga' bo khyod kyis gzungs kyi gsang sngags 'di 'di dag zung shig_/long shig_/chos shig_/lhogs shig_/kun 
[\[81a.7\]]chub par gyis shig_/gzhan dag la yang rgya cher yang dag par rab tu ston cig_/kun dga' bo sangs rgyas 'byung ba rnyed par dka'o/_/gzungs kyi gsang sngags gzhi 'di dag rnyed par dka'o/_/kun dga' bo gzungs kyi gsang sngags gzhi 'di 
[\[81b\]]
[\[81b.1\]]dag 'dzin pa yang shin tu rnyed par dka'o/_/kun dga' bo rigs kyi bu'am rigs kyi bu mo gang la la gzungs kyi gsang sngags gzhi 'di dag 'dzin pa dang /_len pa dang /_'chang ba dang /_klog pa dang /_kun chub par byed pa dang /_gzhan dag 
[\[81b.2\]]la yang rgya che rab tu ston pa de ni tshe rabs bcu gnyis su tshe rabs dran par 'gyur ro/_/tshe 'di nyid la yang sngon gyi las ma gtogs par gzhan gyi gnod pa thams cad las yang dag par 'da' ba dang /_'gro ba thams cad dang rjes su mthun par 'gyur ro/_/
[\[81b.3\]]kun dga' bo gzungs kyi gsang sngags gzhi 'di dag ni sangs rgyas bye ba phrag brgyad cu rtsa gnyis kyis gsungs te/_gang gzungs kyi gsang sngags gzhi 'di dag las 'da' bar byed pa ni de dag thams cad la 'khus pa yin no/_/de nas 'jam dpal gzhon 
[\[81b.4\]]nur gyur pa stan las langs te/_bla gos phrag ba gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das la 'di skad ces gsol to/_/bcom ldan 'das 
[\[81b.5\]]bdag gis kyang sems can rnams kyi don dang /_sman pa dang /_bde ba dang /_mdangs dang ldan par bgyi ba dang /_gzi brjid dang ldan par bgyi ba dang /_grags pa dad ldan par bgyi ba dang /_yon tan dang ldan 
[\[81b.6\]]par bgyi ba dang /_stobs dang ldan par bgyi ba dang /_mdog dang ldan par bgyi ba dang /_bsrung ba dang /_sba ba dang /_bskyab pa'i slad du gzungs kyi gsang sngags gzhi 'di rnams brjod par bgyi'o/_/'di lta ste/_ak+khe/_pak+khe/_na dzi te/_nA gA sa re/_na hi le/_dza hi le/_
[\[81b.7\]]dza hi la ba te/_tsaN+DIl ba te swA hA/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod gzungs kyi gsang sngags gzhi 'di dag zung shig_/long shig_/chongs shig_/lhogs shig_/kun chub par 
[\[82a\]]
[\[82a.1\]]gyis shig_/gzhan dag la yang rgya cher rab tu ston cig_/kun dga' bo sangs rgyas 'byung ba rnyed par dka'o/_/gzungs kyi gsang sngags gzhi 'di dag rnyed par dka'o/_/kun dga' bo gzungs kyi gsang sngags gzhi 'di dag 
[\[82a.2\]]'dzin pa yang shin tu rnyed par dka'o/_/kun dga' bo rigs kyi bu'am/_rigs kyi bu mo gang la la gzungs kyi gsang sngags gzhi 'di dag 'dzin pa dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang 
[\[82a.3\]]rgya cher rab tu ston pa de ni tshe rabs bcu gsum du tshe rabs dran par 'gyur ro/_/tshe 'di nyid la yang sngon gyi las ma gtogs pa gzhan gyi gnod pa thams cad las yang dag par 'da' ba dang /_'gro ba thams cad dang rjes su mthun par 'gyur ro/_/kun dga' 
[\[82a.4\]]bo gzungs kyi gsang sngags gzhi 'di dag ni sangs rgyas bye ba phrag brgyad cu ra gnyis kyis gsungs te/_gang gzungs kyi gsang sngags gzhi 'di dag las 'da' bar byed pa de ni de dag thams cad la 'khus pa yin no/_/de nas bcom ldan 'das kyis dge slong 
[\[82a.5\]]rnams la bka' stsal pa/_dge slong dag ngas kyang sems can rnams kyi don dang /_phan pa dang /_bde ba dang /_mdangs dang ldan par bya ba dang /_gzi brjid dang ldan par bya ba dang /_grags pa dang ldan par bya ba dang /_yon tan dang ldan par 
[\[82a.6\]]bya ba dang /_stobs dang ldan par bya ba dang /_mdog dang ldan par bya ba dang /_bsrung ba dang /_sba ba dang /_bskyab pa'i phyir gzungs kyi gsang sngags gzhi rnams bshad do/_/'di lta ste/_aT+Te/_baT+Te/_naT+Te/_ku na T+Te/_Ta ke/_e Da ke/_
[\[82a.7\]]ta ta be/_tu Ta be/_ra Ta ke/_lo le/_hu le/_hi le/_mi le/_ti le/_shI le/_shI la/_aD+he/_ba D+he/_na D+he/_ku na D+he/_a Da pa tI/_ba Na ba tI/_ka se ka se ka se/_pha se pha se pha se/_ma hA pha se pha se swA hA/_de nas bcom ldan 'das 
[\[82b\]]
[\[82b.1\]]kyis tshe dang ldan pa kun dga' bo la bka' stsal pa/_kun dga' bo khyod kyis gzungs kyi gsang sngags gzhi 'di dag zung shig_/long shig_/chongs shig_/lhogs shig_/kun chub par gyis shig_/gzhan dag la yang rgya cher rab tu ston cig_/
[\[82b.2\]]kun dga' bo sangs rgyas 'byung ba rnyed par dka'o/_/gzungs kyi gsang sngags gzhi 'di dag rnyed par dka'o/_/kun dga' bo gzungs kyi gsang sngags 'di dag ston pa yang shin tu rnyed par dka'o/_/kun dga' bo rigs kyi bu'am/_rigs kyi bu mo 
[\[82b.3\]]gang la la gzungs kyi gsang sngags gzhi 'di dag 'dzin pa dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang rgya cher rab tu ston pa de ni tshe rabs bcu bzhir tshe rabs dran par 'gyur ro/_/tshe 'di nyid la yang sngon 
[\[82b.4\]]gyi las ma gtogs par gzhan gyi gnod pa thams cad las 'da' ba dang /_'gro ba thams cad dang rjes su mthun par 'gyur ro/_/kun dga' bo gzungs kyi gsang sngags gzhi 'di dag ni sangs rgyas bye ba phrag brgyad cu rtsa bzhis gsungs te/_gang gzungs kyi 
[\[82b.5\]]gsang sngags gzhi 'di dag las 'da' bar byed pa de ni de dag thams cad la 'khus pa yin no/_/rigs kyi bu'am rigs kyi bu mo gang la la dag gis gzungs kyi gsang sngags gzhi 'di dag shing skam po gsher bag med pa la bsrung ba byas te/_yongs su 
[\[82b.6\]]bskyab pa dang /_yongs su gzung ba dang /_bcing ba dang /_zhi ba dang /_bde legs su 'gyur ba byas na shing de las lcu gu dang /_lo ma dag kyang skye bar 'gyur te/_me tog dang 'bras bu rnams kyang mngon par 'grub par 'gyur na/_mir gyur pa lta ci smos/_
[\[82b.7\]]na maHsarba bud+d+he b+h+yaHsid+d+h+yan+tu d+hA ra NI/_man+t+ra pA da ni swA hA/_de nas bcom ldan 'das kyis yang dge slong rnams la bka' stsal pa/_dge slong dag sems can rnams kyi don dang /_phan pa dang /_bde ba dang /_mdangs dang ldan par bya ba dang /_gzi 
[\[83a\]]
[\[83a.1\]]brjid dang ldan par bya ba dang /_grags pa dang ldan par bya ba dang /_yon tan dang ldan par bya ba dang /_stobs dang ldan par bya ba dang /_mdog dang ldan par bya ba dang /_bsrung ba dang /_sba ba dang /_bskyab pa'i phyir gzungs kyi gsang 
[\[83a.2\]]sngags gzhi gzhan dag kyang bshad par bya'o/_/'di lta ste/_a t+te/_mat+te/_pa ke_/pA ra ke_/pe ke DA/_dra ma ti/_ta ra ma ti/_Tu Da ma Ti/_Tu Da ma Ti/_Tu Da Tu re/_su re/_hi le/_mu le/_ti le swA hA/_de nas bcom ldan 
[\[83a.3\]]'das kyis tshe dang ldan pa kun dga' bo la bka' stsal pa/_kun dga' bo khyod kyis gzungs kyi gsang sngags gzhi 'di dag zung shig_/long shig_/chongs shig_/lhogs shig_/kun chub par gyis shig_/gzhan dag la yang rgya cher rab tu ston 
[\[83a.4\]]cig_/kun dga' bo sangs rgyas 'byung ba rnyed par dka'o/_/gzungs kyi gsang sngags gzhi 'di dag rnyed par dka'o/_/kun dga' bo gzungs kyi gsang sngags gzhi 'di dag 'dzin pa yang shin tu rnyed par dka'o/_/kun dga' bo rigs kyi bu'am/_
[\[83a.5\]]rigs kyi bu mo gang la la gzungs kyi gsang sngags gzhi 'di dag 'dzin pa dang /_len pa dang /_'chang ba dang /_klog pa dang /_kun chub par byed pa dang /_gzhan dag la yang rgya cher rab tu ston pa de ni tshe rabs nyi shu rtsa gcig tu tshe rabs dran par 
[\[83a.6\]]'gyur ro/_/tshe 'di nyid la yang sngon gyi las ma gtogs par gzhan gyi gnod pa thams cad las 'da' ba dang /_'gro ba thams cad dang rjes su mthun par 'gyur ro/_/gang la la zhig la bsrung ba byas na de la yang 'byung po thams cad kyis mi tshugs 
[\[83a.7\]]so/_/lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa thams cad kyis mi tshugs so/_/sbrul dang /_srin bu dang /_srin bu lu ta 
[\[83b\]]
[\[83b.1\]]dang /_sbrang bu lcags phye thams cad kyis mi tshugs so/_/rims rlung dang /_mkhris pa dang /_bad kan dang /_'dus pa dang /_dus tshigs 'gyur ba las byung ba thams cad kyis mi tshugs so/_/zhag gcig pa'am/_zhag gnyis pa'am/_zhag 
[\[83b.2\]]gsum pa'am/_zhag bzhi pa'am/_zhag bdun pa'am/_zla ba phyed pa'am/_zla ba gcig pa'am/_lo gcig pa'am/_nad rgyun [{]rings sam[,]ring ngam[}]/_skad cig pa rnams kyis mi tshugs so/_/'bras sam/_phol mig gam/_rkang shu'am/_lhog pa'am/_
[\[83b.3\]]me dpal lam/_shu ba'am/_khyi rngo'am/_g.yan pa'am/_mdze thams cad dam/_lhog pa thams cad dam/_gshed byed thams cad dam/_sgyur ba'i las thams cad dam/_byad thams cad dang /_ro langs thams cad kyis kyang mi tshugs so/_/kun 
[\[83b.4\]]dga' bo gzungs kyi gsang sngags gzhi 'di dag ni sangs rgyas bye ba phrag dgu bcu rtsa dgus gsungs te/_gang gzungs kyi gsang sngags gzhi 'di dag las 'da' bar byed pa de ni de dag thams cad la 'khus pa yin no/_/kun dga' bo gzungs kyi gsang sngags gzhi 'di 
[\[83b.5\]]dag ni rgyal po'i pho brang na 'dug na yang yid la bya'o/_/chom rkun gyi nang na 'dug na yang yid la bya'o/_/srin po'i nang na 'dug na yang yid la bya'o/_/gcan gzan khro bo'i nang na 'dug na yang yid la bya'o/_/'brog dgon pa'i nang na 'dug na yang yid la bya'o/_/
[\[83b.6\]]klung dang bgrod dka' ba na 'dug na yang yid la bya'o/_/me'i nang na 'dug na yang yid la bya'o/_/chu'i nang na 'dug na yang yid la bya'o/_/de yid la byas pa de rnams las 'jigs pa de dag thams cad mi 'byung ngo /_/des dug zos pa thams cad kyang kha zas nyid 
[\[83b.7\]]du 'gyur ro/_/kun dga' bo gzungs kyi gsang sngags gzhi 'di dag 'dzin pa ni 'byung po thams cad kyis mi tshugs so/_/[{]yi dgas [,]yi dwags [}]thams cad dang /_srul po thams cad dang /_gshed byed thams cad dang /_sgyur ba'i las thams cad dang /_byad 
[\[84a\]]
[\[84a.1\]]thams cad dang /_mi dang mi ma yin pa thams cad kyis mi tshugs te/_kun dga' bo mdor na de la gzhan gyi gnod pa thams cad kyis mi tshugs so/_/kun dga' bo gsad pa'i rigs pa ni chad pas bral bar 'gyur ro/_/chad pas gcad 
[\[84a.2\]]pa'i rigs pa ni brdegs pas/_brdegs pa'i rigs pa ni brgyad pas/_brgyad pa'i rigs pa ni bsdigs pas/_bsdigs pa'i rigs pa ni mig tshugs su bltas pas thar bar 'gyur ro/_/kun dga' bo gzungs kyi gsang sngags gzhi 'di dag gis 
[\[84a.3\]]gang la bsrung ba byas pa'am/_yongs su bskyab pa byas pa'am/_yongs su bzung ba'am/_bcings pa'am/_zhi ba dang bde legs su 'gyur ba byas pa gzhan du 'gyur ba de ni gnas med de/_lha dang bcas/_bdud dang bcas/_tshangs pa dang 
[\[84a.4\]]bcas pa'i 'jig rten dang /_dge sbyong dang bram zer bcas pa'i skye dgu dang /_lha dang /_mi dang /_lha ma yin gyi nang na yang ngas ma mthong ngo /_/de ci'i phyir zhe na/_gzungs kyi gsang sngags gzhi 'di dag ni gnod pa dang /_nad 'go ba dang /_'khrug pa 
[\[84a.5\]]thams cad las nges par 'byung bar byin gyis brlabs pa'i phyir ro/_/de nas chos kyi rnam grangs 'di rdzogs pa'i rjes la rgyal po chen po bzhis bcom ldan 'das la 'di skad ces gsol to/_/bcom ldan 'das bdag cag gis kyang chos kyi rnam grangs 'di 
[\[84a.6\]]rgya cher rgyas par bgyi ba dang /_chos smra ba de dag rjes su yongs su gzung ba dang /_dam pa'i chos ci nas kyang yun ring du gnas pa dang /_bdud thams cad tshar gcad pa'i slad du gzungs kyi gsang sngags gzhi 'di rnams rjes su stsal bar 'tshal na/_
[\[84a.7\]]bcom ldan 'das kyis de la legs so zhes bgyi ba gnang bar mdzad du gsol/_de nas bcom ldan 'das kyis rgyal po chen po bzhi la thugs brtse ba'i phyir cang mi gsung bar gyur pas gnang ste/_rgyal po chen po bzhi po de dag gis kyang bcom ldan 'das kyis cad 
[\[84b\]]
[\[84b.1\]]mi gsung bar gyur pas gnang bar rig nas ched du brjod pa ched du brjod do/_/de ni 'di lta ste/_da naD+De/_de naD+De/_ma hA naD+De/_dzam+b+ha ne/_stam+b+ha ne/_Ta Te/_Ta Ta ne/_ma hA Ta Ta ne/_kuT+Te/_kuT+Ta ne/_ma hA kuT+Ta ne/_d+harma le/_tsarma le swA 
[\[84b.2\]]hA/_bcom ldan 'das 'di dag ni gzungs 'di'i 'khor gyi tshig lta bur gda' ba lags te/_rigs kyi bu'am rigs kyi bu mo gang la la gzungs kyi gsang sngags gzhi 'di dag 'dzin pa dang /_bzlas te bton nas 'chang ba de ni sngon gyi las ma gtogs 
[\[84b.3\]]par gzhan gyi gnod pa thams cad las 'da' ba dang /_'gro ba thams cad dang rjes su mthun par 'gyur ro/_/de la ni dam pa'i chos thams cad yongs su gzung ba la yang bar chad 'byung bar mi 'gyur lags so/_/de nas bcom ldan 'das kyis rgyal po 
[\[84b.4\]]chen po bzhi po dag la grogs po dag khyed bstan pa yun ring du gnas par bya ba'i phyir zhugs pa legs so legs so zhes bya ba byin no/_/de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis de dag rdzu 
[\[84b.5\]]'phrul che bar 'gyur ba dang /_phan yon che ba dang byin che bar 'gyur ba'i phyir gzungs kyi chos kyi rnam grangs 'di zung shig_/long shig_/chongs shig_/lhogs shig_/kun chub par gyis shig_/gzhan dag la yang rgya cher rab tu ston cig_/
[\[84b.6\]]gsol pa/_bcom ldan 'das rgyas par bgyi ba'i slad du bdag gis gzung lags so/_/de nas bcom ldan 'das kyis don 'di nyid rgyas par bstan pa'i phyir de'i tshe tshigs su bcad pa 'di dag bka' stsal to/_/gzungs sngags kyi ni mdo sde 'di/_/
[\[84b.7\]]sangs rgyas kun gyis gsungs pa ste/_/sems can rnams la phan pa'i phyir/_/de ni ngas kyang bshad pa yin/_/gang zhig gzungs sngags mdo sde 'di/_/'dzin tam yang na klog byed pa/_/tshe rabs nyi shu rtsa gcig tu/_/de ni tshe rabs dran par 'gyur/_/
[\[85a\]]
[\[85a.1\]]gzungs sngags 'di rjod byed de la/_/mi min gang yang rung ba dang /_/gnod sbyin grul bum srin po dag_/nams kyang bar chad mi byed do/_/gzungs sngags 'di rjod byed de la/_/'dod khams dbang phyug gang yin pa/_/sdig can bdud 
[\[85a.2\]]de nam du yang /_/bar chad byed par mi 'gyur ro/_/gzungs sngags 'di 'dzin byed de yi/_/pha ma dang ni phu nu dang /_/sring mo mdza' bshes gnyen dag kyang /_/log par ltung bar mi 'gyur ro/_/de phyir gzungs sngags mdo sde 'di/_/'jigs med gang 
[\[85a.3\]]gis thos gyur nas/_/gzungs sngags 'di rjod byed pa des/_/nams kyang 'jigs par mi bya'o/_/gzungs sngags 'di 'dzin byed de yi/_/bskal pa bye ba stong rnams su/_/sgrib pa'i las ni gang byas pa/_/zhag bdun gyis ni byang bar 'gyur/_/byang 
[\[85a.4\]]chub sems dpa'i bsod nams gang /_/bskal pa bye bar bsgrubs pa kun/_/gzungs sngags 'di 'dzin byed pa des/_/zhag bdun gyis ni zil gyis non/_/phyogs bzhi'i 'jig rten skyong ba po/_/rgyal po chen po bzhi po dag_/lus ngan dang ni yul 
[\[85a.5\]]'khor srung /_/mig mi bzang dang 'phags skyes po/_/kha dog ldan zhing grags dang ldan/_/'khor bcas blon bcas de dag kyang /_/gzungs sngags 'di ni rjod byed pa/_/de la rtag tu srung bar byed/_/bcom ldan 'das kyis de skad ces bka' stsal 
[\[85a.6\]]nas/_tshe dang ldan pa kun dga' bo dang nyan thos chen po de dag dang /_'phags pa byams pa dang /_'jam dpal la sogs pa byang chub sems dpa' sems dpa' chen po rnams dang /_rgyal po chen po bzhi dang /_lha dang /_mi dang /_lha ma yin dang /_
[\[85a.7\]]dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa rig sngags kyi rgyal po sgron ma mchog gi gzungs rdzogs so//_//
[\[85b\]]
[\[85b.1\]{D859}]@#/_/rgya gar skad du/_Ar+ya a b+hi Shiny+tsa ni nA ma d+hA ra NI/_bod skad du/_'phags pa dbang bskur ba zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_
[\[85b.2\]]bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na dge slong brgyad stong gi dge 'dun chen po dang /_byang chub sems dpa' grangs med pa bye ba sngon gyi rgyal ba la lhag par bya ba byas pa rnams dang thabs cig tu bzhugs 
[\[85b.3\]]te/_de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu khyod kyis 'di lta ste/_byang chub sems dpa'i ma dang /_byang chub sems dpa'i sngon gyi spyod pa dang /_bden pa'i smon lam dang /_byang chub sems dpas yongs su 
[\[85b.4\]]bzung ba/_byang chub sems dpa'i chos 'di dag sgoms shig_/ston cig_/'di lta ste/_gzungs kyi chos kyi rnam grangs so/_/de nas tshe dang ldan pa shA ri'i bus bcom ldan 'das la 'di skad ces gsol to/_/bcom ldan 'das gzungs ni yul na mi 
[\[85b.5\]]gnas/_phyogs na mi gnas na bcom ldan 'das gzungs gzungs zhes bgyi ba la/_bcom ldan 'das gzungs zhes bgyi ba 'di'i tshig gi don gang lags/_de skad ces gsol ba dang /_bcom ldan 'das kyis tshe dang ldan pa shA ri'i bu la 'di skad 
[\[85b.6\]]ces bka' stsal to/_/shA ri'i bu legs so legs so/_/shA ri'i bu khyod 'di ltar theg pa chen po la yang dag par zhugs pa dang /_theg pa chen po la mngon par brtson pa dang /_theg pa chen po la lhag par bya ba byed pa dang /_khyod gzungs yul na 
[\[85b.7\]]mi gnas/_phyogs na mi gnas par ston pa yang legs so/_/de ci'i phyir zhe na/_shA ri'i bu gzungs ni chos nyid kyis 'das pa dang /_ma 'ongs pa dang /_da ltar byung ba ma yin te/_shA ri'i bu gzungs ni 'das pa zhes mi 'chad/_ma 'ongs pa zhes 
[\[86a\]]
[\[86a.1\]]mi 'chad/_da ltar byung ba zhes mi 'chad/_dngos por mi 'chad/_dngos po med par mi 'chad/_mtshan ma dang /_mtshan ma med par mi 'chad/_chos gang skye ba'i phyir ram/_'gag pa'i phyir mi 'chad mod kyi/_shA ri'i bu 
[\[86a.2\]]'on kyang byang chub sems dpa' la phan par bzhed pa'i phyir ston te/_gang 'di gzungs kyi chos kyi rnam grangs kyi gzungs ni gzugs med pa/_bya ba'i lam du gyur pa/_rigs pa'i stobs kyis gnas pa/_sangs rgyas kyi yon tan/_sangs rgyas kyi lhag 
[\[86a.3\]]par bya ba sgrub pa/_sangs rgyas kyi tshul khrims/_sangs rgyas kyi bsdus pa/_sangs rgyas kyi mtshams sbyor ba/_sangs rgyas 'byung ba'o/_/de nas tshe dang ldan pa shA ri'i bus bcom ldan 'das la 'di skad ces gsol to/_/bcom ldan 'das gzungs gang 
[\[86a.4\]]la gnas shing /_gzungs de thob na byang chub sems dpa' bla na med pa yang dag par rdzogs pa'i byang chub las phyir mi ldog par 'gyur ba dang /_dam bca' ba bzang ba dang /_chos la mi gnas pa dang /_bdag the tshom ma mchis pa dang /_slob dpon ma mchis 
[\[86a.5\]]pa dang /_rang gi lam la gnas pa bcom ldan 'das bshad du gsol/_bde bar gshegs pa bshad du gsol/_bcom ldan 'das kyis bka' stsal pa/_shA ri'i bu legs so legs so/_/shA ri'i bu gzungs thob pa'i byang chub sems dpa' ni sangs 
[\[86a.6\]]rgyas nyid du brjod do/_/shA ri'i bu gang la la zhig byang chub sems dpa' gzungs thob pa la bsti stang du byed dam/_bla mar byed dam/_rim gror byed dam/_mchod na des sangs rgyas thams cad la bsti stang byas par 'gyur ro/_/gang dag gis gzungs 
[\[86a.7\]]'di thos pa dang /_gang dag mos pa de dag kyang sangs rgyas rnams ji lta ba de bzhin du mchod pa'i 'os su 'gyur zhing byang chub kyi sems dang mi 'bral bar 'gyur ro/_/shA ri'i bu gzungs ni 'di yin te/_san+d+hA ra NI/_ud d+hA ra NI/_saMpra tiSh+pi ta/_su ta ma/_
[\[86b\]]
[\[86b.1\]]su pra tiSh+Thi tA/_bi dza ya ba lA/_sar+b+ba pra ti dz+nyA/_A ro hA dz+nyA na pa ti/_ut+pA da nI/_bi nA ma nI/_a b+hi Shiny+tsa ni/_a b+hi bya hA rA/_shu b+ha ba ti/_a ni shri ta/_ba hu kum+b+ha/_a b+hi ba tsa/_shA ri'i bu 'di dag ni dbang bskur ba zhes bya ba'i gzungs kyi chos 
[\[86b.2\]]kyi ming rnams te/_'das pa rnams dang /_ma 'ongs pa rnams dang /_da ltar byung ba rnams dang /_legs par gnas pa rnams byang chub sems dpa' gang gis legs par bzung ste/_'chang ba de myur du mngon par rdzogs par 'tshang rgya bar bya ba'i phyir 
[\[86b.3\]]bskal pa brgya dang /_bskal pa stong dag smon lam gyis zad par byed par 'gyur/_de la mtshon gyis mi tshugs par 'gyur/_me dang srog chags mi srun pa rnams kyis mi tshugs par 'gyur ro/_/de ci'i phyir zhe na/_'di ltar shA ri'i bu gzungs 'di ni 
[\[86b.4\]]'das pa'i sangs rgyas rnams kyi yum mo/_/shA ri'i bu rigs kyi bu'am rigs kyi bu mo gang la las stong gsum gyi stong chen po grangs med pa bcu mthar chags su gang ba'i sangs rgyas rnams la na bza' dang /_zhal zas bzang pos bskal pa grangs med par 
[\[86b.5\]]gzung ba byas pa bas/_rigs kyi bu'am rigs kyi bu mo gzhan gang gis gzungs 'di las tha na tshig gcig tsam bzung ba de bas ches bsod nams mang du skyed do/_/de ci'i phyir zhe na/_shA ri'i bu dbang bskur ba'i gzungs 'di ni/_sangs rgyas kyi 
[\[86b.6\]]yum yin pa'i phyir ro/_/bcom ldan 'das kyis de skad bka' stsal nas/_dge slong de dag dang /_byang chub sems dpa' de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis 
[\[86b.7\]]gsungs pa la mngon par bstod do/_/'phags pa dbang bskur ba zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te/_skad gsar chad kyis 
[\[87a\]]
[\[87a.1\]]kyang bcos nas gtan la phab pa//[ {D860}]@#/_/de bzhin gshegs pa dgra bcom pa yang dag par rdzogs pa'i sangs rgyas shAkya thub pa la phyag 'tshal lo/_/tad+ya thA/_o~M mu ni mu ni ma hA mu na ye swA hA/_lan cig 
[\[87a.2\]]bzlas brjod byas na bskal pa bye ba brgya phrag brgyad khri'i bar du sdig pa byas pa gang yin pa de dag thams cad 'byang bar 'gyur ro/_/'phags pa shAkya thub pa'i snying po'i gzungs rdzogs so//[ {D861}]@#/_/dkon mchog gsum la phyag 
[\[87a.3\]]'tshal lo/_/de bzhin gshegs pa dgra bcom pa yang dag par rdzogs pa'i sangs rgyas 'phags pa rnam par snang mdzad 'od kyi rgyal po la phyag 'tshal lo/_/byang chub sems dpa' sems dpa' chen po nam mkha'i snying po la phyag 'tshal lo/_/tad+ya thA/_
[\[87a.4\]]ka la ka la/_ki li ki li/_bi ri bi ri/_hu ru hu ru/_bai ro tsa na ra smi sany+tso di te A gats+tsha Ar+ya A kA sha gar+b+ha ma hA kA ru Ni kA pU ra ya ha shA na/_d+ha ra ya bud+d+he bish+tsa ya na/_tsa ra tsa ra/_tsi ri tsi ri swA hA/_bton pas 'grub ste/_mtshon cha dang /_me dang /_
[\[87a.5\]]chu dang /_dug dang /_dug sbyar ma dang /_byad stems rnams kyis mi tshugs so/_/rgyal po dang chom rkun la sogs pa thams cad kyis glags mi rnyed do/_/gang du bris te bzhag pa der yams kyi nad dang /_gnod pa dang /_'go ba'i nad thams cad 
[\[87a.6\]]mi 'byung bar 'gyur ro/_/dri ma med pa'i 'od ces bya ba'i ting nge 'dzin kyang 'thob par 'gyur ro/_/'phags pa rnam par snang mdzad kyi snying po zhes bya ba'i gzungs rdzogs so//[ {D862}]@#/_/bcom ldan 'das de bzhin gshegs pa dgra 
[\[87a.7\]]bcom pa yang dag par rdzogs pa'i sangs rgyas sman gyi bla bai DUr+ya 'od kyi rgyal po la phyag 'tshal lo/_/o~M b+hai Sha dz+ye b+hai Sha dz+ye ma hA b+hai Sha dz+ye b+hai Sha dz+ya rA sa mut+ga te swA hA/_de bzhin gshegs pa sman gyi bla'i snying po'i gzungs rdzogs so//_//
[\[87b\]]
[\[87b.1\]{D863}]@#/_/sangs rgyas dang byang chub sems dpa' thams cad la phyag 'tshal lo/_/de nas byang chub sems dpa' sems dpa' chen po rgyal ba'i bla mas bcom ldan 'das la 'di skad ces gsol to/_/bcom ldan 'das rgyal ba'i bla ma'i gzungs 
[\[87b.2\]]sngags kyi gzhi 'di gang gis bzung bas chos thams cad bzung ba dang bcangs par 'gyur ro/_/mi khom pa brgyad las 'das par 'gyur ro/_/tshe rabs thams cad du yang gnod sbyin de la bsrung ba dang /_bskyab pa dang /_sba bar byed la de la nad thams cad 
[\[87b.3\]]kyis 'jigs pa med do/_/s+yAd ya the dan/_bud+d+he bud+d+he/_dza yot+ta ra/_bo d+ha ni bo d+ha ni/_saM bo d+hi ma hA saM bo d+hi/_a d+hi bad b+ho d+ha ni/_ha la ha la ha la/_hi li hi li hi li/_hu lu hu lu hu lu/_sarba bud+d+ha/_d+harmA ba bo d+hi ni/_s+phu Ta s+phu Ta s+phu 
[\[87b.4\]]Ta ni/_sarba pA pa ni/_bud+d+ha a d+hiSh+ThA ni na swA hA/_'phags pa rgyal ba'i bla ma'i gzungs rdzogs so//[ {D864}]@#/_/rgya gar skad du/_b+ha ga bA na a mi tA b+ha d+hA ra NI man+t+ra/_bod skad du/_bcom ldan 'das snang ba mtha' 
[\[87b.5\]]yas kyi gzungs sngags/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas snang ba mtha' yas la phyag 'tshal lo/_/tad+ya thA/_a mi te/_a mi tot+b+ha be/_a mi ta saM b+ha be/_a mi ta bi krAn+ti ka re/_a 
[\[87b.6\]]mi ta ga ga na kIrti ka re sarba kle shak+Sha yaM ka ri swA hA/_gzungs 'di'i yon tan ni bskal pa brgya stong du bsags pa'i las kyi sgrib pa yang 'di lan gsum bzlas brjod byas na sgrib pa de rnams zad par 'gyur ro/_/lan nyi shu rtsa gcig bzlas na rtsa ba bzhi'i ltung 
[\[87b.7\]]ba yang yongs su byang bar 'gyur te/_sangs rgyas stong la dge ba'i rtsa ba bskrun par 'gyur ro/_/bcom ldan 'das snang ba mtha' yas rjes su dran par bya'o/_/sangs rgyas dang byang chub sems dpa' thams cad la phyag 'tshal lo/_/na mo rat+na tra yA ya/_ma hAM 
[\[88a\]]
[\[88a.1\]]du hi ke swA hA/_lus la nad byung ba'am/_nad khong skams su gyur kyang rung ste/_lan nyi shu rtsa gcig bsngags te/_bsil yab kyis de la g.yabs na nad med par 'gyur ro/_/gzungs sngags de gsungs ma thag tu 'khor thams cad yi rangs te/_
[\[88a.2\]]bcom ldan 'das kyis gsungs pa la mngon par bstod do/_/bcom ldan 'das snang ba mtha' yas kyi gzungs rdzogs so//[ {D865}]@#/_/dkon mchog gsum la phyag 'tshal lo/_/de bzhin gshegs pa dgra bcom pa yang dag par rdzogs pa'i 
[\[88a.3\]]sangs rgyas rnam par snang mdzad kyi rgyal po la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa nam mkha'i snying po la phyag 'tshal lo/_/tad+ya thA/_badzra ma bu/_badzra ma bu bud+d+ha dze/_badzra ma bu bud+d+ha dze/_shU n+ya tA pra be she/_bai ro 
[\[88a.4\]]tsa na gar+b+he/_pany+tsen+d+ri ya/_a ba bo d+ha ne swA hA/_cho ga ni rtag tu bzlas brjod byas na shes rab kyi pha rol tu phyin pa la gnas pa thob par 'gyur ro/_/bdud thams cad dang dgra thams cad dang log 'dren thams cad kyis mi tshugs so/_/'chi ba'i tshe 'phags pa 'od dpag 
[\[88a.5\]]med mthong bar 'gyur ro/_/de bzhin du de bzhin gshegs pa thams cad dang /_byang chub sems dpa' thams cad kyang mthong bar 'gyur ro/_/ji ltar smon lam btab pa bzhin du skye bar 'gyur ro/_/rdzogs so//[ {D866}]@#/_/dkon mchog 
[\[88a.6\]]gsum la phyag 'tshal lo/_/de bzhin gshegs pa dgra bcom pa yang dag par rdzogs pa'i sangs rgyas pad+ma'i spyan la phyag 'tshal lo/_/byang chub sems dpa' sems dpa' chen po sgrib pa thams cad rnam par sel ba la phyag 'tshal lo/_/tad+ya thA/_oM ta ra ta ra/_
[\[88a.7\]]ti ri ti ri/_tu ru tu ru/_ka la ka la/_ki li ki li/_ku lu ku lu/_b+ha ra b+ha ra/_b+hi ri b+hi ri/_b+hu ru b+hu ru/_b+ha ya b+ha ya/_ku ru ku ru/_sarba karma A ba ra Na dza ni me sha pra b+ha ya swA hA/_dz+wa la ni bi d+ha ni bai swA hA/_ku ru pany+tsa li swA hA/_sA ga ra saM bi re swA hA/_sarba ta thA ga tA a 
[\[88b\]]
[\[88b.1\]]d+hiSh+thi te swA hA/_gzungs 'di'i cho ga ni 'di yin te/_nang par langs nas lan brgya rtsa brgyad bzlas brjod byas na zhag nyi shu rtsa gcig lon pa'i tshe las kyi sgrib pa thams cad zad par 'gyur ro/_/spyan lnga yang rnam par dag par 'gyur ro/_/de la mig nad 'byung bar mi 'gyur 
[\[88b.2\]]ro/_/lus la nad 'byung bar mi 'gyur ro/_/yid kyi nyes pa 'byung bar mi 'gyur ro/_/spyan lnga yang rnam par dag par 'gyur ro/_/de bzhin du yid rnam par dag pa lnga yang thob par 'gyur ro/_/tshe rabs thams cad du sangs rgyas 'byung ba dang phrad par 'gyur ro/_/byang 
[\[88b.3\]]chub kyi snying po la gnas kyi bar du sangs rgyas mthong ba dang chos thos pa dang dge 'dun la bsnyen bkur byed pa dang /_sems can thams cad yongs su smin par byed pa dang 'bral bar mi 'gyur ro/_/lus mdzes par 'gyur ro/_/sems dang bar 'gyur ro/_/'phags 
[\[88b.4\]]pa pad+ma'i spyan zhes bya ba'i gzungs rdzogs so//[ {D867}]@#/_/bcom ldan 'das snang ba mtha' yas de bzhin gshegs pa dgra bcom pa yang dag par rdzogs pa'i sangs rgyas la phyag 'tshal lo/_/tad+ya thA/_a mi te/_a mi tot+b+ha be/_a mi ta 
[\[88b.5\]]saM b+ha be/_a mi ta bi krAn+t+ra gA mi nI/_ga ga na kIrti ka re/_sarba kA+e sha k+Sha yaM ka ri swA hA/_gzungs 'di'i yon tan ni bskal pa brgya stong du bsags pa'i las kyi sgrib pa'ang lan gsum bzlas pa byas na de rnams zad par rig par bya'o/_/nyi shu rtsa gcig tu bzlas 
[\[88b.6\]]pa byas na rtsa ba bzhi'i ltung ba'i sdig yongs su byang bar 'gyur te/_sangs rgyas stong la dge ba'i rtsa ba bskrun par yang 'gyur ro/_/snang ba mtha' yas rjes su dran pa rdzogs so//[ {D868}]@#/_/zla ba'i 'od de bzhin gshegs pa dgra bcom pa yang dag 
[\[88b.7\]]par rdzogs pa'i sangs rgyas la phyag 'tshal lo/_/tad+ya thA/_tsan+d+re tsan+d+re/_su tsan+d+ra/_ma ti tsan+d+ra/_tsan+d+ra ki ra Na/_si ri si ri/_bud+d+ha a d+hiSh+Thi te/_ki li ki li/_d+harma a d+hiSh+Thi te/_ki li ki li/_saM g+ha a d+hiSh+Thi te swA hA/_rigs kyi bu'am rigs kyi bu mo gang gis rtag tu 
[\[89a\]]
[\[89a.1\]]nang par langs te/_zla ba'i 'od de bzhin gshegs pa'i mtshan dran par byed pa de ni bskal pa bzhi khrir tshe rabs dran par 'gyur te/_de ni ngan song du ltung bar mi 'gyur ro/_/zla ba'i 'od kyi mtshan rjes su dran pas yon tan de rnams thob par 'gyur ro/_/zla 
[\[89a.2\]]ba'i 'od kyi mtshan rjes su dran pa rdzogs so//[ {D869}]@#/_/na maHsarba ta thA ga ta hr-i da ya/_a nu ga te/_o~M ku ruM gi ni swA hA/_'di lan cig bzlas pas kyang bskal pa 'bum phrag brgyad stong du bsags pa'i las kyi sgrib pa yang zad par 'gyur ro/_/
[\[89a.3\]]de bzhin gshegs pa spyi'i snying po rjes su dran pa rdzogs so//[ {D870}]@#/_/sangs rgyas rin chen gtsug tor can la phyag 'tshal lo/_/na mo rat+na shi khi ne/_ta thA ga tA ya/_ar+ha te saM myak+saM bud d+hA ya/_tad+ya thA/_rat+ne rat+ne rat+na shi khi ne swA hA/_'chi ba'i 
[\[89a.4\]]tshe dran na ngan song kun las rnam par grol bar 'gyur/_'chi 'phos nas kyang sum cu rtsa gsum gnam gyi lhar skye'o/_/sangs rgyas rin chen gtsug tor gyi mtshan rjes su dran pa rdzogs so//[ {D871}]@#/_/rgya gar skad du/_Ar+ya bi ma la nA ma d+hA ra NI/_bod skad 
[\[89a.5\]]du/_'phags pa dri ma med pa zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab na/_bya rgod kyi phung po'i ri la bzhugs te/_de nas bcom ldan 
[\[89a.6\]]'das kyis byang chub sems dpa' blo gros rnam par dag pa la bka' stsal pa/_blo gros rnam par dag pa tshul khrims yongs su dag pas de bzhin gshegs pa yongs su dag go/_/blo gros rnam par dag pa ting nge 'dzin yongs su dag pas de bzhin gshegs pa yongs su 
[\[89a.7\]]dag go/_/blo gros rnam par dag pa bzod pa yongs su dag pas de bzhin gshegs pa yongs su dag go/_/blo gros rnam par dag pa phan pa'i dngos po yongs su dag pas de bzhin gshegs pa yongs su dag go/_/blo gros rnam par dag pa byams pa yongs su dag pas de bzhin 
[\[89b\]]
[\[89b.1\]]gshegs pa yongs su dag go/_/blo gros rnam par dag pa snying rje yongs su dag pa dang /_dga' ba yongs su dag pa dang /_btang snyoms yongs su dag pas de bzhin gshegs pa yongs su dag go/_/blo gros rnam par dag pa rnam par grol ba yongs su dag pa dang /_rnam par 
[\[89b.2\]]grol ba'i ye shes mthong ba yongs su dag pas de bzhin gshegs pa yongs su dag go/_/blo gros rnam par dag pa stobs yongs su dag pa dang /_mi 'jigs pa yongs su dag pa dang /_sangs rgyas kyi chos yongs su dag pas de bzhin gshegs pa yongs su dag go/_/blo gros 
[\[89b.3\]]rnam par dag pa thams cad mkhyen pa'i ye shes yongs su dag pas de bzhin gshegs pa yongs su dag go/_/blo gros rnam par dag pa de ltar de bzhin gshegs pa yongs su dag pa la su zhig me tog dang /_phreng ba dang spos dang gdugs dang rgyal mtshan la sogs pa dang rol mo'i sgra 
[\[89b.4\]]dang byug pa rnams kyis bsti stang du byed pa de'i bsod nams kyi phung po'i mtha' rtogs par mi nus te/_de'i mtha' ni theg pa gsum po las theg pa gang yang rung bas mya ngan las 'das pa'i mthar thug pa ma gtogs par bsod nams kyi phung po de phyi ma'i mthar yang zad par 
[\[89b.5\]]mi nus so/_/de ci'i phyir zhe na/_blo gros rnam par dag pa ji ltar de bzhin gshegs pa'i sangs rgyas kyi chos thams cad kyi tshad med pa de bzhin du/_de bzhin gshegs pa la yon phul ba yang tshad med do/_/mtha' yas so/_/bsam gyis mi khyab bo/_/mtshungs pa med do/_/
[\[89b.6\]]grangs med do/_/dpag gis mi lang ngo /_/brjod du med do/_/blo gros rnam par dag pa su zhig de bzhin gshegs pa da ltar bzhugs te/_'tsho zhing gzhes pa la bsti stang du byed pa dang /_bla mar byed pa dang ri mor byed pa dang mchod pa dang rjed pa dang /_phyi ma'i tshe phyi ma'i dus lnga 
[\[89b.7\]]brgya tha ma la su zhig de bzhin gshegs pa yongs su mya ngan las 'das pa'i ring bsrel yungs 'bru tsam la bsti stang byed pa dang /_bla mar byed pa dang ri mor byed pa dang mchod pa dang rjed pa dang yang dag par sems nye bar bzhag ste/_byang chub tu gzhol ba'i sems bskyed pas phyag 
[\[90a\]]
[\[90a.1\]]'tshal ba dang /_phyag byed pa dang bsti stang byed pa dang bla mar byed pa dang /_ri mor byed pa dang mchod pa dang rjed pa dang gsol pa dang bsngags pa dang /_skor ba byed pa des phan yon lngar shes par bya ste/_lnga gang zhe na/_dran pa dang ldan par 'gyur ba dang /_rtogs 
[\[90a.2\]]pa dang ldan par 'gyur ba dang /_ngo tsha shes shing khrel yod pa dang ldan par 'gyur ba dang /_myur du sangs rgyas bcom ldan 'das mthong bar 'gyur ba dang /_mthong nas kyang dad pa skyed par 'gyur ba ste/_phan yon lnga po de dag tu shes par bya'o/_/de las gzhan yang chos bzhir 
[\[90a.3\]]shes par bya ste/_bzhi gang zhe na/_de bzhin gshegs pas bstan pa'i tshig so sor 'dzin pa dang /_de dag kyang ji skad bstan pa bzhin du sgrub pa dang /_sangs rgyas bcom ldan 'das rnams dang nye bar 'gyur ba dang /_myur du sangs rgyas kyi zhing yongs su dag par skye bar 
[\[90a.4\]]'gyur ba ste/_chos bzhi po de dag yongs su 'dzin par 'gyur ro/_/blo gros rnam par dag pa byang chub sems dpa' chos bzhi dang ldan na bdud dam bdud kyi ris kyi lha'i bu rnams kyis mi rdzi bar 'gyur te/_bzhi gang zhe na/_rigs che ba dang /_btsas ma thag tu sangs rgyas 
[\[90a.5\]]bcom ldan 'das rnams yid la byed pa dang /_phyi ma'i dus na dam pa'i chos 'dzin pa dang /_rtag tu de bzhin gshegs pa dgra bcom pa yang dag par rdzogs pa'i sangs rgyas rnams kyis byin gyis brlab par 'gyur ba ste/_blo gros rnam par dag pa byang chub sems dpa' 
[\[90a.6\]]chos bzhi po de dag dang ldan na bdud dam bdud kyi ris kyi lha'i bu rnams kyis mi rdzi bar 'gyur ro/_/blo gros rnam par dag pa byang chub sems dpa'i theg pa la yang dag par zhugs pa gang gis de bzhin gshegs pa'i mchod rten mthong nas dad pa bskyed de/_pus mo gnyis 
[\[90a.7\]]ka'i lha nga sa la btsugs nas phyag 'tshal te/_de bzhin gshegs pa skyes bu chen po'i mtshan sum cu rtsa gnyis kyis sku legs par brgyan pa de ci 'dra bar bdag kyang de 'dra ba'i lus thob par gyur cig ces de ltar mos pa bskyed na/_blo gros rnam par dag pa bsod nams 
[\[90b\]]
[\[90b.1\]]kyi phung po de'i mtha' brjod par mi nus te/_bla na med pa yang dag par rdzogs pa'i byang chub la gnas pa'i phyir ro/_/bsod nams kyi phung po de ni rgyal po nyid dam/_brgya byin nyid dam/_tshangs pa nyid dam/_nyan thos nyid dam/_rang sangs rgyas nyid dam/_bla na med 
[\[90b.2\]]pa yang dag par rdzogs pa'i sangs rgyas nyid kyis kyang zad par byar mi nus so/_/de ci'i phyir zhe na/_blo gros rnam par dag pa rigs kyi bu'am/_rigs kyi bu mo des bsod nams kyi phung po bsam gyis mi khyab pa yongs su bzung ba yin te/_blo gros rnam par dag pa 
[\[90b.3\]]'di lta ste/_dper na de bzhin gshegs pa bla na med pa yang dag par rdzogs pa'i byang chub mngon par rdzogs par sangs rgyas pa grong khyer du 'jug gam/_gtsug lag khang ngam/_grong du 'jug kyang rung /_de bzhin gshegs pa thams cad du rgyu yang rung /_'chag 
[\[90b.4\]]kyang rung /_'greng yang rung /_'dug kyang rung /_chos ston kyang rung /_stong gsum gyi stong chen po'i 'jig rten gyi khams na sems can lha'am/_klu'am/_gnod sbyin nam/_dri za'am/_lha ma yin nam/_nam mkha'i lding ngam/_mi'am ci'am/_lto 'phye 
[\[90b.5\]]chen po'am/_mi'am/_mi ma yin pa'am/_shing ngam/_ri'am/_khung bu'am/_bya skyibs kyang rung ste/_thams cad de bzhin gshegs pa ga la ba de logs su 'dud pa dang /_rab tu 'dud pa dang /_kun du 'dud pa mi byed pa de gang yang med de/_ji ltar 
[\[90b.6\]]de bzhin gshegs pa dge ba'i rtsa ba thams cad dang ldan pa la byed pa de bzhin du rigs kyi bu'am/_rigs kyi bu mo de dag grong ngam/_grong khyer ram/_grong rdal lam/_yul 'khor ram/_pho brang 'khor na rgyu ba la sems can rnams 'dud/_rab tu 'dud/_kun du rab tu 
[\[90b.7\]]'dud par 'gyur ro/_/bcom ldan 'das 'od dpag med la phyag 'tshal lo/_/a mi tA/_ma te pra b+he/_ma hA pra b+he/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_pra b+ha ba ti/_
[\[91a\]]
[\[91a.1\]]bcom ldan 'das mthus bstan du gsol/_bcom ldan 'das mthus bstan du gsol/_tad+ya thA/_ma ti ma ti/_ma ti ma ti/_ma ti ma ti/_ma ti ma ti/_ma ti ma ti/_smr-i ti/_smr-i ti/_smr-i ti/_smr-i ti/_smr-i ti/_smr-i ti/_smr-i ti/_smr-i ti/_smr-i ti/_
[\[91a.2\]]smr-i ti/_ma hA smri ti/_ma hA smri ti/_ma hA smri ti/_chags pa mi mnga' ba gti mug bsal tu gsol/_so me/_so me/_so me/_so me/_so me/_so me/_so me/_so me/_so me/_so me/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma 
[\[91a.3\]]na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_sau ma na s+ya mu pa na ya/_shi khi shi khi/_shi khi shi khi/_shi khi shi khi/_shi khi shi khi/_shi khi shi khi/_zhi bar gyur cig_/
[\[91a.4\]]nad med par gyur cig_/bgegs med par gyur cig_/pra b+ha ba ti/_ma hA mat+ye/_rash+mi/_rash+mi/_rash+mi/_rash+mi/_rash+mi/_rash+mi/_rash+mi/_rash+mi/_rash+mi/_rash+mi/_sangs rgyas bcom ldan 'das 'di dag gi mtshan kyang gzung bar bya zhing phyag bya'o/_/'di 
[\[91a.5\]]lta ste/_bcom ldan 'das rin chen 'byung gnas dang /_bcom ldan 'das rin chen nyi ma dang /_bcom ldan 'das rin chen bla ma dang /_bcom ldan 'das rin chen mkhregs dang /_bcom ldan 'das rin chen tog dang /_bcom ldan 'das rin chen 'od 
[\[91a.6\]]'phro dang /_bcom ldan 'das rin chen mthu dang /_bcom ldan 'das mi 'khrugs pa dang /_bcom ldan 'das 'od dpag med dang /_bcom ldan 'das dbyangs dpag med dang /_bcom ldan 'das thub dka' dang /_bcom ldan 'das grags pa mtha' yas 
[\[91a.7\]]dang /_bcom ldan 'das rin chen 'od dang /_bcom ldan 'das bde chen brnyes dang /_bcom ldan 'das skar ma'i 'od dang /_bcom ldan 'das bden dbyangs dang /_bcom ldan 'das nad kyi dri ma bral ba dang /_bcom ldan 'das zla ba dkar dang /_
[\[91b\]]
[\[91b.1\]]bcom ldan 'das dri ma med pa'i 'od dang /_bcom ldan 'das nyi ma dkar ba dang /_bcom ldan 'das nyi ma'i 'od dang /_bcom ldan 'das 'od dag pa dang /_bcom ldan 'das rin chen mtha' yas dang /_bcom ldan 'das rin chen snying po dang /_bcom ldan 
[\[91b.2\]]'das rin chen 'byung ba dang /_bcom ldan 'das zla ba'i sgron ma dang /_bcom ldan 'das pad+ma'i sde dang /_bcom ldan 'das pad+ma'i sgra dang /_bcom ldan 'das pad+ma'i mchog dang /_bcom ldan 'das yon tan mchog dang /_bcom ldan 'das gser 'od dang /_bcom 
[\[91b.3\]]ldan 'das tshangs pa'i dbang phyug rgyal po dang /_bcom ldan 'das gser lta bur snang ba dang /_bcom ldan 'das gser gyi 'byung gnas dang /_bcom ldan 'das klu'i dbang phyug rgyal po dang /_bcom ldan 'das me tog dang /_bcom ldan 'das spos 
[\[91b.4\]]thams cad kyi dbang phyug rgyal po dang /_bcom ldan 'das phreng ba'i rgyal po dang /_bcom ldan 'das dpa' brtan pa'i sde dang /_bcom ldan 'das mtshon cha spong dang /_bcom ldan 'das dpal gyi snying po nor bu rin chen snang dang /_bcom ldan 'das dpag 
[\[91b.5\]]med rtogs 'od dang /_bcom ldan 'das seng ge sgra dang /_bcom ldan 'das seng ge dbang phyug rgyal po dang /_bcom ldan 'das mthu chen brtson 'grus nges 'byung dang /_bcom ldan 'das snying pos zil gnon dang /_bcom ldan 'das rnga sgra'i rgyal po 
[\[91b.6\]]dang /_bcom ldan 'das zla ba mchog dang /_bcom ldan 'das pad+mas zil gnon dang /_bcom ldan 'das 'jig rten sgron ma dang /_bcom ldan 'das me dang /_bcom ldan 'das skrag byed dang /_bcom ldan 'das rin chen mu khyud dang /_bcom ldan 'das 
[\[91b.7\]]rtag tu yongs su mya ngan las 'das pa dang /_bcom ldan 'das blo yangs dang /_bcom ldan 'das rin chen dpag med sprul 'od dang /_bcom ldan 'das ri rab ltar rnam par gnon pa dang /_bcom ldan 'das phyag na rin chen mchog dang /_bcom ldan 
[\[92a\]]
[\[92a.1\]]'das rin chen 'dus pa'i dpal dang /_bcom ldan 'das phyir mi ldog pa'i 'khor lo rin po che'i tshig gi dpal dang /_bcom ldan 'das kun nas rnam par snang mdzad rnam par dag pa brnyes pa dang /_bcom ldan 'das nyi zla sgron ma dang /_bcom ldan 'das 
[\[92a.2\]]lhun po dang /_bcom ldan 'das lhun po chen po dang /_bcom ldan 'das ri rab dang /_bcom ldan 'das shin tu lhun po dang /_bcom ldan 'das ri rab lta bu'o/_/tad+ya thA/_pa ta pa ta/_da ma da ma/_g+ha ma g+ha ma swA hA/_shar phyogs logs na sangs rgyas bcom ldan 
[\[92a.3\]]'das 'di dag la sogs pa 'khor dang bcas pa gang dag bzhugs pa 'dren pa de dag la phyag 'tshal lo/_/de dag gis kyang bdag 'khor dang bcas pa la nad med pa dang /_zhi bar bsrung du gsol/_lho phyogs logs na sangs rgyas bcom ldan 'das gang dag bzhugs pa 
[\[92a.4\]]'dren pa de dag la phyag 'tshal lo/_/de dag gis kyang bdag la nad med pa dang zhi bar bsrung du gsol/_/nub phyogs logs na sangs rgyas bcom ldan 'das gang dag bzhugs pa 'dren pa de dag la phyag 'tshal lo/_/de dag gis kyang bdag la nad med pa dang /_zhi bar 
[\[92a.5\]]bsrung du gsol/_byang phyogs logs na sangs rgyas bcom ldan 'das gang dag bzhugs pa 'dren pa de dag la phyag 'tshal lo/_/de dag gis kyang bdag la nad med pa dang /_zhi bar bsrung du gsol/_'og gi phyogs logs na sangs rgyas bcom ldan 'das gang 
[\[92a.6\]]dag bzhugs pa 'dren pa de dag la phyag 'tshal lo/_/de dag gis kyang bdag la nad med pa dang /_zhi bar bsrung du gsol/_steng gi phyogs logs na sangs rgyas bcom ldan 'das gang dag bzhugs pa 'dren pa de dag la phyag 'tshal lo/_/de dag gis kyang bdag 
[\[92a.7\]]la nad med pa dang /_zhi bar bsrung du gsol/_phyogs mtshams logs na sangs rgyas bcom ldan 'das gang dag bzhugs pa 'dren pa de dag la phyag 'tshal lo/_/de dag gis kyang bdag la nad med pa dang /_zhi bar bsrung du gsol/_tad+ya thA/_bi ma le/_bi ma lA 
[\[92b\]]
[\[92b.1\]]ka re bi ma la saM b+ha be swA hA/_bi ma le/_bi ma le/_bi ma le/_bi ma le/_bi ma le/_bi ma le/_bi ma le/_bi ma le/_bi ma le/_bi ma le/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_bi ma lA ka re/_
[\[92b.2\]]bi ma lA ka re/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_bi ma la sa mut+ga te/_rig sngags 'di ni rig sngags che/_/lha rnams kyis ni 
[\[92b.3\]]brjod pa yin/_/'di ni dus gsum brjod byas na/_/nad rnams las ni yongs su thar/_/mi ma yin gyis gang byas dang /_/sdig pa gang dag sbyor byas dgrol/_/de dag dran pa brjed mi 'gyur/_/bzung ba rnams kyang chud mi za/_/de dag skye ba rnams su yang /_/rtag tu 
[\[92b.4\]]sangs rgyas 'bral mi 'gyur/_/su zhig dri ma med pa'i gzungs/_/'di ni dga' bas 'dzin byed pa/_/zhing rnams kun du rgyu ba na/_/dpal ldan pad+ma'i snying por 'byung /_/mtshan rnams kyis ni legs par brgyan/_/yan lag 'od zer dra ba 'byung /_/tad+ya thA/_ku Ti ku Ti/_
[\[92b.5\]]kuts+tsha lo/_e la e la/_muk+ta/_kot+thA lo/_/e ri ri/_ra mr-i ti swA hA/_bcom ldan 'das kyis de skad ces bka' stsal nas/_byang chub sems dpa' sems dpa' chen po blo gros rnam par dag pa dang /_lha dang /_mi dang /_lha ma yin dang /_dri zar bcas pa'i 
[\[92b.6\]]'jig rten yi rangs te/_bcom ldan 'das kyis gsungs pa la mngon par bstod do/_/'phags pa dri ma med pa zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban+de ye shes sdes bsgyur 
[\[92b.7\]]cing zhus te/_skad gsar chad kyis kyang bcos nas gtan la phab pa//[ {D872}]@#/_/rgya gar skad du/_Ar+ya bi shi Sha ba ti nA ma d+hA ra NI/_bod skad du/_'phags pa khyad par can zhes bya ba'i gzungs/_sangs rgyas dang 
[\[93a\]]
[\[93a.1\]]byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das sbrul gyi lo'i dgun zlar ba'i tshes nyi shu la yul phug ron can na/_grong khyer sany+tso zhes bya ba'i gtsug lag khang na bzhugs 
[\[93a.2\]]te/_de'i tshe dge slong tshe brjod ces bya ba don zhig gi phyir grong khyer gnas song zhes bya bar song ste/_dge slong de rgya yul gyi grong khyer nas dpag tshad brgya'i lam du phyin pa dang /_dge slong des par der mi lus chen po khrun du mtho sum cu yod pa/_bzhin mtho bzhi pa 
[\[93a.3\]]zhig rgyang ring po nas mthong ngo /_/mthong nas kyang dge slong tshe brjod des mi de lta bu de la 'di snyam du bsams te/_kye ma mi 'di ni lus che ste/_'di ni 'jam dpal gzhon nur gyur pa yin du nges so snyam nas/_des pus mo gnyi ga'i lha nga sa la btsugs te/_mi lus 
[\[93a.4\]]chen po ga la ba de logs su thal mo sbyar ba btud nas/_mi lus chen po de la 'di skad ces smras so/_/ji khyod 'jam dpal gzhon nur gyur pa ste/_'di na gda' 'am/_'jam dpal gyis smras pa/_dge slong de de bzhin no/_/dge slong des smras pa/_'jam 
[\[93a.5\]]dpal khyod ci'i slad du 'di na gda'/_'jam dpal gzhon nur gyur pas smras pa/_dge slong 'dzam bu'i gling 'dir sems can rnams la nad rnam pa sna tshogs 'byung ste/_gnod sbyin dang /_lha ma yin dang /_nam mkha' lding dang /_dri za rnams ri'i rgyal 
[\[93a.6\]]po ri rab kyi ngos gcig la gnas so/_/des nyi zla'i 'od kyang mi mngon/_nyi ma dang /_zla ba dang /_gza' dang /_rgyu skar rnams kyang nam mkha'i bar skabs na mi snang ngo /_/de'i tshe lha dang /_lha ma yin kyang g.yul 'gyed de/_g.yul bkye ba dang lha rnams 
[\[93a.7\]]ni pham/_lha ma yin rnams ni rgyal te/_de'i tshe 'byung po dang /[ {]yi dgas [,]yi dwags [}]rnams bud med kyi gzugs kyis sems can rnams la nad gtong ste/_'di lta ste/_lkog ma'i lha gor na ba dang /_'brum phran dang /_me dpal dang /_lto na ba dang /_rims 
[\[93b\]]
[\[93b.1\]]nyin gcig pa dang /_nyin gnyis pa dang /_nyin gsum pa dang /_nyin bzhi pa dang /_rlung las gyur pa dang /_mkhris pa las gyur pa dang /_bad kan las gyur pa dang /_'dus pa las gyur pa dang /_klad pa na ba dang /_phol mig dang /_g.yan pa dang /_tshad 
[\[93b.2\]]pa dang /_mig nad la sogs pa nye bar sgrub bo/_/'di lta ste/_char che ba dang /_than pa dang /_dus ma yin pa'i char gyis lo tog phun sum tshogs pa'i 'ongs 'phrog_/sems can rnams kyi mdangs 'phrog_/tshe dang /_stobs dang /_mdog dang /_gzugs 
[\[93b.3\]]'phrog ste/_de'i tshe 'dzam bu'i gling na sems can thams cad nad sna tshogs kyis yongs su nyen to/_/gtum po seng ge dang /_spyang ki dang /_stag dang /_sbrul la sogs pa'i gzugs kyis sems can rnams kyi mdangs 'phrog ste/_'dzam bu'i gling gi sems can 
[\[93b.4\]]rnams la dus ma yin par chud za bar nye bar gnas pas sems can rnams nad las thar bar bya ba yang dka' ste/_'dzam bu'i gling 'dir sems can rgan pa dang /_bar ma dang /_gzhon pa dag las dkrigs phrag sum cu 'chi bar 'gyur ro/_/de'i phyir nga dge 
[\[93b.5\]]slong khyod kyi gan du 'ongs kyis/_khyod kyis 'dzam bu'i gling gi sems can thams cad la chos kyi rnam grangs 'di sgrogs shig_/de ci'i phyir zhe na/_'dzam bu'i gling pa'i sems can thams cad ni 'di snyam du bdag cag ji ltar sdug bsngal gyis bcings pa thams cad 
[\[93b.6\]]las thar bar 'gyur snyam du re ba'i phyir ro/_/de lta bas na dge slong khyod kyis sems can thams cad la mdo 'di sgrogs te/_sems can thams cad la dge ba'i rtsa ba bskyed pa'i phyir nan tan gyis shig_/dkon mchog gsum la rtag par rgyun du dad par 
[\[93b.7\]]gyis shig_/lha rjed cig_/de bzhin gshegs pa'i mchod rten rnams sam/_sku gzugs rnams la spos dang /_me tog dang /_bdug pa rnams kyis mchod par gyis shig_/khyad par can gyi gzungs kyang lhogs shig_/nyi ma bdun yan lag 
[\[94a\]]
[\[94a.1\]]brgyad dang ldan pa'i gso sbyong la nye bar gnas par gyis shig_/bcom ldan 'das de bzhin gshegs pa blo yangs zab mo 'brug bsgrags rgyal po la phyag 'tshal lo/_/tad+ya thA/_bi pu la gardzi te/_bi pu la swA re/_bi pu la yo ni she/_a 
[\[94a.2\]]na la se/_a na la saM b+ha be/_a na la sa ga tiM ga te swA hA/_de bzhin gshegs pa sgrib pa thams cad rnam par sel ba la phyag 'tshal lo/_/tad+ya thA/_he ma he ma/_ha ma ha ma swA hA/_de bzhin gshegs pa 'od dpag med la phyag 'tshal lo/_/tad+ya thA/_
[\[94a.3\]]a mi tot+b+ha be/_a mi ta saM b+ha be/_a mi ta bi krAn+te/_a mi ta bi krAn+ti ka re/_a mi ta ga ga na kIrti ka re swA hA/_de bzhin gshegs pa yon tan 'byung gnas la phyag 'tshal lo/_/tad+ya thA/_ga ga na a ka ra/_ga ga na saM b+ha be/_ga ga na kIrti ka re swA 
[\[94a.4\]]hA/_de bzhin gshegs pa kun nas spos mchog la phyag 'tshal lo/_/tad+ya thA/_sa ma sa me swA hA/_de bzhin gshegs pa gzhan gyis mi thub pa'i rgyal mtshan gyis 'brug bsgrags gshegs pa la phyag 'tshal lo/_/tad+ya thA/_a sa ma sa me swA hA/_de bzhin 
[\[94a.5\]]gshegs pa nga rgyal gnon pa la phyag 'tshal lo/_/tad+ya thA/_ma na bi shud+d+he/_pad+me shwa re/_pad+ma saM b+ha be/_king+ka re/_hi taM ka rI ye swA hA/_sangs rgyas dang /_byang chub sems dpa' thams cad la phyag 'tshal lo/_/de bzhin 
[\[94a.6\]]gshegs pa dgra bcom pa yang dag par rdzogs pa'i sangs rgyas sgrib pa thams cad rnam par sel ba la phyag 'tshal lo/_tad+ya thA/_shwe ta ka ra b+hi/_dz+wa li ne swA hA/_dzaM b+ha ne/_s+t+waM b+ha ne/_mo ha ne swA hA/_pau N+Da ri kA ya swA hA/_ho me d+harme/_d+harmA tsin+t+ra yai 
[\[94a.7\]]swA hA/_d+ha re b+hi d+ha re/_ka la ping+ka ru tA yai swA hA/_shAn+te/_kIn+ne/_nirbA pa N+ye swA hA/_d+hu ru d+hu ru/_bi du ru d+hi ye swA hA/_bi ma la pra tsun+d+hA yai swAhA/_a ba lo ki ta/_bi lo ki tA yai swA hA/_A dz+nyA n+ya bi d+ha ma n+yai swAhA/_pad+ma swa re/_pad+ma saM b+ha be/_
[\[94b\]]
[\[94b.1\]]king+ka re hi tang+ka rI ye swA hA/_sangs rgyas dang /_byang chub sems dpa' thams cad la phyag 'tshal lo/_/tad+ya thA/_tsan+d+ra pra b+he/_tsan+d+ra na gar+b+he/_tsan+d+ra na tsU r+Ne/_ke kai la sa ba ti/_sarba bud+d+ha/_a d+hiSh+Thi ta a nu mo di te swA hA/_byang chub sems dpa' 'phags pa 'jam 
[\[94b.2\]]dpal la phyag 'tshal lo/_/tad+ya thA/_dza ye dze ye/_dza ya la b+he/_dza ya ma hA ma he swA hA/_byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo/_/tad+ya thA/_ga ga na ar+ye/_ga ga na sa mut+ga te/_ga ga na bi krAn+ta/_bi 
[\[94b.3\]]krAn+te/_e dzi me dzi/_pad+mo dzi swA hA/_byang chub sems dpa' kun du bzang po la phyag 'tshal lo/_/tad+ya thA/_he b+ha dre/_ma hA b+ha dre/_a ti b+ha dre/_sa man+ta b+ha dre/_bi ga ta rA dza se/_ma hA bi ga ta rA dza se/_a ti bi ga ta rA dza se/_he ma ba ti/_karma A 
[\[94b.4\]]ba ra Na bi sho d+ha ne swA hA/_byang chub sems dpa' 'phags pa byams pa la phyag 'tshal lo/_/tad+ya thA/_mai tri mai tri/_mai tri ma na se swA hA/_byang chub sems dpa' 'phags pa nam mkha'i snying po la phyag 'tshal lo/_tad+ya thA/_gar+b+he gar+b+he gar+b+he/_gar+b+ha 
[\[94b.5\]]bi sho d+ha ne swA hA/_byang chub sems dpa' 'phags pa blo gros mi zad pa la phyag 'tshal lo/_/tad+ya thA/_a k+Sha ye nu/_a k+Sha ye phu/_a k+Sha ya karma bi sho d+ha ne phu swA hA/_byang chub sems dpa' dri ma med par grags pa la phyag 'tshal lo/_/tad+ya thA/_kIrti tA sarba dzi nai/_
[\[94b.6\]]a b+hi kI rti ta/_sarba dzi nai/_badzra a ka re/_badzra saM b+ha be/_badzra be dA ka re swA hA/_byang chub sems dpa' sgrib pa thams cad rnam par sel ba la phyag 'tshal lo/_/tad+ya thA/_sarba A bar Na bi skaM b+he nai swA hA/_d+hA tu bi ka ra N+yai swA hA/_me g+ha 
[\[94b.7\]]bi s+pho Ta me swA hA/_a pa rA dzi ta kA yai swA hA/_ba la da da n+yai swA hA/_bo d+h+yaM da da n+yai swA hA/_karma ni r+b+ha bi ta kA yai swA hA/_e kA rA mA yai swA hA/_yo gA tsA rA yai swA hA/_sarba bud d+hA b+hi Shik+tA yai swA hA/_pra h+mo pa ku tA yai swA hA/_sarba d+harmA b+hi Shik+tA yai swA hA/_sarba 
[\[95a\]]
[\[95a.1\]]bud+d+ha a b+hi Shik+ta yai swA hA/_e ka shring+gA yai swA hA/_a shring+gA yai swA hA/_b+hU tA yai swA hA/_a saM b+hU tA yai swA hA/_sarba duHkho pra sha ma n+yai swA hA/_zla 'od gzhon nur gyur pa la phyag 'tshal lo/_/tad+ya thA/_tsan+d+ra pra b+he/_su pra b+he/_pra b+hA ka re/_pra b+hot+ga te/_
[\[95a.2\]]pra b+ho t+ga te/_pra b+ha ba ti/_pra b+ha ba ti/_d+harma bi shud+d+he/_karmA bi shud+d+hir+b+ha ba tu me swA hA/_tshe brjod gang la la zhig rig sngags 'dis nyin zhag bdun du nyin lan bdun mtshan lan bdun du byab pa byas na/_de'i las kyi sgrib pa ma lus par rnam par dag par 'gyur ro/_/dge 
[\[95a.3\]]slong bdun la zas sbyin no/_/me las me spel bar bya'o/_/mtshan mo mar me thogs te mchod rten la bsti stang du byas la bskor bar bya'o/_/dam pa'i chos bri ba dang /_bklag pa la brtson par bya'o/_/gal te yams kyi nad cher byung nas khyim nas khyim 
[\[95a.4\]]dang /_grong nas grong dang /_grong khyer nas grong khyer du gan d+ha ra sa'i bdug pa dang /_gtor ma dang /_lha bshos kyis mchod par bya'o/_/nad pa gang yin pa des kyang cho ga 'di bzhin du byas na de myur du nad las thar bar 'gyur ro/_/de nas yang 'jam 
[\[95a.5\]]dpal gzhon nur gyur pas dge slong tshe brjod la 'di skad ces smras so/_/dge slong rigs kyi bu'am/_rigs kyi bu mo gang la la zhig chos kyi rnam grangs 'di 'dzin tam/_klog gam/_yi ger 'dri'am/_yi ger 'drir 'jug gam/_gzhan dag la yang rgya cher yang dag par 
[\[95a.6\]]ston na de bla na med pa yang dag par rdzogs pa'i byang chub las phyir mi ldog par 'gyur/_yang 'jam dpal gzhon nur gyur pas dge slong tshe brjod la 'di skad ces smras so/_/chos kyi rnam grangs 'di ci nas skye bo thams cad kyi rna lam du grag par 'gyur bar 
[\[95a.7\]]yul nas yul dang /_grong khyer nas grong khyer dang /_grong nas grong du bskur bar bya'o/_/'jam dpal gzhon nur gyur pas dge slong tshe brjod la 'di skad ces smras so/_/tshe brjod rigs kyi bu'am/_rigs kyi bu mo gang la las chos kyi rnam grangs 
[\[95b\]]
[\[95b.1\]]'di lan cig bklags na/_de bdag nyid thar bar 'gyur ro/_/sus lan gnyis bklags na de bu dang chung ma dang lhan cig thar bar 'gyur ro/_/sus lan gsum bklags na de rtsa lag gi skye bo dang bcas te thar bar 'gyur ro/_/sus lan bzhi bklags na de yul 'khor 
[\[95b.2\]]thams cad kyang thar bar 'gyur ro/_/sus lan lnga bklags na de nye 'khor gyi rgyal po dang bcas pa thar bar 'gyur ro/_/yang 'jam dpal gzhon nur gyur pas dge slong tshe brjod la 'di skad ces smras so/_/chos kyi rnam grangs 'di myur du yul gzhan dag tu bskur bar bya ste/_der yang yon 
[\[95b.3\]]tan 'di dag 'byung bar 'gyur ro/_/tshe brjod gang gis chos kyi rnam grangs 'di thos la mi 'dzin tam/_mi klog gam/_yi ger mi 'dri'am/_yi ger 'drir mi 'jug gam/_kun chub par mi byed dam/_gzhan dag la rgya cher yang dag par mi ston tam/_yul gzhan du mi 'byin tam/_sems can 
[\[95b.4\]]thams cad dang thun mong du byas te/_mi nyan tam/_bla na med pa yang dag par rdzogs pa'i byang chub tu yongs su mi bsngo na mtshams med pa lnga byed pa rnams kyi 'gro ba ci 'dra ba de 'dra bar de mngon par 'grub ste/_sangs rgyas dang byang chub sems dpa' thams cad kyis smad pa'o/_/yang 
[\[95b.5\]]'jam dpal gzhon nur gyur pas dge slong tshe brjod la 'di skad ces smras so/_/tshe brjod su zhig 'di tshad mar mi byed pa de ni ngas thog ma nyid du dad par byas pa ma yin no/_/'di ltar 'dzam bu'i gling pa'i sems can thams cad bde bar 'gyur bar bya ba'i phyir nga ri'i rgyal 
[\[95b.6\]]po ri rab la song ste/_lha dang dri za rnams la rjes su bstan pa dang mthun par sbyar bar bya ba'i phyir nan tan bya'o/_/de skad ces smras nas/_'jam dpal gzhon nur gyur pa de nyid du mi snang bar gyur to/_/dge slong tshe brjod kyis kyang 'jam dpal gzhon nur gyur pas smras pa la mngon par 
[\[95b.7\]]bstod de bzung nas song ngo /_/'phags pa khyad par can zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te skad gsar chad kyis kyang bcos nas gtan la phab pa//_//
[\[96a\]]
[\[96a.1\]{D873}]@#/_/sangs rgyas bcom ldan 'das kyi mtshan brgya rtsa brgyad pa gzungs sngags dang bcas pa/_thams cad mkhyen pa la phyag 'tshal lo/_/bcom ldan 'das snying rje'i tsan+dan dri zhim po'i spos kyis byugs pa'i sku/_zhabs pad+ma lha dang lha ma yin gyi nor bu'i 
[\[96a.2\]]cod pan can gyis gtugs pa/_rang byung sel mdzad/_bla ma/_'jig rten thams cad la phan par mdzad pa/_ston pa de bzhin gshegs pa/_thub pa nyes pa dang bral ba/_zhi ba'i bdag nyid can/_gzugs mdzes pa/_mtshan gsal ba'i gzi brjid can/_sku 
[\[96a.3\]]dpe byad kyis brgyan pa/_yon tan thams cad yang dag par rdzogs pa la phyag 'tshal lo/_/pad+ma rgyas pa ltar zhal bzhad de/_tshems dkar zhing snyoms la thags bzang bas rab tu rgyas shing snang la nor bu dri ma med pa ltar 'od gsal zhing mdzes te/_spa zhing gsal ba/_
[\[96a.4\]]nyi ma 'od zer stong 'bar ba mang po'i 'od snang ba'i dkyil 'khor zil gyis gnon pa/_thub pa'i mchog stobs bcu dang ldan pa la phyag 'tshal lo/_/'dud do/_/rab tu 'dud do/_/bstod do/_oM b+ho hU~M hU~M/_A A/_hI hI/_shi ba shi ba/_shAn+ti shAn+ti/_sha ma sha ma/_sha mA pa 
[\[96a.5\]]ya/_ta thA ga tA nu ga ta/_swa b+hA ba/_a b+hA ba/_sa mut+tA ya/_a sa ma pa la/_a bi ra la ba la/_a mi ta ba la/_a ti ba la/_hU~M g+hu~M g+hu~M/_d+hau d+hau/_b+h+rau b+h+rau/_b+h+we du b+h+we du/_hI hI/_b+ha ga bA na/_b+ha bA na ta ka su ra ta b+ho ga ma hA shAn+ti ka ra/_pA pa kilpi Sha nA sha ka swA hA/_
[\[96a.6\]]de nas dpe byad mtshan gsal bas/_/yan lag thams cad rab brgyan cing /_/nyi ma bzhin du gsal ba bo/_/'bar ba'i dkyil 'khor rgyan mnga' ba/_/grags shing dri ma ra ba spangs la/_/dri med skyon bral chos kyi blo/_/khyab bdag chen po'i stobs bcur ldan/_/rdul 
[\[96a.7\]]bral dpal dang ldan pa po/_/rin chen sa gzhi chen po la/_/pho brang rtse mo rdo rje'i rtse/_/rgyal ba'i sras rnams gnas gyur ba/_/nor bu du ma rab 'phro zhing /_/'od zer dri med gsal bkod pa'i/_/rdo rje'i dkyil 'khor pho brang na/_/thub pa'i longs spyod sa gzhi la/_/
[\[96b\]]
[\[97a\]]
[\[97a.1\]]seng ge'i khri chen yangs la bzhugs/_/nor bu dbyig gi sa gzhi dang /_/khri chen rab spa de nyid la/_/de bzhin gshegs pa dgyes chen gyis/_/phun sum tshogs pa rgyan bkod lta/_/thub pa me zla nor bu'i 'od/_/nyi zer non pa'i 'od ldan pa/_/bde 
[\[97a.2\]]blag shin tu bkra shis tshul/_/'od gsal skyil mo krung bcas nas/_/sku 'od 'bar pa'i dkyil 'khor can/_/'od gsal rgyas pa thub dbang gi/_/dri med 'od zer bkye ba ni/_/mi g.yo rdo rje can zhes bya/_/dkyil 'khor chen por zhugs pa yi/_/rdo rje can 
[\[97a.3\]]dag rab btul ba/_/gang yin de kun dag byas nas/_/dkyil 'khor dri med skor bar byed/_/ngan song dam tshig dri ma kun/_/legs par shin tu dag byas nas/_/srid gsum dkyil 'khor rgya che ba/_/rnam pa du mar 'od gsal ba/_/'gro dang mi 'gro ma lus pa/_/
[\[97a.4\]]bskor nas bde chen rdo rje can/_/rdo rje ral gri thogs pa de/_/cod pan ma g.yos nang du zhugs/_/de nas 'jigs pa'i sgra skad kyis/_/'gengs shing mig ni glog ltar 'gyu/_/rig sngags hU~M zhes sgrogs pa po/_/rdo rje 'jigs byed 'jigs byed pa/_/bzhin mdzes 
[\[97a.5\]]'dzum gyis rnam par brgyan/_/sdig med mig rtsa rgod gyur cing /_/stan las langs te phyag 'tshal nas/_/legs par mchod byas smras pa ni/_/kye ma skye ba'i phyogs 'joms shing /_/bskal pa du ma'i dri ma sel/_/rig sngags yon tan sgrub byed pa/_/thub mchog 
[\[97a.6\]]rnams kyis rab tu gsungs/_/de gzigs dge ba du ma brnyes/_/sangs rgyas blo gros rgyas par gyur/_/byang chub sems dpa' blo gros che/_/bskal pa gcig tu spyod pas kyang /_/brgyud mar sangs rgyas kun 'byung zhing /_/spyod pa du ma 'byung ba yi/_/yon tan brgya 
[\[97a.7\]]yi spos ldan 'di/_/thos pa spro bar mi nus so/_/longs spyod rgya mtsho chen po can/_/byang chub sems mchog dkyil 'khor du/_/rgyal mchog rnams kyis dbang bskur ba'i/_/phyir mi ldog pa'i chos can ldan/_/'di thos sangs rgyas spyod pa yi/_/sems can kun gyi 
[\[97b\]]
[\[97b.1\]]sdig pa rnams/_/ma lus rab tu bsal nas ni/_/blo chen dri ma med par 'gyur/_/zhi zhing dag byed bkra shis la/_/rdul med brgyan te zhi bar byed/_/dge zhing mya ngan thams cad sel/_/sdug bsngal thams cad nges par 'joms/_/dbang byed gsang sngags dam pa 
[\[97b.2\]]ste/_/sa stengs sdig pa thams cad sel/_/ma smad 'bras bu nges par sbyin/_/bstan pa yin te sdang ba 'dul/_/nyes pa byas pa sel pa yin/_/gzungs 'di gang gis thos gyur de/_/sangs rgyas rnyed par dka' ba yang /_/ring por mi thogs thob par 'gyur/_/
[\[97b.3\]]sgrib pa thams cad rab zhi zhing /_/khyab bdag nyon mongs kun sel ba/_/gang zhig nyon mongs zhi byed pa'i/_/gzungs 'di 'chang bar byed pa yis/_/kun du bzang po nyid dang ni/_/lag na rdo rje nyid kyang 'thob/_/rig sngags 'chang gi bdag po yang /_/'di thos pas 
[\[97b.4\]]ni thob par 'gyur/_/'jig rten kun na lam me ba/_/bcom ldan rnam par snang mdzad kyang /_/dkyil 'khor dam pa gting med pa/_/'di ni ji srid ma gsan par/_/rab zhi nyon mongs 'dul ba yi/_/rang 'byung go 'phang ma brnyes te/_/rnam par dag phyir gsan 
[\[97b.5\]]gyur nas/_/gsan ma thag tu rnam par dag_/de phyir phun sum tshogs pa dang /_/legs par 'dod pas brjod par bya/_/gzhan gyis mi thub gzungs gsan nas/_/thub pa kun gyis gang brnyes pa/_/'khor ba 'dir ni nam du yang /_/bdud kyi las dang 'khrug med 
[\[97b.6\]]dang /_/mya ngan med cing 'thab med pa/_/gzungs la gnas pas thob par 'gyur/_/gnas kyi dam pa thob nas kyang /_/thub pa dri ma med pa'i blo/_/gzigs pa bzang rnams gar gshegs pa'i/_/bzang 'gro der ni 'gro bar 'gyur/_/legs pa 'dod pa rnams 
[\[97b.7\]]kyis ni/_/tshig gi mdo 'di mnyan par gyis/_/nyon mongs zad par bya ba la/_/rgyal bas gsungs pa'i gzungs 'di mchog_/sdig pa byed cing dge la sdang /_/sdig pa'i rang bzhin rab 'jungs pa/_/gang gis thos nas de spong ba/_/nga yis mngon sum 'byor bar 
[\[98a\]]
[\[98a.1\]]'gyur/_/sdig pa gzhan yang mi bya zhing /_/snga ma rnams kyang bshags par bya/_/gzungs mchog 'di yi mthu stobs kyis/_/sdig pa thams cad 'byang par 'gyur/_/tshe rabs gzhan ni stong dag dang /_/tshe rabs bye ba phrag brgyar yang /_/sdig 
[\[98a.2\]]pa mi dge gang byas pa/_/dag 'gyur 'di la the tshom med/_/yar gyi ngo yi tshes brgyad dang /_/de bzhin tshes ni [{]bcwa [,]bco [}]lnga la/_/bsnyen gnas legs par lhur blangs la/_/cho ga bzhin du sangs rgyas mchod/_/de nas rmongs pa med par yang /_/nyon mongs dgra ni rab 
[\[98a.3\]]'joms shing /_/shin tu thub dka' dpe med pa/_/nyes pa zlog pa'i gzungs brjod na/_/thub pa'i zhal gyi zla ba'i 'od/_/'bar ba nges par mthong bar 'gyur/_/des na tshogs rnams rdzogs pa yi/_/rgyal ba'i sras po nyid du 'gyur/_/'od dpag med la mnga' ba yi/_/
[\[98a.4\]]yon tan mtha' yas rab rgyas pa/_/bskal pa bye ba stong du yang /_/mtha' mi rtogs pa thob par 'gyur/_/de nas rdo rje 'dzin gyi tshig_/dkyil 'khor dag na gnas rnams kyis/_/thos nas rgyan rnams sna tshogs pa/_/bcom ldan 'das la 'bul bar byed/_/rdo rje ral 
[\[98a.5\]]gri la sogs pa/_/lha bdag gsal ba thams cad dang /_/ri bo ti se'i ri rab la/_/gnas pa'i rig sngags 'chang rnams dang /_/de bzhin dkyil 'khor chen po na/_/'khod pa'i rig sngags 'chang rnams dang /_/ma la ya yi ri bo la/_/gnas shing rgyan 'bar 
[\[98a.6\]]thogs rnams dang /_/khyab 'jug lha chen la sogs pa/_/lha yi bdag po rnams dang ni/_/lag na rdo rje la sogs pa/_/byang chub sems dpa' stobs chen rnams/_/nor bu'i dpung rgyan rna cha dang /_/rgyan rnams rab tu g.yo ba'i lus/_/rab tu bskyod de langs nas ni/_/
[\[98a.7\]]sdig bral mnga' bdag rgyal ba la/_/phyag 'tshal thal mo sbyar byas nas/_/kun gyis sa yi dbang phyug po/_/thub mchog dam pa de la ni/_/mtshan brgya rtsa brgyad dag gis bstod/_/mnyam nyid chos te de bzhin nyid/_/shin tu rtogs pa lam me ba/_/dul ba brtan pa 
[\[98b\]]
[\[98b.1\]]dri ma sel/_/dri ma med pa skyon bral ba/_/thub pa sangs rgyas shin tu zhi/_/'jig rten mgon po skye dgu'i bdag_/de bzhin gshegs pa nyon mongs thul/_/de bzhin rgyal ba rdul bsal ba/_/ston pa ston mdzad brtan pa ste/_/sdig pa med pa rdul dang bral/_/
[\[98b.2\]]'jig rten mgon mdzad snang mdzad pa/_/dag pa zhi ba zas gtsang sras/_/nyon mongs rab bcom phan 'dogs pa/_/ston pa po ste dri ma sel/_/spyod tshul dri med tshul bzang ba/_/zab pa rnam par gnon pa brtan/_/btsan po thugs brtse rnam par rgyal/_/mgon 
[\[98b.3\]]po de bzhin mgon mdzad pa/_/zhi ba'i bdag nyid zhe sdang bral/_/bcings pa las grol nges par grol/_/'jig rten kun mchog 'khra ba'i sa/_/bdag gir mi 'dzin dri ma med/_/ngan song sel ba dpal dang ldan/_/dpal mdzad de bzhin phan pa mdzad/_/
[\[98b.4\]]mnyam pa med pa dpe med pa/_/khyab bdag nyon mongs las rnams spong /_/khengs pa med pa dman pa med/_/mnyam pa de bzhin mi mnyam mnyam/_/snang ba brnyes pa snang byed med/_/'jig rten snang mdzad sdig med pa/_/sgrib pa thams cad spangs pa ste/_/'jig 
[\[98b.5\]]rten kun la phan par brtson/_/dpa' bo zhi ba zhi mdzad pa/_/nyon mongs dgra rnams zad par mdzad/_/mnga' bdag thabs mkhyen thabs che ba/_/sems can kun gyi 'khra sa lags/_/don yod rnyed dka' blo dang ldan/_/rdo rje'i dkyil 'khor thub par dka'/_/
[\[98b.6\]]skyob pa 'jigs sel tshangs pa ste/_/de bzhin sangs rgyas chos 'dzin pa/_/dpa' bo chen po 'jigs pa med/_/gzugs bzang mtshan rnams gsal ba ste/_/sum cu rtsa gnyis mtshan mnga' ba/_/chos kyi longs spyod rgya mtsho lags/_/dpe byad bzang po bkod 
[\[98b.7\]]pa yis/_/spras pa'i bdag nyid ya mtshan ston/_/dka' ba med pa'i ston pa po/_/de bzhin des pa bde sbyin pa/_/mthu can yangs pa rgya che ba/_/bdud bzhi'i stobs rnams sel mdzad pa/_/brtson chen spro ba che ba ste/_/dgyes pa chen po stobs po che/_/mthu brnyes 
[\[99a\]]
[\[99a.1\]]brtan pa chen po ste/_/gnas ldan dbang gis dar ba lags/_/gsal ba gsung ldan dpe med pa/_/dge ba stong pa nyid kyis rgyal/_/rab tu zhi ba mun pa med/_/blo gros chen po chos 'dzin pa/_/phun sum tshogs ldan sa chen brnyes/_/'dod 
[\[99a.2\]]pa rnams ni 'dul mdzad pa/_/dpal mdzad dpal mnga' dpal dang ldan/_/dpal gyis longs spyod shin tu rgyas/_/bcom ldan legs bsgos bsgo bar mdzad/_/gsung ldan bkra shis rgyal ba'i gnas/_/mnyam nyid mnyam pa nyid mkhyen pa/_/mnyam pa nyid 
[\[99a.3\]]kyis mtshan dpag med/_/rab tu dgyes pa longs spyod gsal/_/gzhi bcas sems pa mnyam pa lags/_/blo dag blo ldan dri ma spangs/_/gnas chen brtan par ldan pa ste/_/rgyas par longs spyod dri ma med/_/thub pa thugs rje'i rgyan mnga' ba/_/skal ba 
[\[99a.4\]]bzang po 'jigs pa'i skyabs/_/de bzhin 'jigs med nyon mongs sel/_/dri med skyon bral longs spyod can/_/sna tshogs 'od ldan dkyil 'khor mdzes/_/sku bzang dge ba'i rim pa mchog_/thugs rje'i 'od ldan 'od bzang ba/_/mi gnas longs spyod dam pa 
[\[99a.5\]]lags/_/chos kyi rgyu ste yon tan gnas/_/rjed 'os mchog gnas longs spyod che/_/nam mkha' mtshan te rnam dag blo/_/rin chen gzugs 'dra bkra shis pa/_/khyu mchog che spyan ba rdzi ma/_/rgyal ba skyon bsal shes rab can/_/shes rab thabs dang ldan pa 
[\[99a.6\]]ste/_/'jig rten mi dge kun las 'das/_/dag par longs spyod brtan pa can/_/sa dang stobs dang ye shes bzod/_/pha rol phyin pa kun la mnga'/_/ting 'dzin mnyam par longs spyod pa/_/rnam thar sgo la mngon sum pa/_/gtong ba sangs rgyas kun dang 
[\[99a.7\]]mnyam/_/chos chen bde bar 'char ba lags/_/thams cad mkhyen pa'i yul las 'das/_/spyod yul sgrib pa mi mnga' ba/_/byang chub sems dpa'i dbang po rgyal/_/dam pa'i don te tshul che ba/_/shes bya'i yul rnams mtha' dag la/_/sgrib pa med 
[\[99b\]]
[\[99b.1\]]par 'char ba brnyes/_/rigs chen mthun par skyes pa ste/_/de bzhin gshegs pa'i dge ba'i gnas/_/khyad par brnyes pa mnyam nyid brnyes/_/mi mnyam sangs rgyas kun dang mnyam/_/don chen shin tu mthar phyin pa/_/nyon mongs bral ba thub par dka'/_/
[\[99b.2\]]dge sbyong sdig pa sbyong mdzad pa/_/gnod pa med par bde bar 'byin/_/blo rgya che ba thams cad mkhyen/_/thos pa'i mtshon cha ma lus gsan/_/dkon pa bde bar thob 'gyur ba/_/mnyam pa khyad par yul dang ldan/_/'jig rten thams cad dar mdzad mgon/_/zhi gnas 
[\[99b.3\]]mtshon cha thub par dka'/_/bsam gyis mi khyab bsam yas yul/_/dpe med pa ste dper bya ba/_/'od bzang rab dgyes dpal dang ldan/_/legs gsung blo yi stobs kyis 'byung /_/mkhas pa zhal bzang bde sbyin pa/_/rab dgyes 'das pa'i spyod yul 
[\[99b.4\]]can/_/gsung ba chen po ye shes che/_/gnas chen bkra shis chen po ste/_/mchod par gyur pa yul las 'das/_/bya ba'i mtshan nyid med pa po/_/sangs rgyas yul du skyes pa ste/_/shes bya'i spyod yul rgya che ba/_/kun mkhyen longs spyod 'bras bu can/_/
[\[99b.5\]]'jig rten dbang 'das spyod yul ba/_/kun mkhyen yul gyi snang ba ste/_/thabs mnga' phun sum tshogs ldan pa/_/rdzu 'phrul rol pa'i thabs dang ldan/_/chos kyi gar thabs ston pa po/_/rab ston yon tan sgyur mdzad pa/_/spyod pa ma lus 'dul bar mdzad/_/
[\[99b.6\]]yongs su rdzogs pa rnam par dag_/sangs rgyas spyod yul rnam sangs rgyas/_/bgegs byed ma legs byed pa bcom/_/bdud kyi dregs pa sel bar mdzad/_/g.yul ngor rnam par rgyal ba brnyes/_/dpa' bo chen po pham med stobs/_/theg pa chen po'i 
[\[99b.7\]]shing rta bcibs/_/blo chen rgal bar dka' ba yi/_/nyon mongs rgya mtsho'i pha rol gshegs/_/theg pa chen po'i tshul la gnas/_/theg pa mchog la longs spyod pa/_/nyan thos 'das pa'i spyod yul can/_/rang rgyal las kyang 'das pa ste/_/sangs rgyas 
[\[100a\]]
[\[100a.1\]]sa yi 'bras bur gnas/_/gong nas gong du khyad par mkhyen/_/khyod ni nam mkha'i gnas na bzhugs/_/bde 'byung sa dang zhing rnams kyi/_/mtsho chen dag la longs par spyod/_/sangs rgyas dbang po rgyas pa la/_/mtshan brgya rtsa brgyad kyis 
[\[100a.2\]]bstod nas/_/de la lha sogs tshogs rnams kyis/_/phyag byas mgo smad phyogs gcig 'khod/_/de nas dkyil 'khor chen po na/_/gnas pa ma lus chem mer 'khod/_/thod du rdo rje'i thod 'ching ba/_/langs nas cod pan rab tu g.yos/_/dkyil 'khor 
[\[100a.3\]]mthon po thams cad du/_/skad ber chen pos yongs bkang nas/_/nor bu'i rgyan ni rnam g.yo zhing /_/ha ha grags pa'i sgra sgrogs te/_/kye ma sangs rgyas yon tan che/_/bskal pa grangs med gsum bsags pa/_/byang chub sems sogs mchog rnams kyis/_/
[\[100a.4\]]mtshan brgya rtsa brgyad legs par brjod/_/kye ma rnyed dang bde 'byung ba/_/mtshan brgya rtsa brgyad thos nas kyang /_/gang zhig klog cing rgyal la bstod/_/'bras bu chen po 'grub par 'gyur/_/mtshan brgya rtsa brgyad sngags bcas pa/_/bcom ldan 'das drung brjod na ni/_/
[\[100a.5\]]sgrib dang kun nas nyon mongs dang /_/sdig pa thams cad dag pa 'thob/_/mtshan brgya rtsa brgyad mchog bton na/_/sgrib pa kun las nges grol zhing /_/nyon mongs mtha' dag rnam par spong /_/shes rab chen po nyid du 'gyur/_/de ni longs spyod chen po dang /_/
[\[100a.6\]]bde ba las kyang nyams mi 'gyur/_/de ni tshe rabs thams cad du/_/blo ldan tshe rabs dran par 'gyur/_/de nas rdo rje'i thod 'ching ba/_/yon tan mtha' yas sras de la/_/bcom ldan bdud las rgyal ba yis/_/mngon sum gzigs nas bka' stsal pa/_/rgyal 
[\[100a.7\]]ba'i sa 'di zhi ba ste/_/nga rgyal la sogs nyon mongs 'joms/_/'jig rten bde ba kun las 'das/_/de bzhin gshegs bde mngon du phyogs/_/gzhan gyis mi tshugs gzungs dang ni/_/mtshan brgya rtsa brgyad nyan byed pa/_/de dag rnam dag bdag nyid de/_/sems 
[\[100b\]]
[\[100b.1\]]can kun la bde 'dod pa/_/lan cig thos pa tsam gyis kyang /_/de dag sa chen 'bras bur gnas/_/ring por mi thogs dga' 'gyur na/_/'chang sogs lta la ci zhig smos/_/de phyir rtag tu rab bsgrims la/_/gtan du bde ba 'dod pa yis/_/yon tan rgya 
[\[100b.2\]]mtsho ldan pa'i gzungs/_/mnyan par bya zhing bcang bar bya/_/gang zhig nang par langs nas brjod/_/bdag nyid kyis kyang bton na ni/_/de yi don kun 'grub 'gyur la/_/gnod pa dang yang phrad mi 'gyur/_/'di ni yon tan kun gyi snod/_/dge ba phun 
[\[100b.3\]]sum tshogs sbyin pa/_/kun mkhyen bla med 'bras bu'i mchog_/bde 'byung thob par byed pa yin/_/'bras bu 'byor pa ci yang rung /_/thob par mi 'gyur dogs pa med/_/kun mkhyen go 'phang thob gyur nas/_/dpe med gnas su 'gro bar 'gyur/_/de ni 
[\[100b.4\]]dge zhing 'bras bur ldan/_/sangs rgyas sa yi 'bras bu sbyin/_/yid du 'ong zhing yon tan ldan/_/snying rje dri ma med sbyin pa/_/'di ni mnyam pa nyid kyi mdo/_/'jig rten kun nas dga' ba ste/_/'jig rten kun gyi bde 'byung ba/_/'di dang 'dra ba gang yang med/_/
[\[100b.5\]]ston pa sangs rgyas bcom ldan 'das kyi mtshan brgya rtsa brgyad pa gzungs sngags dang bcas pa rdzogs so//[ {D874}]@#/_/'phags pa spyan ras gzigs dbang phyug gi mtshan brgya rtsa brgyad pa gzungs sngags dang 
[\[100b.6\]]bcas pa/_byang chub sems dpa' sems dpa' chen po spyan ras gzigs dbang phyug la phyag 'tshal lo/_/na maHsarba bud+d+ha/_bo d+hi satwA nAM/_sa man+ta a mo g+ha/_a pra ti ha ta/_shA sa nA nAM/_na ma Ar+ya a ba lo ki te shwa rA ya/_ma hA bo d+hi satwA ya/_badzra 
[\[100b.7\]]sa twA ya/_badzra bi pu lA ya/_pad+ma sam+b+ha bA ya/_pad+ma yo na ye/_tad+ya thA/_oM hrIHka ra shrI ka ra pra b+hA ka ra badzra satwa/_badzra sam+b+ha ba/_pad+ma sam+b+ha ba/_pad+ma sA ga ra/_pad+ma go tsa ra/_ba ra da/_ma hA kA ru Ni ka/_kA ru Ni sam+b+ha ba/_hU~M hU~M/_d+ha ra d+ha ra/_da ra da ra/_
[\[101a\]]
[\[101a.1\]]ba ra ba ra/_ma hA kA ru Ni ka ma hA shud+d+ha satwa swA hA/_/de nas phyogs bcu'i de bzhin gshegs pa thams cad kyis phyag g.yas pa brkyang ste byang chub sems dpa' chen po spyan ras gzigs dbang phyug gi mgo bo la byugs nas bka' stsal pa/_yon tan 
[\[101a.2\]]rin po che'i phung po chen po khyod kyis gzungs sngags 'di bshad pas sems can rnams la sangs rgyas 'byung ba'i chos bstan pa legs so legs so/_/'di ni thos pa tsam gyis kyang sems can rnams shin tu rnam par dag par byed pa'o/_/gang la la nyan pa dang /_'chang ba 
[\[101a.3\]]dang /_klog pa dang /_kun chub par byed pa des ni yon tan phun sum tshogs pa thams cad dang /_dag pa'i mchog kyang thob par 'gyur ro/_/de nas lha'i dbang po dbang phyug chen po dpag tshad 'bum phrag du mar khyab cing /_'jig rten gsum po kun du rgyas ko lta ste/_
[\[101a.4\]]'khor dang bcas pa dang /_rdo rje'i dkyil 'khor du 'dus pa'i byang chub sems dpa' thams cad kyis mgo bo btud nas/_'phags pa spyan ras gzigs dbang phyug la sa'i dbang phyug dpa' bo rnam par rtse ba zhes bya ba'i mtshan brgya rtsa brgyad pas mngon par bstod pa/_sa 
[\[101a.5\]]yi dbang phyug rdo rje'i dkyil 'khor ba/_/srid gsum ma lus yon tan chen po'i bdag_/dri med skyon bral gsal ba'i dkyil 'khor can/_/snying rjes khyab pa'i dkyil 'khor rgya che ba/_/rab dga' rab dgyes rab tu ston pa po/_/skal ba bzang po rnam thar zhi ba'i 
[\[101a.6\]]mchog_/shin tu rnam dag yon tan chen po'i bdag_/rnam dag du mar grags pa'i me tog thod/_/rab mchog srid gsum dag gi mig gcig pa/_/mchog sbyin 'gro ba kun gyi 'byor ba mdzes/_/dpag med pas kyang dpag med bskal par 'byung /_/skyabs 
[\[101a.7\]]dang yid 'phrog dag cing gsal bar mdzad/_/nor bu'i thod can rdo rje las byung ba/_/srid gsum gcig pu dpa' bo pad+ma'i spyan/_/thos pa'i rgya mtsho sems can kun bas dpa'/_/'gro ba thams cad rnam par grol mdzad mchog_/snyan cha 'gul zhing pad+ma dag 
[\[101b\]]
[\[101b.1\]]pa bsnams/_/dbang phyug bde gshegs bzhugs pa'i thor tshugs can/_/tshul bzang yon tan rgyan du 'tsham pa'i gzugs/_/'jig pa'i rlung chen 'tshub pa'i mtshon cha can/_/dge ba'i rgyu ste dam pa stsol ba'i rgyu/_/tshul gyi longs spyod bde chen mchog gi 
[\[101b.2\]]rgyu/_/dkyil 'khor mchog gi spyod yul rgyu gcig pa/_/srid gsum sgrol ba'i zam pa gcig pu lags/_/dkyil 'khor mchog gi rgyan te sdig med pa/_/gser mdog 'od rgyan rten du gyur pa ste/_/mnyam pa nyid kyis mi mnyam mtshungs par 'gyur/_/sa brnyes 
[\[101b.3\]]'od zer rgyas pa rgyan phreng mnga'/_/chen po'i che ba thog ma med pa ste/_/snga ma mun pa bsal cing nyon mongs med/_/dge ba dag pa spyod yul rnam par dag_/tshul gyis dkyil 'khor yangs shing rnam par dag_/srid gsum dbang phyug pad+ma las byung ba/_/srid gsum 
[\[101b.4\]]bde can yangs pa'i dbang phyug ste/_/dbang phyug mi g.yo rnal 'byor mkhas pa po/_/de bzhin gshegs pa chen po rab mchog yangs/_/nor bu'i rgyan gyi rdo rje rgyan du thogs/_/pad+mas brgyan pa lhun po las byung ba/_/dge snod yon tan chen po'i snod gcig pa/_/bde 
[\[101b.5\]]la longs spyod rnam 'dren chen po'i bdag_/smon lam rgya chen rgya mtsho ldan pa ste/_/'gro ba srid par ltung ba grol mdzad pa/_/sa dang mnyam pa thams cad gzigs par mdzad/_/skal bzang bskal pa stong gi snang ba po/_/rdo rje mchog gis sgeg pa'i dkyil 'khor can/_/
[\[101b.6\]]yon tan rnam grags khyab par dkyil 'khor ba/_/dge ba'i mtshan nyid dpa' bo'i rtsal mnga' ba/_/de bzhin nyid chos ro mkhyen spyod yul can/_/cod pan thig le dmar po'i dkyil 'khor ldan/_/lha chen brgya mnga' sum cu gsum bdag dbang /_/lha dang lha min 
[\[101b.7\]]dbang byas rnams kyis btud/_/brtson 'grus brgya dang ldan zhing rtsal stong mnga'/_/bsod nams brgya mnga' mtshon cha brgya 'chang ba/_/pad+ma brgya pa pad+ma nyid las byung /_/dkyil 'khor brgya yi dbus na mdzes pa ste/_/chos brgya ldan pa mchog stong ston pa po/_/sangs 
[\[102a\]]
[\[102a.1\]]rgyas stong phrag mang pos yongs bstod pa/_/bskal pa rab 'byam mang por mkhas pa ste/_/dkyil 'khor mang po dag na dpa' ba'i sku/_/'jig rten 'das pa'i mthu mnga' ston pa po/_/rgya chen dri med dkyil 'khor dbus na bzhugs/_/rab 
[\[102a.2\]]dga' bsgyings pa 'thor mdzad me tog thod/_/na bza' dar dkar la mnabs 'od mdzad pa/_/thugs kyi dkyil 'khor thugs rjes brgyan pa las/_/cha phrar gser mdzad mtha' yas zad mi shes/_/dpa' bo nyi ma'i 'od zer brgya mnga' ba/_/nor bu'i dkyil 'khor 
[\[102a.3\]]zla 'dra 'od gsal zhing /_/nyi mas kha phye pad+ma mchog bsnams pa/_/me tog mtshon cha thogs pa'i lha zhes grags/_/gtsug pud gsum pa tshangs sras skye dgu'i bdag_/btsun rigs mchog ste rigs chen nang du skyes/_/rang gi rigs gsal dbang chen dkyil 
[\[102a.4\]]'khor ba/_/pad+ma bzang po'i rigs mchog thig les mtshan/_/spyan bzang dge ba'i lha rnams rten gyur pa/_/gsang sngags mang po 'dzin pa'i dbang phyug po/_/tshogs chen mdun ma 'dus pa'i mnga' bdag lags/_/spyan gsum dag gis dkyil 'khor 
[\[102a.5\]]mdzes gyur pa/_/ka la ping ka'i skad kyis sdang ba 'dul/_/mda' dang ru gzhu stobs chen mtshon cha bsnams/_/stobs kyi lha ste stobs dang brtson pas 'dul/_/rgyan rnams sna tshogs legs par spras pa ste/_/rgyal ba rig sngags 'chang ba mang pos bstod/_/
[\[102a.6\]]tshogs mchod dag byed rnams kyis rab bstod pa/_/chu srin 'dzin khri'i 'jigs las rab grol mdzad/_/gzugs mang mnga' zhing bde skyid rab sbyin pa/_/lha yul 'gro ba'i khyad par dkyil 'khor can/_/mtshungs med pas kyang mtshungs med mthu rtsal mnga'/_/
[\[102a.7\]]stabs gshegs yon tan che mchog 'od zer ldan/_/'jig rten nang na mkhas pa spyan ras gzigs/_/sa gzhi'i dkyil 'khor dbus kyi dkyil 'khor can/_/'od zer mang po stong phrag zad mi shes/_/nyon mongs rdul rnams thams cad sel mdzad pa/_/
[\[102b\]]
[\[102b.1\]]mtha' dang bral ba kun du gzigs pa ste/_/rab zhi kun las 'phags pa'i spyod yul can/_/don dang tshul la sems can gcig dpa' ba/_/theg pa bzang po 'dzin pa'i nyi ma lags/_/dul dang sbyin dang tshul la dad pa brnyes/_/skye dgu rnams kyi dri ma ma 
[\[102b.2\]]lus bcom/_/blo gros bzang po rab dgyes ston pa po/_/bde ldan gos rgyan yang ba sna tshogs can/_/bcom ldan 'byung ba'i 'jigs pa med par mdzad/_/rtag tu dge ba kun mchog sbyin pa po/_/rgyal bas gsungs pa'i rnam thar brnyes pa'i blo/_/bde 
[\[102b.3\]]ba longs spyod cher 'byung dri ma med/_/zhal gyi dkyil 'khor rgyas shing dri med pa/_/mi dang sred med brgya byin lag pa'i mchog_/'jig rten mang po gzigs pa'i dbang phyug po/_/stobs dang rigs dang mthu stobs che ba lags/_/sangs rgyas mtshungs shing chos 
[\[102b.4\]]mchog rin chen mtshungs/_/dge 'dun mtshungs shing chags bral thub par dka'/_/khyad par gsum 'phags rin chen mchog chen mtshungs/_/khyab bdag nyon mongs rnam gsum rdul bsal ba/_/rdo rje sems mchog khyod la phyag 'tshal lo/_/pad+ma dri med phyag gi 
[\[102b.5\]]dbus bsnams pa/_/thor tshugs can la gzugs ldan cod pan thogs/_/spyi bo 'od dpag med rgyas khyod phyag 'tshal/_/de nas bcom ldan rang byung mun sel ba/_/rnga chen sgra ltar brtan pas bka' stsal pa/_/mchog chen rdo rje glu la bstod pa yi/_/ming brgya rtsa 
[\[102b.6\]]brgyad ston sel legs pa mang /_/ji ste la la rtag tu dge mchog 'dod/_/spyan ras gzigs dbang la ni stod byed pa/_/des ni ring por mi thogs yon tan gyi/_/longs spyod mchog chen chos ni thob par 'gyur/_/mi ni gang zhig rtag tu 'dis bstod pa/_/spyan 
[\[102b.7\]]ras gzigs dbang dam pa sbyin par byed/_/sdig pa rnams kyang de la 'byung mi 'gyur/_/'dod pa gang yin bde blag de yis 'thob/_/de ni sdig pa'i dri mas mi gos te/_/lam srang bzang por dmigs te 'gro bar 'gyur/_/srid gsum skyabs 'os gcig pu pad+ma 
[\[103a\]]
[\[103a.1\]]skyes/_/de 'drar chos kyi mchog la spyod par 'gyur/_/de ltar ming gi khyad par grub 'dod cing /_/gang zhig rtag tu bde ba 'dod pa yis/_/'gro kun skye dgu'i bdag po spyan ras gzigs/_/pad+ma las byung rtag tu bstod par gyis/_/bcom ldan 
[\[103a.2\]]'das bla ma 'phags pa spyan ras gzigs dbang phyug gi mtshan brgya rtsa brgyad pa gzungs sngags dang bcas pa rdzogs so//[ {D875}]@#/_/'phags pa byams pa'i mtshan brgya rtsa brgyad pa gzungs sngags dang bcas pa/_byang chub 
[\[103a.3\]]sems dpa' sems dpa' chen po byams pa la phyag 'tshal lo/_/de nas byang chub sems dpa' sems dpa' chen po byams pas rang gi snying po smras pa/_na ma s+t+rai yA d+h+wi kA nAM/_sarba ta thA ga tA nAM/_tad+ya thA/_o~M sa ra sa ra/_su ru su ru/_d+ha ra d+ha ra/_ma hA d+ha ra/_
[\[103a.4\]]tsa ra tsa ra/_ma hA tsa ra/_b+ha ra b+ha ra/_ma hA b+ha ra/_kam+pa kam+pa/_ma hA gam+pa hU~M ma hA s+pha ra Na/_d+harmA gra sA ga ra swA hA/_de nas de bzhin gshegs pa thams cad kyis 'di skad ces bka' stsal to/_/kye ma gzungs chen mo 'di ni yon tan che ba ste mtha' yas par khyab pa/_
[\[103a.5\]]bskal pa bye ba phrag mang por yang shin tu thos par dka' ba/_sangs rgyas 'byung ba thams cad ston pa/_de bzhin gshegs pa grangs med pa 'jig rten gyi khams thams cad snyed kyis bsnyen bkur mdzad mdzad pa/_sgrib pa dang /_sdug bsngal ba dang /_'khrug pa dang /_
[\[103a.6\]]rmi lam ngan pa dang /_ltas ngan pa thams cad las thar bar byed pa/_sems can gyi khams mtha' yas mu med pa yongs su thar bar byed pa ste shin tu dkon pa'o/_/de nas rdo rje'i dkyil 'khor gyi 'khor lha dang lha ma yin du bcas pa/_nor bu'i cod pan gyis bsgyings pa/_/
[\[103a.7\]]rgyan phreng rab tu g.yo ba rnams kyis spyi bor thal mo sbyar nas byang chub sems dpa'i mchog 'phags pa byams pa la mtshan brgya rtsa brgyad kyis mngon par bstod pa/_dpa' bo chen po thabs brnyes pa/_/rgyal tshab mi yi bdag po ste/_/'jig rten bdag po rnam par gsal/_/
[\[103b\]]
[\[103b.1\]]dar ba chen po mngon par rgyas/_/tshan chen stobs ldan che ba ste/_/de bzhin yangs shing rdul dang bral/_/dbang chen rtse ltar 'od ldan pa/_/sa yi dbang phyug rnam par gnon/_/rgyal chen mtshon cha brgya pa ste/_/mtshon cha chen po rdo rje'i mtshon/_/yon tan 'od 
[\[103b.2\]]brgyas bsgyings pa ste/_/nor bu'i rna cha'i rgyan thogs pa/_/srid gsum dag na spa ba'i sku/_/rgya mtsho lta bu'i spyod yul can/_/lhun po zla 'byin ti se yi/_/rtse nas dkyil 'khor 'char ba po/_/dkyil 'khor chen po longs spyod pa/_/rab tu dga' ba de bzhin des/_/
[\[103b.3\]]yongs su dga' ldan chen po'i lha/_/che ba lha rnams kun gyi mchog_/sangs rgyas gdung rgyud rgyas mdzad cing /_/sangs rgyas dkyil 'khor rgyan dang ldan/_/sangs rgyas longs spyod longs par spyod/_/sangs rgyas bstan pa ston pa po/_/ti se zla 'byin bzhin du yangs/_/
[\[103b.4\]]sa yi dbang phyug bde mdzad pa/_/pad+ma 'dab stong rtse mo can/_/rdo rje'i pad+ma legs par skyes/_/chos kyi longs spyod longs par spyod/_/sa dang mnyam pa thub par dka'/_/snang bar byed pa 'byung ba bo/_/srid gsum ye shes nyi ma lags/_/gtso bo chen po cher grags 
[\[103b.5\]]pa/_/seng ge chen po stobs po che/_/cha lugs chen po zhal che ba/_/skye bo ngan dang sdug bsngal 'dul/_/rdo rje byi ru bai DUr+ya/_/nor bu'i dbu thod rgyan du thogs/_/byi ru gser gyi gcal bkram la/_/sku chen zhabs kyi stabs kyis gshegs/_/zhal mdangs nyi ma 
[\[103b.6\]]du ma'i gzi/_/lcang lo cod pan dbu thod can/_/rig sngags 'chang brgyus zhabs la btud/_/rjed par bya ba rnams kyis mchod/_/nor bu brgya 'gul 'od zer gyis/_/brang gi phyogs rnams dag par byas/_/cod pan can te 'od 'tsher ba/_/nyi ma bye ba brgya 'od ldan/_/
[\[103b.7\]]rin chen sna tshogs mchog bkram zhing /_/dri med dkyil 'khor rab tu 'phro/_/rlung gis ma lus bskyod pa yi/_/'bar ba chen po'i lta ba can/_/'od zer mang pos phog pa yi/_/phan pa'i thabs ni rab ston pa/_/brjid pa'i tshul gyis bzhad pa yi/_/'od kyis zhal 
[\[104a\]]
[\[104a.1\]]gsal rnga yab bskyod/_/dpung rgyan 'od zer spel mar bkod/_/tshon bris shin tu mdzes par 'tsher/_/lhun po phrad cing 'khrugs pa ltar/_/ha ha zhes pa'i sgra chen sgrogs/_/rdo rje chen po rtsed mo can/_/shin tu dga' mdzad bde sbyin pa/_/byams 
[\[104a.2\]]pa'i dkyil 'khor go char bgos/_/btsan pa kun las rnam par rgyal/_/snying rje'i stobs las byung ba ste/_/mtshon cha chen po shin tu 'bar/_/byams pa byams pa'i rtog pa can/_/kun nas spa ba'i dkyil 'khor ba/_/ma pham thub med dag pa ste/_/sangs rgyas 
[\[104a.3\]]cha lugs mnyam med che/_/byams pa'i snying po snying po che/_/byams pa'i pad+ma las byung ba/_/rdo rje 'chang chen rdo rje can/_/rdo rje'i bstan pa'i dkyil 'khor pa/_/rig sngags 'chang ba rnams kyis btud/_/de bzhin bsnyen cing bstod pa po/_/grub pa chen po 
[\[104a.4\]]rig sngags grub/_/rdo rje'i dkyil 'khor mdzes par mdzad/_/thams cad grub mdzad grub pa po/_/sangs rgyas gdung gi sdong chen lags/_/gsang sngags chen po'i rnam par nges/_/mdo sde'i bkod pa mdo sdud pa/_/nges gyur nges pa'i 'od sgron gyi/_/snang 
[\[104a.5\]]bas dri ma sel bar mdzad/_/'bar ba rtsa dmar 'od snang ba/_/dkyil 'khor dkar po che ba ste/_/gzhung dang mthun pa'i chos dbyings dang /_/nye bar gyur cing shin tu nges/_/swA hA swA hA'i bdag po mchog_/'od zer bde legs bde legs mdzad/_/stobs chen 
[\[104a.6\]]'chang ba bkra shis pa/_/nyi ma 'dra ste snyoms pa lags/_/stobs byed rgyal ba'i longs spyod ldan/_/mkha' ltar dri med spyod yul can/_/dpa' bo rdo rjes 'joms par mdzad/_/rdo rje chen po rab sgrub pa/_/sgrub pa po ste rtsod pa med/_/dkyil 'khor ldan pa rdo rje 
[\[104a.7\]]ston/_/rlung chen shugs kyis bskyod pa yi/_/g.yo dang 'brug sgrog sgra ldan pa/_/sangs rgyas spyod yul pad+ma ste/_/de bzhin nyid kyi mtsho las skyes/_/mngon shes chen po mngon shes brnyes/_/khyab bdag sangs rgyas kun dang mnyam/_/de nas sa yi 
[\[104b\]]
[\[104b.1\]]dbang phyug po/_/byams pa'i dkyil 'khor byams pa la/_/bstod nas kun mkhyen gnod bral ba/_/thub pa nyi mas bka' stsal pa/_/kye ma ming brgya rtsa brgyad mchog_/ming gi yon tan 'od ldan pa/_/bde dang phun sum tshogs sgrub pa/_/thabs chen bla na 
[\[104b.2\]]med pa ste/_/ming brgya rtsa brgyad 'di dag ni/_/'jig rten kun gyi bde skyed pa/_/'di ni bton pa tsam gyis kyang /_/sdig pa thams cad dag par 'gyur/_/sdig pa dag las rgyal ba yi/_/byams pa bstod pa'i gnas po la/_/ming brgya rtsa brgyad dam pa 
[\[104b.3\]]'dis/_/mi ni la la gang bstod pa/_/de la lha la sogs kun dang /_/lag na rdo rje stobs chen rnams/_/rtag pa nyid du sdug bsngal kun/_/gtan du bsal phyir brtson par byed/_/gang zhig ming brgya rtsa brgyad mchog_/myur du 'don pa'i mi de ni/_/sangs 
[\[104b.4\]]rgyas sa yang thob 'gyur te/_/'di la the tshom yod med do/_/nang par mal nas langs nas ni/_/gang zhig byams pa'i sems kyis bstod/_/de la byams pa rtogs pa yi/_/byams pa bde legs byed par 'gyur/_/de phyir dri ma thams cad sel byed cing /_/sdig 
[\[104b.5\]]'joms yon tan thams cad skyed pa dang /_/de bzhin 'jig rten sdug bsngal sel ba yi/_/ming brgya rtsa brgyad ched du dag par lhogs/_/'phags pa byams pa'i mtshan brgya rtsa brgyad pa gzungs sngags dang bcas pa rdzogs so//_//
[\[104b.6\]{D876}]@#/_/'phags pa nam mkha'i snying po'i mtshan brgya rtsa brgyad pa gzungs sngags dang bcas pa/_'phags pa nam mkha'i snying po zhal ras rgya che zhing spyan gyi 'od 'phro bas nam mkha'i dkyil dri zhim par mdzad pa la phyag 'tshal lo/_/nam mkha'i spyod yul 
[\[104b.7\]]can sa'i dkyil 'khor thams cad snang bar mdzad pa la phyag 'tshal lo/_/o~M swa sti ka mA lA k+Shi bi pu la sam+b+ha ba/_d+harma d+hA tu go tsa ra swA hA/_gzungs 'di brjod ma thag tu ngan song dang ngan 'gro thams cad ni rab tu zhi bar gyur/_sa yang g.yos par gyur/_rnga bo che dag gi 
[\[105a\]]
[\[105a.1\]]sgra yang grags par gyur/_sangs rgyas thams cad kyis kyang legs so zhes bya ba byin no/_/de nas bcom ldan 'das rnam par snang mdzad kyis bka' stsal pa/_kye 'khor gyi dkyil 'khor na 'khod pa'i sems can rnams nam mkha'i snying po'i snying 
[\[105a.2\]]po dkyil 'khor mngon sum pa rnams kyi swA hA'i mchog gi gzungs 'byung bar shin tu dka' ba/_bsod nams chen po/_sdig pa dang nyon mongs pa thams cad sreg pa/_byang chub sems dpa' thams cad kyi ma/_rin po che'i phung por gyur pa 'di nyon cig dang 
[\[105a.3\]]'di thos pas dri ma med par 'gyur zhing legs par khrus byas par 'gyur la/_shin tu rnam par dag par 'gyur ro/_/pad+ma lta bur 'gyur te/_'khor ba'i 'dam gyis mi gos so/_/nyi ma lta bur 'gyur te/_sems can thams cad snang bar byed do/_/zla ba lta bur 
[\[105a.4\]]'gyur te/_sems can thams cad rab tu sim par byed do/_/nam mkha' lta bur 'gyur te/_ngan song gi sdug bsngal thams cad kyis mi gos so/_/sa gzhi lta bur 'gyur te/_mtho dman med do/_/lhun po lta bur 'gyur te/_sems can thams cad kyis 
[\[105a.5\]]bskyod par mi nus so/_/thar ba lta bur 'gyur te/_bde ba dang sdug bsngal gyis mi gos so/_/de la sogs pa yon tan stong phrag bgrang ba tshad med grangs med pa dag thob par 'gyur te/_nyan pa dang /_'chang ba dang /_klog pa dang /_brjod pa dang /_ston pa 
[\[105a.6\]]tsam dang /_bzlas brjod byas pa tsam gyis gang ci yang rung ste/_de'i 'dod pa dang /_smon pa dang /_re ba de dag 'grub par 'gyur ro/_/bzlas brjod byas pa tsam gyis kyang char ches pa dang /_char mi 'bab pa dang /_sdang bas dkrugs pa dang /_mi nad dang /_
[\[105a.7\]]rmi lam ngan pa dang /_gnod pa 'byung ba dang /_'jigs pa'i dus dang /_'chi ba dang /_chom rkun dang /_dgon pa dang /_g.yul 'gyed pa dang /_gcan gzan dang /_mu ge'i sdug bsngal rnams las yongs su srung bar byed la/_bde ba dang /_'byor pa dang /_ci 
[\[105b\]]
[\[105b.1\]]'dod pa dang /_ci la dga' ba thams cad kyang 'grub par 'gyur ro/_/de nas 'khor de dag thams cad kyis ha ha zhes ca co dang ga zha bton te/_sgra ring zhes byas nas gos dang /_rgyan sna tshogs bskyod de/_snying nas phyag 'tshal nas byang chub sems dpa' thams cad la 
[\[105b.2\]]dbang byed pa 'phags pa nam mkha'i snying po'i mtshan brgya rtsa brgyad pa'i bsngags pa rgya mtsho'i bstod pa yang dag par brjod pa/_nam mkha'i snying po srid gsum sems can mchog_/'byor ldan blo gros rin chen rgya mtsho mnga'/_/sems can dag pa bla med rin chen 
[\[105b.3\]]mchog_/thar pa'i sa bon 'khor ba'i sdug bsngal sel/_/kun mkhyen tshul mkhyen legs dang legs min mkhyen/_/thar mkhyen chos mkhyen bde dang mi bde mkhyen/_/lam mkhyen gces mkhyen dge dang mi dge mkhyen/_/dus mkhyen dge mkhyen stobs dang 
[\[105b.4\]]stobs min mkhyen/_/'gro mchog chos mchog sems can yon tan mchog_/lam mchog sngags mchog tshul dang tshul min mchog_/rgyan mchog chos mchog 'dzin dang 'dzin min mchog_/dag mchog rtogs mchog mchog dang mchog min mchog_/zhi rab snying 
[\[105b.5\]]rje'i rab ste 'khor gyi rab/_/'od rab thar pa'i rab ste rten gyi rab/_/rgya rab sngags kyi rab ste thugs brtse'i rab/_/mnyam rab sems can rab ste gsum rig rab/_/legs sgron mchog sgron stobs dang stobs min sgron/_/thar sgron rigs sgron rgyal dang rgyal min 
[\[105b.6\]]sgron/_/dge sgron gzi sgron nor bu'i 'od kyi sgron/_/rgyu skar zla ba'i rgyan las shar ba'i sgron/_/mchog 'od yon tan kun gyi 'od zer 'od/_/legs 'od thar pa'i pho brang rten gyi 'od/_/'od chen gti mug rab tu 'byed pa'i 'od/_/rdo rje'i 'od 'bar bde ba'i 'od 'char 
[\[105b.7\]]ba/_/rdo rje'i dbang po 'dren dbang sems can dbang /_/rin chen 'od kyi dkyil 'khor rgyan dbang po/_/rgyal dbang rgyal ba'i stobs rgyun tshad med dbang /_/dpa' bo rig sngags 'chang dbang srid gsum dbang /_/rdo rje bzang po rdo 'od rdo rje 'bar/_/rdo rje sems dpa' 
[\[106a\]]
[\[106a.1\]]rdo rje 'bar bas brgyan/_/rdo rje 'od can rdo 'dzin rdo rje drag_/rdo rje rgya chen rdo rje rab mchog dbang /_/na bza' sngo zhing sku yi cha lugs sngo/_/sku mdog sngo zhing sngo ba'i 'od kyis brgyan/_/ral gri rno 'jebs sngo zhing brtan pa bsnams/_/mkha' 
[\[106a.2\]]sngo gzhal med khang 'bar nang na bzhugs/_/lha zhal dri med shin tu mi bzad 'bar/_/rab tu drag la 'od zer 'phro zhing 'gyu/_/sdig sel rdul ltar 'khrug byed phreng mchog can/_/glog gi stobs kyis snang bas sgeg la brtan/_/ral gri mtshon thogs dbang 
[\[106a.3\]]ldan mthu stobs mtshon/_/rdo rje'i mtshon thogs mda' dang mdung thung 'jigs/_/'khor lo'i mtshon thogs bcibs pa ri dang 'khrul/_/gsal shing mtshon thogs bgegs kyi stobs 'joms pa/_/bde 'byung 'jig rten gsum bdag rdo rje'i dbyug_/sku rnams 
[\[106a.4\]]thams cad nyi ma'i 'od kyis brgyan/_/grags pa'i rigs su byung bas rgyal po mdzad/_/mu tig phreng bas sgeg cing mdzes par bgyis/_/sku mdzes brnyes shing phun sum tshogs pa brnyes/_/rab 'byam mchog brnyes sa la 'jug pa brnyes/_/mthu stobs lhag pa 
[\[106a.5\]]brnyes shing grub brnyes la/_/rig pa gsum gyi stobs brnyes mthu brnyes pa/_/bde 'dren zhi ba 'dren cing 'od 'dren pa/_/cha lugs gsal mchog dar ba chen po 'dren/_/byams 'dren nyi ma 'dren cing skye dgu 'dren/_/legs 'dren zhing gi stobs 'dren snying rje can/_/
[\[106a.6\]]dri med cha lugs gsal ba cha lugs 'bar/_/rnam grags sgeg pas grags pa'i ba dan can/_/'gro ba'i skabs 'byed 'jug dang ldog pa mkhyen/_/longs spyod gsal bar ston pa'i sems kyis 'jug_/sku dmar sku mthon sku mdzes sku bzang ba/_/sku ser sku 
[\[106a.7\]]dkar dar ba chen po'i sku/_/sku rol rdo rje'i sku mnga' spyan legs sku/_/rigs sku rig sngags 'chang ba rin chen bsnams/_/gtsug gi nor bu gtsug can cod pan mchog_/cod pan can te chos 'dzin rdo rje mchog_/dpal 'dzin rin chen dam pa 'chang ba'i mchog_/
[\[106b\]]
[\[106b.1\]]sngags gzhi phyag rgya 'chang ba phun sum tshogs/_/rab mdzes mkha' la gshegs shing rab tu rgyu/_/srid gsum nyi ma gcig pu 'od stong mnga'/_/ri rtser 'char ba bdal legs bkra shis pa/_/yon tan mthu stobs khyad par rnam par grags/_/nor bu chen po 
[\[106b.2\]]nor sdug nor bu'i 'od/_/nyi ma'i nor bu tshul spyod nor bu 'bar/_/yid bzhin nor bu 'gro kun mgon gcig pu/_/nam mkha'i dkyil na nor bu gcig snang ba/_/sems can rnam dag yangs shing rnam par grags/_/srid gsum srung ma gcig pu rgyal sras 
[\[106b.3\]]mchog_/zhi ba rab tu zhi ba skyabs 'os rtag_/skye dgu'i bdag po pad byung pad+ma skyes/_/kun nas 'od bzang legs bshad chos mnga' ba/_/dar ba legs bshad rab dul legs bshad phyag_/blo bzang 'od bzang bde ldan skye gnas bzang /_/mkhas rab 
[\[106b.4\]]zhi rab mchog gi chos dang ldan/_/zhi mdzad rgyal 'byung bde ba 'byung ba'i gnas/_/'od kyi 'byung gnas bde mdzad dbang du mdzad/_/legs 'byung shes rab 'byung gnas stobs skyed pa/_/snying rje'i 'byung gnas blo bzang rnam grags mdzad/_/rnam grol ngas grol 
[\[106b.5\]]shin tu grol ba'i blo/_/blo yangs rnam par bkram zhing rnam par grags/_/kun du longs spyod sgo ste blo yi mchog_/blo gros brtan pa dkon mchog gsum las bsgrubs/_/sangs rgyas pad+ma 'dab rgyas 'dra ba'i zhal/_/dag cing spyan yangs cha lugs yid du 'thad/_/
[\[106b.6\]]snying po gsal ba'i snying po brtan zhing dul/_/ngo bo nyid kyis rgyun brnyes rab gsal ba/_/spyan zur mda' ni rab tu gtad legs pa/_/'jigs med zhal ras ston gyi zla ba 'dra/_/mdung thung brgya yi mtshon mchog mtshon cha rdzogs/_/drag po 'jigs pa sdig sel 
[\[106b.7\]]gsum las skyes/_/rab dul mkhas pa 'grogs dga' 'dris par sla/_/rab tu drag pa gnyen rab gser mdog can/_/lha chen bde byed gsal shing phyag na bsnams/_/spyan gsum rig pa gsum ldan me gsum sel/_/'dod bzang me tog mtshon thogs me tog 
[\[107a\]]
[\[107a.1\]]mda'/_/na bza' bzang mnabs g.yas 'phen tshabs cher 'phen/_/legs bris sna tshogs mtshon cha sna tshogs mda'/_/na bza' sna tshogs sna tshogs rgyan gyi dpal/_/zhal ras zla ba 'od zer rgyas pa 'dra/_/zhal mdangs bstan pas 'jig rten 
[\[107a.2\]]kun 'byor mdzad/_/bzhad pa nyi ma'i 'od zer rab 'jebs mnga'/_/zhal mdangs rgya mtsho gsal mdzad lam me ba/_/dbang chen rdo rje'i thog lags 'jigs pa'i sgra/_/rdo rje drag po nor bu g.yo ba 'dzin/_/sgra snyan snang bar mdzad pa'i mthu dang ldan/_/blo gros chen 
[\[107a.3\]]po blo gros rno ba'i mchog_/rgyan 'dzin dpal 'dzin rin chen zhal dang ldan/_/rgyu dang mi rgyu 'gro ba kun gyi gnas/_/de bzhin gshegs pa mgon sras phreng ba bzang /_/stobs chen 'jig rten blo gros ngo bo nyid/_/skye dgu'i bdag po bka' lung mnyam zhing brtags/_/
[\[107a.4\]]mi yi mnga' bdag mtho ris skyed pa'i rgyu/_/sgyu 'dra 'dod pa'i mnga' dang rdo rje can/_/mthu stobs mnga' zhing spyan bzang sdug par ldan/_/ston pa bzang po stong nyid lam gyi stegs/_/gces gsum 'phel ba'i rgyu la 'jug pa mdzad/_/brtan po rgyu la rab tu nges gyur pa/_/
[\[107a.5\]]dkyil 'khor dam pa kun gyi slob dpon lags/_/gcig pu skye dgu'i dkyil 'khor cho ga mkhyen/_/rnam par snang mdzad zhing gi gnas nas skyes/_/dbang bskur brnyes shing sa bcur legs par gnas/_/gnas chen son pa mchog gnas gcig pu lags/_/skye 
[\[107a.6\]]dgu rnams kyi nyon mongs sel ba dang /_/sdig 'joms mtshan brgya rtsa brgyad 'di thos nas/_/bde gshegs sras mchog su zhig 'don byed pa/_/'jig rten zla ba gcig shar bzhin du snang /_/nam mkha'i snying po sems can gcig pu yi/_/mdun 'dug nang par 
[\[107a.7\]]bstod pa 'di brjod gang /_/de ni srid gsum sems can mchog 'gyur zhing /_/dri ma'i gnas kun las kyang thar bar 'gyur/_/g.yul dang 'thab rtsod shin tu mi bzad dang /_/mu ge'i gnod pa mi nad byung ba na/_/mkhas pa su zhig sngar langs dad bskyed nas/_/
[\[107b\]]
[\[107b.1\]]nam mkha'i snying po la ni stod byed pa/_/de ni 'jigs pa'i 'byung gnas thams cad dang /_/sdug bsngal 'byung 'dren sdig pa rnams las grol/_/des ni zhi mchog mchog bde kun gnas dang /_/bde ba rgya chen nges par thob par 'gyur/_/bde 'thob longs spyod 'phel 
[\[107b.2\]]bar bya ba'am/_/rgyal srid 'thob dang byad gzugs nor 'thob dang /_/rigs 'thob yon tan kun gyi gzhi bsgrub phyir/_/bton na 'grub 'gyur 'di la the tshom med/_/de phyir ji ste rtag tu 'dod bde kun/_/'dod na 'gro ba kun la gcig dpa' ba/_/nam mkha'i snying po 
[\[107b.3\]]srid gsum mgon po la/_/rtag tu bsten cing sngags kyang bsten par bgyi/_/'phags pa nam mkha'i snying po'i mtshan brgya rtsa brgyad pa gzungs sngags dang bcas pa rdzogs [{]s+ho[,]so[}]//[ {D877}]@#/_/'phags pa kun du 
[\[107b.4\]]bzang po'i mtshan brgya rtsa brgyad pa gzungs sngags dang bcas pa/_byang chub sems dpa' sems dpa' chen po snying rje chen po dang ldan pa kun du bzang po nam mkha'i dkyil kun du rab 'byam ma lus pa dang mnyam pa'i ngo bo nyid kyi chos kyi snang ba gsal ba brnyes pa/_sa'i dkyil 
[\[107b.5\]]'khor kun du 'phros pa'i sku tha dad pa med cing dus gsum gyi sku mnyam pa nyid brnyes pa/_gzugs sna tshogs can/_byang chub sems dpa' sems dpa' chen po'i mchog dang /_rab mchog dam pa sbyin pa/_yon tan chen po'i sku sa kun du mnga' mdzad pa la phyag 'tshal 
[\[107b.6\]]lo/_/de nas de'i tshe byang chub sems dpa' chen po'i mchog kun du bzang po gzugs sna tshogs can/_byang chub sems dpa' rnams kyi ting nge 'dzin rab 'byam sa'i dbang phyug chen po zhes bya ba la snyoms par zhugs so/_/de nas byang chub sems dpa' sems 
[\[107b.7\]]dpa' chen po kun du bzang po snyoms par zhugs ma thag pa de'i tshe stong chen po'i 'jig rten gyi khams kyi rdul phra rab kyi rdul snyed kyi sku rab 'byam kun du yongs su rgyas par gyur te/_nam mkha'i khams kyi khongs su gtogs pa'i sku rnams sa'i dkyil 'khor du ma dag tu kun 
[\[108a\]]
[\[108a.1\]]nas 'khod par gyur to/_/de nas sangs rgyas kyi zhing rab 'byam thams cad kyi khongs su gtogs pa'i de bzhin gshegs pa rnams kyis phyag g.yas pa brkyang ste/_byang chub sems dpa' sems dpa' chen po kun du bzang po'i mgo bo la byugs nas bka' stsal 
[\[108a.2\]]pa/_rigs kyi bu legs so legs so/_/sangs rgyas 'byung ba thams cad kyi snying po gzungs chen mo shod cig_/de nas byang chub sems dpa' sems dpa' chen po'i mchog_/lus 'od zer 'bum gyis snang bar byas pas de'i tshe sangs rgyas kyi zhing thams cad g.yo bar 
[\[108a.3\]]byas nas/_gzungs 'di bshad do/_/tad+ya thA/_o~M na mo na ma s+t+ri/_b+hu ba ne shwa re/_ma hA b+ho gA ya/_a sa ma sa ma/_a mi ta sa ma/_a nan+ta sa ma/_ga ga na sa ma/_tri b+hu ba na sa ma/_a she Sha sa ma/_be Sha sa ma/_pa ra ma ar+tha sa ma/_swa b+hA ba sa ma/_
[\[108a.4\]]ta thA tA sa ma/_a ra dzaHsa ma/_shud+d+hi sa ma/_bud+d+hi sa ma/_d+harma ta thA tA sa ma/_a b+hi Sha ma sa ma/_sa ma sa ma/_e kA nA ya/_sA ga ra/_bi shud+d+he/_A lo ka/_hI hI/_lab+d+ha lab+d+ha/_bi dza ya bi dza ya/_o~M pra sa ga ta/_na ya na ya/_hi ni ra a d+hiSh+ThA na/_saM b+ho ga/
[\[108a.5\]]aM a na la ya la ya/_d+harma a gra/_d+ha ra d+ha ra/_dza ya dza ya/_hU~M hU~M/_d+ha ma d+ha ma swA hA/_de nas rgyal ba'i sras kyi thu bo 'jig rten thams cad kyi mgon po gcig pu/_sems can thams cad la phan par 'dod pa byang chub sems dpa' kun du bzang pos bcom ldan 
[\[108a.6\]]'das kyi zhal du bltas te/_sa'i dkyil 'khor g.yo bar byas nas de skad ces smras te/_'jig rten gsum po kun du gang bar byas so/_/de nas lha dang lha ma yin du bcas pa'i byang chub sems dpa' chen po rnams kyis gang ba'i dkyil 'khor nas gser gyi 'od zer 'bar zhing 
[\[108a.7\]]snang la rab tu g.yo bas brgyan pa'i lus can sa steng kun gyi rdo rje me tog thod stan chen po las bskyod de/_dkyil 'khor nas langs nas ha ha zhes bya ba'i sgra phyung ste smras pa/_kye ma snying rje chen po dang yon tan grangs med pa'i rgya mtsho rab tu 'byam pa'i gzungs chen mo/_kye ma sangs 
[\[108b\]]
[\[108b.1\]]rgyas 'byung ba chen mo/_mtha' dang dbus med pa'i sa gsum dang mnyam zhing sems can gyi khams grangs med pa yongs su smin par bya ba'i phyir gnas pa/_chos kyi dkyil 'khor gnas pa med pa'i gzungs chen mo/_kye ma bskal pa mtha' yas pa nas 'phangs pa'i sdig pa'i 
[\[108b.2\]]bag chags sel cing nyon mongs pa'i rgya mtsho skems la lta ba'i ri bo 'thor bar byed pa'i gzungs chen mo/_bskal pa mtha' yas par dge ba'i rtsa ba'i tshogs 'byung ba yang dag par ma bsags shing /_bde bar gshegs pa 'bum phrag du ma mngon sum du mthong bas byang 
[\[108b.3\]]chub kyi sa bon ma bsgrubs la/_thams cad mkhyen pa'i sa'i khyad par gyi yon tan rgya mtsho yongs su rdzogs pa rjes su thob pa ma yin pa gzhan ni sus kyang de bzhin gshegs pa thams cad kyi snying po gzungs chen mo 'di mnyan par yang mi nus na/_gzung ba'am/_bklag 
[\[108b.4\]]pa'am/_kun chub par bya ba lta ci smos/_gzungs chen mo 'di'i ming tsam yang bskal pa bye ba phrag stong gi bar du thos par dka'o/_/kye ma gzungs chen mo 'di ni sems can gang dag gi lag na 'dug pa de dag ni rnyed pa legs par rnyed pa'o/_/'tsho ba bzang pos 'tsho 
[\[108b.5\]]ba'o/_/mngon par shes pa rnams kyi gzhi bzang po'o/_/dge ba'i rtsa ba yang dag par rdzogs pa'o/_/de bzhin gshegs pa'i spyod yul la gnas pa'o/_/yon tan thams cad yang dag par rdzogs pa'o/_/'di lan cig brjod pa tsam gyis ngan song gi sdug bsngal 
[\[108b.6\]]thams cad las thar bar 'gyur ro/_/lan gnyis brjod pa tsam gyis sdig pa thams cad las grol bar 'gyur ro/_/lan gsum brjod pa tsam gyis nyon mongs pa thams cad las grol bar 'gyur ro/_/de ltar na brjod pa tsam gyis gong nas gong du yon tan rnams 'thob par 
[\[108b.7\]]'gyur te/_de bzhin gshegs pa yang mthong bar 'gyur ro/_/'chag bzhin du bzlas brjod byas na sdug bsngal thams cad las thar bar 'gyur ro/_/shing gcig 'greng gi drung du bzlas brjod byas na grub pa thams cad 'thob par 'gyur ro/_/'gro bzhin du bzlas brjod 
[\[109a\]]
[\[109a.1\]]byas na sems can thams cad dbang du 'gyur ro/_/nags tshal chen po'i nang du skyil mo krung bcas te 'dug la lan bdun brjod na bsam gtan chen po 'thob par 'gyur la/_nyon mongs pa dang yang bral bar 'gyur ro/_/'phags pa kun du bzang 
[\[109a.2\]]po'i sku gzugs kyi drung du skyil mo krung bcas te 'dug la me tog la sogs pa ji snyed pas mchod nas/_lus ngal bar gyur gyi bar du gzungs chen mo 'di brjod la/_dal bar gyur nas de nyid du nyal na rmi lam du byang chub sems dpa' kun du bzang po mthong bar 'gyur te/_
[\[109a.3\]]phyag g.yas pas de la byugs nas yang dag par dbugs 'byin par mdzad de/_chos kyi snang ba chen po yang gsol bar mdzad do/_/'di skad du rgyal ba'i sras legs so legs so/_/khyod ni de bzhin gshegs pa'i dkyil 'khor chen por zhugs pa yin te/_khyod tshe 
[\[109a.4\]]brjes nas sa chen po 'thob par 'gyur ro zhes kyang gsungs so/_/de nas lus bde ba dang /_sems bde ba dang /_dga' ba chen po dang /_dang ba dang /_mchog tu dga' ba chen po dang ldan bzhin du sad par 'gyur ro/_/mthu che ba dang /_dbang che bar grags par yang 
[\[109a.5\]]'gyur ro/_/lha rnams kyang de la blta ba'i phyir 'ong ngo /_/nang par langs nas byang chub sems dpa' rnams kyis yang dag par bsdus pa'i mdo sde rnams bklag par bya'o/_/sems can thams cad la yang phan pa dang /_bde ba'i sems bskyed par bya'o/_/de nas pha 
[\[109a.6\]]rol tu phyin pa thams cad yongs su rdzogs shing sdig pa thams cad dang bral te/_nyon mongs pa'i phyogs rnams bcom la/_de bzhin gshegs pa rnams kyis kyang bsngags par 'gyur ro/_/lha la sogs pa yang de la bsrung ba dang /_bskyab pa dang /_sba ba'i phyir 
[\[109a.7\]]brtson par 'gyur ro/_/de ltar ji skad bstan pa bzhin du byed pa'i rgyal ba'i sras de ni ring po mi thogs par kun du bzang po'i sa chen po la 'jug par 'gyur ro/_/de nas rdo rje gtsug phud la sogs pa stong gsum gyi bdag po rig sngags 'chang chen mo rnams dang /_spyan chen mo 
[\[109b\]]
[\[109b.1\]]la sogs pa rig sngags 'chang chen mo rnams dang /_rdo rje snying po la sogs pa byang chub sems dpa' sems dpa' chen po rnams dang /_rdo rje zhags pa la sogs pa rig sngags kyi lha chen po rnams dang /_rin chen dra ba can la sogs pa rig sngags kyi lha mo chen mo rnams dang /_
[\[109b.2\]]lha mo sgrol ma la sogs pa byang chub sems dpa' chen po'i dkyil 'khor gyi lha rnams dang /_dar chen dang /_gzugs bzang dang /_shin tu blta na sdug pa la sogs pa gzhon nu rnams dang /_gzhon nu ma rnams dang /_bran rnams dang /_bram mo rnams dang /_mi 
[\[109b.3\]]'khrugs pa la sogs pa log 'dren chen po rnams dang /_lus mchog la sogs pa srin po'i dbang po rnams dang /_ma mo la sogs pa srin mo rnams dang /_dbang phyug chen po la sogs pa lha'i dbang phyug rnams dang /_rdo rje me tog thod la sogs pa dkyil 'khor 
[\[109b.4\]]chen por 'dus pa'i byang chub sems dpa' la sogs pa thams cad langs nas/_byang chub sems dpa' chen po'i mchog 'phags pa kun tu bzang po la mtshan brgya rtsa brgyad bla na med pa'i yon tan gyi snang ba zhes bya bas bstod pa/_kun du bzang po kun gyi mchog_/sna tshogs 
[\[109b.5\]]kun gyi 'byor pa che/_/dkyil 'khor chen po rdo rje mchog_/sna tshogs gzugs can phyogs kyi bdag_/rdo rje chen po dgyes pa che/_/gzi brjid chen po stobs po che/_/gnon dang rab gnon dpal gyi rab/_/khyab bdag rgyal ba'i blo gros rgyal/_/rdo rje 
[\[109b.6\]]chen po rab tu bzhad/_/bsgrub dka' chen po sgrub mdzad pa/_/rol mo chen pos rnam par rol/_/rab dga' chen po 'dul ba po/_/lha chen dbang phyug chen po ste/_/btsan po khyab 'jug skye dgu'i bdag_/sa steng sa 'og sa la dgyes/_/de bzhin sa 'dzin 
[\[109b.7\]]sa gsum pa/_/dul dang sbyin pa'i [{]go rims [,]go rim [}]thabs/_/rab mkhyen stong gi mnga' bdag lags/_/shes nyen can te bzod la dgyes/_/brtson 'grus 'byung ba 'byor pa che/_/brtson 'grus bcu dang thabs bcu pa/_/stobs bcu'i sras chen thu bo ste/_/mthu 
[\[110a\]]
[\[110a.1\]]stobs stong gis spro ba dang /_/yongs su ldan zhing bcu sel ba/_/rdul sel rgyal po chen po ste/_/rgyal po dkyil 'khor rgya mtsho ba/_/rdul rnams rab tu zhi ba'i thabs/_/cho ga mkhyen pa blo mnga' ba/_/mkhas pa mdzes pa skal ba bzang /_/
[\[110a.2\]]shin tu sdug pa dga' skyed pa/_/snying po chen po las byung dpal/_/nyon mongs bral ba thub par dka'/_/sa dang mnyam pa mkha' dang mnyam/_/rlung dang mtshungs pa'i spyod yul can/_/gzi brjid nyid de gzi brjid mtshungs/_/rgya mtsho bzhi yi chu dang 'dra/_/
[\[110a.3\]]rmugs dang smyo ba zhi bar mdzad/_/thub par dka' ba'i nyon mongs 'jil/_/g.yul sel g.yul la dgyes pa ste/_/g.yul gyi nyes pa rab 'joms pa/_/gsung bzang ngang pa'i gdangs su bzhad/_/dbang po nye dbang dbang chen sras/_/dbang po las lhag thub 
[\[110a.4\]]dang mnyam/_/chos 'dzin 'byor dang ldan par bstan/_/rab dga'i bun long zhi mdzad pa/_/nyon mongs 'dam rdza bskems par mdzad/_/dpa' bo rgyags pa'i rims nad sel/_/khro bo'i dregs pa rnam par 'joms/_/gsung snyan 'jam pa nyid dang ldan/_/mnyam 
[\[110a.5\]]pa mi mnyam mnyam pa dang /_/mnyam med yul las rnam par 'das/_/sangs rgyas kun dang spyod yul gcig_/byang chub snying por rgya cher rol/_/rim pa rab ston dge ba ste/_/spyan bzang phun sum tshogs pa dge/_/gtsang ma lam bzang sbyin mdzad pa/_/dag 
[\[110a.6\]]mdzad sreg sbyin mchog sbyin po/_/'joms byed bgegs rnams rnam par 'joms/_/'thob mdzad dpe med gsung ba po/_/rdo rje'i 'jig rten gcig snang ba/_/skyes pa bud med tshogs kyi bdag_/nges par yon tan 'byor mdzad pa/_/sems can 'khor ba 
[\[110a.7\]]zhi mdzad pa/_/brtan po sdig pa rnams dang bral/_/kun du rnam rgyal snang ba po/_/kun du rgyal ba'i dkyil 'khor can/_/kun du rgya mtsho'i snang ba mdzad/_/kun du nyes pa sel ba lags/_/mi bzad sa 'og rnam par dkrugs/_/de bzhin zad mdzad thug 
[\[110b\]]
[\[110b.1\]]par mdzad/_/nyon mongs rgya mtsho rnam par dkrugs/_/nyon mongs phyogs rnams zad par mdzad/_/'bar ba'i dka' ba 'phro mdzad pa/_/rgyags shing bdo ba zhi bar mdzad/_/rdo rje chen po stobs skyed pa/_/sdang ba thams cad nges par 'joms/_/pha rol 
[\[110b.2\]]bzhugs pa sdig sel ba/_/dag pa nam mkha'i spyod yul can/_/dag pa sbyin zhing yon tan sbyin/_/'bras bu sbyin zhing kun sbyin pa/_/ye shes sbyin zhing bsod nams sbyin/_/longs spyod sbyin zhing rgyal sbyin pa/_/dbang phyug sbyin zhing tshig sbyin la/_/nor sbyin 
[\[110b.3\]]tshogs ldan rdo rje can/_/gzugs sbyin dpa' bo rnam par rgyal/_/dag cing dge ba'i tshul sbyin pa/_/bde 'byung gtsug na nor bu thogs/_/sa 'dzin gzung bar dka' ba po/_/dkyil 'khor mgu bar sgrub mdzad pa/_/'bab cing de bzhin 'bebs par mdzad/_/
[\[110b.4\]]rin chen dra ba rin chen mnyam/_/sgron ma mun sel rgyal ba can/_/yon tan ye shes theg chen ldan/_/brtan mchog che ba'i chos nyid can/_/gsung ba chen po shes rab che/_/sangs rgyas tshul ni rab ston pa/_/mchod pa chen po theg chen gyi/_/theg pa bla 
[\[110b.5\]]na med par ldan/_/mchod pa chen po'i chos shes pa/_/'bras bu chen po chos kyi mchog_/ston mdzad 'dul mdzad ston pa po/_/zhi ba de bzhin zhi mdzad pa/_/bzang po bzang dang mtshungs pa nyid/_/kun du rab 'byam sel mdzad pa/_/snying rje ye shes snying 
[\[110b.6\]]po mkhyen/_/snying rje'i 'od kyi dkyil 'khor can/_/snying rje chen po yongs su rdzogs/_/dus chen rnam par dag par mdzad/_/mtsho mchog dang ba rab mtho ba/_/rtsod chen 'das pa'i spyod yul can/_/skye dgu srung zhing spyan yangs pa/_/rnyed par dka' ba'i 
[\[110b.7\]]'byor ba can/_/kun du spyod pa khong dge ba/_/dga' ba'i dam pa sbyin pa po/_/kun du yul kun mnga' ba ste/_/zhes bzang po rtag tu mnga'/_/dul ba sangs rgyas kun dang mnyam/_/dkyil 'khor chen po'i pad+ma lags/_/zla ba lta bur sim mdzad thabs/_/
[\[111a\]]
[\[111a.1\]]mkhas pa rgyags spangs cho ga mkhyen/_/spyod yul gcig la gnas pa ste/_/de bzhin gshegs pa'i ye shes mnga'/_/dam tshig chen po de nyid mkhyen/_/slob dpon chen po grags pa che/_/dam pa nyid de bla na med/_/gsang sngags 
[\[111a.2\]]rlabs ni rgyas par mdzad/_/de ltar khyab bdag chen po ni/_/yon tan brgya yi spos kyis rgyas/_/dag cing byang la mkhas la sogs/_/yon tan 'byung la rig sngags rgyal/_/gtsug na nor bu thogs la sogs/_/mchog rnams kyis ni bstod nas kyang /_/
[\[111a.3\]]sdug bsngal chu bo bcom pa yi/_/bcom ldan 'das kyis tshig 'di gsungs/_/kye ma bstod pa chen po brgya/_/ming brgya rtsa brgyad dam pa yin/_/mi rnams la la gang zhig gis/_/sdig bsal kun du bzang po la/_/snying nas 'di yis bstod byas na/_/des ni 
[\[111a.4\]]sangs rgyas nyid kyang 'thob/_/gang zhig ming brgya rtsa brgyad 'don/_/mi de yon tan yongs rdzogs shing /_/de bzhin gshegs tshul che ba yi/_/ye shes ma lus smra bar nus/_/de ltar thub mchog sras po yon tan brgya yi spo las nges par byung gyur cing /_/yon 
[\[111a.5\]]tan sna tshogs 'byung dang 'jig rten yan chad dag gis yon tan rgyas rnams la/_/bstod pa chen pos snang byas rgyal ba'i sras la bstod pas nyin re bstod byas na/_/stobs bcu mnga' ba'i skur 'gyur snang ba thob cing rnam dag yon tan 'byung gnas 'gyur/_/'phags 
[\[111a.6\]]pa kun du bzang po'i mtshan brgya rtsa brgyad pa gzungs sngags dang bcas pa rdzogs so//[ {D878}]@#/_/'phags pa lag na rdo rje'i mtshan brgya rtsa brgyad pa gzungs sngags dang bcas pa/_byang chub 
[\[111a.7\]]sems dpa' sems dpa' chen po phyag na rdo rje la phyag 'tshal lo/_/de nas byang chub sems dpa' lag na rdo rjes rang gi snying po smras pa/_o~M badzra paN+Da sarba duSh+TAM ta ka_/ha na da ha pa tsa hU~M phaT/_de nas gzungs sngags 'di bshad ma thag tu sa chen po g.yos par gyur te/_
[\[111b\]]
[\[111b.1\]]bgegs dang log 'dren thams cad kyang skrag nas nyam thag pa'i skad phyung ngo /_/dkyil 'khor chen por 'dus pa thams cad kyang ha ha zhes 'dzer to/_/lha la sogs pa rig sngags 'chang chen po rnams kyis kyang rgyan gyi char chen po phab bo/_/bcom ldan 'das kyis kyang zhal 'dzum 
[\[111b.2\]]bzhin du rdo rje 'chang la gzigs nas bka' stsal ba/_sdang ba sel ba 'khor 'di dag ha cang skrag par ma byed cig_/rdo rje 'chang gis gsol ba/_bcom ldan 'das bdag gi gzungs 'di ni mchog tu gsang ba lags so/_/rig sngags thams cad kyi mchog dang /_bgegs 
[\[111b.3\]]thams cad zlog pa dang /_sdang ba thams cad sel ba dang /_dam pa stsol ba dang /_'byor pa stsol ba dang /_sdang ba rnams dga' bar bgyid pa dang /_thos na don mchis pa dang /_brjod na don na mchis pa dang /_bsnyen bkur bgyis na don mchis pa dang /_stobs 
[\[111b.4\]]bskyed pa dang /_gzugs bzang bar bgyid pa dang /_spobs pa skyed pa dang /_dbang phyug thob par bgyid pa dang /_nor dang ldan par bgyid pa dang /_dbang bgyid pa dang /_sdang ba 'joms pa dang /_sdang ba 'jig par bgyid pa dang /_dug sel ba dang /_rgyal bar bgyid pa dang /_
[\[111b.5\]]dga' bar bgyid pa dang /_mchog tu dga' bar bgyid pa dang /_dang bar bgyid pa dang /_nga rgyal 'joms pa dang /_pha rol pham par bgyid pa dang /_sdig pa zhi bar bgyid pa dang /_nongs pa bgyis pa sbyong ba dang /_'dod chags la sogs pa'i nyon mongs pa zhi bar bgyid pa 
[\[111b.6\]]dang /_mtshams ma mchis pa zlog pa dang /_rmi lam ngan pa zhi bar bgyid pa dang /_bkra mi shis pa zhi bar bgyid pa dang /_dpal skyed pa dang /_skal ba bzang por bgyid pa dang /_sems can thams cad dga' bar bgyis dang /_gzhan la dbang bgyid pa dang /_ci 
[\[111b.7\]]'tshal ba stsol ba dang /_yon tan thams cad phun sum tshogs par bgyid pa dang /_char ches pa dang /_char mi 'bab pa dang /_dus kyi gnod pa rab tu zhi bar bgyid pa lags te/_g.yul chen po dang /_mi nad chen po dang /_rtsod pa chen po dang /_mi ma lags pa la 
[\[112a\]]
[\[112a.1\]]sogs pa 'jig pa dang /_sdang ba dang /_byad stems dang /_ro langs kyi sbyor ba chen po dang /_skrod pa dang /_srog 'jig pa'i tshe dang /_'jigs pa chen po byung ba na/_nang par langs nas lus khrus bgyis la/_gos 
[\[112a.2\]]dkar po 'tshal te/_kha shar shar phyogs su bltas la/_bcom ldan 'das rdo rje 'chang gi gdong du lta zhing lan bdun brjod na/_brjod pa tsam gyis 'jigs pa thams cad las thar bar 'gyur zhing /_grub pa chen po yang thob par 'gyur la/_thams 
[\[112a.3\]]cad du yang rgyal bar 'gyur te/_sems can rnams la srung ba dang /_skyob pa dang /_sbed pa ni gzungs chen mo 'di las lhag pa ma mchis so/_/de nas 'khor thams cad ngo mtshar du gyur nas/_rdo rje 'chang la mtshan brgya rtsa brgyad kyis mngon par 
[\[112a.4\]]bstod pa/_/rdo rje sems dpa' sems dpa' che/_/rdo rje rgyal po bde ba che/_/rdo rje 'jigs pa dgyes pa che/_/rdo rje snying po stobs po che/_/rdo rje 'khrugs pa zhags pa che/_/rdo rje 'jigs byed 'jigs par mdzad/_/rdo rje hU~M gi hU~M lags te/_/rdo 
[\[112a.5\]]rje sa 'og 'jigs pa po/_/chags pa'i rdo rje chags pa che/_/chags pa'i zhags pa mgyogs pa che/_/phyag dmar phyag ni ring ba ste/_/spyan dmar spyan dang ldan pa lags/_/rdo rje mthon ka mthon ka che/_/mthon mthing dbu skras brgyan pa lags/_/
[\[112a.6\]]ral gri sngon po ral gri che/_/dkyil 'khor sngon po'i dkyil 'khor can/_/mthon ka'i spyan te dbu sngo ba/_/'od chen mthon ka'i 'od dang ldan/_/rdo rje sngon po stobs mi mtshungs/_/rdo rje spro ba'i stobs po che/_/khro bo'i rdo rje khro bo che/_/sel mdzad 
[\[112a.7\]]khro bo'i rgyags pa sel/_/khros pa'i spyan ni rab tu bstod/_/khro bo bgegs rigs sel bar mdzad/_/gzhu bsnams zhags pa bsnams pa ste/_/rdo rje'i mdas ni nges par 'gums/_/dbyig thogs rdo rje'i ral gri bsnams/_/rdo rje'i zhags pas 
[\[112b\]]
[\[112b.1\]]rab tu 'joms/_/rdo rje'i 'khor lo 'khor lo che/_/'jigs pa'i sgra sgrogs rab tu khro/_/sna tshogs sku ste thig les bris/_/gzi brjid skyed pa grags mdzad pa/_/bzod par dka' ba reg mi bzod/_/sdig dang bgegs rnams gcod mdzad pa/_/
[\[112b.2\]]drag po chen po rdo rje khro/_/sgyel byed drag po sgyel bar mdzad/_/gting dpag dka' ba ring du gshegs/_/rin chen rgya mtsho rab tu dga'/_/rgya mtsho lhun po'i dpung dang ldan/_/dam pa'i ti se lhun po'i rtse/_/gad rgyangs chen pos bzhad pa po/_/spyod 
[\[112b.3\]]yul bskal pa grangs med gsum/_/rig sngags 'chang mchog rdo rje can/_/rig sngags 'chang chen mnga' bdag lags/_/na bza' lcang lo rtsa dmar gsol/_/mthon ka na bza' mthon la dgyes/_/srin po srung ba drag po ste/_/me tog phreng 
[\[112b.4\]]ba'i rgyan la dgyes/_/nyi ma chen po nyi ma'i 'od/_/'od zer brgya phrag rab tu 'gyed/_/grol mdzad mgon po ston pa po/_/rab mchog rab mchog rnams kyis mchod/_/mgrin chen mgrin pa'i mdog sngo ba/_/mgur bzang zhal bzang dam pa lags/_/
[\[112b.5\]]cod pan chen po rdo rje'i 'od/_/phun sum tshogs ldan sems dag pa/_/ye shes che ldan srung ba che/_/rlung dmar lags te spyod yul ring /_/gtso bo sgrol mdzad pha rol gshegs/_/'jigs las grol ba rab 'jigs pa/_/rgyal chen 
[\[112b.6\]]gtsug na nor bu thogs/_/mtshon cha chen po sna tshogs mtshon/_/'jig rten gsum gyi tshul chen gcig_/gsum gzigs rtse gsum gtsug pud gsum/_/'dod pa'i lha ste snang chen mtshan/_/za ba po ste 'jigs par mdzad/_/mtho ba 
[\[112b.7\]]sku mchog zhal gsum pa/_/tsham tshom med de srid las byung /_/rtag pa skar dgyes dus 'byor pa/_/rgyu skar rgyal rigs 'phel bar mdzad/_/rgyal po sngags 'chang chen po ste/_/bgegs kun dbang phyug mkhas pa lags/_/baiDUr+ya ltar 
[\[113a\]]
[\[113a.1\]]dri med sku/_/mdzes shing stobs skyed sna tshogs stobs/_/dga' bskyed pa dga' bar mdzad/_/dkon mchog gsum po 'dzin pa'i mchog_/lha chen dpa' bo chen po ste/_/brtan po dpa' bo lham me ba/_/bde ba chen 
[\[113a.2\]]po 'ching ba gcod/_/dam du 'ching ba'i rtsal mnga' ba/_/mtshon cha che tshogs cod pan can/_/rig sngags 'chang ba'i tshogs dga' ba/_/pad+ma chen po'i phyag ring ba/_/pad+ma las byung pad+ma'i mchog_/nag po chen po 'byung po che/_/gtum chen 
[\[113a.3\]]thog thog chen po ste/_/rlung chen bzhad mo 'byung ba dang /_/rdo rje'i mtshon cha brgya rdzogs pa/_/rtul phod thub dka' brtson pa ste/_/'byung po chen po'i tshogs kyi rje/_/zhi ba dbang po rdo rje'i mtshon/_/brag gi rtse mo rnam par 'gems/_/rgyal 
[\[113a.4\]]ba'i sras po gzugs che ba/_/rdo rje yis ni dkyil 'khor brgyan/_/rdo rje'i lcags mdas sreg mdzad pa/_/rdo rje'i mdas ni rnam par sbyangs/_/rdo rje don yod rdo rje'i dbang /_/rdo rje bzang po rdo rje'i rtsal/_/ye shes dag pa theg pa che/_/thabs 
[\[113a.5\]]brnyes snying rje chen po lags/_/rdo rje chen po rtsed mo can/_/spyan bzang rnam par gzigs pa po/_/rdo rje dril bu rnam dag spyan/_/mdza' bo sdug pa dam tshig mkhyen/_/rdo rje chen po mgon po pa/_/rdo rje sa 'og 'jigs par mdzad/_/rdo rje chen po 
[\[113a.6\]]gad rgyangs sgrogs/_/me tog chun po 'od gsal ba/_/dag pa zas gtsang sras kyi sras/_/des pa skal bzang gtsang ba lags/_/sna tshogs can te lha kun mchog_/rdo rje'i dpung gi dkyil 'khor ldan/_/rdo rje'i gtsug sdug shes rab can/_/
[\[113a.7\]]rdo rje'i bkod pa rab tu mdzes/_/mdzes pa shin tu rnam par dag_/bskal pa'i rlung chen lta bu lags/_/dpa' bo gsang ba chen po 'chang /_/rig sngags 'chang gi mchog gis rjed/_/gsang ba po ste gsang ba gsung /_/skyes pa bud med tshogs dga' 
[\[113b\]]
[\[113b.1\]]ba/_/rdo rje thog thog sgra chen sgrogs/_/rdo rje'i sgrog ste rnam par 'joms/_/rdo rje'i lcags kyu dgyes pa che/_/rdo rje 'bar ba cher 'bar ba/_/nor bus spras pa'i na bza' gsol/_/spos dang me tog phreng gis brgyan/_/dbu yi snyan cha gdub kor 
[\[113b.2\]]btags/_/sangs rgyas bstan pa ston pa po/_/rgyal po sangs rgyas kun dang mnyam/_/dbang phyug chen po grags pa che/_/dkyil 'khor slob dpon dkyil 'khor can/_/sangs rgyas dkyil 'khor ston pa po/_/dbu rgyan cod pan kun nas bcings/_/
[\[113b.3\]]sna tshogs rgyan gyis brgyan pa lags/_/de ltar rdo rje dbang phyug mgon/_/mtshan brgya rtsa brgyad dag gis bstod/_/de nas rdo rje don yod pas gsungs pa/_rdo rje gsang bas brgyan pa yi/_/rdo rje mtshan rtsa brgyad pa 'di/_/ming ni rdo rje don yod 'byung /_/
[\[113b.4\]]sdang ba thams cad zlog byed pa/_/ming ni brgya rtsa brgyad pa 'di/_/dad pa gang zhig 'chang byed pa/_/grub pa thams cad thob 'gyur zhing /_/nges pa kun las rnam par grol/_/lag na rdo rje stobs po che/_/rtag tu phyi bzhin 'brang bar 'gyur/_/lag 
[\[113b.5\]]na rdo rje'i yon tan che/_/gang zhig nang par langs nas brjod/_/de ni sdig pa kun las grol/_/ngan 'gro kun las thar bar 'gyur/_/gsang sngags thog mar smos pa 'di/_/su zhig nang bar langs nas 'don/_/rgyal po blon po grong khyer ba/_/
[\[113b.6\]]gnyen rnams kyang ni dga' bar 'gyur/_/bstod pa'i mchog 'di su 'don pa/_/'jig rten thams cad de dbang 'gyur/_/sdig pa thams cad zad pa dang /_/tshe dang bsod nams 'phel bar 'gyur/_/ji ltar 'dod pa dam pa yi/_/bde ba de yis 
[\[113b.7\]]'thob par 'gyur/_/gang zhig nang bar langs nas ni/_/lag na rdo rje'i drung du brjod/_/de ni ji ltar 'dod pa dang /_/ldan 'gyur 'di la the tshom med/_/ming brgya rtsa brgyad 'don pa la/_/bgegs dang logs 'dren thams cad dang /_/'jigs byed 
[\[114a\]]
[\[114a.1\]]rgyal po rnams kyis kyang /_/zil gyis gnon par mi nus so/_/shes rab can ni gang zhig gis/_/ming brgya rtsa brgyad mchog bton na/_/gzugs bzang stobs ni skye ba dang /_/bde ba 'phel ba de yis 'thob/_/gang zhig ming 
[\[114a.2\]]brgya rtsa brgyad 'di/_/nges par gnas shing gtsang mar 'don/_/mdor na yon tan rgyas pa yi/_/bde ba de yis 'thob par 'gyur/_/'phags pa lag na rdo rje'i mtshan brgya rtsa brgyad pa gzungs sngags dang bcas pa rdzogs so//_//
[\[114a.3\]{D879}]@#/_/'phags pa 'jam dpal gzhon nur gyur pa'i mtshan brgya ra brgyad pa gzungs sngags dang bcas pa/_phyogs bcu'i yang dag par rdzogs pa'i sangs rgyas shes bya mtha' dag ma lus par khyab cing /_mchog tu rmad du byung ba rnam par dag 
[\[114a.4\]]pa'i blo mnga' ba rnams la phyag 'tshal lo/_/'jam dpal gzhon nur gyur pa thugs dri ma dang skyon thams cad dang bral ba/_yon tan dri ma med pa'i tshogs kyi 'od zer gyis brgyan pa'i sku zhabs rten gyi pad+ma la lha dang /_mi dang /_lha ma yin dang /_
[\[114a.5\]]klu dang /_rig sngags 'chang rnams kyi thor tshugs dang cod pan gyi rtse mos gtugs pa la phyag 'tshal lo/_/byang chub sems dpa' sems dpa' chen po 'jam pa'i dbyangs ngan song gi 'gro ba sna tshogs rnam par 'joms pa la phyag 'tshal lo/_/tad+ya thA/_oM 
[\[114a.6\]]b+ho ma hA ma Ni ru tsi ra ka lA pa bi tsi tra/_mug+ta dA ma/_a laM kr-i ta sha rI ra/_pa ra satwa mo tsa ka_/ta thA ga ta ma hA d+harma ko Sha d+ha ra/_pra ba ra d+harma/_lab+d+ha/_bi dza ya/_su ra ta/_sam+b+ho ga u pa de sha ka/_kle sha ga ra pra sha ma ka/_shU n+ya tA swa b+hA ba/_a 
[\[114a.7\]]nu swa ri/_ma hA bo d+hi sa twa pa ra/_ba ra ta/_ba ra Na da da/_o~M ma hA phA sha pra sa ra/_a sa ma sa ma/_a nan+ta sa ma sa man+ta b+ha dra/_sa man+ta saM d+ha ra/_sa man+ta A ka ra/_sa man+ta pra sa ra/_sa ra sa ra/_he he many+dzu ra ba/_ma hA badzra ma hA khaD+ga/_
[\[114b\]]
[\[114b.1\]]tshin+da tshin+da/_b+hin+da b+hin+da/_bi ra dza bi ra dza/_karma a ba ga ma ka/_ku ru ku ru/_d+hu ru d+hu ru/_su ru su ru/_mu ru mu ru/_d+ha d+ha d+ha d+ha/_d+hu d+hu d+hu d+hu/_ma hA ma hA/_ma hA ma hA/_mo ha ya mo ha ya/_b+ho b+ho/_b+hI ma b+hI ma/_na da na da/_sa ra 
[\[114b.2\]]sa ra/_ma hA bo d+hi satwa/_mo tsa ya/_ma ma nA tha ma nu sr-i ta/_a ba ya duHkha na/_su khaM da/_ma hA kA ru Ni kA/_a nA tho haM/_duHkhi to haM/_sa ra dzo haM/_u pa dru to haM/_a bi bik+to haM/_ku si d+ho haM/_mA ra Na d+harmo haM/_twaM b+ha ga bA na/_duH
[\[114b.3\]]khi tA nAM/_su khaM da da/_a nA thAM nAM/_sa nA tha ka ra/_sa ra dza sAM/_bi ra dza ska ra/_u pa dru tA nAM/_swa ra u pa dra ba pra sha ma ka/_a bi bi ga tA nA/_ku sha la saM b+ha ra/_pa ri pU ra yi tA/_ku sid+hA nAM/_ma hA bIr+ya d+ha tA/_mA ra Na 
[\[114b.4\]]d+harmi Na/_ma mi ta pa dA dA tA/_ma ma bi b+ha ga bA na/_nA tho b+ha ba/_sha ra NaM/_pa rA ya NaM/_tra tA/_sarba duHkhA ni me pra sha ma ya/_sarba kle sha ra dzAM si mi/_a ba na ya/_sarba saM sA ra u pa dra ba/_duHkhA ni mi/_nA sha ya/_sarba ku sha la 
[\[114b.5\]]d+harma pa ri pU ra me ku ru/_sarba karma A ba ra Na/_kle sha pa ra ba ta me bi ka ri/_ma hA bo d+hi satwa si bi d+hi/_bIr+ya pA ra mi tA/_yo gaM me saM ni yo dza ya/_a ra Na d+harma/_bi rA ga bi ra dza/_sany+dza ha/_pra dza ha/_d+ha ri Ni/_sa ma kha sa ma/_dza la ni d+hi sa ma/_
[\[114b.6\]]me ru sa ma/_ma hA bo d+hi satwa ba ra da swA hA/_rig sngags don kun sgrub pa 'di/_/'jam pa'i dbyangs kyis bshad pa na/_/de ma thag tu sems can rnams/_/skye dang rga ba zad par 'gyur/_/ngan 'gro thams cad zhi gyur nas/_/bdud kyi sde rnams 
[\[114b.7\]]rab tu 'dar/_/lha rnams thams cad rab tu dga'/_/log 'dren rnams ni skrag par gyur/_/sdig pa zhi bar byed pa yi/_/gzungs 'di bshad pa'i mod la yang /_/grangs med phrag ni dung phyur snyed/_/'khor ba'i btson ra dag nas thar/_/'jam 
[\[115a\]]
[\[115a.1\]]dpal gzhon nur gyur pa yis/_/'jam pa'i dbyangs ni rab bsgrags shing /_/gang tshe rig sngags bshad pa na/_/brag dang nags dang tshal du bcas/_/rgyu ba dang ni mi rgyu pa'i/_/sa gzhi de yi tshe na g.yos/_/sangs rgyas 
[\[115a.2\]]'od kyi snang ba yis/_/sa yi steng yang khyab par gyur/_/bgegs dang log 'dren thams cad dang /_/srin po mi bzang gzugs can rnams/_/stobs bcu ldan la phyag 'tshal zhes/_/skad phyung tshig ni mthun par smras/_/lha rnams zhi ba'i cha 
[\[115a.3\]]lugs can/_/thams cad yid ni dga' gyur nas/_/gang na rdo rje ral gri che/_/de yi drung lhags smras pa ni/_/phyag 'tshal mchog sbyin rdo rje'i mchog_/'jam pa'i dbyangs ni stobs chen la/_/shugs stong ldan pa rgyal ba can/_/bgegs 
[\[115a.4\]]kyi yul 'khor rab 'joms pa/_/sngags 'chang gsang sngags chen po 'chang /_/sna tshogs gzugs can mi yi bdag_/shin tu stobs ldan gzugs mdzes 'jigs/_/drag po drag po rab 'joms pa/_/gzi brjid gzi brjid mnga' ba'i dpal/_/
[\[115a.5\]]dpal ldan mnyam pa med pa'i dpe/_/rdo rje can te snying sbyong ba/_/mi shes pa yi rab rib sel/_/sgeg pa'i cha lugs mchog mnga' ba/_/skye dgu'i bdag po sgeg par dgyes/_/gzhu stobs can la phyag ring ba/_/nyon mongs dgra rnams sel 
[\[115a.6\]]bar mdzad/_/mdzes pa na bza' sna tshogs gsol/_/me tog phreng rgyan sna tshogs can/_/spyan bzang dbu ni mdzes pa ste/_/dgyes shing na bza' mdzes par gsol/_/'jam pa'i dbyangs de rab tu bzhad/_/dkar nag 'byes pa'i spyan mnga' 
[\[115a.7\]]ba/_/ha ha'i sgra ni grags par bsgrags/_/rab tu dang bas bstan pa dga'/_/rgya chen gser gyi mdog dang ldan/_/rgya mtsho'i snying po'i spyod yul can/_/tshul mkhyen tshul ldan 'jigs pa ste/_/sdang ba'i snying ni 'jigs par mdzad/_/cha lugs 
[\[115b\]]
[\[115b.1\]]sngo la sa skyong ba/_/lha yi bdag po dga' bar mdzad/_/'dod pa'i lha ste 'dod sel bstan/_/rgyal po'i 'jig rten sa 'dzin pa/_/brtan po rnams la brtan par grags/_/yon tan dag gis phyogs su bzhad/_/btud pa yis btud phyag bgyis 
[\[115b.2\]]pa/_/rtag tu mchod cing rjed pa lags/_/stobs po che la shugs che ba/_/phyag ring g.yul chen mnga' ba po/_/sgeg chen rdo rje dam pa ste/_/'dzem shes rab srung ngo tsha shes/_/dkyil 'khor chen po'i snying po'i mchog_/dkyil 'khor chen po ston 
[\[115b.3\]]pa po/_/dkyil 'khor chen por grags pa ste/_/dkyil 'khor chen po mdzad pa lags/_/dkyil 'khor slob dpon dkyil 'khor can/_/zhabs la rjed pa'i tshogs dang ldan/_/ha ha swA hA'i bdag che ba/_/mchod pa chen po sa dang mnyam/_/hU~M gis 
[\[115b.4\]]'jigs mdzad 'jigs pa ste/_/'jigs pa'i 'od kyis gsal ba po/_/lha dang lha min rnams kyis btud/_/de bzhin mchod cing ri mor bgyid/_/zham ring gad rgyangs chen po can/_/rlung drag mun pa sel mdzad pa/_/'jig rten gsum du snyan par 
[\[115b.5\]]grags/_/gnod sbyin srin pos bsnyen bkur ba/_/drag po dkar mdzad bde 'byung ba/_/mnga' bdag gtsug gi nor bu can/_/'dzum zhing sgeg par kun du ston/_/spyod pas ltar brtan pa lags/_/nor bu'i dkyil 'khor 'od mdzes pa/_/nyi 
[\[115b.6\]]ma gsal ba lam me pa/_/nyi ma'i 'od 'dra 'ja' khugs bzhin/_/tha ler zhugs shing rgya cher bzhad/_/mthong na dga' zhing dga' bar mdzad/_/nor sbyin de bzhin gsang sngags sbyin/_/dbang phyug sbyin zhing rgyal srid sbyin/_/gzugs sbyin de 
[\[115b.7\]]bzhin stobs sbyin pa/_/dpal ldan dpal mdzad bgegs gnon ri/_/kun du rmongs pa sel bar mdzad/_/'dus pa'i nang du gdan gshegs pa/_/zhabs la mchod pa'i tshogs bsags pa/_/dpung rgyan snyan che gdub kor can/_/nor bu'i rgyan 
[\[116a\]]
[\[116a.1\]]gyis brgyan pa ste/_/rgyu dang mi rgyu 'gro ba'i sgron/_/rab rib sel bar mdzad pa po/_/ston pa ston mdzad skyong mdzad pa/_/dbang po mnga' bdag dmag gi mchog_/'jigs pa sel bar mdzad pa ste/_/'jigs pa med pa'i 
[\[116a.2\]]gnas sbyin pa/_/dkar ba sngo ba 'od bzang ba/_/mgrin sngon gyi ni ston pa lags/_/ji ltar 'dul ba 'dul 'gyur ba/_/de bzhin cha lugs rab tu ston/_/shes rab ral gris 'debs par mdzad/_/stong nyid chos ni lhur 'dzin pa/_/byams pa mchog 
[\[116a.3\]]dang tha ma mkhyen/_/rnam par grags pa gsan pa des/_/rig sngags 'chang ba rnams kyis bstod/_/rig sngags 'chang ba stobs po che/_/shin tu rnam rgyal 'khor los sgyur/_/'jigs med blo gros shes rab can/_/de bzhin gshegs pa chos 'dzin 
[\[116a.4\]]pa/_/mgur bzang 'dul mdzad zhi ba ste/_/zhi ba'i lam ni ston mdzad pa/_/lha dang lha min bcas pas bkur/_/sems can thams cad 'jigs med mdzad/_/sems can kun la rab ston pa/_/brtan po sems can kun gyi mchog_/sems can 
[\[116a.5\]]rnams kyi blo la mkhas/_/sred med bu ste drag shul stobs/_/me yi 'od dang 'dra ba ste/_/byis pa sku mchog mchog sbyin pa/_/rtsed mo rol mo ston par mdzad/_/phyag rgya mdzad cing gsang sngags mdzad/_/bdag gir mi 'dzin rdul med brtan/_/mkha' 
[\[116a.6\]]'dra dpe med smra mkhas pa/_/bdud dpung nges par 'joms pa po/_/mi mchog brtson pa bskyod du med/_/de bzhin thub med rnam par rgyal/_/brtan po sangs rgyas de bzhin gshegs/_/mya ngan med cing gnas pa med/_/'joms med tshig bzang 
[\[116a.7\]]chu lugs bzang /_/dpa' bo dgra rnams rab 'joms pa/_/tshan chen nges 'joms rnal 'byor pa/_/'dod pa gnod pa khyab par gshegs/_/mgon po rgyal ba'i sras kyi mchog_/gshin rje pham mdzad skye dgu srung /_/las dang nyon mongs rab 
[\[116b\]]
[\[116b.1\]]sreg pa/_/ston mdzad nyon mongs sel ba lags/_/legs pa khyod kyi mchog gi mtshan/_/brgya rtsa brgyad pa rab gsal zhing /_/dad pa skyed par byed pa 'di/_/lha mchog rnams kyis rab tu bshad/_/bgegs chen dang ni log 'dren dang /_/
[\[116b.2\]]gnod sbyin lha min srin po dang /_/mdangs 'phrog gtum po rgod rnams kyis/_/de ring legs par bstod par gyur/_/'jam dpal rdo rje mchog gis rab/_/bsgyings pas bltas pa'ang bde bar gyur/_/de dag kun la bltas nas kyang /_/'di 
[\[116b.3\]]skad du ni tshig smras pa/_/khyed kun rtag tu bgegs med cing /_/nges legs thar pa thob gyur la/_/'jigs med bkra yang shis par shog_/nga la 'jigs par ma sems shig_/de nas rab tu cher bzhad cing /_/'brug chen sgra ni sgrogs pa yi/_/
[\[116b.4\]]de bzhin gshegs pa zhal gsal bas/_/shar phyogs gzigs nas bka' stsal pa/_/kye ma gsang sngags mchog gi yul/_/sems can gti mug bsal ba'i phyir/_/sems can rnams kyi bsod nams tshogs/_/shin tu rgyas pa byung bar 
[\[116b.5\]]gyur/_/kye ma bsod nams cher byas pa'i/_/sems can rnams ni rab sbyang phyir/_/dam pa sbyin pa'i grub pa'i gzungs/_/'jam pa'i klog gis rab tu bshad/_/la la gang zhig mnyam bzhag nas/_/sdug bsngal thams cad sel ba yi/_/
[\[116b.6\]]grub pa'i gzungs 'di 'don pa'am/_/yang na nyan tam sems kyang rung /_/de yi don kun 'grub 'gyur zhing /_/sdug bsngal kun las thar bar 'gyur/_/sdig pa thams cad rnam dag pa/_/de yis nges par thob par 'gyur/_/de bzhin gshegs 
[\[116b.7\]]pa'i sa chen yang /_/ring bor mi thogs de yis 'thob/_/byang chub sems dpa' rnams kyis/_/rab dga' shin tu dri ma med/_/'od byed pa dang 'od 'phro can/_/sbyang dka' de bzhin mngon du gyur/_/ring du song dang mi g.yo ba/_/legs 
[\[117a\]]
[\[117a.1\]]pa'i blo gros chos kyi sprin/_/sa chen dam pa de dag kyang /_/gang zhig nges gnas 'dod pa yi/_/sems can chen pos mi thogs par/_/tshe zad nas ni thob par 'gyur/_/sdig pa thams cad rnam dag dang /_/sems can 
[\[117a.2\]]kun la sdug pa dang /_/spros pa thams cad zhi ba yi/_/byang chub bla med thob par 'gyur/_/rig sngags 'chang kun bskyed pa dang /_/sdig pa thams cad zhi byed pa/_/bkra shis mchog tu dge ba yi/_/ming brgya rtsa brgyad yid 'ong 'di/_/
[\[117a.3\]]sor mo bcu yi thal sbyar nas/_/'jam pa'i dbyangs kyi mdun 'dug la/_/shin tu dang ba'i sems kyis su/_/nang par langs nas su brjod pa/_/de la rig sngags 'chang kun dang /_/de bzhin lha yi bdag po rnams/_/gnod sbyin srin po 
[\[117a.4\]]mang po dag_/rtag tu yang ni srung bar byed/_/de bzhin gshegs pa'i sras kun dang /_/de bzhin gshegs pa nyid rnams dang /_/de bzhin rdo rje'i mtshon 'chang rnams/_/de la nges par srung bar byed/_/de ni sangs rgyas skur bzhugs shing /_/
[\[117a.5\]]mnyam par gzhag par snang bar 'gyur/_/gnod sbyin lha yi bdag po rnams/_/bgegs dang log 'dren chen po dag_/dga' zhing bsam pa dam pa yis/_/rgyang ma dag nas phyag kyang 'tshal/_/de phyir bgegs rnams dga' gyur pas/_/
[\[117a.6\]]'tshe bar byed kyang mi nus so/_/lan cig bklags na tshangs chen dang /_/bsod nams mnyam pa thob par 'gyur/_/shes rab chen po gang zhig gis/_/nyin re mtshan mchog brjod byas na/_/dri ma med cing rab dag la/_/rab tu 'od gsal sgra 
[\[117a.7\]]snyan dang /_/sems can thams cad dga' ba yi/_/yid du 'ong ba'i gnas kyang 'thob/_/mtshungs pa med cing stobs bskyed lam mchog 'gro ba dang /_/'od gsal dam tshig can gyi lha rnams kyis bstod cing /_/yid 'phrog lha dang lha min tshogs 
[\[117b\]]
[\[117b.1\]]te 'dun pa yi/_/gzungs 'di rgyal ba rnams kyis legs par gsungs pa yin/_/'phags pa 'jam dpal gyi mtshan brgya rtsa brgyad pa gzungs sngags dang bcas pa rdzogs so//_//
[\[117b.2\]{D880}]@#/_/'phags pa sgrib pa thams cad rnam par sel ba'i mtshan brgya rtsa brgyad pa gzungs sngags dang bcas pa/_byang chub sems dpa' sems dpa' chen po sgrib pa thams cad rnam par sel ba la phyag 'tshal lo/_/o~M a mr-i ta bin+du dza ba ma hA su 
[\[117b.3\]]kha swA hA/_de nas bcom ldan 'das de bzhin gshegs pa rnam par snang mdzad kyis phyag g.yas pa brkyang ste/_byang chub sems dpa' sems dpa' chen po sgrib pa thams cad rnam par sel ba tshim par mdzad nas bka' stsal pa/_yon tan rin po che'i 
[\[117b.4\]]tshogs can khyed kyi gzungs sngags 'di phyung bas/_sems can rnams kyi bde ba chen po bskyed pa legs so legs so/_/kye rgyal ba'i sras/_gang la la gzungs sngags 'di thos pa de ni de bzhin gshegs pa gang+gA'i klung bcu'i bye ma snyed kyi spyan sngar dge 
[\[117b.5\]]ba'i rtsa ba bskyed pa dang ldan par 'gyur ro/_/gang la la'i rna lam du grags par gyur pa de yang sgrib pa dang bral bar 'gyur ro/_/sku gdung dang ldan pa'i mchod rten gyi drung du zla ba yar gyi ngo /_tshes brgyad dam/_tshes [{]bcwa [,]bco [}]lnga la smyung bar 'dug cing gso 
[\[117b.6\]]sbyong dang ldan par byas te/_spos dang /_bdug pa dang /_mar me dang /_me tog dang dang /_me tog phreng dang /_byug pa la sogs pas mchod la/_bskor ba byas nas bzlas brjod byas na/_dam pa ci 'dod pa thob par 'gyur te/_sdig 
[\[117b.7\]]pa thams cad dang /_sdug bsngal ba dang /_'jigs pa thams cad las thar bar 'gyur ro/_/byang chub sems dpa' sgrib pa thams cad rnam par sel ba la spos la sogs pas mchod de/_bzlas brjod byas na rmi lam du ston par 'gyur te/_bsam 
[\[118a\]]
[\[118a.1\]]pa thams cad yongs su rdzogs par byed cing /_nyon mongs pa dang sdug bsngal thams cad sel bar byed do/_/de nas rdo rje me tog thod chen po sa gsum gyi dbang phyug dang thabs cig tu 'khor gyi dkyil 'khor chen po de'i nang nas stan las langs 
[\[118a.2\]]te/_byang chub sems dpa' chen po sgrib pa thams cad rnam par sel ba la btud nas/_mtshan brgya rtsa brgyad kyis mngon par bstod pa/_sems can kun gyi gtso bo che/_/byang chub sems dpa'i tshul che ba/_/nyon mongs dri ma kun las 'das/_/
[\[118a.3\]]chos dbyings khyod la phyag 'tshal lo/_/sgrib pa kun las nges par grol/_/nyon mongs dri ma kun sel cing /_/nyes pa kun las rnam par grol/_/skyon bral khyod la phyag 'tshal lo/_/lam srang gcig pu'i tshul ston cing /_/theg pa gcig 
[\[118a.4\]]pu'i tshul gcig pa/_/theg pa chen po'i tshul brnyes te/_/theg pa dag pa khyod phyag 'tshal/_/snang ba chen po snang ba brnyes/_/yon tan dkyil 'khor 'jig rten bdag_/zla ba bzhin du 'od dkar ba/_/'jig rten 'das pa khyod phyag 'tshal/_/theg 
[\[118a.5\]]pa chen po dag pa che/_/sangs rgyas theg pa rtogs gyur cing /_/rdo rje'i dkyil 'khor rnam grags pa/_/rdo rje chen po khyod phyag 'tshal/_/dpa' bo chen po bdud las rgyal/_/dar ba chen po nyon mongs choms/_/bgegs thub gshin rje thub pa ste/_/
[\[118a.6\]]rin chen dra ba khyod phyag 'tshal/_/zla ba chen po nyi ma che/_/lhun po chen po dbang phyug che/_/lha chen mgon po chen po ste/_/'byor pa chen po khyod phyag 'tshal/_/sgrib pa thams cad gcod mdzad cing /_/sgrib pa thams cad sel mdzad pa/_/kun 
[\[118a.7\]]mkhyen yon tan bdag nyid che/_/rnam sel khyod la phyag 'tshal lo/_/sangs rgyas spyod yul zhugs pa ste/_/chos kyi spyod yul gshegs pa lags/_/ye shes dbang phyug ye shes che/_/sred bral khyod la phyag 'tshal lo/_/sku mdzes yon 
[\[118b\]]
[\[118b.1\]]tan snying po mkhyen/_/rdo rje yi ni dkyil 'khor brgyan/_/sangs rgyas lam ste don yod che/_/ye shes dag pa khyod phyag 'tshal/_/bstan pa gnas pa dbang bdag po/_/bde mdzad thugs kyang zhi ba ste/_/yangs pa dri med shes rab can/_/snang 
[\[118b.2\]]ba dag pa khyod phyag 'tshal/_/zab cing brtan la rnam par gnon/_/zhi la 'jig rten dag par mdzad/_/ston pa skyabs 'os srid gsum na/_/dpa' btsan khyod la phyag 'tshal lo/_/skal ba chen po nyon mongs bcom/_/'khor ba'i dkyil 'khor 
[\[118b.3\]]'joms pa ste/_/zhi ba zhi mdzad bde 'byung ba/_/chu bo zhi mdzad khyod phyag 'tshal/_/thar ba'i rgyu ste chos lugs che/_/bde 'gror gnas pa dri ma med/_/rnam dag thugs mnga' zhi ba mkhyen/_/nyes sel khyod la phyag 'tshal lo/_/rtse mo yangs 
[\[118b.4\]]par rnam par grags/_/sngags chen mang pos 'dul mdzad pa/_/snying po chen po dkyil 'khor mchog_/dkyil 'khor mkhyen pa khyod phyag 'tshal/_/sdug bsngal gsum sel gsum gyi mchog_/dkon mchog gsum dang spyod yul 'dra/_/rnam 
[\[118b.5\]]gsum mkhyen pa rnyed pa'i bdag_/rnam thar gsum khyod phyag 'tshal lo/_/byang chub sems dpa'i yon tan gyi/_/'byor ba brnyes shing mnyam nyid brnyes/_/bskal ba dag ni grangs med par/_/tshogs chen bsags pa khyod phyag 'tshal/_/sa 
[\[118b.6\]]la gnas pa sa chen brnyes/_/sa yi 'bras bu phun sum tshogs/_/yang dag sa 'dzin las byung ba/_/ye shes sa khyod phyag 'tshal lo/_/ting nge 'dzin la mnga' brnyes pa/_/nyes gsum spong zhing sdig pa sel/_/ting 'dzin mkhyen cing rgya che 
[\[118b.7\]]ba/_/mnyam pa nyid mnyam khyod phyag 'tshal/_/mgon po chen po snang ba che/_/sdug bsngal chen po'i dri ma sel/_/zhi gyur ma lus zhi mdzad pa/_/yon tan pha mtha' khyod phyag 'tshal/_/sangs rgyas kun mtshungs gsung ldan pa/_/chos 
[\[119a\]]
[\[119a.1\]]kun zhi ba phun sum tshogs/_/dkon mchog gsum rigs dpe med pa/_/rin chen mtha' yas khyod phyag 'tshal/_/rdo rje chen po dri med mchog_/rdo rje'i mtshon pa snams sdig mi mnga'/_/nam mkha' ma lus yul dang ldan/_/
[\[119a.2\]]ye shes spyod yul rgya mtsho mnga'/_/de bzhin gshegs dang yul gcig pa/_/sel ba po ste dri ma sbyong /_/shes rab chen po rgyal ba'i sras/_/sred gcod khyod la phyag 'tshal lo/_/rdo rje'i dkyil 'khor rdo rje'i mchog_/rdo rjes 'dul 
[\[119a.3\]]ba rdo rje 'chang /_/rdo rje rtsal can rnams kyi rtsal/_/rdo rje snang ba khyod phyag 'tshal/_/rin chen chen po rin chen blo/_/rin chen rdo rje 'od che ba/_/rin chen 'od mdzes rin chen 'byung /_/rin chen bstan pa srung mdzad pa/_/stong pa nyid kyi 
[\[119a.4\]]yul brnyes pa/_/ye shes stong pa nyid kyis ston/_/stong nyid longs spyod yul dang ldan/_/stong nyid mchog khyod phyag 'tshal lo/_/shes rab mtshungs med shes rab can/_/dge ba rnam dag sa dang bral/_/chos gcig las byung snang 
[\[119a.5\]]ba po/_/'jig rten 'das pa'i tshul chen lags/_/'jig rten snang mdzad smra mkhas pa/_/'jig rten chos las rnam par 'das/_/'jig rten mkhyen pa'i yon tan brnyes/_/brgyan par mdzad pa dkyil 'khor dag_/nyes pa ma lus 
[\[119a.6\]]sel ba ste/_/phal chen skye bo kun la phan/_/sa 'dzin rnam par grags pa po/_/kun mkhyen khyod la phyag 'tshal lo/_/dga' mkhyen dga' la longs spyod pa/_/dga' ba'i rigs mchog rnams kyi mchog_/dga' bar mdzad pa'i rtog pa 
[\[119a.7\]]can/_/dga' la snang ba khyod phyag 'tshal/_/sgeg chen 'jam zhing dgongs par ldan/_/rnam par sgeg la spyod pa brtan/_/rdo rje rig pa sgeg pa'i mchog_/sgeg chen khyod la phyag 'tshal lo/_/sangs rgyas byang chub sems dpa'i mchog_/
[\[119b\]]
[\[119b.1\]]rdo rje mchog gi dkyil 'khor che/_/theg pa chen po'i tshul la gnas/_/bla med mchog khyod phyag 'tshal lo/_/dpa' bo byang chub sems dpa'i mchog_/sgrib pa thams cad sel mdzad la/_/rdo rje'i dkyil 'khor 'khor rnams kyis/_/ming brgya 
[\[119b.2\]]rtsa brgyad kyis bstod nas/_/rdo rje'i bstan pa rnam grags pa/_/bcom ldan rdo rje can gyis gsungs/_/kye ma 'byor chen snang ba yi/_/dkyil 'khor rgyal ba'i dkyil 'khor pa/_/gang zhig ming brgya rtsa brgyad pa/_/'di dag so sor rjod byed na/_/
[\[119b.3\]]nga ni nyes pa kun zlog cing /_/rtag tu de yi phyi bzhin 'brang /_/nang par langs nas gtsang ma yis/_/sgrib pa thams cad sel ba la/_/blo ldan gang zhig stod byed pa/_/de yi sdig pa med par 'gyur/_/gang zhig ming brgya rtsa brgyad mchog_/nang 
[\[119b.4\]]par langs nas rjod byed pa/_/sdang ba thams cad de dbang 'gyur/_/bgegs rnams kyis kyang yongs su gtang /_/sdig pa dag pa 'thob pa dang /_/de bzhin bsod nams 'phel ba dang /_/ye shes rgya mtsho longs spyod cing /_/sa mchog chen 
[\[119b.5\]]po thob par 'gyur/_/gang zhig nges par gnas byas la/_/ming brgya rtsa brgyad mchog 'don pa/_/des ni 'byor chen sangs rgyas sa/_/ring por mi thogs thob par 'gyur/_/rgyud chen ldan zhing blo che ba/_/gang zhig ming mchog 'don pa ni/_/rdo 
[\[119b.6\]]rje'i dkyil 'khor bstan pa la/_/ring por mi thogs 'jug par 'gyur/_/byang chub sems dpa' chen po sgrib pa thams cad rnam par sel ba'i mtshan brgya rtsa brgyad pa gzungs sngags dang bcas pa rdzogs so//_//
[\[119b.7\]{D881}]@#/_/'phags pa sa'i snying po'i mtshan brgya rtsa brgyad pa gzungs sngags dang bcas pa/_dkyil 'khor gyi rgyal po chen po byang chub sems dpa' sems dpa' chen po sa'i snying po la phyag 'tshal lo/_/o~M sum+b+ha ni sum+b+ha/_ha ra tsa ra/_ma 
[\[120a\]]
[\[120a.1\]]hA bA sha/_ma ru tA/_a mo g+ha badzra satwa swA hA/_de nas yon tan sbyin pa yi/_/gzungs 'di bshad ma thag tu yang /_/rdo rje'i dkyil 'khor dam pa ni/_/ti se'i gangs bcas g.yos par gyur/_/sa yi snying po tshogs 
[\[120a.2\]]dbang la/_/bcom ldan rdo rje can gyis smras/_/skal ldan chen po legs so legs/_/sa steng khyod kyis yangs par byas/_/khyod kyi gzungs ni rnam grags shing /_/yon tan dpag med mchog bskyed pa/_/sems can kun gyi sdug 
[\[120a.3\]]bsngal dang /_/nyes pa zlog byed thos pa ni/_/'khor bar rab tu rgyu ba na/_/nyes pa kun gyis mi gos te/_/ji ltar 'dam gyi pad+ma dag_/'dam gyi nyes pas mi gos bzhin/_/lus can dag las su yang rung /_/khyod kyi gsang sngags 
[\[120a.4\]]'chang byed pa/_/de dag las ni gcig tsam yang /_/byang chub las ni ldog mi 'gyur/_/mkhas pa gang zhig gzungs sngags mchog_/thos nas mos par byed pa ni/_/nges par yon tan thams cad kyang /_/thob par 'gyur te the tshom med/_/
[\[120a.5\]]de nas thams cad ldan pa'i 'khor/_/langs te sa yi dbang phyug po/_/sa yi snying po sa mchog la/_/ming brgya rtsa brgyad smras pa ni/_/sa yi snying po gtso bo che/_/glog 'gyu lta bu'i spyan mnga' ba/_/cod pan can te sa brnyes pa/_/phun 
[\[120a.6\]]sum tshogs ldan 'byor pa mchog_/rig ldan rig mdzad mchod pa'i gnas/_/gtso bo dge sbyong ston pa po/_/gzhi bcas ldan pa'i rlung gi tshul/_/swA hA'i blo ldan snying rje'i rab/_/thams cad mkhyen pa'i nyi ma'i mchog_/snying po snying po 
[\[120a.7\]]mkhyen par grags/_/gsang sngags rol cing rgya cher rol/_/sa yi dbang phyug gar thabs can/_/sgeg po zhal bzang gar mkhan ldan/_/'bras bu mngon sum ston pa po/_/rab 'byor blo gros snying po mkhyen/_/snying po brnyes pa 'jigs pa med/_/
[\[120b\]]
[\[120b.1\]]mgon po sangs rgyas gzugs mnga' ba/_/shes rab kyis ni ma lus gzigs/_/'dod chags la sogs skyon bsal cing /_/gar thabs chen po ston pa po/_/ston pa dpag bsam shing dang 'dra/_/nam mkha'i dbang phyug gsung snyan pa/_/nyi 
[\[120b.2\]]ma chen po nyid yin te/_/dbang phyug chen po 'bar bas bskor/_/yon tan mtha' yas longs spyod pa/_/sa yi dbang phyug spyod yul can/_/chos kyi longs spyod longs spyod che/_/yon tan rgya mtsho'i gang chen mtsho/_/yon tan sna tshogs longs spyod 
[\[120b.3\]]pa/_/de bzhin gshegs pa'i rigs kyi mchog_/thabs tshul zab la mkhas pa ste/_/theg pa chen po 'jigs pa med/_/mchod pa chen po sgra che ba/_/zla ltar grags pa'i dkyil 'khor can/_/rdo rje 'chang chen mtshan brgya pa/_/rdo rje dkyil 
[\[120b.4\]]'khor me tog thod/_/blo gros chen po phyag ring ba/_/pad+ma chen po stobs po che/_/gsang sngags chen po tshogs chen po/_/sa gzhi chen po lhun po lags/_/lag na rdo rje yon tan des/_/nor bu'i me tog thod kyis brgyan/_/mnyam nyid 'byam 
[\[120b.5\]]longs spyod pa yi/_/rgya chen zhing gi rgya mtsho can/_/rdo rje'i 'od mnga' rdo rje ldan/_/sa yi bdag po lhun po bzhin/_/sa la longs spyod longs spyod bzang /_/mtshon cha g.yo ba phun sum tshogs/_/rab 'byam snod ni rnam par grags/_/smra mkhas 
[\[120b.6\]]rdo rje rab 'joms pa/_/spyan rtsa yid tsam dmar ba ste/_/me tog sngon po'i thod kyis bcings/_/spro ba chen po phyag ring ba/_/brtan po brtan la bde sbyin pa/_/ded dpon dpal bzang chen po ste/_/gangs can lhun po lta bu lags/_/dbang po 
[\[120b.7\]]gshin rje'i rgyal chen dang /_/btsan po khyab 'jug stobs dbang phyug_/'jig rten mchog rigs sangs rgyas tshangs/_/de bzhin nyid tshul spyod yul can/_/rin chen tog ste cher bzhad pa/_/dgyes pa na bza' sna tshogs gsol/_/gzigs pa 
[\[121a\]]
[\[121a.1\]]ring ba spyan yangs pa/_/nam mkha' bzhin du thogs pa med/_/thogs pa mi dpogs rin chen gtsug_/srid gsum 'dod pa med pa'i rgyu/_/dul ba nyon mongs dri ma bsal/_/dag pa gtsang ba gso sbyong can/_/rnam par 
[\[121a.2\]]gnon pa'i g.yul las 'das/_/ljang mdog skyabs mdzad snying rje che/_/stobs kyis grags pa rgya che ba/_/bsams na shes pa'i spyod yul can/_/dpa' bo seng ge 'jigs par byed/_/sdang ba rnams kyi snying 'joms pa/_/mnga' bdag grags 
[\[121a.3\]]pa yul dang ldan/_/dga' ba rgya chen rab 'byung ba/_/rigs mkhyen rigs kyi snying po mkhyen/_/rigs kun du ni mchod pa lags/_/rgyal po rigs mchog skyed pa'i rten/_/rdo rje yi ni dkyil 'khor brgyan/_/rdo rje sa 'og rab grags pa/_/rig 
[\[121a.4\]]sngags 'chang ba stobs po che/_/mngon par 'phags pa khyab pa mchog_/mgrin [{]bzangs [,]bzang [}]nad dang bral ba lags/_/skyong mdzad ston pa dag pa ste/_/sangs rgyas lam ni rab ston pa/_/grol ba smin mdzad 'dud par mdzad/_/dkyil 'khor ma lus 
[\[121a.5\]]rnams kyis brgyan/_/rab zhugs dkyil 'khor rnams la mkhas/_/rdo rje'i slob dpon yon tan rten/_/grub pa sbyin pa rnam dag mchog_/tshul dang tshul min rtogs pa po/_/dkyil 'khor rtsa ser mnga' ba ste/_/'od zer ljang gu'i 'od dang ldan/_/
[\[121a.6\]]ser la na bza' ser po mnabs/_/dkyil 'khor ma lus kun gyis brgyan/_/spyan rtsa dmar ba zla ba'i dpal/_/nor bu sna tshogs 'od 'byung ba/_/rdo rje brgya yi stobs kyis spro/_/mnyam nyid mnyam pa dri ma med/_/sku yang dag cing na bza' dag_/
[\[121a.7\]]dag pa mkhyen cing dag par ldan/_/dag pa'i chos mnga' snang ba ste/_/'byung ldan sred pa sel mdzad pa/_/'khor ba zad mdzad shes rab can/_/tshul shes tshul spyod yul ba/_/rdo rje rgya mtsho'i snying po lags/_/rdo rje sems dpa' dge 
[\[121b\]]
[\[121b.1\]]ba che/_/'byung ldan rab 'byam shes rab can/_/ma lus grags pa'i 'od bzang ba/_/sa yi snying po snying po che/_/rdo rje'i snying po rnam par 'dren/_/dpag tu med pa dpag med rdzogs/_/khyad par 'phags pa'i yul la gnas/_/zab cing 
[\[121b.2\]]gsal ba'i gtso bo ste/_/zla ba'i dkyil 'khor 'od zer bsil/_/dga' dad dang bskyed pa ste/_/ye shes rgya chen spyod yul ba/_/rlung gi drag shul lta bur drag_/drag po lags te drag sel gtsang /_/rgyal bar byed cing rgyal ba zhi/_/rgyal 
[\[121b.3\]]ba'i dpal mdzad dga' bar mdzad/_/lhun po ti se ma la yas/_/spyod yul zab mo non pa ste/_/rin chen rdo rje snying po che/_/sa gzhi'i spyod yul mnga' ba lags/_/rin chen brag las byung ba'i 'od/_/rdo rje'i dkyil 'khor dag gis brgyan/_/
[\[121b.4\]]de bzhin gshegs la lhur dgyes pa/_/shugs drag dpal gyi gzhi rten lags/_/rab gsal dpal mdzad gtsang ma ste/_/phyogs bcu'i dbang phyug dbang phyug che/_/de ltar rdo rje 'chang chen la/_/ming brgya rtsa brgyad mchog rnams kyis/_/rdo rje 
[\[121b.5\]]sems dpas bstod nas ni/_/rdo rje sa gsum dbang mchog smras/_/yon tan snying po shes rnams kyis/_/ming brgya rtsa brgyad mchog brjod cing /_/nyes pa zlog pa 'di las gzhan/_/sa yi steng na ngas ma mthong /_/ming brgya rtsa brgyad dam pa 'di/_/
[\[121b.6\]]thams cad 'grub byed dga' ba ste/_/sdig pa thams cad sel ba dang /_/dri ma kun bral yon tan nges/_/de phyir sgrim pa thams cad kyis/_/phun sum tshogs pa 'dod pa'i mis/_/ming brgya rtsa brgyad dge ba 'di/_/rtag tu yang ni brjod par gyis/_/
[\[121b.7\]]mi brgya rtsa brgyad dam pa 'di/_/bsam pa kun dang 'byor pa yi/_/gnas mchog bla na med pa ste/_/dpal yon rgya chen sbyin pa yin/_/yid ni shin tu dang ba yis/_/sa yi snying po'i mtshan gsal ba/_/'dod pa thams cad rab sgrub pa'i/_/yon 
[\[122a\]]
[\[122a.1\]]tan mchog ni gang brjod dang /_/dpal yon rgya chen 'dzin pa yi/_/ming brgya rtsa brgyad dam pa 'di/_/mi ni gang zhig rjod byed pa/_/sdug bsngal kun las myur du 'grol/_/'phags pa sa'i snying po'i mtshan brgya rtsa brgyad 
[\[122a.2\]]pa gzungs sngags dang bcas pa rdzogs so//[ {D882}]@#/_/rgya gar skad du/_Ar+ya aSh+Ta maN+Dal ka nA ma ma hA yA na sU tra/_bod skad du/_'phags pa dkyil 'khor brgyad pa zhes 
[\[122a.3\]]bya ba theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das ri gru 'dzin na 'phags pa spyan ras gzigs dbang phyug gi gnas na byang chub sems dpa' bye 
[\[122a.4\]]ba khrag khrig 'bum phrag du ma dang thabs cig tu bzhugs te/_de nas byang chub sems dpa' sems dpa' chen po rin chen snying po zla ba snang ba zhes bya ba byang chub sems dpa'i 'khor de nyid du 'dus par gyur nas 'dug pa de stan las langs nas chos gos phrag pa gcig tu 
[\[122a.5\]]gzar te/_pus mo g.yas pa'i lha nga sa la btsugs nas/_bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/gal te zhus nas zhu ba lung bstan pa'i slad du bcom ldan 'das kyis bdag la 
[\[122a.6\]]skabs phye na/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas la bdag phyogs 'ga' zhig zhu'o/_/de skad ces gsol ba dang /_bcom ldan 'das kyis byang chub sems dpa' sems dpa' chen po rin chen 
[\[122a.7\]]snying po zla ba snang ba la 'di skad ces bka' stsal to/_/rin chen snying po zla ba snang ba khyod ci dang ci 'dod pa dris shig dang /_ngas dris pa de dang de'i lung bstan pas khyod kyi sems rangs par bya'o/_/de skad ces bka' stsal pa dang /_byang chub sems dpa' 
[\[122b\]]
[\[122b.1\]]sems dpa' chen po rin chen snying po zla ba snang bas/_bcom ldan 'das la 'di skad ces gsol to/_/bcom ldan 'das rigs kyi bu'am/_rigs kyi bu mo gang la la zhig dkyil 'khor brgyad pa bgyid par 'tshal na des ji ltar bgyi/_bcom ldan 'das 
[\[122b.2\]]kyis bka' stsal pa/_rigs kyi bu khyod skye bo mang po la shin tu phan pa dang /_skye bo mang po la bde ba dang /_dus gsum du skyes pa'i sems can rnams kyi mtshungs pa med pa'i ye shes bsgrub pa'i phyir rigs kyi bu khyod spobs pa skyes pa ni bzang ste legs so 
[\[122b.3\]]legs so/_/rigs kyi bu de'i phyir snying po gang brjod pa tsam gyis mtshams med pa lnga 'byang zhing /_dngos grub thams cad kyang thob par 'gyur ba byang chub sems dpa' brgyad kyi snying po nyon cig_/o~M ma hA hU~M ma hA bI ra swA hA/_snying po 'dis ni dbus kyi bcom 
[\[122b.4\]]ldan 'das mchod do/_/o~M hrI hU~M pad+ma pri ya swA hA/_'phags pa spyan ras gzigs dbang phyug gi snying po'o/_/o~M mai hA rA Na swA hA/_byams pa'i snying po'o/_/o~M A kA sha gar+b+hA ya swA hA/_nam mkha'i snying po'i snying po'o/_/o~M swA hri rA dza ya swA hA/_
[\[122b.5\]]kun du bzang po'i snying po'o/_/o~M ku ru b+ha na ra ha swA hA/_lag na rdo rje'i snying po'o/_/o~M shrI aM ra~M ga swA hA/_'jam dpal gzhon nur gyur pa'i snying po'o/_/o~M ni swA ra~M b+ha swA hA/_sgrib pa thams cad rnam par sel ba'i snying po'o/_/o~M k+Shi ti ha 
[\[122b.6\]]rA dza swA hA/_sa'i snying po'i snying po'o/_/byang chub sems dpa' brgyad kyi snying po de bzhin gshegs pa dang ldan pa 'di rigs kyi bu'am/_rigs kyi bu mo gang la la zhig gis dkyil 'khor gyi mdun du lan cig brjod na de'i don thams cad 'grub par 'gyur 
[\[122b.7\]]te/_myur du bla na med pa yang dag par rdzogs pa'i byang chub mngon par rdzogs par 'tshang rgya bar 'gyur ro/_/bcom ldan 'das kyis de skad ces bka' stsal nas/_byang chub sems dpa' sems dpa' chen po de dag yi rangs te/_bcom ldan 'das 
[\[123a\]]
[\[123a.1\]]kyis gsungs pa la mngon par bstod do//_//'phags pa dkyil 'khor brgyad pa zhes bya ba theg pa chen po'i mdo rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye 
[\[123a.2\]]shes sdes bsgyur cing zhus te skad gsar chad kyis kyang bcos nas gtan la phab pa//[ {D883}]@#/_/rgya gar skad du/_Ar+ya sarba ta thA ga ta a d+hiSh+ThA na hr-i da ya gu h+ya d+hA tu ka raN+Da nA ma d+hA ra NI ma hA yA na sU tra/_
[\[123a.3\]]bod skad du/_'phags pa de bzhin gshegs pa thams cad kyi byin gyis brlabs kyi snying po gsang ba ring bsrel gyi za ma tog ces bya ba'i gzungs theg pa chen po'i mdo/_sangs rgyas dang byang chub sems dpa' thams cad la phyag 'tshal lo/_/'di skad bdag 
[\[123a.4\]]gis thos pa dus gcig na/_bcom ldan 'das yul ma ga d+hA na dri ma med pa'i kun dga' ra ba na rin po che sna bdun gyi rdzing na/_byang chub sems dpa'i dge 'dun chen po dang /_nyan thos kyi dge 'dun chen po dang /_lha dang /_klu dang /_gnod sbyin dang /_
[\[123a.5\]]dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa bye ba mang po rnams dang /_yul gyi mi 'bum phrag du ma rnams kyis yongs su bskor cing mdun du byas nas thabs cig tu bzhugs so/_/
[\[123a.6\]]de nas 'khor gyi nang de na bram ze chen po shing sA la chen po lta bu mkhas pa/_mdzangs pa/_gsal ba/_yid gzhungs pa/_mthong na dga' ba/_dge ba bcu'i las kyi lam yongs su bzung ba dri med legs snang zhes bya ba zhig yod de/_de yang gcig tu 
[\[123a.7\]]dkon mchog gsum la dad cing gus la phyag byed pa'i dge ba'i bsam pa dang ldan pa/_zhib mo brtags pa/_sems can thams cad dang dge ba'i don la brtson pa/_nor che ba/_longs spyod che ba/_phyug pa/_rdzas mang ba/_yo byad phun sum tshogs 
[\[123b\]]
[\[123b.1\]]pa yin no/_/de nas bram ze chen po dri med legs snang bcom ldan 'das ga la ba der song ste phyin nas/_bcom ldan 'das la lan bdun bskor ba byas nas/_bcom ldan 'das la me tog dang /_bdug pas mngon par mchod do/_/na bza' rin 'bum ri 
[\[123b.2\]]ba yang gsol/_bcom ldan 'das la mu tig gi do shal 'bum ri ba yang gsol nas/_zhabs gnyis la mgo bos phyag 'tshal te/_bcom ldan 'das kyi spyan sngar 'dug nas/_bcom ldan 'das la 'di skad ces gsol to/_/bcom ldan 'das 
[\[123b.3\]]sras tshogs kyi 'khor dang bcas pa bdag gi sdum par gdugs tshod la spyan 'dren na/_de'i slad du bcom ldan 'das kyis gnang bar mdzad par ci gnang /_de nas bcom ldan 'das kyis bram ze chen po dri med legs snang gis spyan drangs par thugs su chud nas 
[\[123b.4\]]cang mi gsung bar gyur pas gnang ngo /_/de nas bram ze chen po dri med legs snang bcom ldan 'das kyi spyan snga nas cang mi gsung bas gnang bar rig nas/_de rings pa rings par rang gi khyim du song ste/_de nyid kyi mtshan mo 'das pa dang /_zhal zas dang /_yo byad 
[\[123b.5\]]dang /_zhal zas ro brgya pa mang po bshams nas bkod pa chen pos bkra shis kyi gzhal med khang dang /_gzhal med khang chen po sna tshogs dang /_me tog dang /_bdug pa khyer te 'khor mang po dang /_sil snyan dang /_pheg rdob pas bcom ldan 'das 
[\[123b.6\]]ga la ba der song ste phyin nas/_bcom ldan 'das la dus la bab par gsol to/_/de nas bcom ldan 'das la bram ze chen po dri med legs snang gis 'di skad ces gsol to/_/bcom ldan 'das 'di ni gshegs pa'i dus lags te/_bcom ldan 'das 
[\[123b.7\]]gshegs pa'i dus kyi tshod la bab na bdag la gnang bar mdzad par ci gnang /_de nas bcom ldan 'das kyis bram ze chen po dri med legs snang dbugs phyung nas nyid kyi 'khor la gzigs te bka' stsal pa/_'khor ji ltar lhags pa thams cad deng don chen po 
[\[124a\]]
[\[124a.1\]]mdzad par 'gyur gyis tshur sheg_/de nas bcom ldan 'das gdan de las bzhengs nas/_bcom ldan 'das gdan de las bzhengs ma thag tu bcom ldan 'das kyi sku las 'od zer tha dad pa sna tshogs byung ste/_'od zer gyi snang ba des phyogs 
[\[124a.2\]]bcu'i sangs rgyas kyi zhing thams cad snang bar byas nas/_de bzhin gshegs pa thams cad la yang dag par bskul te gzigs nas gshegs par shes so/_/de nas bram ze chen po dri med legs snang gis mchod pa dang /_bkur sti chen pos mchod cing bcom 
[\[124a.3\]]ldan 'das kyi gshegs shul mdzes pa cher byas so/_/'khor mang po dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_brgya byin dang /_tshangs pa dang /_
[\[124a.4\]]'jig rten skyong ba dang /_dbang phyug chen po dang /_sred med kyi bu dang /_rgyal po chen po bzhis kyang gshegs shul mdzes par byas so/_/de nas bcom ldan 'das dang ha cang yang mi ring ba'i lam gyi bar gyi nang zhig na skyed mos tshal bde byed ces bya ba zhig 
[\[124a.5\]]yod do/_/skyed mos tshal de'i nang na mchod rten rnying pa chen po zhig yod de/_zhig pa tsher mas gang ba/_rtswa dang /_shing dang /_gyo mos kun du gang ba phyag dar gyi phung po lta bu zhig yod do/_/de nas bcom ldan 'das de'i drung du gshegs pa dang /_mchod rten 
[\[124a.6\]]rnying pa phyag dar gyi phung po lta bu de yang kun nas 'bar zhing 'od zer 'bar ba kha dog sna tshogs pa dag byung ngo /_/phyag dar dang gyo mo'i phung po de las kyang legs so zhes bya ba'i sgra byung ngo /_/de bzhin gshegs pa shAkya thub pa legs so legs so/_/deng ni 
[\[124a.7\]]gshegs pa'i ltas bzang po'o/_/bram ze chen po de bzhin gshegs pa spyan drangs pa na yang khyod legs so/_/deng khyod la don chen po mdzad par 'gyur ro/_/de nas bcom ldan 'das de bzhin gshegs pas mchod rten rnying pa phyag dar gyi phung po lta bu de la yan 
[\[124b\]]
[\[124b.1\]]lag lngas phyag mdzad nas lan gsum bskor ba mdzad nas nyid kyi sku las na bza' gsil nas mchod rten rnying ba phyag dar gyi phung po lta bu de la gsol te/_bcom ldan 'das kyis mchi ma byung ba chen po phyung bas bshums pa mdzad nas/_bcom ldan 'das kyis 'dzum 
[\[124b.2\]]pa bstan te/_'dzum pa bstan pa des phyogs bcu'i de bzhin gshegs pa thams cad lag mthil na bzhugs pa bzhin du mthong ngo /_/de bzhin gshegs pa thams cad kyang spyan mchi mas gang zhing bzhugs so/_/de bzhin gshegs pa de dag thams cad kyis 
[\[124b.3\]]kyang 'od zer bkye ste/_mchod rten rnying pa'i phung po chen po der zhugs so/_/de nas 'khor mang po 'dus pa de dag ya mtshan chen por gyur cing yi chad de 'khod par gyur to/_/de nas gnod sbyin gyi sde dpon chen po lag na rdo rje lus ni 'dar/_snying ni 'gul/_rdo 
[\[124b.4\]]rje ni gsor zhing rings pa rings par bcom ldan 'das ga la ba der song ste phyin nas/_bcom ldan 'das kyi zhabs gnyis la mgo bos phyag 'tshal te/_bcom ldan 'das la 'di skad ces gsol to/_/bcom ldan 'das bshums pa'i snga ltas chen po gda' ba 
[\[124b.5\]]gang gis na/_bcom ldan 'das kyi spyan mchi mas gang ba bstan pa'i snga ltas gda' ba bcom ldan 'das ci lags/_ci'i slad du bcom ldan 'das kyis 'khor 'di'i nang du zhu ba 'di skabs dbye bar ci gnang /_de nas bcom ldan 'das kyis gnod sbyin gyi sde dpon 
[\[124b.6\]]chen po lag na rdo rje la 'di skad ces bka' stsal to/_/lag na rdo rje ring bsrel gyi phung po de bzhin gshegs pa'i mchod rten de bzhin gshegs pa bye ba til gyi gang bu snyed thams cad kyi snying po'i gzungs kyi phyag rgya'i mchod rten gyi chos kyi rnam grangs yod de/_lag na rdo rje 
[\[124b.7\]]chos kyi rnam grangs 'di gang na gnas pa der de bzhin gshegs pa 'bum phrag bye ba til gyi gang bu snyed gnas shing /_de bzhin gshegs pa khar yas khar yas zhes bya ba snyed kyi sku gdung ring bsrel rnams gnas so/_/chos kyi phung po brgyad khri bzhi stong gnas so/_/de 
[\[125a\]]
[\[125a.1\]]bzhin gshegs pa 'bum phrag bye ba til gyi gang bu ji snyed pa dgu bcu rtsa dgu'i gtsug tor dang /_spyi bo yang de bzhin du gnas so/_/lag na rdo rje gang na chos kyi rnam grangs 'di gnas pa de ni de bzhin gshegs pa'i mchod rten du lung bstan to/_/lag 
[\[125a.2\]]na rdo rje chos kyi rnam grangs 'di ni 'di ltar phan yon che zhing mthu che ba yin no/_/lag na rdo rje chos kyi rnam grangs 'di ni phan yon che ba yin no/_/lag na rdo rje chos kyi rnam grangs 'di ni bkra shis thams cad rdzogs par byed pa yin no/_/de nas bcom ldan 'das las 'khor 
[\[125a.3\]]mang po 'dus pa de dag gis chos kyi rnam grangs 'di thos nas chos rnams la chos kyi mig rdul med cing dri ma dang bral la de nas nye ba'i nyon mongs pa dang bral lo/_/kha cig gis ni rgyun du zhugs pa'i 'bras bu thob bo/_/kha cig gis ni dgra bcom pa nyid do/_/kha cig gis 
[\[125a.4\]]ni rang byang chub kyi 'bras bu'o/_/kha cig gis ni phyir mi 'ong ba'i 'bras bu'o/_/kha cig gis ni lan cig phyir 'ong ba'i 'bras bu'o/_/kha cig gis ni byang chub sems dpa'i sa la gnas so/_/kha cig gis ni byang chub tu lung bstan pa thob bo/_/kha cig 
[\[125a.5\]]gis ni sa dang po'o/_/kha cig gis ni sa gnyis pa'o/_/kha cig gis ni sa gsum pa'o/_/kha cig gis ni sa bzhi pa'o/_/kha cig gis ni sa lnga pa'o/_/kha cig gis ni sa drug pa'o/_/kha cig gis ni sa bdun pa'o/_/kha cig gis ni sa brgyad 
[\[125a.6\]]pa'o/_/kha cig gis ni sa dgu pa'o/_/kha cig gis ni sa bcu pa la gnas par gyur to/_/kha cig gis ni pha rol tu phyin pa drug yongs su rdzogs so/_/bram ze chen po de yang mngon par shes pa lnga thob cing dri ma dang bral ba dang /_ser sna dang phrag dog 
[\[125a.7\]]dang bral bar gyur to/_/gnod sbyin gyi sde dpon chen po lag na rdo rjes cho 'phrul chen po 'di lta bu mthong nas ngo mtshar dang rmad du byung ba chen por gyur te/_/bcom ldan 'das la 'di skad ces gsol to/_/bcom ldan 'das chos kyi rnam grangs kyi mtshan thos pas 
[\[125b\]]
[\[125b.1\]]kyang phan yon gyi yon tan gyis brgyan pa 'di lta bu thob na/_bcom ldan 'das gang gi slad du phu dud dang /_bkur sti shin tu mang po bgyid par 'gyur ba lta ci smos te/_bcom ldan 'das de bsod nams kyi phung po ji lta bu yang mthong bar 'gyur/_bcom ldan 'das 
[\[125b.2\]]kyis bka' stsal pa/_lag na rdo rje nyon cig_/rigs kyi bu'am/_rigs kyi bu mo'am/_dge slong ngam/_dge slong ma'am/_dge bsnyen nam/_dge bsnyen ma gang la las chos kyi rnam grangs 'di 'dri bar byed na/_lag na rdo rje des de bzhin 
[\[125b.3\]]gshegs pa 'bum phrag bye ba khrag khrig til gyi gang bu snyed dgu bcu rtsa dgu'i bsod nams kyi phung po dang /_dge ba'i rtsa ba bskyed pa dang ldan par 'gyur zhing /_de bzhin gshegs pa de rnams kyis rjes su gzung bar 'gyur ro/_/gang zhig klog par byed pa de dag 
[\[125b.4\]]kyang de bzhin gshegs pa rnams kyis gsungs pa'i mdo sde rnams bcangs par 'gyur ro/_/gang zhig chos kyi rnam grangs 'di lta bu 'dzin pa de dag phyogs bcu'i de bzhin gshegs pa 'bum phrag bye ba khrag khrig til gyi gang bu snyed dgu bcu rtsa dgu dang /_phyogs re re'i 
[\[125b.5\]]de bzhin gshegs pa dgra bcom pa yang dag par rdzogs pa'i sangs rgyas rnams kyis gzung bar 'gyur zhing /_nyin gcig bzhin gzigs par 'gyur ro/_/gang zhig chos kyi rnam grangs 'di la mchod pa byed pa dang /_khong du chud par byed pa dang /_me tog dang /_
[\[125b.6\]]bdug pa dang /_dri dang /_me tog phreng rgyud dang /_byug pa dang /_na bza' dang /_lhab lhub dang /_rgyan gyis mchod pa byed pa'i rigs kyi bu'am/_rigs kyi bu mo'am/_dge bsnyen nam/_dge bsnyen ma des phyogs bcu dang /_phyogs re re'i 
[\[125b.7\]]de bzhin gshegs pa 'bum phrag bye ba khrag khrig til gyi gang bu snyed dgu bcu rtsa dgu la lha rdzas kyi me tog dang /_bdug pa dang /_dri dang /_me tog phreng rgyud dang /_byug pa dang /_na bza' dang /_lhab lhub dang /_rgyan gyis mchod par 'gyur ro/_/
[\[126a\]]
[\[126a.1\]]phyogs re re'i de bzhin gshegs pa la de bzhin gshegs pa'i mchod pa'i sprin rin po che sna bdun las byas pa'i ri rab chen po tsam gyi phung po'i yon tan 'byung bar 'gyur ro/_/de nas lha dang /_klu dang /_gnod sbyin dang /_dri za dang /_lha ma 
[\[126a.2\]]yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa rnams dang /_sems can gyi tshogs chen po de rnams kyang ya mtshan du gyur nas/_gcig la gcig 'di skad du/_mchod rten rnying pa phyag dar dang /_
[\[126a.3\]]gyo mo'i phung bo de bzhin gshegs pa'i byin gyi rlabs kyis byin gyis brlabs nas/_'di ni rdzu 'phrul gyi cho 'phrul chen po ston pas mthu che ba yin no zhes zer ro/_/de nas bcom ldan 'das la gnod sbyin gyi sde dpon chen po lag na rdo rjes 'di skad ces gsol to/_/
[\[126a.4\]]bcom ldan 'das 'di sus phyag dar gyi phung por bgyis pa las rin po che'i mchod rten du gda' bar bgyis/_bcom ldan 'das kyis bka' stsal pa/_lag na rdo rje 'di phyag dar gyi phung po ma yin gyi/_'di ni rin po che sna bdun las byas pa'i rin po che'i mchod 
[\[126a.5\]]rten chen po yin no/_/lag na rdo rje 'on kyang sems can rnams kyi las kyi 'bras bu rnam par smin pa ston pas nub par gyur gyi/_sangs rgyas rnams kyi de bzhin gshegs pa'i ring bsrel gyi snying po'i mchod rten rnams ni 'jig pa'am/_'gyes par mi 'gyur te/_
[\[126a.6\]]de bzhin gshegs pa'i rdo rje'i snying po'i sku ji ltar 'gyes par 'gyur/_'on kyang sems can rnams kyi las kyi 'bras bu rnam par smin pa snang ba las kyang nub par gyur to/_/lag na rdo rje gzhan yang phyi ma'i dus phyi ma'i tshe sdig pa kun du spyod pa dang /_sdig pa can 
[\[126a.7\]]dang /_dmyal ba la gzhol ba shin tu tshabs cher 'byung bar 'gyur/_sangs rgyas ma yin/_chos ma yin/_dge 'dun tshol ba ma yin zhing dge ba'i rtsa bdag kyang skyed par mi byed de/_rgyu de dang rkyen des dam pa'i chos nub bo/_/lag na rdo rje de'i phyir 
[\[126b\]]
[\[126b.1\]]nga'i mig gnyis mchi mas gang la de bzhin gshegs pa thams cad kyang mchi ma byung ngo /_/dam pa'i chos kyi rnam grangs 'di lta bu ni nub par 'gyur gyis/_de bzhin gshegs pa'i mchod rten ni ma gtogs te/_de la de bzhin gshegs pa thams cad kyis byin 
[\[126b.2\]]gyis rlob par 'gyur ro/_/de nas bcom ldan 'das la gnod sbyin gyi sde dpon chen po lag na rdo rjes 'di skad ces gsol to/_/bcom ldan 'das gang zhig chos kyi rnam grangs 'di bris te/_mchod rten gyi nang du 'jog na dge ba'i rtsa ba ci zhig skye bar 'gyur/_bcom ldan 
[\[126b.3\]]'das kyis bka' stsal pa/_lag na rdo rje gang zhig chos kyi rnam grangs 'di bris te/_mchod rten gyi nang du bzhag pa de de bzhin gshegs pa thams cad kyi rdo rje'i snying po'i ring bsrel gyi mchod rten du 'gyur ro/_/de bzhin gshegs pa thams cad kyi gzungs kyi snying po gsang 
[\[126b.4\]]bas byin gyis brlabs pa'i mchod rten du 'gyur ro/_/de bzhin gshegs pa til gyi gang bu snyed dgu bcu rtsa dgu'i mchod rten du 'gyur ro/_/de bzhin gshegs pa thams cad kyi gtsug tor dang /_spyan gyi mchod rten du byin gyis brlabs par 'gyur ro/_/gang zhig 
[\[126b.5\]]sangs rgyas kyi gzugs brnyan nam/_mchod rten thams cad kyi nang du 'jog par byed na de bzhin gshegs pa'i gzugs brnyan rin po che sna bdun gyi rang bzhin du byin gyis brlabs par 'gyur ro/_/'khor lo'i phreng ba dang /_dril bu g.yer ka'i dra bar sbrel ba dang bcas 
[\[126b.6\]]pa dang /_bkra shis dang char khab kyi gzugs dang dril bur bcas pa rin po che sna bdun gyi rang bzhin du byin gyis brlabs par 'gyur ro/_/de bzhin gshegs pa thams cad dang /_chos kyi rnam grangs 'di'i mthu dang /_byin gyis brlabs dang /_bden pa dang /_
[\[126b.7\]]dam tshig gis byang chub kyi snying po la thug gi bar du byin gyis brlabs par 'gyur ro/_/sems can gang dag mchod rten de la phu dud dang /_bsti stang byed pa de dag nges par phyir mi ldog par 'gyur zhing /_bla na med pa yang dag par rdzogs pa'i byang chub mngon par rdzogs 
[\[127a\]]
[\[127a.1\]]par 'tshang rgya bar 'gyur ro/_/phyag 'tshal ba gcig dang /_bskor ba gcig gis mnar med pa la thug pa la sogs pa rnams las yongs su thar bar 'gyur zhing /_bla na med pa yang dag par rdzogs pa'i byang chub las phyir mi ldog par 'gyur ro/_/
[\[127a.2\]]gnas gang na mchod rten nam/_gzugs brnyan 'di lta bu gnas pa'i sa phyogs de yang de bzhin gshegs pa thams cad kyis byin gyis brlabs par 'gyur ro/_/phyogs der klu mi srun pas kyang mi tshugs par 'gyur/_sad dang ser bas kyang mi tshugs par 'gyur/_gnas 
[\[127a.3\]]der srog chags mi srun pa'am/_gdug pas kyang mi tshugs par 'gyur/_gcan gzan gyis mi tshugs par 'gyur/_bya mi srun pa dang /_ne tso dang /_ri skegs dang /_byi ba dang /_sre mo dang /_sha sbrang dang /_sbrang bu dang /_bye ba dang /_sbrang ma mchu gsum 
[\[127a.4\]]pa dang /_mchu [{]rings [,]ring [}]dang /_rta bla ba'i 'jigs pa yang mi 'byung bar 'gyur/_sbrul gdug pas tshugs par mi 'gyur ro/_/phyogs der yams kyi nad dang /_nad 'go ba dang /_'khrug pa yang mi 'byung bar 'gyur/_gnod sbyin dang /_srin po dang /_
[\[127a.5\]]'byung po dang /[ {]yi dgas [,]yi dwags [}]dang /_'dre dang /_brjed byed kyi 'jigs pa yang mi 'byung bar 'gyur/_gdon thams cad kyis kyang mi tshugs par 'gyur/_rims thams cad kyis kyang mi tshugs par 'gyur/_nad thams cad dang /_'bras dang /_phol mig dang /_
[\[127a.6\]]lhog pa dang /_mtshan bar rdol ba dang /_rkang shu dang /_g.yan pa dang /_mdzes kyang mi tshugs par 'gyur zhing /_mchod rten de mthong ba tsam gyis thams cad 'byang bar 'gyur ro/_/phyogs der ba lang gi nad dang /_phyugs nad dang /_dud 'gro'i skye 
[\[127a.7\]]gnas rnam pa mang po gzhan dag gi nad dang /_skyes pa dang /_bud med dang /_khye'u dang /_bu mo'i nad kyis kyang nam yang mi tshugs par 'gyur/_dus ma yin par 'chi bas kyang dus ma yin par 'chi bar mi 'gyur/_dug gis ma yin/_mtshon gyis ma 
[\[127b\]]
[\[127b.1\]]yin zhing /_me dang chus kyang nam yang mi tshugs par 'gyur/_pha rol gyi dmag tshogs kyi 'jigs pas ma yin/_lo nyes kyi 'jigs pas kyang nam yang mi tshugs par 'gyur/_rgyal po chen po'i dmag gi 'jigs pa yang mi 'byung bar 'gyur ro/_/rgyal po chen 
[\[127b.2\]]po bzhi'ang rtag tu rgyun mi 'chad par sa phyogs der srung bar byed/_yongs su skyong bar byed do/_/gnod sbyin gyi sde dpon chen po nyi shu rtsa brgyad po de dag kyang rtag tu rgyun mi 'chad par srung ba dang /_skyob pa dang /_sbed pa byed par 'gyur ro/_/rgyu skar nyi shu rtsa brgyad dang /_
[\[127b.3\]]zla ba dang /_nyi ma dang /_mjug [{]rings [,]ring [}]chen po yang nyin mtshan mthun par byed par 'gyur ro/_/klu'i rgyal po thams cad kyang rtag tu rgyun mi 'chad par mdangs mi 'phrog cing /_legs pa kho nar char gyi rgyun 'bebs par 'gyur ro/_/lha thams cad kyang mchod rten chen po 
[\[127b.4\]]de la phyag 'tshal ba dang /_bkur sti bya ba dang /_mchod pa bya ba'i phyir gnas sum cu rtsa gnyis nas dus gsum du 'ong ngo /_/yul na gnas pa thams cad kyang mchod rten dang gzugs brnyan de'i drung du dus gsum du 'ong ngo /_/stod par byed/_skor ba byed par 'gyur ro/_/
[\[127b.5\]]lha rnams kyi dbang po brgya byin kyang lha'i bu mo dang /_lha'i tshogs rnams dang lhan cig tu rgyun mi 'chad par mchod rten nam gzugs brnyan de'i drung du nyin mtshan dus gsum du 'ong ste/_phyag 'tshal ba dang /_mchod pa la 'ong ngo /_/de bzhin gshegs pa thams cad kyang rtag par 
[\[127b.6\]]dgongs pa dang /_byin gyis rlob cing bzhugs so/_/mchod rten dang gzugs brnyan ji lta ji lta bu las byed pa'i sa'i 'am/_rdo'i 'am/_shing gi'am/_dngul gyi'am/_gser gyi'am/_zangs kyi byed pa dang /_chos kyi rnam grangs 'di yang bris te/_de'i nang du 
[\[127b.7\]]bzhag na bzhag ma thag tsam gyis rin po che sna bdun gyi rang bzhin du byin gyis brlabs par 'gyur ro/_/'phang dang /_them skas dang /_kha ran dang /_'khor lo'i phreng ba dang /_bkra shis dang /_gdugs dang /_dril bu 'phyang ba dang /_ba dan dang /_dril bu 
[\[128a\]]
[\[128a.1\]]g.yer ka'i dra ba thams cad kyang rin po che sna bdun gyi rang bzhin du 'gyur ro/_/phyogs bzhi kun na yang de bzhin gshegs pa'i gzugs brnyan gnas par 'gyur ro/_/de bzhin gshegs pa thams cad kyi byin gyi rlabs kyis byin gyis brlabs pa'i mchod rten 
[\[128a.2\]]rin po che dang sku gdung gi snying po'i mchod rten dang /_mchod gnas su 'gyur ro/_/sku gzugs dang mchod rten de 'og min gyi gnas kyi lhas kyang yongs su bskyang ba dang /_mchod pas yongs su gzung bar 'gyur ro/_/de nas bcom ldan 'das la gnod sbyin gyi sde dpon chen po lag 
[\[128a.3\]]na rdo rjes 'di skad ces gsol to/_/bcom ldan 'das chos kyi rnam grangs 'di yon tan gyi khyad par 'di ji lta bur 'gyur/_bcom ldan 'das kyis bka' stsal pa/_de bzhin gshegs pa thams cad kyi byin gyi rlabs kyi snying po gsang ba ring bsrel gyi za ma tog gi phyag rgya'i 
[\[128a.4\]]gzungs yin te/_lag na rdo rje des na mthu 'di ni yon tan gyi khyad par 'di lta bur byin gyi rlabs kyis byin gyis brlabs pa yin no/_/rdo rje 'dzin gyis gsol ba/_bcom ldan 'das rin po che'i za ma tog gi phyag rgya'i gzungs kyi chos kyi rnam grangs bshad par ci gnang /_
[\[128a.5\]]bcom ldan 'das kyis bka' stsal pa/_lag na rdo rje nyon cig_/de bzhin gshegs pa 'das pa dang /_ma byon pa dang /_da ltar byung ba dang /_gang dag yongs su mya ngan las 'das pa'i sangs rgyas bcom ldan 'das thams cad kyi de bzhin gshegs pa'i sku ni gsum 
[\[128a.6\]]dag ste/_chos kyi sku dang /_longs spyod rdzogs pa'i sku dang /_de bzhin du sprul pa'i sku ste/_dus gsum pa thams cad kyi ring bsrel gyi za ma tog gi phyag rgya'i gzungs kyi chos kyi rnam grangs yin no/_/na ma s+t+rai ya d+h+wi kAnAM/_sarba ta thA ga tA nAM/_o~M b+hu bi b+ha bA na 
[\[128a.7\]]ba re ba tsa Tau/_tsu lu tsu lu/_d+ha re d+ha re/_sarba ta thA ga ta/_d+hA tu d+ha re/_pad+ma gar+b+he/_dza ya ba re/_a tsa le/_sma ra ta thA ga ta/_d+har+m+ma tsakra/_pra bar+t+ta na/_badzra bo d+hi maN+Da a laM kA ra/_a laM kr-i te/_sarba ta thA ga ta/_a d+hiSh+Thi te/_bo d+ha ya bo d+ha ya/_bo 
[\[128b\]]
[\[128b.1\]]d+ha ni bo d+ha ni/_bud+d+ha ya bud+d+ha ya/_saM bo d+ha ni saM bo d+ha ya/_tsa la tsa la/_tsa laM tu sarba A ba ra NA ni/_sarba pA paM bi ga te/_hu ru hu ru/_sarba sho ka bi ka te/_sarba ta thA ga ta hr-i da ya/_badzri Ni/_saM b+ha ba saM b+ha ba/_sarba ta thA ga ta gu h+ye/_d+hA ra Ni mu dre/_bud+d+he/_su 
[\[128b.2\]]bud+d+ha/_sarba ta thA ga ta a d+hiSh+Thi te/_d+hA tu gar+b+he swA hA/_sa ma ya a d+hiSh+Thi te swA hA/_sarba ta thA ga ta hr-i da ya/_d+hA tu mu dre swA hA/_su pra tiSh+Thi ta/_stu be ta thA ga ta a d+hiSh+Thi te/_hU~M hU~M swA hA/_o~M sarba ta thA ga ta uSh+NI Sha d+hA tu mu drA Ni/_sarba ta thA ga ta d+harma d+hA tu bi b+hu Shi ta a d+hiSh+Thi te 
[\[128b.3\]]hu ru hu ru/_hU~M hU~M swA hA/_bcom ldan 'das kyis ring bsrel gyi za ma tog gi phyag rgya'i gzungs 'di bshad ma thag tu phyogs bcu dang /_phyogs re re kun nas de bzhin gshegs pa 'bum phrag bye ba khrag khrig til gyi gang bu snyed dgu bcu rtsa dgu gshegs nas/_bcom ldan 
[\[128b.4\]]'das shAkya thub pa la shAkya thub pas sems can thams cad kyi don du 'dzam bu'i gling du chos kyi rnam grangs 'di lta bu chos kyi gter bzhag pa dang /_ring bsrel gyi snying po'i mchod rten byin gyis brlabs pa legs so legs so zhes bya ba byin te/_'di ni de bzhin gshegs pa 
[\[128b.5\]]thams cad kyi dam tshig dang byin gyis brlabs pa yin no/_/gang na ring bsrel gyi phyag rgya'i gzungs 'di ston par byed dam/_mchod rten gyi nang du 'jog gam/_gzugs brnyan gyi nang du 'jog par byed pa der de bzhin gshegs pa thams cad kyang gcig tu rtag tu rgyun mi 
[\[128b.6\]]'chad par rjes su 'brang zhing bzhugs par 'gyur ro/_/thams cad du de bzhin gshegs pa'i byin gyi rlabs kyis byin gyis brlabs par 'gyur ro/_/de nas gzungs bshad pa dang /_ji tsam na mchod rten rnying pa phyag dar gyi phung po lta bu de rin po che sna bdun gyi rang bzhin gyi mchod 
[\[128b.7\]]rten du mngon par 'phags shing /_'phang dang /_legs par rnam par 'byes pa dang /_'khor lo'i phreng ba dang /_bkra shis dang bcas par gyur to/_/bcom ldan 'das dgyes nas de skad ces bka' stsal nas/_byang chub sems dpa' sems chen po lag 
[\[129a\]]
[\[129a.1\]]na rdo rje dang /_lha dang /_klu dang /_gnod sbyin dang /_dri za dang /_nam mkha' lding dang /_mi'am ci dang /_lto 'phye chen po de dag dang /_lha dang /_mir bcas pa'i 'jig rten bcom ldan 'das kyis gsungs pa la yi rangs te mngon par bstod do//_//
[\[129a.2\]]'phags pa de bzhin gshegs pa thams cad kyi byin gyi rlabs kyi snying po gsang ba ring bsrel gyi za ma tog ces bya ba'i gzungs theg pa chen po'i mdo rdzogs [{]s+ho[,]so[}]//_//rgya gar gyi mkhan po bid+ya ka ra pra b+ha dang /_zhu chen gyi lo ts+tsha ba ban+de gtsang de ben dra rak+Shi tas bsgyur 
[\[129a.3\]]cing zhus te gtan la phab pa//[ {D884}]@#/_/bod skad du/_shes pas thams cad mthar phyin par grub pa'i mchod rten zhes bya ba'i gzungs/_dkon mchog gsum la phyag 'tshal lo/_/bcom ldan 'das rdo rje 'dzin pa 
[\[129a.4\]]la phyag 'tshal lo/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas chos thams cad kyi tshul dang /_'dul ba dang /_rnam par 'phrul ba'i gzi brjid kyi rgyal po la phyag 'tshal lo/_/phyag 'tshal dus gsum sangs rgyas 
[\[129a.5\]]la/_/phyag 'tshal dkon mchog gsum dge la/_/mi 'khrugs pa dang 'od dpag med/_/spyan ras gzigs la bdag phyag 'tshal/_/rigs gsum la yang phyag 'tshal lo/_/'di skad bdag gis thos pa dus gcig na/_bcom ldan 'das rdo rje 'dzin pa chen po ri 
[\[129a.6\]]rab chen po sna lnga las grub pa/_gzhi nyid mchod rten gyi rang bzhin du gnas pa'i steng na/_rin po che sna tshogs pa'i khang pa dang /_tshad med pa'i mchod rten bzhi dang /_rang bzhin gyi mchod rten chen po'i gnas yin pa'i phyir rtse mo'i dbyibs kyang mchod rten du gyur pa'i gnas na/_
[\[129a.7\]]lag na rdo rje dang /_'jam dpal dang /_spyan ras gzigs dang /_byams pa la sogs pa sa bcu'i byang chub sems dpa' rnams dang /_tshangs pa dang /_brgya byin dang /_rgyal po chen po bzhi la sogs pa gtsang ris kyi mgon po rnams dang thabs cig tu bzhugs so/_/de 
[\[129b\]]
[\[129b.1\]]nas bcom ldan 'das kyis dbu'i gtsug tor dang /_thugs ka'i dpal be'u la sogs pa rnams nas 'od zer kha dog rnam pa sna tshogs pa bye ba khrag khrig brgya stong drug cu snyed cig bkye ste/_stong gsum gyi stong chen po'i 'jig rten gyi khams grangs med pa bsam gyis mi khyab cing 
[\[129b.2\]]brjod kyis mi lang ba thams cad 'od zer gyi snang ba chen pos til gyi gang bu bzhin du gang zhing khyab par mdzad pas mtha' yas pa'i sems can thams cad long ba rnams kyis gzugs mthong ba dang /_'on pa rnams kyis sgra thos pa dang /_dig pa rnams smra shes pa dang /_theng po 
[\[129b.3\]]rnams dang /_zha bo rnams 'gro zhing yan lag rangs pa dang /_nad pa rnams nad dang bral ba dang /_dmyal ba rnams tshe phri nas rim gyis sdug bsngal las thar ba dang /_gzhan yang 'gro ba sems can rnams rim gyis dran pa rnyed par byas nas/_nam mkha'i khams 
[\[129b.4\]]thams cad yid kyi mchod rten chos kyi skus gang zhing rgyas par byas te/_'od zer de dag slar bcom ldan 'das kyi dbu'i gtsug tu 'dus pa las chos kyi sku'i gzugs brnyan du gyur to/_/de nas lag na rdo rje la sogs pa'i 'khor rnams ngo mtshar du gyur nas/_bcom ldan 
[\[129b.5\]]'das la bla re dang /_rgyal mtshan dang /_'phan dang /_gdugs dang /_rnga yab dang /_dril bu dang /_dar dpyangs dang /_spos dang /_me tog dang /_phreng ba dang /_byug pa dang /_mar me dang /_bshos dang /_rol mo la sogs pa'i mchod pa rnams 
[\[129b.6\]]kyis mchod nas bcom ldan 'das la 'di skad ces gsol to/_/bcom ldan 'das 'gro ba'i mgon po thugs rje chen po dang ldan pas mchod rten byin gyis brlab pa'i cho ga rig pa chen mo bi ma la uSh+NI Sha'i gzungs bshad du gsol/_bcom ldan 'das kyis bka' stsal pa/_
[\[129b.7\]]mchod rten byin gyis brlab pa'i cho ga rig pa chen mo bi ma la uSh+NI Sha'i gzungs 'di ni rigs kyi bu'am/_rigs kyi bu mo gang la la zhig gis 'dzin tam/_'chang ngam/_bris sam/_klog gam/_ming nyan par byed na/_de mtshams med pa lnga dang /_mi dge ba bcu dang /_
[\[130a\]]
[\[130a.1\]]sdig pa'i las ci byas pa thams cad ma lus par byad par 'gyur ro/_/bi ma la uSh+NI Sha'i rig pa chen mo'i mchod rten byin gyis brlab pa'i cho ga 'di'o/_/o~M trai ya d+hA sarba ta thA ga ta hr-i da ya gar+b+he/_dz+wa la d+harma d+hA tu gar+b+he/_saM ha ra Na A yuHsaM sho d+ha ya/_pA baM 
[\[130a.2\]]sarba ta thA ga tas man+ta uSh+NI Sha bi ma le bi shud+d+he swA hA/_rig pa chen mo 'di gsungs ma thag tu 'jig rten gyi khams thams cad mchod rten gyi rang bzhin du 'gyur ro/_/rig pa chen mo 'di gro ga'am/_ras sam/_shing shun la bris te rgyal mtshan gyi rtse mo la btags na lha dang mi la 
[\[130a.3\]]sogs pa thams cad kyis mchod cing phyag bya ba dang /_bkur stir bya ba'i 'os su 'gyur ba dang /_rig pa chen mo 'di lus sam/_mgul du thogs na de lha dang /_mi dang /_mi ma yin pa la sogs pa rnams kyis sangs rgyas nyid du blta bar 'gyur ro/_/bdag nyid ri 
[\[130a.4\]]brag gam/_tshal lam/_dgon pa'am/_sa phyogs gang du 'gro ba'i tshe rig pa chen mo 'di brjod na ri dang sa phyogs thams cad mchod rten dang 'dra bar 'gyur ro/_/o~M trai ya d+h+wa sarba ta thA ga ta hr-id ya gar+b+he/_dz+wa la d+harma d+hA tu gar+b+he/_saM ha ra Na A yuHsaM sho d+ha ya/_pA paM 
[\[130a.5\]]sarba ta thA ga ta sa man+ta uSh+NI Sha bi ma le bi shud+d+he/_ma hA bi ra dze ra gaM bi ra si/_d+harma d+hA tu gar+b+he/_bi bi sA ra a a laM swA hA zhes brjod na/_sa gzhi thams cad kyang mchod rten gyi rang bzhin du 'gyur ro/_/bdag nyid chu'am/_chu bo'am/_mtsho'am/_rgya mtsho la sogs 
[\[130a.6\]]pa gang las rgal ba na yang rig pa chen mo'i sngags 'dis btab na chu de thams cad kyang mchod rten gyi rang bzhin du 'gyur ro/_/o~M trai ya d+hA+e sarba ta thA ga tA hr-i da ya gar+b+he/_dz+wa la d+harma d+hA tu gar+b+he/_saM ha ra Na A yuHsaM sho d+ha ya/_pA paM sarba ta thA ga ta sa man+ta/_bi ma la uSh+NI Sha bi shud+d+he/_ma hA 
[\[130a.7\]]bi ra dze ra gaM bi ra si d+harma d+hA tu bi bi sA ra a ma ma ki swA hA zhes brjod na/_chu thams cad kyang mchod rten gyi rang bzhin du 'gyur ro/_/gzhan yang bdag nyid kyis nam mkha' gang nas gang khyab par rig pa chen mo'i sngags 'di btab na/_nam mkha' thams cad kyang mchod rten 
[\[130b\]]
[\[130b.1\]]gyi rang bzhin du 'gyur ro/_/o~M trai ya d+h+we sarba ta thA ga tA hr-i da ya gar+b+he/_dz+wa la d+harma d+hA tu gar+b+he/_saM ha ra Na a yuHsaM sho d+ha ya/_pA paM sarba ta thA ga tA sa man+ta/_bi ma la uSh+NI Sha bi shud+d+he/_ma hA bi ra dze ra gaM bi ra si d+harma d+hA tu bi bi sA ra a a e khaM ya swA hA zhes brjod na/_
[\[130b.2\]]nam mkha'i khams thams cad mchod rten gyi rang bzhin du 'gyur te/_phyag bya ba dang /_bskor ba bya ba dang /_mchod pa bya ba'i 'os su 'gyur ro/_/bi ma la uSh+NI Sha'i gzungs 'di bzlas te 'byung ba chen po lnga po gang la yang mchod rten btab na nyon mongs pa dang /_sgrib pa thams 
[\[130b.3\]]cad dag par 'gyur ro/_/gzhan yang sa dang /_shing dang /_rdo dang /_'jim pa dang /_'bi 'bi gang yang rung ba la rig pa'i sngags 'dis btab ste/_mchod rten btab na rin po che sna tshogs kyi mchod rten gyi rgyur 'gyur te/_o~M rat+na tsai t+ye bany+tsa ye bi bi sA ra swA hA zhes brjod nas ba'i 
[\[130b.4\]]lci ba la sogs pas byugs na thams cad rin po che'i mchod rten gyi rgyur 'gyur ro/_/rig pa chen mo'i sngags 'di ma btab na/_gang zhig gser dang /_dngul dang /_baiDUr+yal sogs pa rin po che sna bdun las mchod rten bzhengs su gsol yang rdo dang /_shing dang /_kham pa 
[\[130b.5\]]dang 'dra bar 'gyur ro/_/de ci'i phyir zhe na/_de ni 'di nyid rdzas kyi rang bzhin las snying po dang gsang sngags byin gyis brlabs pa ma bzhugs pa'i phyir ro/_/rig pa chen mo 'dis byin gyis brlabs te btab na/_'byung ba chen po gang la mchod rten btab kyang bskal pa 
[\[130b.6\]]dpag tu med pa thams cad kyi sgrib pa'i dri ma dag nas/_khyim bdag gi rigs shing sA la chen po lta bur skyes nas phyir mi ldog pa'i sa thob par 'gyur ro/_/rig pa chen mo 'dis byin gyis brlabs te/_rdo dang shing leb la sogs pa la mchod rten btab na/_de gdon mi 
[\[130b.7\]]za bar bram ze'i rigs shing sA la chen po lta bur skyes nas sa bcu rim gyis bgrod de/_bcu gcig kun du 'od kyis thob par 'gyur ro/_/rig pa chen mo 'dis byin gyis brlabs te/_gser dang /_dngul dang /_baiDUr+yal sogs pa la mchod rten btab na/_de gdon 
[\[131a\]]
[\[131a.1\]]mi za bar rgyal rigs shing sA la chen po lta bur skyes nas rdo rje 'dzin pa'i sa thob par 'gyur ro/_/gzhan yang rig pa chen mo'i sngags 'dis btab na mchod rten gcig btab na yang bye ba btab par 'gyur ro/_/rig pa chen mo 'dis ma btab na bye ba btab kyang 
[\[131a.2\]]gcig dang 'dra bar 'gyur ro/_/de ci'i phyir zhe na/_gong ma bzhin no/_/rig pa chen mo de'i sngags ni 'di yin te/_tad+ya thA/_sUk+Sh+me/_sa me sa ma ye/_shAn+te dAn+te/_nir ku le/_ya sho te dzo/_sarba bud+d+ha a d+hiSh+NA na/_a d+hiSh+Thi te/_a nu mi de swA hA/_
[\[131a.3\]]'di'i cho ga ni 'di yin te/_'jim pa'i gong bu la lan nyi shu rtsa gcig bzlas brjod byas te/_mchod rten gcig btab na bye ba btab par 'gyur ro/_/brgya btab pa'i grangs dang phan yon ni 'phags pa nyan thos kyi dgra bcom pa rnams kyis kyang brjod par mi nus so/_/stong 
[\[131a.4\]]btab pa'i grangs dang phan yon ni byang chub sems dpa' rnams kyis kyang brjod par mi nus so/_/khri btab pa'i grangs dang phan yon ni de bzhin gshegs pa rnams kyis kyang brjod par mi nus so/_/'bum btab pa'i grangs dang phan yon ni phyogs bcu dus gsum gyi de bzhin 
[\[131a.5\]]gshegs pa rnams kyis kyang brjod par mi nus so/_/de bas na mchod pa'i rten lnga man chad gdab pa'i mchod pa'i cho gar bya ba ni thog mar mchod rten brtsigs pa'i gnas sam/_mchod rten gyi 'jim pa'i gnas sam/_mchod rten gyi 'jim pa'i gnas gang nas blangs pa'i 
[\[131a.6\]]gnas der sa bdag byin gyis brlab cing sa la gnas pa'i gdon bgegs bsam sbyor ngan pa mchod rten dang /_dge ba la bar chad byed pa rnams mtshams gcad par bya ste/_thig skud la rig pa chen po'i sngags 'dis gdab ste/_o~M badzra sU tra hU~M phaT ces brjod nas thig 
[\[131a.7\]]skud de nyid rdo rje'i skud par dmigs nas mchod rten gyi sa khyon ji tsam ran pa dang /_'jim pa'i sa khyon ji tsam ran pa thig gis sa bcad/_de bzhin du sa bcad nas gzhi de nyid mchod rten gyi rgyu rin po che rnam pa sna tshogs pa dang 'dra bar 'gyur ro/_/de nas sa de nyid la seng ldeng 
[\[131b\]]
[\[131b.1\]]gi phur bu sor brgyad pa la rig pa chen mo'i sngags 'di gdab par bya ste/_oM badzra kI li kI la ya sarba duSh+TaM hU~M phaT ces bya ba 'di lan bdun bzlas te/_rdo rje phur bur dmigs te dbus dang grwa bzhir gdab po/_/de bzhin du btab na mi dang mi ma yin pa las bsrung bar 'gyur 
[\[131b.2\]]ro/_/sngon gyi las kyi rnam par smin pa ni ma gtogs so/_/seng ldeng gi phur bu ni mchod rten gyi 'jim pa'i sa ji tsam dgos pa ma blangs kyi bar du mi dbyung bar gzhag go/_/de nas til dang yungs kar la rig pa chen mo'i sngags 'di brjod par bya ste/_o~M a mr-i te ha na ha na 
[\[131b.3\]]hU~M phaT ces lan bdun bzlas te/_sa'i phyogs su gtor bas sa'i phyogs de nyid kyang de bzhin gshegs pa'i bzhugs gnas dpag tu med par 'gyur/_de ltar sa gzhi de bzhin gshegs pa'i bzhugs gnas su byin gyis brlabs te/_bgegs kyi bsam sbyor ngan pa 
[\[131b.4\]]las mtshams bcad de/_spos dang /_me tog dang /_gtor ma la sogs pa rnams kyis kyang sa phyogs de na gnas pa'i lha dang /_klu dang /_lha ma yin la sogs pa rnams la mchod cing bsngos te/_bi ma la uSh+NI Sha'i gzungs 'di bklags na/_sa phyogs 
[\[131b.5\]]de yang shin tu bkra shis shing byin chags par 'gyur ro/_/de nas mchod rten gyi 'jim pa'i sa brko ba'i tshe rig pa chen mo'i sngags 'di bzlas te brko bar bya'o/_/o~M badzra kha na kha na hU~M phaT ces bzlas shing sa gzhi de nyid rin po che sna lngar gyur par dmigs te brkos na/_de 
[\[131b.6\]]bzhin gshegs pa'i sku rnam par dag pa'i rgyur 'gyur ro/_/de nas sa gtsang ma blangs pa de dag gnas gtsang ma gcig tu bzhag nas/_sa brdung ba'i cho ga ni tho ba la bdud rtsi 'khyil pa'i phyag rgya rdo rje rtse gsum pas mnan te/_rig pa chen mo'i sngags 'dis btab ste 
[\[131b.7\]]brdung ngo /_/badzra mung+ga ra A ko Ta ya A ko Ta ya hU~M phaT ces lan bdun bzlas te/_rdo rje'i tho bar dmigs shing brdungs na nyon mongs pa dang /_bag chags thams cad ma lus par byang zhing bcom par 'gyur ro/_/de nas 'jim pa brdzi ba ni spos chab la bdud rtsi 'khyil ba'i 
[\[132a\]]
[\[132a.1\]]phyag rgyas gtugs te/_spos chu de'i nang du yang chos nyid kyi yi ge a zhes bya ba dkar po las zla ba'i dkyil 'khor 'od dang bcas par dmigs te/_zla ba'i dkyil 'khor gyi 'od zer chen po des spos chu de khyab par gyur nas/_spos chu nyid bdud rtsi'i 
[\[132a.2\]]rang bzhin du gyur par dmigs nas rig pa chen mo'i sngags 'di brjod par bya'o/_/o~M a mr-i te hU~M phaT ces bya ba lan bdun bzlas te byin gyis brlabs pas/_de nyid kyang bdud rtsi chen po'i chu rgyun dang 'dra bar 'gyur ro/_/de nas 'jim pa brdzi ba'i sngags chen mo 'di 
[\[132a.3\]]brjod par bya'o/_/o~M badzra bra marda nA ya hU~M phaT ces lan bdun brjod de/_'jim pa de nyid de bzhin gshegs pa'i skur 'gyur ro/_/de nas 'jim pa de nyid de bzhin gshegs pa'i sku bsam gyis mi khyab par byin gyis brlab pa ni/_'jim pa de nyid la bdud rtsi 'khyil ba'i 
[\[132a.4\]]phyag rgya bcings te/_rig pa chen mo'i gzungs 'di brjod par bya'o/_/na mo rat+na tra yA ya/_tad+ya thA/_sUk+Sh+me/_sUk+Sh+me/_shAn+te shAn+te/_dAn+te dAn+te/_ni rA ku le/_ya sho ya sho ba ti te dzo shud+d+he bi shud+d+he/_sarba ta thA ga tA/_a d+hiSh+ThA na a d+hiSh+Thi te/_A na mo te hi te swA hA zhes 
[\[132a.5\]]bdag nyid kyis rig pa chen mo 'di lan bdun gsum nyi shu rtsa gcig bzlas te/_rig pa chen mo'i sngags 'dis byin gyis brlabs na 'jim pa nyid las ye shes kyi 'od zer sna lnga phyogs bcur 'phros par 'gyur ro/_/phyogs bcur 'phros nas kyang sems can 
[\[132a.6\]]thams cad kyi don ji ltar 'dul bar byas par 'gyur ro/_/'od zer de dag slar 'dus pas kyang 'jim pa nyid rin po che sna lnga'i rang bzhin du gyur nas/_de bzhin gshegs pa'i sku bsam gyis mi khyab pa'i rgyu rkyen dang ldan par 'gyur ro/_/de ltar yid kyis kyang dmigs 
[\[132a.7\]]so/_/de nas 'bi 'bi byed pa'i tshe/_rig pa chen mo 'di brjod par bya ste/_o~M badzra A yuShe swA hA zhes lan bdun bzlas te byin gyis brlabs na/_'bi 'bi nyid las ye shes kyi 'od zer gyi sprin gyis phyogs bcu'i 'jig rten gyi khams mtha' yas par 'phros shing 
[\[132b\]]
[\[132b.1\]]khyab ste/_'gro ba mang po'i don byed par 'gyur ro/_/'od zer gyi sprin phung de dag slar 'bi 'bi'i nang du 'dus pas kyang de nyid ye shes rin po che'i rang bzhin shel sgang ltar yongs su dag par 'gyur ro/_/de bzhin du yid kyis kyang dmigs so/_/de nas 'bi 
[\[132b.2\]]'bi'i nang du bi ma la uSh+NI Sha'i snying po mu dra'i phyag rgyar byas pa'am/_gro ga'am/_ras sam/_shog shog gam/_shing shun la sngags bris pa dang /_de'i nang du rigs lnga so so'i snying po/_o~M hU~M trA~M hrIHaH/_de rnams phrugs su sbyar te/_mu dra'i phyag 
[\[132b.3\]]rgyar byas pa'am/_yi ger bris ba'am/_gang yang rung ste nang du stsal na/_de bzhin gshegs pa'i thugs ye shes dang ldan par 'gyur ro/_/nang du stsol ba'i tshe rig pa'i sngags 'di brjod par bya'o/_/o~M badzra gar+b+he swA hA zhes bya ba bzlas na de bzhin gshegs 
[\[132b.4\]]pa thams cad kyi thugs ye shes de'i nang du 'dus shing zhugs par 'gyur ro/_/yid kyis kyang dmigs so/_/de nas tsai t+ya'i phor bu'i nang du yungs kar ram/_til mar gyis bsku ba'i sngags rig pa chen mo 'di brjod par bya'o/_/o~M a ra dze bi ra dze swA hA zhes 
[\[132b.5\]]lan gsum bzlas shing byin gyis brlabs na de nyid thabs dang shes rab 'brel ba las chos kyi dbyings nyid kyi mchod rten du 'gyur ro/_/de bzhin du yid kyis kyang dmigs so/_/de nas mchod rten 'debs pa'i tshe rig pa chen mo 'di brjod par bya'o/_/o~M badzra mut+ga ra A 
[\[132b.6\]]ko Ta ya A ko Ta ya hU~M phaT ces bzlas shing mchod rten btab na dbyings dang ye shes gnyis su med par 'brel ba las chos kyi sku'i mchod rten du 'gyur ro/_/de nas bi ma la uSh+NI Sha'i snying po gong nas byung bas kyang mchod rten btab na dbyings dang ye shes gnyis su med par 'brel 
[\[132b.7\]]ba las chos kyi sku'i mchod rten 'byam klas par 'gyur ro/_/de nas mchod rten phor bu'i nang nas 'byung ba'i rig pa chen mo'i sngags 'di brjod la dbyung ngo /_/o~M d+harma d+hA tu ye swA hA/_d+harma d+hA tu gar+b+he swA hA zhes lan bdun bzlas te mchod rten phyung na thabs dang shes rab 
[\[133a\]]
[\[133a.1\]]gnyis su med par 'brel ba las mchod rten chos kyi sku 'byam klas pa 'byung ste/_'gro ba sems can thams cad kyi don 'khor ba ma stongs kyi bar du phun sum tshogs par mdzad par 'gyur ro/_/de bzhin du yid kyis kyang dmigs so/_/de nas 
[\[133a.2\]]mchod rten snod nas phyung ba la 'khor lo gzugs pa'i rig pa chen mo'i sngags 'di brjod par bya'o/_/o~M pra ma Na ye swA hA zhes bzlas nas 'khor lo btsugs na rin po che'i gdugs dang /_rin po che'i tog dang /_rin po che'i rgyal mtshan dang /_rin po che'i 
[\[133a.3\]]shar bu dang /_dar gyi lhab lhub la sogs pa rnams kyis brgyan te/_mya ngan las 'das pa'i yon tan sna tshogs kyis brgyan te/_'gro ba'i don yid bzhin du mdzad par 'gyur ro/_/de bzhin du yid kyis kyang dmigs so/_/de nas mchod rten na bza' 
[\[133a.4\]]gsol ba'i tshe rig pa chen mo 'di bzlas la gsol to/_/o~M d+harma d+hA tu swa b+hA ba bi shud+d+he d+harma te swA hA zhes lan mang du bzlas te btab na chos kyi dbyings rnam par dag pa'i don dang ldan par 'gyur ro/_/de nas mchod rten btab pa'i dkyil 'khor mchod rten lngar btab na dkyil 
[\[133a.5\]]'khor yang phyogs bzhi dbus dang lngar bri bar bya'o/_/de bzhin du mchod rten gyi grangs brgya'am/_stong ngam/_gang btab pa de'i grangs dang mchod rten gyi shong tshad kyi dkyil 'khor gyi re'u mig rdo'i stegs bu brtsigs pa ni sa'am/_rdo'am/_shing la sogs 
[\[133a.6\]]pa la dkyil 'khor gru bzhir bgyis te/_'og gi khri yang seng ge'i khri'am/_rin po che'i khri'am/_pad+ma'i khri stegs su byas la/_de'i steng du go ma yaM dang /_spos chus chag chag btab ste/_dbus dang phyogs bzhir mchod rten bzhugs pa'i sa 
[\[133a.7\]]kun du gur gum dang /_tsan+dan gyi chus zlum por bskus la/_srad bus thig btab la dkyil 'khor bri bar bya ste/_dkyil 'khor bri ba yang mchod rten lngar btab na dkyil 'khor gyi phyogs bzhi dbus dang lngar bri bar bya'o/_/de bzhin du mchod rten gyi grangs 
[\[133b\]]
[\[133b.1\]]brgya 'am/_stong gang btab pa de'i grangs kyi mchod rten gyi shong tshad kyi dkyil 'khor re'u mig rdo rje dra ba'i thig gis sa gcad par bya'o/_/mchod rten gzhag pa'i sa gzhi thams cad pad+ma 'dab ma brgyad par bri bar bya'o/_/de nas mchod rten gyi dkyil 'khor du bzhugs 
[\[133b.2\]]pa'i tshe rig pa chen mo'i sngags 'di brjod la bzhugs su gsol lo/_/o~M su pra tiSh+Tha stu pe swA hA zhes lan gsum bzlas te mchod rten bzhag na bdag dang gzhan gyi don phun sum tshogs par spyod par 'gyur ro/_/de nas mchod rten dgod pa'i rim pa ni/_dang po dbus 
[\[133b.3\]]su dgod/_de nas shar du dgod/_de nas lhor dgod/_de nas nub tu dgod/_de nas byang gi bar du rim pa bzhin du dgod par bya'o/_/dgod pa'i tshe rig pa chen mo'i sngags 'di brjod par bya'o/_/o~M badzra pad+mA sa ya ye swA hA zhes lan gsum du bzlas la rdo 
[\[133b.4\]]rje dang pad+ma'i gdan la bzhugs su gsol zhes byas la/_sa gzhi dang /_nam mkha'i khams dang /_rgya mtsho'i mjing thams cad mchod rten gyis gang bar yid kyis kyang dmigs so/_/gzhan yang mchod rten re re btab nas thal byung dkyil 'khor steng du bzhugs la/_
[\[133b.5\]]spos dang me tog la sogs pa mchod pa rnam pa lngas mchod cing bzhugs su gsol/_mchod rten gyi kha dog la sogs pa bsku ba ni/_zhi ba'i dkar po/_rgyas pa'i ser po/_dbang gi dmar po/_bsrung ba'i ljang gur dmigs te/_na bza' yang de de bzhin du 
[\[133b.6\]]gsol la/_yid kyis kyang de bzhin du dmigs so/_/de nas mchod rten gyi dkyil 'khor byin gyis brlab par bya ste/_dkyil 'khor gyi steng du yi ge ra~M dmar po gnas pa las rig pa chen mo'i sngags 'di brjod par bya ste/_hU~M ra~M swA hA zhes lan gsum bzlas pas 
[\[133b.7\]]de nyid ye shes kyi me dpung chen por rab tu 'bar nas gnas de dag gi rtog pa rnam par sbyangs te/_dkyil 'khor gyi gzhi de nyid rin po che sna lnga las grub pa'i dkyil 'khor du 'gyur ro/_/de bzhin du yid kyis kyang dmigs so/_/de nas dkyil 'khor le'u tshe lnga'am/_
[\[134a\]]
[\[134a.1\]]brgya'am/_stong ngam/_gang bris pa'i dbus rnams su yi ge a dkar po gnas pa las rig pa chen po'i sngags 'di brjod par bya ste/_o~M a tsan+d+re maN+Dal hU~M phaT ces grangs ji tsam ran par bzlas na/_mchod rten gyi gdan zla ba'i dkyil 'khor re 
[\[134a.2\]]rer 'gyur ro/_/de bzhin du yid kyis kyang dmigs so/_/de nas mchod rten gyi cho ga mdzad pa'i tshe kha shar nub gang bder bltas la/_bdag nyid rdo rje 'dzin pa'i sku phyag rgya chen por ting nge 'dzin gyis bsgyur te/_snying gar zla ba'i dkyil 'khor gyi steng du rdo rje rtse lnga pa 
[\[134a.3\]]ye shes kyi 'od dpung 'phro ba gnas par byas la/_sku dang ba spu'i gseb thams cad nas kyang ye shes kyi 'od zer dang /_sangs rgyas kyi dkyil 'khor dang bcas pa'i sprin phung bzhin du mthar 'byam klas par 'phros shing /_sems can gyi khams thams cad du byin 
[\[134a.4\]]gyis brlabs shing don mdzad nas/_slar sku'i nang du thim par 'gyur te/_de bzhin du yid kyis kyang dmigs so/_/de nas mchod rten gyi gzhal yas khang bskyed pa ni/_mchod rten dkyil 'khor du bzhag pa la rdo rje dbyings ma'i phyag rgya bcings nas/_mchod 
[\[134a.5\]]rten gyi steng du reg par byas la/_rig pa chen mo'i sngags 'di brjod par bya'o/_/o~M badzra d+hA tu a d+hi tiSh+Tha hU~M zhes bzlas te byin gyis brlabs pas rin po che sna tshogs kyi gzhal med khang gi nang na rin po che'i sa gzhi dang /_chos kyi dbyings kyi dkyil 'khor gyi steng na zla ba'i 
[\[134a.6\]]gdan gyi dbus na mchod rten bzhugs par 'gyur ro/_/de bzhin du yid kyis kyang dmigs so/_/de ltar du mchod rten re re btab ste bzhag nas/_de la mchod pa'i rnam pas mchod nas ni seng ge'i rgyal mtshan dang /_'bras chan dang /_spyan gzigs sna 
[\[134a.7\]]tshogs dang 'dra zhing dgod pa dang /_bla re dang /_'phan dang /_gdugs dang /_phreng ba dang /_bdug pa dang /_mar me dang /_spos dang /_mchod pa'i rnam pa rnams rnam par dag par sbyang ba'i rig pa chen mo 'di brjod par bya'o/_/o~M sarba pU dza 
[\[134b\]]
[\[134b.1\]]puSh+pe swA hA zhes bzlas te byin gyis brlabs pas/_kun du bzang po'i mchod pa'i sprin phung phun sum tshogs pas rnam par 'khrigs shing /_char gyi rgyun bzhin du 'bab bar 'gyur ro/_/de bzhin du yid kyis kyang dmigs so/_/mchod rten mchod pa rnam pa lnga 
[\[134b.2\]]po cha re res mchod cing /_yon du dar bu chung dang /_'phan la sogs pa'i bla re dang /_gdugs bu chung yang rung ste re re dbul lo/_/de ltar cho ga bzhin du btab pa lags na dgongs pa rgyud kyi ting nge 'dzin gsal bar bya ba ni mchod rten gyi phyogs bzhi dbus dang lngar 
[\[134b.3\]]rigs lnga'i sangs rgyas sku mdog dang /_rgyan dang /_cha lugs dang /_'khor phun sum tshogs pa tshul bzhin du dgongs te dmigs par bya'o/_/ye shes lnga las grub pa'i mchod rten de yang rang bzhin gyis rnam par dag cing gsal ba/_de dag bum pa'i dbus 
[\[134b.4\]]su bi ma la uSh+NI Sha'i gzungs kyi snying po dang /_rigs lnga so so'i snying po 'bru re kha dog gser btso ma bzhin du dang zhing 'tsher ba cig tu dmigs la/_de dag las ye shes kyi 'od zer sna tshogs 'byam klas par rigs lnga phyogs bcur 'phros pa las de bzhin gshegs pa'i 
[\[134b.5\]]sku'i sprin gyis nam mkha'i mthas klas shing /_chos kyi dbyings kyi mur thug par brgyan cing grub par gyur nas/_'jig rten gyi khams thams cad byin gyis brlabs te/_'gro ba thams cad kyi don 'di mdzad cing /_re ba bskang nas slar 'dus te/_de nyid kyi 
[\[134b.6\]]dbu'i gtsug dang thugs kar phog_/'phrin las kyi sgrib pa la sogs pa rnam par dag ste/_sku dang /_gsung dang /_thugs rdo rje nyid du gyur par dmigs la/_dung phor gyi nang du spos chab dang /_dri sna tshogs sbyar ba'i ar+g+has gsol to/_/ar+g+ha'i phyag 
[\[134b.7\]]rgya bcings la/_de'i steng du dung phor bzhag la spos chu'i nang du a dkar po las zla ba'i dkyil 'khor du gyur pa'i 'od zer gyis spos chu nyid ye shes kyi bdud rtsi'i rang bzhin du gyur par dgongs shing dmigs te/_mchod pa dbul ba'i rig pa chen mo 'di brjod par bya'o/_/
[\[135a\]]
[\[135a.1\]]o~M a ar+g+haM pra tIts+tsha swA hA zhes bzlas nas/_dbu'i spyi bor lan gsum du bdugs shing sbrengs te phul bas/_'phags pa thams cad mnyes par 'gyur ro/_/tshig tu yang 'phags pa thams cad mnyes par gyur cig ces kyang brjod do/_/de 
[\[135a.2\]]nas phyag rgya'i rgya mtsho'i sprin gyis dbu'i gtsug tu bkram ste ye shes kyi sku'i nang du 'dus shing /_phun sum tshogs pa'i dbang thams cad bskur bar dmigs so/_/de nas bi ma la uSh+NI Sha'i gzungs 'di bklag cing /_lan ci mang du brjod par byas la bsngo ba dang smon 
[\[135a.3\]]lam rgyas par gdab par bya'o/_/cho ga 'di bzhin du rdzogs par bya ba mi bde na rang gi lha nyid kyi ting nge 'dzin gyis skur bsgyur ba las dgongs pa mnyams par bya ste/_mchod rten dang /_mchod pa'i yo byad la sogs pa thams cad rang bzhin gyis chos kyi dbyings rnam par dag 
[\[135a.4\]]par dgongs te/_mchod rten btab na yang cho ga rgyas par bya ba dang 'dra ste 'gal ba med do/_/de bzhin du ma gyur na yang bi ma la uSh+NI Sha'i gzungs 'di klog pa dang /_'dzin pa dang /_yi ger 'dri zhing 'chang bas mchod rten btab na cho ga rgyas par mdzad pa nyid 'di yin 
[\[135a.5\]]te/_mchod rten de de bzhin gshegs pa'i skur bsgyur nas/_bdag dang gzhan gyi don phun sum tshogs par byed par 'gyur ro/_/bi ma la uSh+NI Sha'i gzungs 'di ma brjod na mchod rten la mchod pa phul zhing mnga' gsol yang mnga' phul bar mi 'gyur ro/_/gzhung 
[\[135a.6\]]las kyang 'di skad ces 'byung ngo /_/rig sngags gsang sngags thams cad kyi/_/sngags kyi rang bzhin mi gsal zhing /_/dgongs pa'i ting 'dzin mi gsal bas/_/mchod rten la sogs sku gzugs rnams/_/btab kyang rdzogs par yong mi 'gyur/_/
[\[135a.7\]]zhes 'byung ngo /_/gang zhig gsang sngags dang dgongs par ldan pas mchod rten dang sku gzugs btab pa'i yon tan ni/_ji skad du/_mchod rten cho ga dam pa 'di/_/bsod nams bgyis pa'i khyad par ni/_/gzungs 'di bzlas pa'i mchod rten gyis/_/gcig 
[\[135b\]]
[\[135b.1\]]btab bye ba btab dang 'dra/_/yun ring dus nas 'khor ba yi/_/mtshams med lnga dang sdig dpung rnams/_/ji snyed yod pa ma lus 'byang /_/tshe ring phun sum tshogs par 'gyur/_/tshe rabs gzhan du skye ba na/_/rigs mchog dam par skyes nas kyang /_/
[\[135b.2\]]longs spyod mchog dang rab ldan zhing /_/'khor los sgyur ba'i rgyal por skye/_/tshe rabs snga phyi dran par 'gyur/_/dus gsum 'jig rten thams cad du/_/dkon mchog gsum dang mi 'bral zhing /_/bgegs dang gnod pas de mi bskyod/_/bsam pa yongs su 
[\[135b.3\]]'grub par 'gyur/_/mthar ni mngon par 'tshang rgya'o/_/bi ma la uSh+NI Sha'i gzungs rdzogs [{]s+ho[,]so[}]//[ {D885}]@#/_/rgya gar skad du/_Ar+ya ma hA ma Ni bi pu la bi mA na su pra tiSh+Thi ta gu h+ya 
[\[135b.4\]]pa ra ma ha s+ya ka lA rA dzA nA ma d+hA ra NI/_bod skad du/_'phags pa nor bu chen po rgyas pa'i gzhal med khang shin tu rab tu gnas pa gsang ba dam pa'i gsang ba'i cho ga zhib mo'i rgyal po zhes bya ba'i gzungs/_bam po dang po/_sangs rgyas dang /_byang chub sems 
[\[135b.5\]]dpa' thams cad la phyag 'tshal lo/_/de nas bcom ldan 'das kyis rgyal po'i khab kyi grong khyer chen por 'dus pa dang po la bdud bye ba pham par mdzad/_dpyod pa dang /_kun du rgyu dang /_gcer bu pa thams cad dang /_mu stegs can gzhan rnams kyang btul 
[\[135b.6\]]nas pham par mdzad de/_'khor ba'i skyon 'khor ba'i chu bo'i pha rol du gshegs so/_/gang gi tshe bdud kyi sde bye ba khrag khrig brgya stong phrag du ma g.yog bdud kyi sde phrag dkrigs pa can dag gis 'dzam bu'i gling bkang ba/_de'i tshe bcom ldan 'das kyis sa gzhi rdo 
[\[135b.7\]]rjer byin gyis brlabs nas/_sems can de dag gis 'jigs shing 'jigs su rung ba'i sgra yang ma thos shing /_mtshon cha'i char de dag thams cad kyang me tog sna tshogs su bab par gyur to/_/rgyal po'i khab kyi grong khyer gyi sum mdo'i dbus de'i sa de yang rdol nas 
[\[136a\]]
[\[136a.1\]]rin po che sna bdun gyi pad+ma 'dab ma stong pa/_sdong bu ni baiDUr+ya/_snying po ni 'dzam bu chu bo'i gser/_ze ba ni rdo'i snying po/_srid ni tshangs pa'i 'jig rten gyi bar la thug pa/_'od dang ldan pa zhig byung ste/_pad+ma de byung nas phyogs bcu thams 
[\[136a.2\]]cad du snang bar byas so/_/de nas pad+ma de las nor bu rdo rje mchog ldan zhes bya ba'i gzungs kyis skul ba'i sgra 'di byung ngo /_/phyogs bcu na bzhugs pa'i de bzhin gshegs pa gang lags pa thams cad la phyag 'tshal lo/_/o~M ma Ni badzra hr-i da ya/_badzra mA ra sai 
[\[136a.3\]]n+ya bi dra ba ni/_ha na ha na/_badzra gar+b+he trA sa ya trA sa ya/_sarba mA ra b+hu ba nA ni hU~M hU~M/_san+d+ha ra san+d+ha ra/_bud+d+ha mai tri sarba ta thA ga ta/_badzre kalpa a d+hiSh+Thi te swA hA/_pad+ma de las yang legs so zhes bya ba'i sgra grags te/_des stong gsum gyi stong chen po'i 'jig 
[\[136a.4\]]rten gyi khams 'di sgras bkang nas/_shAkya thub pa srid pa'i dgon pa las ni rgal/_bdud ni bcom/_nyon mongs pa'i rdul ni spangs/_ma rig pa'i sgo nga'i sbubs ni dral/_chos kyi sgron ma chen po ni sbar te/_gang gi phyir gzungs 'di'i mthus sa gzhi rdo 
[\[136a.5\]]rjer byin gyis brlabs nas/_bdud ni bcom pa legs so legs so/_/de nas gsang ba ba'i bdag po lag na rdo rje spu zing zhes byed cing lus 'dar nas/_bcom ldan 'das kyi zhabs gnyis la gtugs te/_bcom ldan 'das la 'di skad ces gsol to/_/
[\[136a.6\]]bcom ldan 'das ci'i slad du rig sngags chen mo 'di 'dus pa dang po la 'dzam bu'i gling du byung ba lags/_bcom ldan 'das rig sngags 'di 'jig rten du sngon byung bar ma thos lags so/_/de nas bcom ldan 'das kyis gsang ba pa'i bdag po lag na rdo rje la bka' 
[\[136a.7\]]stsal pa/_lag na rdo rje nor bu chen po rgyas pa'i gzhal med khang shin tu rab tu gnas pa gsang ba zhes bya ba'i gzungs yod de/_de'i mthus stong gsum gyi stong chen po'i 'jig rten gyi khams 'di rdo rje'i rang bzhin du gyur nas/_mtshon cha'i char 'bab pa 'di yang me tog 
[\[136b\]]
[\[136b.1\]]sna tshogs su gyur te 'bab bo/_/gzungs 'di'i mthus bdud kyi 'khor bcom nas srog chags bye ba btul to/_/'di'i mthus sum mdo'i dbus su pad+ma 'di byung bar gyur to/_/lag na rdo rje gzungs 'di med par mngon par rdzogs par byang chub par mi nus/_bdud bye 
[\[136b.2\]]ba pham par ma yin/_nyon mongs pa'i rgya mtsho skems par ma yin te/_chos kyi sgron ma sbar bar mi nus so/_/lag na rdo rje ngas dka' ba bye ba khrag khrig brgya stong phrag du ma spyad na/_ji srid ngas gzungs 'di mnyan pa dang /_mngon par brtson pas brtson 'grus 
[\[136b.3\]]ma byas kyi bar du ngas sangs rgyas nyid thob par ma nus kyi/_phyis ngas sangs rgyas nyid thob bo/_/lag na rdo rje gzungs 'di ni mthu che zhing phan yon che ba yin no/_/lag na rdo rje 'di ni sangs rgyas bcom ldan 'das rnams kyi chos nyid de kho na nyid yang dag par sangs rgyas 
[\[136b.4\]]kyi sku yongs su sgrub pa yin no/_/lag na rdo rje 'di'i ming bzung ba tsam gyis de bzhin gshegs pa thams cad kyi mtshan bzung bar 'gyur ro/_/brjod cing bzlas pa tsam gyis de bzhin gshegs pa thams cad la mchod pa dang /_bsnyen bkur dang /_zhabs la 
[\[136b.5\]]phyag byas par 'gyur ro/_/de nas bcom ldan 'das la byang chub sems dpa' sems dpa' chen po lag na rdo rjes me tog sna tshogs dang /_dri dang /_bdug pa sna tshogs kyis mchod nas/_bcom ldan 'das la lan gsum bskor ba byas te/_bcom ldan 
[\[136b.6\]]'das kyi zhabs la gtugs nas/_bcom ldan 'das la 'di skad ces gsol to/_/bcom ldan 'das mi mjed kyi 'jig rten gyi khams de na yon tan gyi khyad par ci 'dra ba dag gda' ba bstan du gsol/_bcom ldan 'das de bzhin gshegs pa'i sku yang dag pa'i 
[\[136b.7\]]chos kyi gzhi 'di dag las gzhan pa dge ba'i rtsa ba ngan ngon tsam gyis ni sems can rnams kyi tshogs bsags par mi bgyi lags so/_/de nas bcom ldan 'das kyis gsang ba pa'i bdag po lag na rdo rje la 'di skad ces bka' stsal to/_/lag na rdo rje sems can 
[\[137a\]]
[\[137a.1\]]de dag ni snyom las can/_brtson 'grus dman pa/_gti mug gis rmongs pa/_'dod pa'i dregs pas rmongs pa/_yid ches par dka' ba/_phar mi 'dzin pa/_mar mi 'dzin pa/_dge sbyong du mi 'dzin pa/_bram zer mi 'dzin pa/_
[\[137a.2\]]rigs kyi gtso bo la bsnyen bkur mi byed pa de/_des ni gzungs 'di lag tu 'ong bar mi 'gyur zhing /_bsod nams chung ba/_skal ba chung ba/_blo zhan pa rnams kyis kyang nyan par mi 'gyur/_'chad par mi 'gyur zhing /_sdig pa thams cad 'jig par 
[\[137a.3\]]byed pa/_de bzhin gshegs pas gsungs pa'i gzungs 'di la dad pa skyed par mi 'gyur ro/_/de nas bcom ldan 'das kyis gnod sbyin gyi sde dpon chen po lag na rdo rje la 'di skad ces bka' stsal to/_/rigs kyi bu nga ni 'di nas shar phyogs logs su sangs rgyas kyi zhing 
[\[137a.4\]]tshad med pa gang gA'i klung gi bye ma dang mnyam pa'i sangs rgyas kyi zhing bye ba khrag khrig brgya stong 'das pa de na 'jig rten gyi khams nor bu'i sgron ma zhes bya ba grong khyer gyi kho ra khor yug tu dpag tshad bcu gnyis pa'i ra ba rin po che sna bdun las byas pa/_rgyas pa/_bde ba/_nyams 
[\[137a.5\]]dga' ba/_lo legs pa/_skye bo dang /_mi mang bos gang ba/_skyes pa dang /_bud med dang /_khye'u dang /_bu mo dang /_skye bo'i tshogs thams cad rgyan thams cad kyis brgyan pa nyid snang zhing nor bu dang /_gser 'bar ba'i mgo rgyan sna tshogs kyis mgo 
[\[137a.6\]]brgyan pa/_lha'i gzugs can/_mthu dang brtson 'grus chen po dang ldan pa/_bshes gnyen thams cad dang ldan pa/_rig pa'i gnas rtogs par khong du chud pa/_snang ba yod par 'gro'o/_/'jig rten gyi khams de na rgyal po nor bu sna tshogs zhes bya ba rgyal 
[\[137a.7\]]sring byed du 'jug ste/_blon po bye ba phrag brgyad cus yongs su bskor cing /_btsun mo dam pa gsal byed ma zhes bya ba bud med nyi khri'i 'khor can/_lha'i bu mo thams cad kyi lus la 'gran pa zhig yod do/_/'jig rten gyi khams de na yang me tog gi shing dang /_'bras 
[\[137b\]]
[\[137b.1\]]bu'i shing dang /_drang chu'i shing dang /_dri'i shing gang yin pa de dag thams cad kyang rin po che sna bdun gyi rang bzhin yin no/_/chu las skyes pa'i me tog gang yin pa de dag thams cad kyang rin po che sna bdun gyi rang bzhin yin no/_/thang las skyes pa'i me tog gang 
[\[137b.2\]]yin pa de dag thams cad ni 'dzam bu chu bo'i gser gyi rang bzhin yin no/_/mi rnams kyi tshe'i tshad ni bskal pa brgyad khri thub ste/_thams cad kyang dge ba bcu'i las kyi lam dang ldan pa/_sangs rgyas dang /_chos dang /_dge 'dun la mngon par dad pa yin no/_/
[\[137b.3\]]rgyal po de yang chos dang mthun pas rgyal srid skyong bar byed kyis/_chos dang mi mthun pas ni ma yin te/_sems can thams cad la phan pa'i bsam pa can yin no/_/'jig rten gyi khams de na yang de bzhin gshegs pa dgra bcom pa yang dag par rdzogs pa'i 
[\[137b.4\]]sangs rgyas nor bu chen po rnam par bkra ba rab gnas gtsang ma zhes bya ba byang chub sems dpa'i tshogs chen pos yongs su bskor cing /_rig sngags 'chang bye ba phrag mang pos yongs su bskor nas sangs rgyas kyi mdzad pa mdzad de/_de bzhin gshegs pa de ni gser gyi kha 
[\[137b.5\]]dog gi sku mtshan sum cu rtsa gnyis dang /_dpe byad bzang po brgyad cu mnga' ba/_'od 'dom gang gis kun nas bskor ba/_'od rin po che sna bdun ltar shin tu spa ba yin no/_/byang chub sems dpa' de dag thams cad kyang gser gyi kha dog gi lus 'od 'phro ba/_mtshan 
[\[137b.6\]]dang ldan pa/_rin po che sna bdun gyi pad+ma'i stan la 'khod pa ste/_thams cad kyang spobs pa mi zad pa/_sgrib pa med pa'i ye shes spyod yul ba/_rig pa'i gnas rtogs par khong du chud pas 'di lta ste/_nor bu chen po rgyas pa'i gzhal med khang shin tu rab tu gnas 
[\[137b.7\]]pa'i gsang ba zhes bya ba'i gzungs sems shing /_gzungs de nyid kyi mthus yon tan gyi khyad par 'di byung bar gyur to/_/de bzhin gshegs pa de yang gzungs 'di sems can thams cad la rab tu ston to/_/sems can de rnams kyang gzungs 'di'i mthus bde ba 
[\[138a\]]
[\[138a.1\]]nyams su myong ba ste sems can de dag thams cad sems can dmyal ba dang /_dud 'gro'i skye gnas dang /_gshin rje'i 'jig rten dang /_lha ma yin gyi ris rnams las yongs su thar par gyur to/_/ngan song gi sgo thams cad kyang bcad par gyur to/_/mtho 
[\[138a.2\]]ris kyi sgo rnams phye'o/_/bde 'gro'i sgo thams cad kyang phye ste/_'jig rten gyi khams de'i sems can gang yin pa de dag thams cad bla na med pa yang dag par rdzogs pa'i byang chub la yang dag par zhugs so/_/'jig rten gyi khams de na sems can thams cad 
[\[138a.3\]]byams pa'i sems kyis gnas te/_'di lta ste/_chu dang 'o ma gcig tu gyur pa bzhin no/_/de bzhin gshegs pa des kyang sngon byang chub sems dpar gyur pa na/_nor bu chen po rgyas pa'i gzhal med khang shin tu rab tu gnas pa'i gsang ba 'di sgrub pa na smon lam 'di 
[\[138a.4\]]skad ces/_bdag gis sangs rgyas kyi zhing du skye bar gyur pa'i sems can gang yin pa de dag thams cad nges par bla na med pa yang dag par rdzogs pa'i byang chub las phyir mi ldog par gyur cig ces smon lam btab ste/_gang dag gzungs 'di nyan pa dang /_'chang ba dang /_
[\[138a.5\]]klog pa dang /_kun chub par byed pa dang /_sgom pa dang /_'don pa dang /_sems pa dang /_sgrub par byed pa dang /_chung ngu na ming nyan par byed dam/_lag pas reg gam/_lus la 'chang ngam/_mig gis mthong ba tsam mam/_glegs bam la 
[\[138a.6\]]bris pa'am/_ras la bris pa'am/_rtsig pa la bris pa mthong na mtshams med pa lnga byas pa'am/_mnar med par gzhol ba'am/_dam pa'i chos spangs pa'am/_'phags pa la skur ba btab pa'am/_shen pa'am/_gdol pa'am/_rngon pa'am/_
[\[138a.7\]]bya ba'am/_long ba'am/_'on pa'am/_sha bkra can nam/_bkren pa'am/_zhar ba'am/_sgur po'am/_dman pa'am/_sngon gyi las kyis 'phangs pa'i sgrib pa can nam/_myong bar gyur par ma nges pa'am/_bdud kyi zhags pas 
[\[138b\]]
[\[138b.1\]]bcings pa'am/_lta ba ngan par ltung ba'am/_log 'dren gyis zin pa'am/_rgyu skar dang /_gza'i gnod par byas pa de dag thams cad nges par bla na med pa yang dag par rdzogs pa'i byang chub las phyir mi ldog par 'gyur ro/_/chung ngu na dud 'gro'i skye 
[\[138b.2\]]gnas pa [{]ri dgas [,]ri dwags [}]dang /_bya dang /_sbrang bu mchu [{]rings [,]ring [}]dang /_sha sbrang dang /_byi ba dang /_grog sbur rnams dang /_gzhan yang srog chags kyi rigs sna tshogs sgo nga las skyes pa'am/_mngal las skyes pa'am/_drod gsher las skyes pa'am/_
[\[138b.3\]]rdzus te skyes pa la sogs te/_de dag thams cad bla na med pa yang dag par rdzogs pa'i byang chub las phyir mi ldog par 'gyur te/_'di la the tshom dang /_yid gnyis bskyed par mi bya'o/_/de nas bcom ldan 'das kyis tshig 'di gsungs ma thag tu 'khor de dag thams 
[\[138b.4\]]cad dga' zhing /_ba spu'i khung bu rnams g.yos par gyur to/_/lha'i me tog ut+pal dang /_pad+ma dang /_ku mud dang /_pad+ma dkar po dang /_man dA ra ba dang /_man dA ra ba chen po'i char yang rab tu 'bab bo/_/lha'i sil snyan rnams kyang sgra 'byin to/_/
[\[138b.5\]]'khor gyi dkyil 'khor de dag thams cad kyi rang rang gi lus las kyang 'od zer byung bar gyur to/_/bcom ldan 'das kyi spyan sngar yang rin po che sna bdun gyi khang ba brtsegs ma bkra ba/_blta na sdug pa/_shin tu rnam par phye ba/_nyams dga' ba/_ka ba bzhi 
[\[138b.6\]]zug pa/_sgo bzhi dod pa/_them skas bzhi dang ldan pa/_'od 'bar ba/_grwa bzhi na nor bu rin po che chen po bzhi nyi ma ltar 'od 'bar ba/_nor bu dang /_rin po che dang /_mu tig gi dra ba du ma dpyangs pa/_dril bu mang pos mdzes par byas pa/_dar 
[\[138b.7\]]gyi ba dan mang pos kun nas brgyan pa/_me tog sna tshogs du ma'i chun pos mdzes par byas pa zhig byung ngo /_/sa 'di yang rnam pa drug tu rab tu g.yos te/_'gul ldeg la sgra 'byin cing mtho ba dang dma' bar gyur to/_/lha'i gnas thams cad kyang 'od kyis snang bar byas te/_
[\[139a\]]
[\[139a.1\]]lha'i gnas na gnas pa thams cad bskul to/_/rgyal po chen po bzhi yang bskul to/_/rig sngags 'chang gi gnas thams cad kyang bskul to/_lha'i gnas thams cad kyang 'bar/_kun du rab tu 'bar zhing me lce gcig tu gyur pa dang /_bar 
[\[139a.2\]]chad byed pa'i log 'dren thams cad kyang dngangs skrag ste/_cho nges 'debs shing phyogs bcur byer ro/_/de nas bcom ldan 'das kyi mdzod spu nas 'od zer rab tu bkye ste/_phyogs bcu'i 'jig rten gyi khams thams cad kun nas snang bar byas shing /_sangs rgyas 
[\[139a.3\]]kyi zhing thams cad snang bar byas te/_sangs rgyas bcom ldan 'das de rnams bskul nas slar dbu'i gtsug tu nub bo/_/de nas sangs rgyas bcom ldan 'das de rnams kyis de bzhin gshegs pa dgra bcom pa yang dag par rdzogs pa'i sangs rgyas shAkya thub pa de la legs 
[\[139a.4\]]so zhes bya ba byin te/_bcom ldan 'das legs so legs so/_/bcom ldan 'das khyod de bzhin gshegs pa nor bu bzang po rnam par bkra ba rab gnas gtsang ma de gzigs pa dang /_phyag bgyi ba dang /_bsnyen bkur bgyi zhing bzhud pa'i dus la bab kyis bzhud 
[\[139a.5\]]la nor bu chen po rgyas pa'i gzhal med khang shin tu rab tu gnas pa gsang ba zhes bgyi ba'i gzungs de yang rgyas par gson cig_/bcom ldan 'das gzungs de ni mthu che zhing phan yon che ba lags so/_/gzungs de ni sngon gyi de bzhin gshegs pa rnams kyis byin gyis brlabs pa 
[\[139a.6\]]lags te/_gang la la zhig nyan tam/_chung ngu na ming ngam/_lag pas reg na yang phyir mi ldog par 'gyur zhing /_bla na med pa yang dag par rdzogs pa'i byang chub tu mngon par rdzogs par sangs rgyas par 'gyur ro/_/de nas bcom ldan 'das kyis phyogs bcu'i 
[\[139a.7\]]sangs rgyas kyi zhing thams cad nas gshegs pa'i sangs rgyas bcom ldan 'das rnams kyis gsol ba btab par thugs su chud nas/_yang 'od zer bye ba khrag khrig brgya stong bkye ste/_ji ltar lhags pa'i 'khor de la bos nas 'di skad ces bka' stsal to/_/rigs kyi bu 
[\[139b\]]
[\[139b.1\]]tshur sheg_/de bzhin gshegs pa'i brda byung ba ni 'di yin no/_/de nas bcom ldan 'das nyid kyis gdan las bzhengs pa dang /_khang pa brtsegs ma de'i dbus su rdo rje'i seng ge'i khri byung nas/_khri de'i steng du rin po che'i pad+ma bkra ba/_blta na sdug pa/_
[\[139b.2\]]yid du 'ong ba/_sdong bu ni gser/_pad+ma'i snying po ni mu tig dmar po can zhig byung ste/_de la bcom ldan 'das bzhugs so/_/bcom ldan 'das bzhugs ma thag tu sa chen po 'di che thang du g.yos par gyur to/_/bcom ldan 'das kyang nor bu chen po dag pa 
[\[139b.3\]]zhes bya ba'i ting nge 'dzin la snyoms par zhugs so/_/'khor thams cad dbugs phyung nas steng gi nam mkha'i dkyil du 'khor gyi dkyil 'khor thams cad 'khod de/_'khor mang po dang /_'khod pa chen po dang /_sangs rgyas kyi byin gyi rlabs chen po dang /_rnam 
[\[139b.4\]]par sprul ba dang /_byang chub sems dpa' mang po'i 'khor dang /_lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa mang po dang /_rig 
[\[139b.5\]]sngags 'chang bye ba phrag mang po'i 'khor dang /_gsang ba'i bdag po lag na rdo rje dang thabs cig dang /_brgya byin dang /_tshangs pa dang /_'jig rten skyong ba thams cad dang /_rgyal po chen po bzhi dang gshegs so/_/de dag thams cad shar phyogs logs 
[\[139b.6\]]su dong ba dang /_tshad med pa'i gang gA'i klung gi bye ma dang mnyam pa'i sangs rgyas kyi zhing bye ba khrag khrig brgya stong 'das nas/_nor bu sgron ma zhes bya ba'i 'jig rten gyi khams su phyin par mthong ste/_bcom ldan 'das kyi rdzu 'phrul gyi mthus skad cig thang cig yud tsam 
[\[139b.7\]]gyis 'jig rten gyi khams der phyin to/_/'jig rten gyi khams der byon ma thag tu nam mkha' las babs nas/_bcom ldan 'das de bzhin gshegs pa nor bu bzang po rnam par bkra ba rab gnas gtsang ma de'i drung du gshegs so/_/der gshegs nas bcom ldan 
[\[140a\]]
[\[140a.1\]]'das gnod pa mi mnga' 'am/_bskyod pa yang ngam/_bde ba la reg par gnas sam zhes gsungs nas/_rin po che sna bdun gyi pad+ma 'dab ma stong pa zhig byin no/_/de nas bcom ldan 'das lha'i gzhal med khang na 'khor dang bcas pa bzhugs 
[\[140a.2\]]pa dang /_des phyag gser gyi kha dog can brkyang nas/_zab cing zab pas/_de bzhin gshegs pa dgra bcom pa yang dag par rdzogs pa'i sangs rgyas shAkya thub pa de yang dag par dgyes par mdzad de/_khang pa brtsegs ma de nyid du bzhugs nas/_bcom 
[\[140a.3\]]ldan 'das kyis kyang zhus pa/_bcom ldan 'das khyod kyis chos kyi 'khor lo legs par bskor lags sam/_khyod kyis bdud dpung dang bzhon par bcas pa bcom lags sam/_khyed kyis chos kyi sgron ma ma spar lags sam/_chos kyi rgyal mtshan bsgreng lags 
[\[140a.4\]]sam/_chos kyi rnga brdungs lags sam/_chos kyi dung rab tu bus lags sam/_bcom ldan 'das khyod kyis 'jig rten du sangs rgyas 'byung ba bla na med pa'i thams cad mkhyen pa mkhyen par bgyis lags sam/_bcom ldan 'das khyod kyis deng 'dzam bu'i gling du 
[\[140a.5\]]chos kyi 'khor lo chos kyi gter lan gnyis su bskor ba mdzod cig_/bcom ldan 'das kyis tshig 'di gsungs ma thag tu sangs rgyas kyi zhing 'jig rten gyi khams de thams cad rnam pa drug tu g.yos/_rab tu g.yos/_kun du rab tu g.yos/_'gul/_rab 
[\[140a.6\]]tu 'gul/_kun du rab tu 'gul/_ldeg_/rab tu ldeg_/kun du rab tu ldeg_/'ur 'ur/_rab tu 'ur 'ur/_kun du rab tu 'ur 'ur/_chem chem/_rab tu chem chem/_kun du rab tu chem chem ste/_me tog gi char chen po yang rab tu 
[\[140a.7\]]'bab/_rdzu 'phrul gyi cho 'phrul chen po yang snang /_sil snyan rnams kyang ma dkrol bar sgra 'byin/_steng gi nam mkha'i bar snang gi lha'i bu rnams kyang lha'i sil snyan shin tu yid du 'ong ba yan lag lnga pa dag dkrol bar byed/_klu chen po gang dag yin pa 
[\[140b\]]
[\[140b.1\]]de dag thams cad kyang rin po che sna tshogs kyi char rab tu 'bebs par byed/_dri'i phye ma sna tshogs dang /_tsan+dan gyi chu sna tshogs kyi char yang 'bebs par byed/_gos sna tshogs dang /_rgyan dang /_lhab lhub sna tshogs kyi char yang rab tu 'bebs par byed/_
[\[140b.2\]]lha'i mu tig dmar po dang /_spug dang /_nor bu rin po che chen po rnam par snang byed dang /_nor bu rin po che chen po nyi ma'i snying po dang /_chu shel dang /_me shel dang /_dpal gyi snying po'i char yang rab tu 'bebs par byed/_lha'i me tog ut+pa la 
[\[140b.3\]]dang /_pad+ma dang /_ku mu da dang /_pad+ma dkar po dang /_man dA ra ba dang /_man dA ra ba chen po'i char yang rab tu 'bebs par byed/_lha'i 'dzam bu chu bo'i gser las byung ba'i me tog dang /_lha'i dngul las byung ba'i me tog gi char yang rab tu 
[\[140b.4\]]'bebs par byed/_lha'i me tog gi phreng ba'i char yang rab tu 'bebs par byed/_nam mkha'i dkyil na gnas pa'i lha'i bu rnams kyang a la la zhes sgra snyan par 'byin cing /_dbyangs kyang rjes su sgrogs par byed/_legs so zhes bya ba yang sbyin par byed/_
[\[140b.5\]]bcom ldan 'das shAkya thub pa 'jig rten du chos kyi 'khor lo lan gnyis su bskor ba dang /_yid bzhin gyi nor bu rin po che chen po chos kyi rgyal mtshan 'dzam bu'i gling du bzhag pa dang /_'di lta ste/_nor bu chen po rgyas pa'i gzhal med khang shin tu rab tu gnas 
[\[140b.6\]]pa gsang ba'i rgyal po'i cho ga zhib mo chen po 'dzam bu'i gling du rab tu spyod par bgyis pa legs so legs so/_/de nas de bzhin gshegs pa dgra bcom pa yang dag par rdzogs pa'i sangs rgyas nor bu bzang po rnam par bkra ba rab gnas gtsang ma'i mdzod spu nas 'od 
[\[140b.7\]]zer sna tshogs bkye ste/_'od zer de dag gis phyogs bcu'i 'jig rten gyi khams mtha' dag gi sangs rgyas kyi zhing thams cad du sangs rgyas bcom ldan 'das thams cad bskul zhing snang bar mdzad do/_/stong gsum gyi stong chen po'i 'jig rten gyi khams de yang 
[\[141a\]]
[\[141a.1\]]snang bar mdzad/_lha'i gnas thams cad dang /_klu'i gnas thams cad dang /_dmyal ba dang /_dud 'gro'i skye gnas dang /_gshin rje'i 'jig rten dang /_lha ma yin gyi ris rnams su yang bskul cing snang bar mdzad de/_slar 
[\[141a.2\]]log nas bcom ldan 'das de bzhin gshegs pa shAkya thub pa de la lan gsum bskor ba byas nas/_slar yang gtsug tor gyi gseb tu zhugs so/_/de nas phyogs bcu'i sangs rgyas kyi zhing de dag thams cad kyi sangs rgyas bcom ldan 'das de dag thams cad rang 
[\[141a.3\]]rang gi sangs rgyas kyi zhing dag nas rdzu 'phrul gyi rnam par 'phrul pa mdzad nas/_tshad med pa'i gang gA'i klung gi bye ma dang mnyam pa'i sangs rgyas bcom ldan 'das rnams sangs rgyas kyi zhing der gshegs nas/_so so'i rdzu 'phrul gyi cho 'phrul gyis rin po che sna bdun 
[\[141a.4\]]gyi khang pa brtsegs ma dag sprul nas/_khang ba brtsegs ma'i nang du 'dzam bu chu bo'i gser las byung ba'i seng ge'i khri dag byung ba de la sangs rgyas bcom ldan 'das de dag thams cad rang rang gi 'khor dang /_khang pa brtsegs ma'i nang du zhugs so/_/de nas bcom 
[\[141a.5\]]ldan 'das de bzhin gshegs pa nor bu bzang po rnam par bkra ba rab gnas gtsang mas/_de bzhin gshegs pa de dag thams cad yang dag par dgyes par mdzad de/_rdzu 'phrul gyi cho 'phrul chen pos legs par mchod nas/_rang rang gi seng ge'i khri la 
[\[141a.6\]]bzhugs so/_/de nas byang chub sems dpa' sems dpa' chen po nor bu'i snying po de bzhin gshegs pa nor bu bzang po rnam par bkra ba rab gnas gtsang ma gang na ba der song ste phyin nas/_bcom ldan 'das kyi zhabs la mgo bos phyag byas te/_bcom ldan 'das 
[\[141a.7\]]la 'di skad ces gsol to/_/bcom ldan 'das sangs rgyas 'dus pa chen po yang rab tu gda'/_byang chub sems dpa'i 'dus pa chen po dang /_lha dang /_klu dang /_gnod sbyin dang /_lha ma yin dang /_nam mkha' lding dang /_mi'am ci dang /_
[\[141b\]]
[\[141b.1\]]lto 'phye chen po dang /_mi dang mi ma lags pa'i 'dus pa chen po thams cad kyang rab tu gda'/_rig sngags 'chang gi tshogs 'dus pa chen po yang lhags nas/_'di lta ste/_lag na rdo rje la sogs pa byang chub sems dpa' chen po'i tshogs kyang lhags/_bcom 
[\[141b.2\]]ldan 'das rdzu 'phrul gyi cho 'phrul chen po yang gda' lags pas/_bcom ldan 'das nor bu chen po rgyas pa'i gzhal med khang shin tu rab tu gnas pa gsang ba rab tu bstan pa'i dus ni 'di lags so/_/tshod ni 'di lags so zhes lan gnyis lan gsum du gsol 
[\[141b.3\]]ba btab pa dang /_de nas bcom ldan 'das de bzhin gshegs pa dgra bcom pa yang dag par rdzogs pa'i sangs rgyas nor bu bzang po rnam par bkra ba rab gnas gtsang mas byang chub sems dpa' sems dpa' chen po nor bu'i snying po la bka' stsal pa/_rigs kyi 
[\[141b.4\]]bu song la de bzhin gshegs pa dgra bcom pa yang dag par rdzogs pa'i sangs rgyas shAkya thub pa la gsol ba thob shig dang /_des khyod la rab tu ston par 'gyur ro/_/de nas byang chub sems dpa' sems dpa' chen po nor bu'i snying po bcom ldan 'das de bzhin 
[\[141b.5\]]gshegs pa dgra bcom pa yang dag par rdzogs pa'i sangs rgyas shAkya thub pa gang na ba der song ste phyin nas/_bcom ldan 'das la lan gsum bskor ba byas te spyan sngar 'dug nas/_bcom ldan 'das la byang chub sems dpa' sems dpa' chen po nor bu'i snying pos 'di skad ces 
[\[141b.6\]]gsol to/_/bcom ldan 'das nor bu chen po rgyas pa'i gzhal med khang shin tu rab tu gnas pa gsang ba 'di sems can thams cad la thugs brtse ba'i slad du rab tu bstan du gsol/_de nas bcom ldan 'das de bzhin gshegs pa shAkya thub pas gsol ba btab 
[\[141b.7\]]par thugs su chud nas/_gsang ba pa'i bdag po lag na rdo rje la bka' stsal pa/_gsang ba pa'i bdag po song la 'khor mang po 'di'i dbus kyis phyogs su rdo rjes sa la snun cig_/de nas gsang ba pa'i bdag po lag na rdo rjes bcom ldan 'das kyis bka' stsal 
[\[142a\]]
[\[142a.1\]]ba mnyan nas/_'khor gyi sa'i dkyil 'khor chen po'i dbus gang na ba der song nas/_sa phyogs de la rdo rjes bsnun te sa la bsnun ma thag tu de nas gru bzhi rags so/_/stong gsum gyi stong chen po'i 'jig rten gyi khams 'di yang rnam pa drug tu rab tu 
[\[142a.2\]]g.yos so/_/g.yos ma thag tu sa phyogs der rin po che sna bdun gyi khang pa brtsegs ma gru bzhi pa/_ka ba bzhi zug pa/_sgo bzhi btod pa/_mnyam pa/_nyams dga' ba/_shin tu rnam par phye ba/_chas mdzes par byas pa/_bkra ba/_blta na 
[\[142a.3\]]sdug pa/_'od 'bar ba/_them skas bzhi dang ldan pa/_'phang du dpag tshad gsum yod la/_rgyar dpag tshad lnga yod pa zhig byung ngo /_/khang pa brtsegs ma'i dbus der yang 'dzam bu chu bo'i gser las byung ba'i mchod rten nor bu dang /_rin po che dang /_
[\[142a.4\]]mu tig gi dra ba du mas brgyan pa/_rin po che sna bdun las byung ba'i dril bu g.yer ka'i dra bas g.yogs pa/_dril bu du ma 'phyang du bcug pa/_dar gyi chun po du mas mdzes par byas pa/_me tog gi chun po du mas mngon par brgyan pa zhig byung ngo /_/mchod 
[\[142a.5\]]rten de'i dbus na de bzhin gshegs pa gsum gyi sku bzhugs so/_/de nas sangs rgyas bcom ldan 'das de dag thams cad kyis khang pa brtsegs ma de la mchod pa mdzad do/_/byang chub sems dpa'i 'khor de yang khang pa brtsegs ma de dang /_mchod rten la 
[\[142a.6\]]mchod par byed/_rjed par byed/_me tog dang /_bdug pa dang /_dri dang /_phreng ba dang /_byug pa dang /_gdugs dang /_rgyal mtshan dang /_ba dan dang /_rol mo dang /_thal mo sbyar ba dang /_phyag 'tshal bar byed do/_/de nas lha dang /_klu dang /_
[\[142a.7\]]gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa'i 'khor mang po de dag ngo mtshar skyes te ya mtshan du gyur/_spro bar gyur nas khang pa brtsegs ma dang /_mchod 
[\[142b\]]
[\[142b.1\]]rten 'di ci'i phyir byung bar gyur ces ca co dang ga zha'i sgra mthon por 'byin cing /_mchod rten dang khang pa brtsegs ma de la skor ba byed/_mchod par byed/_rjed par byed/_me tog dang /_bdug pa dang /_dri dang /_phreng ba dang /_byug pa dang /_sil snyan 
[\[142b.2\]]sna tshogs dang /_pheg rdob pa dag gis mchod par byed do/_/byang chub sems dpa' de dag thams cad dang /_'khor gyi dkyil 'khor thams cad kyang thal mo sbyar nas 'khod de phyag 'tshal bar byed do/_/de nas khang pa brtsegs ma de las sgra byung ba/_kye 
[\[142b.3\]]'khor mang po dag par snang la ci snang ltos shig ltos shig_/de nas ji ltar 'dus pa'i 'khor mang po de dag thams cad kyis bar snang la bltas te/_bltas ma thag tu baiDUr+ya dang /_nor bu rin po che chen po las byung ba'i sprin gyi phung po chen po zhig byung ngo /_/de nas 
[\[142b.4\]]sprin gyi phung po'i steng du nor bu chen po rgyas pa'i gzhal med khang shin tu rab tu gnas pa gsang ba zhes bya ba'i gzungs 'di yi ge gser gyi kha dog tu bris par mthong ngo /_/nam mkha'i dkyil de nyid las sgra byung ba/_sangs rgyas bcom ldan 'das thams cad nor bu chen po rgyas 
[\[142b.5\]]pa'i gzhal med khang shin tu rab tu gnas pa gsang ba zhes bya ba'i gzungs bklag tu gsol bklag tu gsol/_sgra byung ma thag tu de bzhin gshegs pa re re'i spyan sngar sprin gyi phung po la bris pa byung nas 'di skad ces kyang dbyangs su sgrogs so/_/bcom ldan 'das shAkya 
[\[142b.6\]]thub pa de la phyag 'tshal lo phyag 'tshal lo/_/mchod rten mchog 'di sgo phye shig_/mchod rten de'i dbus na de bzhin gshegs pa gsum gyi sku bzhugs te/_de'i mthus cho 'phrul gyi rnam par sprul pa'i khyad par chen po 'di snang zhing de kho na'i mthus/_de bzhin 
[\[142b.7\]]gshegs pa thams cad kyi rdzu 'phrul rnam par 'phrul pa yang snang /_nor bu chen po rgyas pa'i gzhal med khang shin tu rab tu gnas pa'i gsang ba'i gzungs kyi dkyil 'khor dang /_cho ga dang /_rig sngags dang /_cho ga zhib mo'i yo byad dang bcas pa mtha' dag 
[\[143a\]]
[\[143a.1\]]rdzogs shing rgyas par 'khor gyi dbus su legs par rab tu 'chad par 'gyur ro/_/de nas phyogs bcu nas 'dus pa'i sangs rgyas bcom ldan 'das de dag thams cad kyis/_de bzhin gshegs pa dgra bcom pa yang dag par rdzogs pa'i sangs rgyas 
[\[143a.2\]]shAkya thub pa la 'di skad ces gsungs so/_/bcom ldan 'das mchod rten rin po che 'di dang 'di na bzhugs pa 'di lta ste/_de bzhin gshegs pa dgra bcom pa yang dag par rdzogs pa'i sangs rgyas nor bu'i rgyal po me tog rgyal mtshan dang /_nor bu rnam par bkra 
[\[143a.3\]]ba dang /_rdo rje 'phags pa'i rgyal po zhes bya ba de dag bstan pa'i skabs dbye bar mdzod cig_/de nas bcom ldan 'das de bzhin gshegs pa shAkya thub pas rdzu 'phrul gyi cho 'phrul chen pos khang pa brtsegs ma'i mchod rten gang na bar bzhud de/_phyag g.yas pa 
[\[143a.4\]]gser gyi kha dog can bsod nams brgya'i mtshan gyis brgyan pa brkyang nas/_mchod rten mchog de'i sgo'i sgo 'phar phye ste/_de bzhin gshegs pa'i sku rnams bstan to/_/de nas de bzhin gshegs pa de rnams kyis/_de bzhin gshegs pa shAkya thub pa la 
[\[143a.5\]]legs so zhes bya ba byin te/_shAkya thub pa legs so legs so/_/deng khyod kyis 'dzam bu'i gling du chos kyi 'khor lo lan gnyis pa bskor to/_/bcom ldan 'das seng ge'i khri 'di nyid la bzhugs shig_/de nas de bzhin gshegs pa shAkya thub pa mchod 
[\[143a.6\]]rten gyi nang du khri de nyid la bzhugs so/_/de nas bcom ldan 'das la byang chub sems dpa' sems dpa' chen po lag na rdo rjes 'di skad ces gsol to/_/bcom ldan 'das de bzhin gshegs pa 'di dag khang pa brtsegs ma'i mchod rten gyi nang du ci'i slad du byung /_
[\[143a.7\]]gang nas ni gshegs/_bcom ldan 'das kyis bka' stsal pa/_lag na rdo rje sngon byung ba bskal pa bsam gyis mi khyab pa/_tshad med pa/_dpag tu med pa/_gzhal du med pa/_gzhal gyis mi lang ba/_tshad gzung du med pa/_ches grangs 
[\[143b\]]
[\[143b.1\]]med pa na gang gi tshe 'dzam bu'i gling 'byor pa dang /_rgyas pa dang /_lo legs pa dang /_nyams dga' ba dang /_skye bo dang /_mi mang pos gang zhing /_ma rmos pa ma btab pa'i 'bras sA lu byung ste/_bdag gi ba med cing yongs su bzung ba med de/_
[\[143b.2\]]'jig rten thams cad bde ba dang ldan pa/_de'i tshe 'dzam bu'i gling na sangs rgyas med do/_/de'i tshe ri'i rgyal po rin chen ri bo zhes bya ba de la drang srong gsum zhig gnas te/_gcig gi ming ni nor bu'i gtsug tor/_gnyis pa ni gser gyi gtsug tor/_
[\[143b.3\]]gsum pa ni rdo rje'i gtsug tor zhes bya ste/_de rnams bdag cag ji ltar sems can thams cad bsgral ba'i phyir 'di lta ste/_'jig rten bla na med pa yang dag par rdzogs par byang chub pa'i sangs rgyas nyid 'thob par 'gyur snyam zhing /_gcig tu sangs rgyas 
[\[143b.4\]]yid la byed/_chos yid la byed/_dge 'dun yid la byed do/_/de nas drang srong de rnams de snyam du bsams nas/_yud tsam zhig cang mi smra bar gyur cing sems pa na/_de rnams kyis sems can thams cad mngon par dga' ba'i byams pa rnam par bkra 
[\[143b.5\]]ba'i gzhal med khang zhes bya ba'i ting nge 'dzin thob cing /_lha'i mig skyes nas ji tsam na steng du bltas na/_gnas gtsang ma'i ris kyi lha'i bu bar snang la sgra 'byin pa/_skyes bu dam pa legs so legs so/_/khyod 'di lta ste/_bla na med pa yang dag par 
[\[143b.6\]]rdzogs pa'i byang chub tu sems bskyed pa 'di ni legs so/_/kye skyes bu dam pa dag nor bu chen po rgyas pa'i gzhal med khang shin tu rab tu gnas pa gsang ba sngon gyi de bzhin gshegs pa rnams kyis sems can thams cad la phan pa'i don du gsungs pa thos pa tsam gyis 
[\[143b.7\]]phyir mi ldog pa nas/_bla na med pa yang dag par rdzogs pa'i byang chub kyi bar thob par 'gyur/_chos thams cad mngon du 'gyur/_gzungs kyi sgo thams cad mngon du 'gyur/_bdud thams cad brgyal bar 'gyur/_chos thams cad kyi sgron ma sbar 
[\[144a\]]
[\[144a.1\]]bar 'gyur/_dge ba'i rtsa ba thams cad mngon du 'gyur/_pha rol du phyin pa drug yongs su rdzogs par 'gyur/_dmyal ba dang /_dud 'gro'i skye gnas dang /_gshin rje'i 'jig rten dang /[ {]yi dgas [,]yi dwags [}]kyi yul dang /_lha 
[\[144a.2\]]ma yin gyi chos rnams las yongs su thar bar 'gyur/_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa rnams las yongs su thar bar 
[\[144a.3\]]'gyur ba thob nas/_phyi ma'i tshe phyi ma'i dus na 'dzam bu'i gling 'di na sems can gang dag phar mi 'dzin pa dang /_mar mi 'dzin pa dang /_dge sbyong du mi 'dzin pa dang /_bram zer mi 'dzin pa dang /_mi dge ba dang /_dam pa'i chos spong ba dang /_'phags 
[\[144a.4\]]pa la skur pa 'debs pa dang /_mnar med par gzhol ba dang /_sangs rgyas dang /_byang chub sems dpa' la slu ba dang /_dgra bcom pa gsod pa dang /_mtshams med pa lnga byed pa dang /_bram ze gsod pa dang /_ba lang gsod pa dang /_chom 
[\[144a.5\]]rkun byed pa dang /_g.yon can dang /_sho gam sgugs pa dang /[ {]brdzun [,]rdzun [}]du smra ba dang /_ma byin par len pa dang /_'dod pas log par spyod pa dang /_phra ma smra ba dang /_tshig kyal pa smra ba dang /_gzhal ba la sgyu byed pa dang /_gzhal lugs la 
[\[144a.6\]]sgyu byed pa dang /_srang la sgyu byed pa dang /_gzhan gyi nor 'phrog pa dang /_gtams pa brnog pa dang /_bshes pa la 'khu ba dang /_sngon gyi las kyi sgrib pas zin pa dag 'byung bar 'gyur te/_de dag thams cad gzungs 'di'i mthus thos pa tsam mam/_
[\[144a.7\]]bklags pa'am/_kun chub par byas pa'am/_lus la thogs sam/_bris nas 'chang ngam/_rgyal mtshan gyi rtse mo la 'dogs sam/_glegs bam du byed dam/_ras la bris pa'am/_dar la bris pa'am/_rtsig pa la bris pa'am/_rab la bris 
[\[144b\]]
[\[144b.1\]]pa'am/_chung ngu na sgra nyan pa'am/_lag pas reg gam/_grib mas phog gam/_sems can gzhan gyis reg na yang de dag thams cad gdon mi za bar phyir mi ldog par gyur nas/_bla na med pa yang dag par rdzogs par byang chub mngon par rdzogs 
[\[144b.2\]]par sangs rgyas par 'gyur/_tshe 'di nyid la yang yon tan brgya stong mtha' yas pa thob par 'gyur ro/_/sdig pa thams cad dang bral bar 'gyur/_dge ba'i rtsa ba thams cad dang ldan par 'gyur/_bdud thams cad mthar byed par 'gyur/_'jig rten thams 
[\[144b.3\]]cad dga' bar 'gyur/_sems can thams cad kyi mchod pa'i 'os su 'gyur/_rgyal po dang /_rgyal bu dang /_blon po dang /_btsun mo'i 'khor dang bcas pa thams cad dga' bar 'gyur/_dge sbyong dang /_bram ze thams cad dga' bar 'gyur/_
[\[144b.4\]]tshig gzung bar 'os par 'gyur/_rtag tu lag pa dang /_rkang pa gzhon sha can du 'gyur/_tshig mnyen zhing snyan par 'gyur/_bkren par mi 'gyur te/_'jig rten pa'i sdug bsngal nyams su myong bar mi 'gyur/_lus la dug gis mi tshugs te/_
[\[144b.5\]]mtshon gyis ma yin/_mes ma yin/_chus ma yin/_de la gcan gzan khro bo'i 'jigs pas mi tshugs te/_mi rgod kyi 'jigs pas ma yin/_chom rkun gyi 'jigs pas ma yin/_kla klo'i 'jigs pas ma yin/_lam dang lam gol ba'i 
[\[144b.6\]]'jigs pas ma yin/_gnod sbyin gyi 'jigs pas ma yin/_'byung po'i 'jigs pas ma yin/_srin po'i 'jigs pas ma yin/_sha za'i 'jigs pas ma yin/_mkha' 'gro ma'i 'jigs pas ma yin te/_sbrul gyi 'jigs pa mi 'byung /_
[\[144b.7\]]lus la rims kyis mi tshugs te/_zhag gcig pa'am/_zhag gnyis pa'am/_zhag gsum pa'am/_zhag bzhi pa'am/_rtag pa'i rims sam/_rims thams cad kyis lus la mi tshugs par 'gyur/_mig gi nad mi 'byung ste/_rna 
[\[145a\]]
[\[145a.1\]]ba'i nad ma yin/_sna'i nad ma yin/_lce'i nad ma yin/_kha'i nad ma yin/_so'i nad ma yin/_mchu'i nad ma yin/_mgrin pa'i nad ma yin/_rna bar zug pa ma yin/_lag pa'i nad ma yin/_rgyab kyi nad ma yin/_chu 
[\[145a.2\]]so'i nad ma yin/_gzhang 'brum gyi nad ma yin/_gcin nad ma yin/_'khru ba'i nad ma yin/_shu ba'i nad ma yin/_brla'i nad ma yin/_byin pa'i nad ma yin/_rkang pa'i nad ma yin/_nad thams cad mi 'byung ngo /_/'di lta ste/_bas ldag 
[\[145a.3\]]dang /_lhog pa dang /_me dpal dang /_lto na ba dang /_g.yan pa dang /_phol mig dang /_khyi rngo dang /_mdze dang /_rkang shu la sogs pa thams cad kyi thams cad du mi 'byung /_klad pa na ba ma yin/_gzhogs phyed na ba ma yin/_long bar mi 'gyur/_
[\[145a.4\]]zhar bar mi 'gyur/_sgur po ma yin/_pha rol gyi mthus 'chi bar mi 'gyur/_'on par mi 'gyur/_sha bkra can du mi 'gyur/_brnyas shing gnas par mi 'gyur te/_yon tan gyi khyad par 'di dag chos dang ldan par 'byung bar 'gyur ro/_/'chi ba'i tshe na 
[\[145a.5\]]yang spobs pa mi zad par 'gyur/_sems 'khrugs pas dus byed par mi 'gyur/_de bzhin gshegs pa thams cad zhal mngon sum du bstan nas dbugs 'byin pa mdzad par 'gyur/_lus la byad dang g.yengs byed kyis mi tshugs/_lus la sngags kyi sbyor 
[\[145a.6\]]bas mi tshugs/_bde bar gnyid kyis log par 'gyur/_bde bar sad par 'gyur/_rmi lam na yang sangs rgyas brgya stong mthong bar 'gyur/_de bzhin gshegs pa byang chub sems dpa'i tshogs kyis bskor ba thams cad mthong bar 'gyur te/_gsang ba'i 
[\[145a.7\]]gzungs kyi mthus yon tan gyi khyad par de lta bu 'byung ngo zhes smra ba mthong ngo /_/de nas drang srong de rnams kyi dga' ba snying la reg cing spro ba thob nas mar sar gyi gong bu bzhu ba bzhin du lus zhig nas zhu ba'i khu ba de sa'i nang du thim mo/_/de nas sa gzhi de las smyig ma'i 
[\[145b\]]
[\[145b.1\]]mde'u gser gyi kha dog can/_rtsa ba rin po che sna bdun las byas pa/_lo ma gser las byas pa/_rtse mo mu tig las byas pa/_bkra ba/_blta na sdug pa/_stobs dang ldan pa/_gzi dang ldan pa/_dri zhim pa/_shin tu yid du 'ong ba gsum 
[\[145b.2\]]skyes so/_/smyig ma'i mde'u de rnams zla ba bcu lon pa dang gas te/_de rnams kyi dbus nas khye'u gzugs bzang po mdzes pa/_blta na sdug pa/_kha dog rgyas pa mchog dang ldan pa gsum byung ngo /_/de nas khye'u de rnams phyogs de nyid du de'i drung na 
[\[145b.3\]]skyil mo krung bcas te sgom zhing 'khod do/_/ji tsam na zhag bdun lon pa'i nyin mo byang chub mngon par rdzogs par sangs rgyas te/_gser gyi kha dog gi lus skyes bu chen po'i mtshan sum cu rtsa gnyis dang /_dpe byad bzang po brgyad cus spras pa/_'od 'dom gang 
[\[145b.4\]]gis kun nas spras par gyur to/_/smyig ma'i mde'u de rnams kyang khang pa brtsegs mar gyur to/_/nor bu chen po rgyas pa'i gzhal med khang shin tu rab tu gnas pa gsang ba'i gzungs 'di yang nam mkha' la gser gyi yi ger snang ngo /_/rgyal po chen po bzhi yang steng 
[\[145b.5\]]nas gdugs 'dzin cing me tog gis gtor te/_'di skad ces 'jig rten du sangs rgyas byung ngo zhes dbyangs su sgrogs shing 'di lta ste/_klu'i bdag po rgyal po chen po'i gtsug gi nor bu zhes bya ba dang /_grul bum gyi bdag po rgyal po chen po nor bu'i snying po zhes bya ba 
[\[145b.6\]]dang /_brang 'gro'i bdag po rgyal po chen po nor bu'i 'od ces bya ba dang /_gnod sbyin gyi bdag po rgyal po chen po nor bu'i rdo rje zhes bya ba 'khor gnod sbyin brgya stong phrag du ma dang /_bcom ldan 'das de dag la mchod pa byed do/_/sa phyogs de yang rin po che sna bdun 
[\[145b.7\]]gyi rang bzhin du gyur to/_/me tog gi shing thams cad kyang rin po che'i rang bzhin du gyur to/_/lag na rdo rje de'i tshe de'i dus kyi tshe drang srong smyig ma'i mde'u rnams las byung ba byang chub mngon par rdzogs par sangs rgyas pa gang yin pa de dag gzhan zhig yin snyam na de ltar mi 
[\[146a\]]
[\[146a.1\]]blta'o/_/de ci'i phyir zhe na/_lag na rdo rje de dag na khang pa brtsegs ma'i mchod rten gyi de bzhin gshegs pa 'di dag yin no/_/sa phyogs kyang 'di yin no/_/'jig rten gyi khams kyang 'di yin no/_/smyig ma'i mde'u'i khang pa brtsegs 
[\[146a.2\]]ma yang 'di yin no/_/byang chub sems dpa'i 'khor 'dus pa yang 'di yin no/_/de rnams drang srong du gyur pa na gzungs 'di thos pa tsam mam/_snying po sems la bsgoms pa tsam gyis drang srong gi lus spangs nas byang chub mngon par rdzogs par sangs rgyas so/_/
[\[146a.3\]]lag na rdo rje de'i tshe de'i dus kyi nam mkha'i dkyil na gnas gtsang ma'i ris kyi lha'i bu gzungs 'di'i yon tan gyi khyad par bsngags pa smra ba gang yin pa de gzhan zhig yin snyam na de ltar mi blta'o/_/de ci'i phyir zhe na/_nga nyid de'i tshe de'i dus na gnas gtsang ma'i ris kyi 
[\[146a.4\]]lhar gyur to/_/lag na rdo rje de'i tshe de'i dus na gnas gtsang ma zhes bya ba gang gis drang srong de rnams dang /_de bzhin gshegs pa de rnams la bkur sti dang /_rim gro byas pa gang yin pa de gzhan zhig yin snyam na de ltar mi blta'o/_/de ci'i phyir zhe na/_de bzhin 
[\[146a.5\]]gshegs pa dgra bcom pa yang dag par rdzogs pa'i sangs rgyas nor bu bzang po rnam par bkra ba rab tu gnas pa 'di gnas gtsang ma zhes bya ba rim gro bar gyur pa na de rnams kyis de bzhin gshegs par lung bstan to/_/de nas sangs rgyas bcom ldan 'das de dag thams 
[\[146a.6\]]cad kyis de bzhin gshegs pa shAkya thub pa la legs so zhes bya ba byin no/_/shAkya thub pa khyod kyis sangs rgyas kyi yul gyi rnam par 'phrul ba'i byin gyi rlabs 'di 'dra bas sngon gyi sbyor ba gsungs shing /_de bzhin gshegs pa'i gsang ba'i gzungs 'di yang 
[\[146a.7\]]dag par bstan te/_de bzhin gshegs pa thams cad kyi gsang ba'i gzungs 'di de bzhin gshegs pa thams cad kyi yum/_de bzhin gshegs pa thams cad kyi snying po gsang ba/_de bzhin gshegs pa thams cad kyi chos kyi 'khor lo bskor ba/_de 
[\[146b\]]
[\[146b.1\]]bzhin gshegs pa thams cad kyi byang chub kyi snying por gshegs pa'i gsang ba/_de bzhin gshegs pa thams cad kyi rdo rje'i seng ge'i khri la gshegs pa'i gsang ba/_de bzhin gshegs pa thams cad kyi rdzu 'phrul gyi cho 'phrul gyi gsang ba dang /_de bzhin gshegs 
[\[146b.2\]]pa thams cad kyi pha rol tu phyin pa drug yongs su rdzogs pa'i gsang ba/_de bzhin gshegs pa thams cad kyi shes rab kyi pha rol tu phyin pa'i dgongs pa'i gsang ba/_de bzhin gshegs pa thams cad kyi rig pa'i gnas kyi gsang ba/_de bzhin gshegs 
[\[146b.3\]]pa thams cad kyi dkyil 'khor gyi gsang ba/_de bzhin gshegs pa thams cad kyi phyag rgya yang dag par 'dzin pa'i gsang ba/_de bzhin gshegs pa thams cad kyi 'od zer bye ba rab tu 'gyed pa'i gsang ba/_de bzhin gshegs pa thams cad kyi yang dag 
[\[146b.4\]]ba'i mtha'i gsang ba/_de bzhin gshegs pa thams cad kyi ting nge 'dzin gyi rnam par 'phrul pa'i byin gyi rlabs kyi gsang ba/_de bzhin gshegs pa thams cad kyi byang chub kyi sems kyi rgyan gyi gsang ba/_byang chub sems dpa' 
[\[146b.5\]]thams cad sangs rgyas kyis thams cad la rab tu dgod pa'i gsang ba/_de bzhin gshegs pa thams cad kyi ting nge 'dzin rtogs par khong du chud pa'i gsang ba/_sgrib pa thams cad 'jig par byed pa'i gsang ba 'di gsungs pa legs so legs so/_/
[\[146b.6\]]de nas de bzhin gshegs pa dgra bcom pa yang dag par rdzogs pa'i sangs rgyas shAkya thub pas dgongs pa dang ldan zhing /_/mkhyen bzhin du de bzhin gshegs pa thams cad la gzigs nas/_'od zer kha dog sna tshogs bye ba khrag khrig brgya stong 'di lta ste/_/
[\[146b.7\]]sngon po dang /_ser po dang /_dmar po dang /_dkar po dang /_le brgan dang /_shel dang /_dngul gyi kha dog dag bkye ste/_de rnams 'jig rten gyi khams mtha' yas mu med pa rnams su dong nas/_sangs rgyas kyi zhing thams cad snang 
[\[147a\]]
[\[147a.1\]]bar byas te/_de bzhin gshegs pa thams cad bskul nas slar log ste/_bcom ldan 'das la lan gsum bskor ba byas nas/_dbu'i gtsug tor gyi gseb tu zhugs so/_/'od zer de dag zhugs ma thag tu bcom ldan 'das kyis 
[\[147a.2\]]tshangs pa'i gsung dbyangs chen pos bkang nas rig sngags chen mo 'di gsungs so/_/o~M sarba ta thA ga ta ma Ni sha ta dIp+ta/_dz+wA la dz+wA la/_d+harma d+hA tu gar+b+he/_ma Ni ma Ni ma hA ma Ni ta thA ga ta hr-i da ya ma Ni swA hA/_bcom ldan 'das kyis rig sngags kyi rgyal mo 
[\[147a.3\]]'di gsungs ma thag tu ri dang /_tshal dang /_nags tshal du bcas pa'i sa rnam pa drug tu rab tu g.yos so/_/sangs rgyas bcom ldan 'das thams cad kyis kyang legs so zhes bya ba byin te/_shAkya thub pa khyod kyis mchog tu gsang ba 'di gsungs pa ni legs 
[\[147a.4\]]par gsungs te legs so legs so/_/bcom ldan 'das la mchod pa'i las kyi phyir/_'dzam bu chu bo'i gser las byung ba'i sprin chen po nam mkha'i dkyil du chags so/_/phyogs bcu kun du rin po che sna bdun gyi char bab bo/_/tsan+dan sbrul gyi snying po'i phye 
[\[147a.5\]]ma'i char yang bab bo/_/u dum bA ra'i me tog gi char bab bo/_/bcom ldan 'das la mchod pa'i las kyi phyir/_gzhan yang me tog sna tshogs pad+ma dang /_ku mu da dang /_pad+ma dkar po dang /_dri ngad ldang ba dang /_man dA ra ba dang /_man 
[\[147a.6\]]dA ra ba chen po dang /_me tog mdog mdzes dang /_mdog mdzes chen po dang /_many+dzu Sha ka dang /_many+dzu Sha ka chen po dang /_yid 'ong dang /_pa ri Sha ka dang /_me tog tsam pa ka'i char dag bab bo/_/bdud kyi gnas thams cad kyang rab tu 'bar 
[\[147a.7\]]bar gyur te/_bdud kyi ris kyi lha thams cad skrag cing rmongs par gyur to/_/bgegs dang log 'dren thams cad kyi lus rngul cing /_lus dri mi zhim par gyur nas phyogs bcur rab tu 'bros par brtsams so/_/sangs rgyas kyi bstan pa la mngon par dad 
[\[147b\]]
[\[147b.1\]]pa'i lha gang dag yin pa'i lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa dag gis kyang rang rang gi gzhal med khang rnams bcom 
[\[147b.2\]]ldan 'das la mchod pa'i las kyi phyir phul lo/_/de nas nor bu rab snang sems la sogs pa byang chub sems dpa' bye ba khrag khrig brgya stong nor bu dang /_rin po che sna tshogs thogs nas bcom ldan 'das gang na ba de logs su mchod pa byed do/_/de nas lag 
[\[147b.3\]]na rdo rje la sogs pa'i rig sngags 'chang bye ba khrag khrig brgya stong phrag du mas ras bcos bu'i gos brgya stong gis bcom ldan 'das la mchod pa byed do/_/rgyal po chen po bzhi yang rgyal chen bzhi'i ris kyi lha'i bu brgya stong phrag du ma me tog sna tshogs dang /_bdug pa 
[\[147b.4\]]dang /_dri dang /_phreng ba dang /_byug pa dang /_phye ma dang /_chos gos dang /_gdugs dang /_rgyal mtshan dang /_ba dan dag thogs nas/_bcom ldan 'das la mchod pa byed do/_/tshangs pa la sogs te tshangs ris kyi lha'i bu rnams 
[\[147b.5\]]dang /_brgya byin la sogs pa sum cu rtsa gsum gyi ris kyi lha'i bu brgya stong dag kyang bcom ldan 'das la mchod pa'i las la brtson par byed do/_/de bzhin du sred med kyi bu dang /_dbang phyug chen po dang /_nor bu bzang po dang /_gang ba bzang po dang /_stobs 
[\[147b.6\]]kyi lha la sogs pa yang bcom ldan 'das la mchod pa byed do/_/lha'i bu nyi ma dang /_zla ba yang nam mkha'i dkyil nas bcom ldan 'das la mchod pa byed do/_/dpal lha mo chen mo dang /_lha mo chen mo dbyangs can ma dang /_lha mo chen mo dud 
[\[147b.7\]]can ma dang /_gnod sbyin mo chen mo 'phrog ma yang 'khor brgya stong dang /_lha mo chen mo 'jigs byed ma dang /_rdo rje nag mo dang /_me tog so dang /_lha mo chen mo pho nya mo dag kyang rang rang gi gzhal med khang rnams kyis bcom ldan 'das la mchod pa byed 
[\[148a\]]
[\[148a.1\]]do/_/dri za'i ris kyi lha'i bu du ma dag kyang sil snyan yan lag lnga dang ldan pa brgya stong bcom ldan 'das la mchod pa'i las kyi phyir brtson pas dkrol bar byed do/_/klu'i rgyal po brgya stong phrag du ma 'dus pa 'di lta ste/_klu'i rgyal po rgya 
[\[148a.2\]]mtsho dang /_klu'i rgyal po dga' bo dang /_nye dga' bo dang /_chu lha dang /_shin tu rab gnas dang /_gtsug na nor bu dang /_klu'i rgyal po rnam pa kun nas rdzogs pa'i 'od dag kyang rin po che nor bu skar 'od sna tshogs kyis bcom ldan 'das la mchod 
[\[148a.3\]]pa byed do/_/'khor chen po yang 'dus par gyur to/_/'khor los sgyur ba'i rgyal po chen po de yang blon po bye ba khrag khrig brgya stong phrag du ma'i 'khor dang /_btsun mo'i tshogs kyi 'khor dang bcas shing /_bu stong du gcig gis ma tshang bas yongs su bskor 
[\[148a.4\]]te mdun gyis bltas so/_/sa de yang rdo rje'i rang bzhin du gyur to/_/de nas 'khor chen po de nyid kyi dbus bcom ldan 'das kyi spyan sngar sa la brtol nas rin po che sna bdun gyi pad+ma 'dab ma stong pa zhig byung ste/_pad+ma de'i steng du 'dzam bu chu bo'i gser las byas 
[\[148a.5\]]pa'i 'khor lo rtsibs stong ba/_mu khyud dang bcas pa/_lte ba dang bcas pa/_lhag pa'i 'od 'phro ba/_nyi ma bzhin du gsal ba zhig byung ngo /_/de'i 'od kyis stong gsum gyi stong chen po'i 'jig rten gyi khams snang bar byas nas 'khor lo de'i lte ba'i nang 
[\[148a.6\]]nas sgra byung ba/_shAkya thub pa gang 'di 'dra ba'i gzungs kyi gsang ba rnams gsungs pa ni legs so legs so/_/chos kyi 'khor lo bskor ba'i rig sngags kyi rgyal po/_byang chub chen po'i snying por gshegs pa'i rig sngags/_de bzhin gshegs pa 
[\[148a.7\]]thams cad kyi rig sngags kyi snying po/_de bzhin gshegs pa rnams kyi yang dag pa'i tshul gyi rig sngags kyi snying po 'di bcom ldan 'das yang gsungs shig_/nor bu chen po rgyas pa'i gzhal med khang shin tu rab tu gnas pa gsang ba zhes bya ba'i gzungs gsungs 
[\[148b\]]
[\[148b.1\]]shig/_bcom ldan 'das kyis bskul ba'i snying po dang ldan pa zhes bya ba'i gzungs gsungs te/_de bzhin gshegs pa thams cad bskul cing /_'khor gyi dkyil 'khor chen po 'dus pas/_bcom ldan 'das de bzhin gshegs pa'i gsang ba 
[\[148b.2\]]gsung ba'i dus ni 'di lags so/_/bcom ldan 'das 'di ni sangs rgyas nyid sgrub pa'i rtsa ba/_sdig pa thams cad sel ba/_sdug bsngal thams cad kyi mtsho skems pa/_'khor ba'i 'brog dgon pa las nges par 'byin pa lags/_'di ni chu bo 
[\[148b.3\]]chen po las sgrol ba lags te/_gzungs 'di ma mchis par sangs rgyas nyid sgrub par rdo mi thogs lags so/_/'di ni sangs rgyas nyid kyi sa bon lags/_'di ni chos kyi 'khor lo bskor ba lags/_'di ni chos kyi sgron ma spor ba lags/_'di ni chos 
[\[148b.4\]]kyi rgyal mtshan bsgreng ba lags/_'di ni chos kyi dung rab tu 'bud pa lags/_'di ni chos kyi rnga rdung ba lags/_'di ni chos kyi seng ge'i khri la mchis pa lags te/_de'i slad du bcom ldan 'das kyis cho ga zhib mo'i rgyal po chen po 'di'i dam tshig dang 
[\[148b.5\]]dkyil 'khor cho ga dang bcas pa/_gsang ba dang bcas pa/_phyag rgya'i le'u dang bcas pa/_ras bcos bu zung dang bcas pa/_yo byad dang bcas pa'i cho ga legs par rgyas par gsungs shig_/de nas lha dang /_klu dang /_gnod sbyin dang /_
[\[148b.6\]]dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa'i 'khor 'dus pa rnams ya mtshan du gyur/_spro bar gyur nas thams cad kyis bcom ldan 'das la phyag byas te/_bcom ldan 
[\[148b.7\]]'das kyi zhal du bltas shing 'khod do/_/de nas bcom ldan 'das kyis bskul ba yang dag pa 'di dang /_gsol ba btab pa gsan nas rig sngags kyi cho ga zhib mo 'di rgyas par bka' stsal to/_/bskul ba'i le'u ste cho ga dang po'o//_//
[\[149a\]]
[\[149a.1\]]'phags pa nor bu chen po rgyas pa'i gzhal med khang shin tu rab tu gnas pa gsang ba dam pa'i gsang ba'i cho ga zhib mo'i rgyal po/_bam po gnyis pa/_de nas sdig pa kun ni sel byed pa'i/_/rig sngags lus kyi dri ma med byed pa/_/sangs rgyas 
[\[149a.2\]]byang chub bla na med pa yi/_/cho ga zhib mo'i rgyal po dge bar bshad/_/de bzhin gshegs pa thams cad la phyag 'tshal lo/_/o~M bi pu la gar+b+he/_ma Ni pra b+he/_ta thA ga ta nin+de sha ne/_ma Ni ma Ni/_su pra b+he/_bi ma le/_sA ga ra gam+b+hI re/_hU~M hU~M/_dz+wA lA dz+wA lA/_
[\[149a.3\]]bud+d+ha bi lo ki te/_gu h+ya ad+hiSh+ShI ta gar+b+he swA hA/_de nas bcom ldan 'das kyis nor bu chen po rgyas pa'i gzhal med khang shin tu rab tu gnas pa gsang ba dam pa'i gzungs 'di bka' stsal pa na sa chen po 'di rnam pa drug tu g.yos so/_/rin po che'i char chen po bab par gyur to/_/
[\[149a.4\]]me tog gi char chen po 'bab po/_/'khor thams cad kyang 'dus te thams cad kyis ca co dang ga zha'i sgra phyung nas thams cad sa bcu la gnas par gyur te/_thams cad dge ba'i chos dang ldan par gyur to/_/de nas sangs rgyas bcom ldan 'das thams cad kyis shAkya thub 
[\[149a.5\]]pa la legs so zhes bya ba byin te/_shAkya thub pa gang byang chub kyi snying por 'gro ba'i gzungs 'di lta bu gsungs pa legs so legs so/_/thos pa tsam gyi mod la sdig pa dang ngan 'gro thams cad 'jig par 'gyur ro/_/gzungs 'di dran pas de bzhin gshegs pa thams cad 
[\[149a.6\]]la lha'i na bza' dang /_bdug pa dang /_me tog dang /_dri dang /_phreng ba dang /_byug pas mchod par 'gyur ro/_/bklags pa tsam gyi mod la phyir mi ldog par gyur nas bla na med pa yang dag par rdzogs pa'i byang chub mngon par rdzogs par sangs rgyas par gyur 
[\[149a.7\]]to/_/de bzhin gshegs pa thams cad kyis bsod nams mngon par 'du byed pa/_bskal pa 'am/_bskal pa brgya'am/_bskal pa stong ngam/_bskal pa brgya stong du yang brjod par mi spyod de/_de ltar gzungs 'di phan yon che ba lags so/_/bdud kyi ris kyi lha thams 
[\[149b\]]
[\[149b.1\]]cad kyis bar chad bya bar mi nus te/_bgegs kyis bya bar ma yin/_phyir rgol bas ma yin/_mi mdza' bas ma yin/_'byung pos ma yin/_gdon gyis ma yin/_gnod sbyin gyis ma yin/_srin pos ma yin/_mi dang /_mi ma yin pas glags rnyed par mi 
[\[149b.2\]]'gyur ro/_/de'i dge ba'i rtsa ba mang du 'phel bar 'gyur te/_lan cig dran pa tsam gyis kyang de ltar yon tan gyi phan yon mang por 'gyur na shin tu bya ba mang po byed pa lta smos kyang ci dgos/_de nas gnod sbyin gyi sde dpon chen po lag na rdo rje dang /_rgyal po chen po bzhi 
[\[149b.3\]]bcom ldan 'das ga la ba der song ste bcom ldan 'das la mchod pa byas nas 'di skad ces gsol to/_/bcom ldan 'das bdag cag gis sems can de rnams bsrung bar bgyi'o/_/yongs su bskyang bar bgyi'o/_/spro bar bgyi'o/_/rtag tu rgyun mi 'chad par bsrung 
[\[149b.4\]]ba dang /_bskyab pa dang /_sba bar bgyi'o/_/de nas bcom ldan 'das kyis phyag gser gyi kha dog can brkyang ste/_byang chub sems dpa' sems dpa' chen po lag na rdo rje'i mgo la bzhag nas rgyal po chen po bzhi po de rnams la dbugs phyung ste/_ngas gzungs 'di gtad do/_
[\[149b.5\]]sems can de yang gtad do/_/bcom ldan 'das bdag cag gis cho ga zhib mo'i rgyal po chen po 'di dang sems can yongs su bskyang ba'i slad du yongs su gzung lags so/_/de nas bcom ldan 'das kyis gzungs kyi snying po bka' stsal pa/_o~M ma Ni badzre hU~M/_'di ni snying po'o/_/
[\[149b.6\]]o~M ma Ni d+ha ri hU~M phaT/_nye ba'i snying po'o/_/rtsa ba'i rig sngags kyi cho ga ni tshes grangs ma yin rgyu skar min/_smyung ba yang ni bya mi dgos/_de bzhin gshegs pa'i sku gzugs sam/_mchod rten sku gdung dang bcas pa'i drung du bzlas brjod 'ba' zhig khri byas nas tshes 
[\[149b.7\]{]bcwa [,]bco [}]lnga'i zla ba nya la shin tu khrus byas te/_gos gtsang ma bgos nas mchod rten sku gdung dang bcas pa'i drung du ci 'byor pa mchod pa bya ste/_mar me bzhi dbul bar bya/_dri dang /_me tog la sogs pa yang dbul bar bya'o/_/zas dkar gsum bza' bar bya'o/_/mchod 
[\[150a\]]
[\[150a.1\]]rten la bskor ba brgya rtsa brgyad bya'o/_/rig sngags brgya rtsa brgyad bzlas nas de nyid kyi drung du nyal na nam langs kyi dus tshun chad de bzhin gshegs pa mthong bar 'gyur ro/_/'phags pa lag na rdo rje yang mthong bar 'gyur ro/_/bsam pa thams cad 
[\[150a.2\]]yongs su rdzogs par 'gyur ro/_/gang 'dod pa de rnyed par 'gyur ro/_/gal te mtshams med pa lnga'i las byas pa zhig yin na yang des dus gsum du bsgrubs na gdon mi za bar mthong bar 'gyur ro/_/som nyi dang /_yid gnyis bskyed par mi bya'o/_/nang 
[\[150a.3\]]par langs te bzlas brjod brgya rtsa brgyad byas na don thams cad 'grub par 'gyur ro/_/de'i lus la dug gis tshugs par mi 'gyur te/_sbyor ba ngan pas ma yin/_chu yis ma yin/_me yis ma yin/_chom rkun gyis 'phrog par mi 'gyur te/_lus la nad kyis tshugs 
[\[150a.4\]]par mi 'gyur/_dgras 'jigs par mi 'gyur/_de'i lus la nad mi 'byung ste/_mig nad ma yin/_sna nad ma yin/_lce nad ma yin/_rna ba'i nad ma yin/_so nad ma yin/_klad nad ma yin/_yan lag dang nying lag gi ma yin/_rims ma yin te/_/
[\[150a.5\]]zhag gcig pa'am/_zhag gnyis pa'am/_zhag gsum pa'am/_zhag bzhi pas lus la tshugs par mi 'gyur ro/_/sbrul gyi 'jigs pas ma yin/_gcan gzan khro bo'i 'jigs pas ma yin zhing /_lus la byad kyis tshugs par mi 'gyur ro/_/gzungs 
[\[150a.6\]]'di ni yon tan de lta bu dang ldan pa yin te/_'jigs pa thams cad rab tu 'joms par byed pa yin/_sdig pa thams cad 'jig par byed pa yin/_yon tan thams cad grub par byed pa yin/_pha rol tu phyin pa drug yongs su rdzogs par byed pa yin/_de bzhin gshegs 
[\[150a.7\]]pa'i de kho na nyid grub par byed pa yin te/_gzungs 'di ni bklags pas grub pa ste las thams cad byed do/_/ri khar 'dzegs te bzlas brjod byas na mig gis gang du bltas pa der sems can rnams kyi sdig pa thams cad 'jig par 'gyur ro/_/sems can dmyal ba thams 
[\[150b\]]
[\[150b.1\]]cad las thar par 'gyur ro/_/dud 'gro'i skye gnas su song ba thams cad kyang thar bar 'gyur ro/_/lha khang du zhugs te bzlas brjod byas na lha thams cad des ci bsgo ba bzhin byed par 'gyur ro/_/klu'i gnas su zhugs te bzlas brjod byas na klu rnams dbang du 'gyur ro/_/nyi ma la 
[\[150b.2\]]kha bltas te bzlas brjod byas na nyi ma mngon sum du babs nas mdun na 'dug cing mchog ci smra ba de sbyin par byed do/_/lag na rdo rje'i mdun du bzlas brjod byas na mchog thams cad ster cing mthong bar yang 'gyur ro/_/shu dag la sngags stong rtsa brgyad bzlas nas de zos nas rgyal 
[\[150b.3\]]po'i pho brang du zhugs na rgyal po'i btsun mo 'khor dang bcas pa dga' bar 'gyur ro/_/ci smras pa de sbyin par byed do/_/na le sham gyi 'bru la lan bdun bzlas te khar bcug na ci smras pa ster bar byed cing dbang du 'gyur ro/_/yungs kar la stong rtsa brgyad bzlas te nam mkha' la 
[\[150b.4\]]gtor na rlung dang /_ser ba thams cad bkag par 'gyur ro/_/lan tshwa la lan brgya rtsa brgyad bzlas te bram ze rnams la byin na gang dang gang gis lan tshwa zos pa de dang de kho na dbang du 'gyur ro/_/rgyal rigs dbang du bya na yungs kar gyi sbyin sreg bya'o/_/gu gul la sngags 
[\[150b.5\]]stong rtsa brgyad bzlas te/_gang dang gang gi gdon la bdugs na de dang de nyid 'bab par 'gyur ro/_/bdugs na gdon thams cad las thar bar 'gyur ro/_/char mi 'bab pa'i tshe klu'i gzugs byas te/_gnas gru bzhir byas la ba ser mo'i lci ba las klu mgo gsum pa byas 
[\[150b.6\]]la snying gar gser gyis glan par bya'o/_/lus ni li khris byug par bya'o/_/gnas kyi gzhi ni sngon por bsku bar bya'o/_/gnas gru bzhi ni shing pa la sha ltar kha dog sngon por bya'o/_/bum pa gang ba bzhi gzhag par bya'o/_/pog por bzhi gzhag par bya'o/_/bum pa bzhi 
[\[150b.7\]]gzhag par bya ste/_gcig ni 'o ma/_gcig ni zho/_gcig ni 'o thug_/gcig ni zhun mar bu ram can no/_/ba'i lci bas gling bzhi pa'i dkyil 'khor bri bar bya'o/_/grwa bzhir phyes pad+ma bri bar bya'o/_/mda' bzhi btsugs la tshon skud sna lngas bskor bar bya'o/_/tshon 
[\[151a\]]
[\[151a.1\]]sna lnga'i ba dan gdags par bya'o/_/bdug pa sna bzhi po gu gul dang /_ce pog dang /_tsan+dan dang /_tu ruSh+ka bsreg par bya'o/_/sa bon bdun gtor bar bya'o/_/kha dog lnga'i gtor ma gzhag par bya'o/_/'bras bu dang me tog gzhag par 
[\[151a.2\]]bya'o/_/rig pa 'dzin pas kha shar phyogs su bltas te 'dug nas rig sngags stong rtsa brgyad bzlas te/_yungs kar re re nas spyi bor brdeg par bya'o/_/stong rtsa brgyad tshang bar bzlas na de nas klu rnams char gyi rgyun 'bebs par byed do/_/klu thams cad de'i dbang du 'gyur 
[\[151a.3\]]ro/_/yungs kar la bzlas brjod byas te/_klu'i mtshe'ur gtor na char gyi rgyun 'bebs par byed do/_/seng ldeng gi phur bu la bzlas brjod byas te klu'i gnas su btsugs na rlung dang /_ser ba thams cad bcings par 'gyur ro/_/yungs kar la brgya rtsa brgyad bzlas brjod byas te 
[\[151a.4\]]log 'dren gyi klad par btab na log 'dren thams cad bcings par 'gyur ro/_/'o mas bkrus na phyir sos par 'gyur ro/_/las gang dang gang kho na bya ba'i las de dang de dag 'grub par 'gyur ro/_/gtsang mas gos gtsang ma bgo bar bya ste/_'di ni rtsa ba'i rig sngags kyi cho 
[\[151a.5\]]ga'i tshul yin no/_/gnyis pa'o//_//da ni snying po'i las rnams 'byung ste/_bzlas brjod 'bum byas na de bzhin gshegs pa thams cad mthong bar 'gyur ro/_/nyis 'bum byas na sangs rgyas kyi zhing thams cad mthong bar 'gyur ro/_/sum 'bum byas na dkyil 
[\[151a.6\]]'khor thams cad du zhugs par 'gyur ro/_/gsang sngags thams cad 'grub par 'gyur ro/_/bzhi 'bum byas na rig 'dzin thams cad kyi 'khor los sgyur bar 'gyur ro/_/lnga 'bum byas na lha ma yin gyi sgo thams cad 'byed par 'gyur ro/_/klu'i gnas thams 
[\[151a.7\]]cad 'byed par 'gyur ro/_/drug 'bum byas na gter thams cad 'bar bar 'gyur ro/_/bzlas brjod bdun 'bum byas na tshe rabs thams cad dran par 'gyur ro/_/bzlas brjod brgyad 'bum byas na rin chen phyag rgya'i ting nge 'dzin thob par 'gyur ro/_/bzlas brjod dgu 
[\[151b\]]
[\[151b.1\]]'bum byas na byang chub sems dpa' thams cad kyi rnam par sprul pa'i byin gyi brlabs thams cad 'thob par 'gyur ro/_/bzlas brjod sa ya byas na de bzhin gshegs pa thams cad kyis dbang bskur ba thob par 'gyur ro/_/de bzhin gshegs pa thams cad dang phrad par 
[\[151b.2\]]'gyur te/_de la sogs pa gong nas gong du yon tan gyi khyad par thob par 'gyur ro/_/mtshams med pa lnga byas pa'am/_'phags pa la skur pa btab pa'am/_dam pa'i chos spangs pa'am/_mnar med par gzhol ba yang rung de dag thams cad kyis bzlas brjod 
[\[151b.3\]]'bum byas na las kyi sgrib pa thams cad byang bar 'gyur ro/_/phyir mi ldog par 'gyur/_skye ba dran par 'gyur/_de bzhin gshegs pa thams cad kyis dgongs par 'gyur/_mig rnam par dag pa dang /_rna ba rnam par dag pa dang /_sna rnam par dag pa dang /_
[\[151b.4\]]lce rnam par dag pa dang /_dbang po yongs su dag pa thob par 'gyur te/_de ltar gong nas gong du yon tan gyi khyad par dang /_gong nas gong du lus rnam par dag pa thob par 'gyur ro/_/gzhan yang 'jig rten gyi dngos grub tu bya ba rnams grub par 'gyur ro/_/de 
[\[151b.5\]]kho na grub pa bla na med pa ldong ros la sgrub pa bshad de shin tu khrus byas pa/_gos gtsang ma bgos pa/_zas dkar gsum bza' bas lngos ros blangs te/_zangs kyi snod du bzhag nas sangs rgyas bcom ldan 'das kyi spyan sngar tshes bcu gsum nas tshes [{]bcwa [,]bco [}]lnga'i nya'i 
[\[151b.6\]]bar du bzlas brjod 'bum byas na de nas rnam pa gsum 'grub par rig par bya ste/_gal te nag por gyur na dpral ba la thig le bya'o/_/de nas mi snang bar 'grub par 'gyur te/_lha ma yin gyi sgo thams cad du 'jug par 'gyur/_gnas thams cad du 'jug par 
[\[151b.7\]]'gyur/_gang 'dod pa de byed par 'gyur ro/_/gal te dud pa byung na des mig bsku bar bya'o/_/de nas byang chub sems dpa'i gnas thams cad mthong bar 'gyur/_lag na rdo rje'i gnas thams cad mthong bar 'gyur/_nor dang 'bru thams cad rnyed par 'gyur te/_gang du 
[\[152a\]]
[\[152a.1\]]'dod pa der 'gro bar 'gyur ro/_/gal te 'bar bar gyur na nam mkha' la 'gro bar 'gyur/_'bar ba'i sgron ma zhes bya ba'i gzungs kyi ting nge 'dzin thob par 'gyur/_lha'i gnas sum cu rtsa gsum gyi lha thams cad kyi dpon por 'gyur/_gang 'dod pa de byed 
[\[152a.2\]]par 'gyur/_ri'i rtse mor 'dzegs te bzlas brjod 'bum byas na 'jig rten thams cad kyi gtso bor 'gyur/_gang 'dod pa de byed par 'gyur/_'dzam bu'i gling gi mi thams cad ci bsgo ba bzhin byed par 'gyur ro/_/mtshor zhugs te bzlas brjod stong rtsa brgyad byas na klu 
[\[152a.3\]]thams cad mthong bar 'gyur/_yungs kar blangs nas sngags stong rtsa brgyad bzlas nas nam mkha' la gtor na char chen po 'bab par 'gyur/_klu thams cad dbang du 'gyur ro/_/rtag tu bzlas brjod byas na dpal chen po thob par 'gyur ro/_/bum pa chus bkang ste hab shang 
[\[152a.4\]]tshe'u dang /_shing pa la sha dang /_yungs kar dang /_gur gum dang /_tsan+dan rnams lhan cig bum pa der blugs la bzlas brjod khri byas pas nad chen pos thebs pa bkrus na nad thams cad med par 'gyur/_nad thams cad dang bral bar 'gyur/_de'i sdig pa thams cad kyang 
[\[152a.5\]]'jig par 'gyur/_byad thams cad 'jig par 'gyur/_dpal thams cad thob par 'gyur ro/_/mdze'i nad kyis thebs pa bkrus na mdze nad las yongs su thar bar 'gyur ro/_/sha bkra'i nad kyis thebs pa yang bkrus na sha bkra'i nad las yongs su thar bar 'gyur ro/_/bud med 
[\[152a.6\]]bu 'dod pa rnams des khrus byas na bu rnyed par 'gyur ro/_/dngos grub med pa khrus byas na dngos grub chen po thob par 'gyur ro/_/de la sogs pa gong nas gong du 'jig rten gyi dngos grub tu bya ba rnams kyang grub par 'gyur ro/_/gang 'dod pa de byed par 'gyur ro/_/nye ba'i snying 
[\[152a.7\]]po'i las rnams 'byung ste/_bzlas brjod 'bum byas na bgegs dang log 'dren thams cad rkang pa la gtugs nas kye rig pa 'dzin pa bdag skyobs shig_/bdag cag gi srog chud ma gsan cig dang bka' ci stsal ba de bgyi'o zhes brjod par 'gyur ro/_/bzlas brjod nyi khri 
[\[152b\]]
[\[152b.1\]]chig stong byas na lha thams cad dang /_klu thams cad dbang du 'gyur/_rig sngags thams cad kyi bdag por 'gyur ro/_/ci bsgo ba de byed par 'gyur ro/_/bzlas brjod sum khri byas na 'byung po dang /_gnod sbyin la sogs pa thams cad dbang du 'gyur ro/_/
[\[152b.2\]]bzlas brjod lnga khri byas na gang dgug pa de khugs par 'gyur te/_lha'am/_klu'am/_gnod sbyin nam/_dri za'am/_nam mkha' lding ngam/_mi'am ci'am/_lha ma yin nam/_rig 'dzin nam/_bud med dam/_bram ze'am/_rgyal rigs sam/_sa 
[\[152b.3\]]bdag gam/_blon po'am/_btsun mo'am/_khrom gyi ru pa'am/_mdun na 'don nam/_gzhan yang sems can sna tshogs khugs par 'gyur ro/_/gu gul dang yungs kar gyi sbyin sreg drug khri byas na dri ma med pa'i ting nge 'dzin thob par 'gyur ro/_/bdun khris 
[\[152b.4\]]ni rig 'dzin gyi 'khor los sgyur bar 'gyur ro/_/brgyad khris ni lag na rdo rje 'khor gyi tshogs dang bcas pa mdun na sdod par 'gyur ro/_/dgu khris ni byang chub sems dpa' thams cad kyis dbugs 'byin par 'gyur ro/_/'bum tshang bas ni de bzhin gshegs pa thams cad 
[\[152b.5\]]mthong bar 'gyur te/_/rigs kyi bu khyod gsang sngags thams cad dang /_bstan bcos thams cad grub kyis gang 'dod pa der song shig_/de bzhin gshegs pa thams cad kyis byin gyis brlabs pas phyir mi ldog cing bla na med pa yang dag par rdzogs pa'i byang chub 
[\[152b.6\]]mngon par rdzogs par 'tshang rgya bar 'gyur ro/_/de bzhin gshegs pa rnams kyis gnang gis 'jig rten pa'am/_'jig rten las 'das pa'i dgos pa gzhan dag kyang ci 'dod pa bzhin khyod kyis las thams cad byos shig ces ston par 'gyur ro/_/o~M ma Ni kuN+Da 
[\[152b.7\]]li hU~M hU~M phaT swA hA/_gdan gyi sngags so/_/o~M ma Ni bi dza ye d+ha rA d+ha rA hU~M phaT swA hA/_dkyil 'khor gyi sngags te/_yungs kar la lan bdun bzlas pas so/_/o~M dz+wa li ta ma Ni ru tsi ra gri Ni hU~M hU~M phaT/_yungs kar dang dri chur bsres pa la lan brgya rtsa brgyad bzlas te phyogs 
[\[153a\]]
[\[153a.1\]]bzhi bcing ngo /_/o~M ma Ni pra b+ha ba ti ha na ha na hU~M phaT swA hA/_thal ba dang /_chu la lan nyi shu rtsa gcig bzlas pas log 'dren bcing ngo /_/o~M ma Ni tiSh+Tha tiSh+Tha hU~M phaT/_lan bdun bzlas te gtsug tor bcing ngo /_/o~M ma Ni bi bu le di ri di ri hU~M phaT/_gos 
[\[153a.2\]]kyi sngags so/_/o~M bi du ma ti ha ra ha ra ma Ni hU~M hU~M phaT/_nye reg gi sngags so/_/o~M su nir+m+ma la ba ti ha ra ha ra pA paM mi li mi li hU~M hU~M phaT swA hA/_yungs kar la lan brgya rtsa brgyad bzlas te khrus bya'o/_/o~M ma Ni d+ha re hU~M hU~M phaT/_bsang gtor gyi sngags so/_/o~M di ri di ri bi 
[\[153a.3\]]ma la ka ri hU~M hU~M phaT/_mchod phyir thogs kyi sngags so/_/oM sarba ta thA ga ta puSh+pa ma Ni hU~M hU~M phaT/_me tog gi sngags so/_/o~M sarba ta thA ga ta gan+d+ha ma Ni s+pha ra Na hU~M hU~M phaT/_dri'i sngags so/_/o~M dz+wa li ta ma Ni pra ba ra kU Ta ga ra s+pha ra Na bi ga ti hU~M/_bdug pa'i sngags so/_/
[\[153a.4\]]o~M dz+wa li ti shi kha ri ta pa li hU~M hU~M phaT/_mar me'i sngags so/_/o~M pra ba rA gra pa li sa ra sa ra hU~M hU~M/_gtor ma'i sngags so/_/o~M ma hA ma Ni pU ra ya d+ha ra d+ha ra hU~M hU~M phaT/_mchod yon gyi sngags so/_/o~M ma hA bi ma le hU~M hU~M ba ra ba ra hU~M/_lha bshos kyi sngags so/_/o~M dz+wA la 
[\[153a.5\]]spu rad ga gan pra ta ra Ni hU~M hU~M/_sbyin sreg gi sngags so/_/o~M ru tsi ra ma Ni pra brta ya hU~M/_bgrang phreng gi sngags so/_/sngags 'dis lan bdun bgrang phreng la btab ste bzlas brjod byas na de bzhin gshegs pa thams cad kyis gsungs pa'i gsang sngags de dag thams cad 
[\[153a.6\]]bzlas par 'gyur zhing /_bye ba khrag khrig brgya stong phrag du ma bzlas par yang 'gyur ro/_/o~M badzra ma Ni ka ra king ka ri hU~M hU~M phaT/_skyil mo krung gi sngags so/_o~M su pra brti ta be ge ma Ni ma Ni swA hA/_bzlas brjod kyi sngags so/_/o~M sarba ta thA ga ta thA yu dza be ta ra ta ra hU~M 
[\[153a.7\]]ma Ni ka na ne swA hA/_de bzhin gshegs pa thams cad bskul pa'i sngags so/_/o~M su bi pu la pra ba re du ru du ru hU~M hU~M/_spyan drang ba'i sngags so/_/o~M sarba ta thA ga ta a d+hiSh+ShA na tsi ta saM rak+Sha na badzre hU~M hU~M/_gsol ba gdab pa'i sngags so/_/o~M su bi pu la ba da ni ha ra ha ra hU~M/_
[\[153b\]]
[\[153b.1\]]byang chub sems dpa' rnams la gsol ba gdab pa'i sngags so/_/o~M a b+hi sa ma ye badzra d+ha ra d+ha ra hU~M/_lha dang /_klu la sogs pa thams cad bod pa'i sngags so/_/o~M ma Ni be ga ba ti hU~M/_rgyal po chen po bzhi bod pa'i sngags so/_/o~M shu pa ma Ni hu lu hu lu hU~M/_slob ma'i 
[\[153b.2\]]sngags so/_/o~M sarba ta thA ga ta hr-i da ya badzri Ni d+ha ra d+ha ra hU~M hU~M/_'jug pa'i sngags so/_/o~M bI ra bI ra dze ga ga na bA hi ni li hu lu hu lu hU~M hU~M hU~M/_thams cad du mkhyen par bya ba'i sngags so/_/o~M ma Ni suM b+ha ni be ga ba ti/_bdag dang che ge mo la srungs shig hU~M/_srung pa'i 
[\[153b.3\]]sngags so/_/o~M sarba ta thA ga ta ku lo ti te sma ra Na bi ga te/_dz+wA la dz+wA la hU~M swA hA/_slar gshegs su gsol ba'i sngags so/_/thams cad la sbyar bar bya'o/_/snying po 'di rnams kyi phan yon ni 'di dag thams cad yin te dpag tu med do/_/thams cad du yang lan brgya rtsa 
[\[153b.4\]]brgyad bzlas brjod byas te/_de nas dgos pa brtsam par bya'o/_/'di bton pas ni thams cad 'grub/_/'dis ni 'gro ba'i sdig kun sel/_/sdig pa de kun zad byed cing /_/sdug bsngal kun las rnam par grol/_/sangs rgyas byang chub sems dpa' dag_/lung ston 
[\[153b.5\]]'gyur te the tshom med/_/gang gis snga mar sdig pa'i las/_/mang po byas pa 'jig par 'gyur/_/rig pa bla med su 'dzin pa/_/de dag myur du sangs rgyas 'grub/_/chos kyi 'khor lo bla med pa'i/_/byang chub rtogs par sla ba dang /_/ji ltar gang gA'i byed snyed kyi/_/
[\[153b.6\]]bsod nams dpag tu med 'thob bo/_/rigs sngags rgyas par sgrub pa'i le'u ste cho ga gnyis pa'o//_//de nas dkyil 'khor gyi cho ga bshad par bya'o/_/sngon dus yongs su brtags nas phyi nas las brtsam par bya'o/_/dri'i snod gtsang mar blugs pa'i tshon sna lnga'i phye mas 
[\[153b.7\]]dkyil 'khor sgo bzhi pa bri'o/_/de nas dkyil 'khor gyi dbus su tsan+dan gyis byugs te gur gum gyis mchod par bya'o/_/dbus kyi dkyil 'khor gyi tshad ni khru gnyis pa'o/_/phyi'i dkyil 'khor ni khru bzhi pa rwa'i rang bzhin dang ldan pa'o/_/dkyil 'khor gyi snying po'i dbus 
[\[154a\]]
[\[154a.1\]]su rin po che sna bdun gyi gzhal med khang dang sangs rgyas kyi pad+ma'i gdan bkra zhing tshon sna bdun dang ldan pa bya'o/_/pad+ma'i snying po'i steng du gser gyi 'khor lo rtsibs stong pa mu khyud dang lte ba dang ldan pa kun nas 'bar ba'i phreng ba can te yu ba ni bai DUr+ya'o/_/
[\[154a.2\]]dkyil 'khor gyi snying po la kun nas kha khyer dang ldan par bya'o/_/shar la sogs pa'i sgor ni khru'i tshad tsam gyi gdugs dang /_rgyal mtshan dang /_tshon sna lnga'i rgya nag gi gos zung gis brgyan par bya'o/_/g.yon du lag na rdo rje bsdigs pa'i gzugs can rnga yab dang mtshon 
[\[154a.3\]]cha thogs shing bzhugs pa'o/_/g.yas su byang chub sems dpa' nor bu rdo rje rgyan thams cad kyis brgyan pa g.yas pa na nor bu dang rnga yab thogs nas bzhugs pa'o/_/zur bzhir rgyal po chen po bzhi bri bar bya ste/_go cha dang tshem tshem bgos shing lag na mtshon cha thogs pa/_
[\[154a.4\]]rgyan thams cad dang /_ral pa'i cod pan dang ldan pa drag po'i gzugs can bri bar bya'o/_/mtshams bzhir spos chus gang ba'i gser gyi snod bzhi gzhag par bya'o/_/gal te gser gyi snod med na rdza'i bum pa tshad mi chung ba la gser g.yogs nas bya'o/_/de lta bu'i snod 
[\[154a.5\]]mi 'dzag par 'o mas gang bar byas nas phyogs bzhir gzhag par bya'o/_/dkyil 'khor gyi g.yas logs su lha mo dpal chen mo rgyan thams cad kyis brgyan pa'o/_/g.yon du lha mo chen mo dung can ma bzhugs pa bri'o/_/sgo'i dbus su lha mo chen mo rdo rje pho nya mo phyag brgyad pa 
[\[154a.6\]]lag na mtshon cha sna tshogs thogs pa/_rgyan thams cad kyis brgyan cing bzhugs pa bri'o/_/dkyil 'khor gyi snying po'i phyogs bzhir dar sngon po 'phyang ba dang /_bcud sna tshogs gzhag par bya'o/_/tshul sna tshogs gzhag par bya'o/_/bum pa gang ba bzhi dang /_mar me 
[\[154a.7\]]sum cu rtsa gnyis dang /_'bras bu dang me tog sna tshogs rnams gzhag par bya'o/_/sangs rgyas bcom ldan 'das kyi ni gser las grub pa'i bum pa gzhag go/_/so sor tu ruSh+ka bsreg par bya'o/_/dkyil 'khor gyi snying por dngul gyi rang bzhin gyi bum pa gzhag go/_/
[\[154b\]]
[\[154b.1\]]rdo rje 'dzin pa'i bdug spos so/_/nor bu 'dzin pa'i tu ruSh+ka dang /_tsan+dan dang /_ma hA rA dz+nyA dang /_kun du ru dang /_kA ka bi dza dang /_spos dkar gyi bdug pa'o/_/dpal lha mo'i tsan+dan no/_/dud can ma'i gu gul lo/_/pho nya mo'i sha la'i bdug spos te so sor bsreg 
[\[154b.2\]]par bya'o/_/gtor ma yang sbyin no/_/dkyil 'khor gyi snying po'i bya ba'o/_/phyi rol gyi dkyil 'khor ni sgo bzhi rnam par 'byes shing cha mdzes pa bkra shis kyi sgo bzhi gnas par bya'o/_/shar gyi sgor khyab 'jug 'khor dang bcas pa'o/_/lhor dbang phyug chen po'o/_/nub 
[\[154b.3\]]tu me tog so zhes bya ba'i gnod sbyin mo'o/_/byang du 'jigs byed ma zhes bya ba'i lha mo ngo tsha dang bcas pa bya ste/_na chung bdun dang bcas pa'o/_/de nas phur bu sum cu so gnyis gdab par byas la kha dog lnga'i skud pas phur bu bcing ngo /_/zur bzhi mnyam par kha dog lnga'i ba 
[\[154b.4\]]dan gyis brgyan no/_/me tog sna tshogs dgram pa dang /_gtor ma dang /_me tog sna tshogs rnams ma 'khrugs pa mnyam par bya'o/_/bcud sna tshogs 'phrog pa'i snod bdun gzhag go/_/rdza'i snod sum cu rtsa gnyis dang /_phye ma'i snod sum cu rtsa gnyis dang /_pog phor 
[\[154b.5\]]sum cu rtsa gnyis dang /_mar me brgya rtsa brgyad gzhag par bya'o/_/phreng ba brgya rtsa brgyad dang /_dri yis gang ba sna tshogs gzhag par bya'o/_/bdug pa dang /_kun du ru sna tshogs sreg go/_/de nas sgo nas 'jug pa la dri yis gang ba'i bum pa gnyis bzhag la/_ji ltar 
[\[154b.6\]]rnyed pa'i gtor ma byin nas ji lta ba bzhin du gzhug pa'i cho ga la spyad la/_de nas oM ma Ni bi pu la pra tiSh+Thi ta sid+d+hi a b+hi Shiny+tsa ya mAM sarba ta thA ga ta a b+hiShi kair+b+ha ra b+ha ra saM b+ha ra hU~M/_ji lta ba bzhin du sngags 'dis dbang bskur na de bzhin gshegs pa thams cad kyis dbugs 
[\[154b.7\]]'byin pa dang /_thams cad 'grub pa dang /_mya ngan las 'das pa yang mngon du 'gyur ro/_/gang bsams pa'i don de de bzhin du 'gyur ro/_/de bzhin gshegs pa thams cad kyi rtogs pa'i rjes su 'jug go/_/de bzhin gshegs pa thams cad kyi chos zab mo la bzod pa 
[\[155a\]]
[\[155a.1\]]'thob cing rjes su rtogs par 'gyur ro/_/byang chub kyi snying por 'gro bar 'gyur ro/_/de lta bu la sogs pa yon tan gyi khyad par rnams 'thob ste/_ji srid bla na med pa yang dag par rdzogs pa'i byang chub kyi lam ma rdzogs kyi bar du phyir mi ldog par 'gyur 
[\[155a.2\]]ro/_/dkyil 'khor gyi cho ga sgrub pa'i le'u ste cho ga gsum pa'o//_//de nas phyag rgya'i mtshan nyid bshad par bya'o/_/snying po chen po bzhi'i phyag rgya la sbyar ba dang /_de bzhin gshegs pa'i rigs spyi la sbyar ba dang /_lag na rdo rje'i snying po bzhi'i phyag rgya btus 
[\[155a.3\]]pa rnams dang /_dkyil 'khor gyi gdan gyi phyag rgya dang /_phyag rgya gzhan yang brtsam par bya'o/_/'dir de bzhin gshegs pa'i rigs kyi phyag rgya la sbyar ba'i cho ga dang /_phyi rol gyi phyag rgya gzung bar bya'o/_/thams cad du phyag rgya gzhan rnams ji ltar bde bar brjod 
[\[155a.4\]]do/_/ji ltar de bzhin gshegs pa'i rigs la sbyar ba ni/_o~M sarba ta thA ga ta hr-i da ya ma Ni dz+wa la ni A be sha ba hU~M/_de bzhin gshegs pa'i snying po dang phyag rgya'o/_/o~M sarba ta thA ga ta pra pa rA gra ma Ni hU~M/_de bzhin gshegs pa'i dam tshig gi phyag rgya'o/_/o~M sarba ta thA ga 
[\[155a.5\]]ta bI saM bo d+ha badzra hU~M hU~M/_de bzhin gshegs pa'i dbugs dbyung ba'i phyag rgya'i/_/o~M sarba ta thA ga ta a d+hiSh+ShA na ma Ni ma Ni hU~M hU~M phaT/_de bzhin gshegs pa'i byin gyi brlabs kyi phyag rgya'o/_/o~M sarba ta thA ga ta pra ba ra ma Ni ru tsi re hU~M hU~M phaT/_de bzhin gshegs pa'i rdo rje seng ge'i 
[\[155a.6\]]khri'i phyag rgya'o/_/o~M sarba ta thA ga ta bi pu la saM b+ha be hU~M hU~M phaT/_de bzhin gshegs pa'i dbang bskur ba'i phyag rgya'o/_/o~M sarba ta thA ga ta sa ma ya ma Ni badzra hU~M hU~M/_chos kyi 'khor lo'i phyag rgya'o/_/o~M sarba ta thA ga ta dza ya a pa rA dza ta badzra hU~M hU~M/_gzhan gyis mi thub pa'i 
[\[155a.7\]]phyag rgya'o/_/o~M sarba ta thA ga ta d+harma d+hA tu ma hA ma Ni shi kha re ha ra ha ra hU~M hU~M/_de bzhin gshegs pa'i 'khor lo skor ba'i phyag rgya'o/_/o~M sarba ta thA ga ta ma hA badzra ha ra ha ra ya d+ha ra d+ha ra hU~M phaT/_'phags pa lag na rdo rjes gzung ba'i phyag rgya'o/_/o~M du ru du ru ma Ni ma Ni ma hA bin+du 
[\[155b\]]
[\[155b.1\]]ta ma Ni swA hA/_yid bzhin gyi nor bu'i phyag rgya sto/_/'phags pa nor bu rdo rje'i phyag rgya'o/_/o~M lo ka pA li te dza ya dza ya hU~M hU~M/_rgyal po chen po bzhi rnams kyi phyag rgya gzung bar bya'o/_/o~M bu lA gra pa ti saM ba ra hU~M/_dpal lha mo'i phyag rgya gzung bar bya'o/_/o~M 
[\[155b.2\]]diSh+Ti Ni saM hU~M/_dung can ma'i sdigs pa'i phyag rgya'o/_/o~M A ga ma ya drI ra muts+tsha da tA hA sti ni hU~M/_pho nya mo'i phyag rgya bcing bar bya'o/_/oM sa man+ta ka ra bi pU ra ne ta ka ta ka hU~M hU~M phaT/_dkyil 'khor na gnas pa thams cad kyi phyag rgya ste/_spyan drang ba'i phyag rgya gzung 
[\[155b.3\]]bar bya'o/_/o~M sa ra sa ra bi sa ra hU~M hU~M/_pad+ma'i phyag rgya'o/_/phyag rgya rgyas pa'i le'u ste cho ga bzhi pa'o//_//de nas don kun sgrub pa'i sku gzugs kyi cho ga bshad par bya ste/_ras kha tshar ma bcad pa/_skra med pa/_khru gang ba'am/_khru do gru bzhi lham 
[\[155b.4\]]pa la ri mo mkhan smyung ba byas pas snod sar par tshon sbyin med pas bcom ldan 'das rgyan thams cad kyis brgyan pa/_pad+ma'i steng na chos 'chad cing bzhugs pa/_khang pa brtsegs mas yongs su bskor ba bri bar bya'o/_/g.yas su lag na rdo rje lag pa bcu gnyis pa ston 
[\[155b.5\]]ka'i 'dam bu mda' rgyu lta bu'i mdog can/_lag pa na mtshon cha sna tshogs thogs pa/_gdong bzhi pa bya ste/_gdong dang po ni zhi ba'o/_/gnyis pa ni khro bo'o/_/gsum pa ni mche ba gtsigs pa'o/_/bzhi pa ni gdong khro gnyer can gyen du lta ba ste/_ral pa'i thor 
[\[155b.6\]]tshugs kyis bzhugs pa/_rgyan thams cad kyis brgyan pa/_pad+ma'i steng na skyil mo krung phyed kyis 'dug par bya'o/_/g.yon phyogs su ni byang chub sems dpa' nor bu rdo rje zhes bya ba gdong bzhi pa/_lag pa bcu drug pa bya ste/_lag pa g.yas na yid bzhin gyi nor bu thogs 
[\[155b.7\]]nas de bzhin gshegs pa la dbul ba/_lag pa g.yon na pad+ma thogs pa/_lag pa gcig gis dbugs 'byin pa/_lag pa gnyis ni thal mo sbyar ba bya'o/_/lag pa gzhan ni mtshon cha sna tshogs thogs pa bya ste/_rtse gsum pa dang /_'khor lo dang /_rdo rje dang /_
[\[156a\]]
[\[156a.1\]]ral gri dang /_me tog gi phur ma dang /_bgrang phreng dang /_ril ba spyi'u blugs dang /_ral gri dang /_glegs bam dang /_mchod rten dang /_ri rab bo/_/gdong dang po ni zhi ba'o/_/gdong g.yas pa ni nag po chen po dang 'dra ba'o/_/gdong 
[\[156a.2\]]g.yon pa ni mi'i seng ge'i dbyibs shing pa la sha'i kha dog lta bu'o/_/gdong gong ma ni bzhin bsgyur ba/_pad+ma'i stan la skyil mo krung phyed kyis 'dug pa bya'o/_/de'i 'og tu dung can ma bri ste/_lag pa brgyad ba pus mo btsugs nas bcom ldan 'das la mchod pa'i las 
[\[156a.3\]]la mngon par brtson pa bya'o/_/lag na rdo rje'i 'og tu dpal lha mo chen mo pus mo btsugs nas nor bu rin po che sna tshogs kyi snod bcom ldan 'das de bzhin gshegs pa la dbul bar bya'o/_/dpal lha mo chen mo'i rgyab tu pho nya mo bzhin 'dzum pa lag pa bzhi pa/_rgyan sna tshogs 
[\[156a.4\]]kyis brgyan pa/_mtshon cha sna tshogs 'dzin pa bya'o/_/dung can ma'i rgyab tu me tog so gos dkar mo gyon pa/_me tog thogs nas bcom ldan 'das la gyen du blta ba bya'o/_/sangs rgyas bcom ldan 'das kyi spyan sngar rin po che sna bdun gyi kha dog can gyi pad+ma 'dab ma brgyad 
[\[156a.5\]]pa/_sdong bu ni bai DUr+ya snying po ni gser las byas pa bya'o/_/de'i steng du 'dzam bu'i chu bo'i gser gyi 'khor lo shin tu rnam par phye ba lte ba dang bcas pa/_kun nas 'bar ba shin tu rnam par bkra ba bri bar bya'o/_/pad+ma de'i drung du rgyal po chen po bzhi ya lad dang /_go cha dang /_
[\[156a.6\]]tshe ma tshe ma bgos pa/_rgyan thams cad kyis brgyan pa bri bar bya'o/_/pad+ma de'i drung du rdzing bu rin po sna tshogs kyis brgyan pa bya'o/_/rdzing de'i 'gram du rig pa 'dzin pa/_lag pa na pog phor dang /_me tog gi mgo lcogs thogs la lag pa cig shos na bgrang phreng thogs 
[\[156a.7\]]te pus mo btsugs nas de bzhin gshegs pa la gyen du blta ba bya'o/_/khang pa brtsegs ma'i gan du tshangs pa dang /_khyab 'jug dang /_dbang phyug chen po la sogs pa nam mkha'i dkyil na bcom ldan 'das la me tog sna tshogs kyis mchod pa byed pa bya'o/_/de la sogs 
[\[156b\]]
[\[156b.1\]]pa sku gzugs kyi cho ga rnams bya'o/_/de nas rig pa 'dzin pa gos dkar po bgos te/_zas dkar gsum za bas tshes brgyad nas tshes bco lnga nya'i bar du sku gzugs kyi mdun du bzlas brjod 'bum tshang bar bya'o/_/de nas sku gzugs 'gul zhing bdag nyid 'bar bar mthong bar 
[\[156b.2\]]'gyur/_sgrib pa med pa'i mig thob par 'gyur/_nor bu rnam dag spyod pa zhes bya ba'i ting nge 'dzin thob par 'gyur/_rig 'dzin thams cad kyi 'khor los sgyur bar 'gyur/_de bzhin gshegs pa thams cad mthong bar 'gyur/_bzlas brjod byas pa tsam gyi mod la dmyal ba 
[\[156b.3\]]dang /_dud 'gro'i skye gnas las thar bar 'gyur/_'dod chags dang /_zhe sdang dang /_gti mug la sogs pa thams cad spangs par 'gyur/_ser sna'i dri ma dang bral bar 'gyur/_bsod nams thams cad dang ldan par 'gyur/_bde ba thams cad dang ldan par 
[\[156b.4\]]'gyur/_dge ba'i rtsa ba thams cad yang dag par bzung bar 'gyur/_de bzhin gshegs pa thams cad kyis byin gyis brlabs par 'gyur/_sangs rgyas dang byang chub sems dpa' thams cad kyis dbugs 'byin par 'gyur/_lha thams cad kyis yang dag par bzung 
[\[156b.5\]]bar 'gyur/_gnod sbyin dang /_srin po dang /[ {]yi dgas [,]yi dwags [}]dang /_sha za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang /_mi ma yin pa thams cad kyis kyang srung bar 'gyur/_rgyal po'i pho brang thams cad du mchod pa'i 
[\[156b.6\]]bos su 'gyur/_'jig rten thams cad la dbang bskur bar 'gyur/_yon tan dang /_pha rol tu phyin pa thams cad yongs su bzung bar 'gyur/_de la sogs pa yon tan gyi khyad par thob par 'gyur/_mthong ba tsam mam/_bzlas brjod byas pa tsam mam/_bklags 
[\[156b.7\]]pa tsam gyis yon tan dang /_phan yon 'di dag yongs su bzung bar 'gyur na ches lhag par mang du byed pa lta smos kyang ci dgos/_gang zhig klog par byed pa dang /_'don par byed pa dang /_bzlas brjod la mngon par brtson par byed pa dang /_sgrub par byed pa dang /_
[\[157a\]]
[\[157a.1\]]phyag rgya'i tshogs sgrub par byed pa dang /_rig sngags sgrub par byed pa dang /_ras zung sgrub par byed pa'i sems can de ni de bzhin gshegs pa kho nar brjod par bya ste/_mchod pa'i 'os su 'gyur/_lha dang /_mi dang /_lha ma yin du bcas pa'i 'jig 
[\[157a.2\]]rten gyis phyag bya ba'i 'os su 'gyur ro/_/sems can de ni de bzhin gshegs pa dang mtshungs bar blta ba dang shes par bya/_de bzhin gshegs pa thams cad kyis lung bstan pa gnang bas sems can de ni phyir mi ldog par gyur nas/_bla na med pa yang dag par rdzogs pa'i 
[\[157a.3\]]byang chub tu gsal bar lung bstan pa yin no/_/phyin chad ma'i mngal du skye bar mi 'gyur/_'jig rten gyi khams gang dang gang du 'gro ba de dang der pad+ma las rdzus te skye bar shes par bya'o/_/phyin chad de bzhin gshegs pa dang 'bral bar mi 'gyur/_byang chub sems dpa' 
[\[157a.4\]]dang yang 'bral bar mi 'gyur te/_gang dang gang du skyes pa der thams cad du de bzhin gshegs pa dang phrad pa dang /_byang chub sems dpa' dang phrad par 'gyur zhing byang chub kyi snying po'i bar du mthar phyin par byed par 'gyur ro/_/sku gzugs rgyas pa chen po'i le'u ste cho ga lnga 
[\[157a.5\]]pa'o//_//don kun sgrub par byed pa yi/_/sbyin sreg cho ga bshad par bya/_/sems can kun gyi bde thob pa/_/zhi ba yi ni las brtsam mo/_/rig pa 'dzin pas gsang bya ste/_/nges par tshangs par spyod pa yis/_/sems can thams cad yid dga' ba'i/_/de 
[\[157a.6\]]nas sbyin sreg dag bya'o/_/o~M swA hA pa ti b+hUr b+hu bA hU~M hU~M phaT swA hA/_sngags 'dis til dang /_yungs kar dang /_mar las sbyin sreg byas na rig sngags 'chang thams cad grub par 'gyur ro/_/bgegs dang /_log 'dren thams cad tshar bcad par 'gyur ro/_/sdig pa thams cad 
[\[157a.7\]]dang /_gnod pa thams cad dang /_phyir rgol ba dang /_mi mdza' ba thams cad rmugs par byas par 'gyur/_rengs par byas par 'gyur/_rmongs par byas bar 'gyur ro/_/rmi lam ngan pa dang /_ltas ngan pa thams cad med par 'gyur ro/_/gu gul dang /_yungs kar dang /_
[\[157b\]]
[\[157b.1\]]mar las sbyin sreg stong rtsa brgyad byas na gdon thams cad kyi klad pa 'gas par 'gyur/_'byung bo thams cad kyis gnod pa byas pa las yongs su thar bar 'gyur/_rims nad la sogs pa thams cad zhi bar 'gyur ro/_/nad thams cad dang bral bar 'gyur ro/_/mar dang /_
[\[157b.2\]]yungs kar las sbyin sreg stong rtsa brgyad byas na yul thob par 'gyur ro/_/sa bon bdug pa dang /_mar las sbyin sreg stong rtsa brgyad byas na bdud la sogs pa'i gdug pas 'jigs skrag pa dang /_pha rol gyi dmag tshogs la sogs pa 'jig par 'gyur ro/_/sgron shing dang mar 
[\[157b.3\]]las sbyin sreg stong rtsa brgyad byas na rgyal po btsun mo'i 'khor dang bcas pa dga' bar 'gyur ro/_/ci 'dod pa de byed do/_/gang dang gang slangs pa de dang de 'thob po/_/ri khar sra tsi bog dang /_yungs kar dang /_mar las sbyin sreg byas na lha ma yin gyi sgo thams cad 'byed par 
[\[157b.4\]]'gyur/_rig 'dzin gyi rgyal por 'gyur ro/_/yungs kar dang /_til mar dang /_nA ga ge sar las sbyin sreg stong rtsa brgyad byas na klu thams cad dbang du 'gyur ro/_/ci bsgo ba byed do/_/dus su char gyi rgyun 'bebs par byed do/_/phyin chad ser ba'i 'jigs pa mi 'byung ngo /_/
[\[157b.5\]]kha zas las sbyin sreg stong rtsa brgyad byas na 'bru stong du 'phel zhing mang por 'gyur ro/_/lan tshwa la sbyin sreg stong rtsa brgyad byas na gnod sbyin mo thams cad lhags nas/_rje btsun srog dang ma da bral cig dang /_bka' ci stsal ba de bgyi'o zhes rkang pa la gtugs par 'gyur ro/_/'bras 
[\[157b.6\]]dang mar las sbyin sreg stong rtsa brgyad byas na dpal chen po thob par 'gyur ro/_/nyi ma la kha bltas te na le sham las sbyin sreg stong rtsa brgyad byas na de la lha thams cad rtag tu rgyun mi 'chad par srung ba dang /_skyob pa dang /_sbed pa byed par 'gyur ro/_/dpal thams cad thob 
[\[157b.7\]]par 'gyur ro/_/dpal lha mo'i mdun du til dang /_yungs kar las sbyin sreg byas na nor mang po 'phel bar 'gyur ro/_/shing ar ka'i yam sreg shing dang mar las sbyin sreg brgya rtsa brgyad byas na sangs rgyas dang byang chub sems dpa' thams cad bskul bar 'gyur ro/_/sdig pa 
[\[158a\]]
[\[158a.1\]]thams cad dang bral bar 'gyur/_'jig rten dang /_'jig rten las 'das pa'i gsang sngags thams cad mngon du 'gyur/_nad thams cad dang bral bar 'gyur/_dgra thams cad las rgyal bar 'gyur/_'jig rten gyi sdug bsngal thams cad 'byung bar 
[\[158a.2\]]mi 'gyur ro/_/rig sngags 'di'i mthus bde ba thams cad 'grub par 'gyur/_rmi lam ngan pa dang /_ltas ngan pa thams cad med par 'gyur/_byad thams cad dang /_bcings pa thams cad dang /_gnod pa thams cad nam yang 'byung bar mi 'gyur ro/_/de la sogs te sbyin 
[\[158a.3\]]sreg gi las rnams kyis mchog tu zhi bar byed do/_/bde ba rab tu sbyin par byed/_nor thob par byed/_don grub par byed cing lta ba ngan par ltung ba'i sems can thams cad nyams par byed do/_/sbyin sreg grub pa rgyas pa'i le'u ste cho ga drug pa'o//_//de nas 
[\[158a.4\]]bcom ldan 'das kyis gsang ba pa'i bdag po lag na rdo rje la bka' stsal pa/_lag na rdo rje 'di ni cho ga zhib mo'i rgyal po yin/_'di ni yon tan khyad par chen po can yin/_'di ni de bzhin gshegs pa thams cad kyi snying po sangs rgyas thams cad skyed pa'i yum yin/_'di ni de 
[\[158a.5\]]bzhin gshegs pa thams cad kyi chos kyi 'khor lo bskor ba yin/_'di ni de bzhin gshegs pa thams cad kyi byang chub kyi snying por gshegs pa yin/_'di ni de bzhin gshegs pa thams cad kyi chos kyi rgyal mtshan 'dzugs pa yin/_'di ni de bzhin gshegs pa thams cad 
[\[158a.6\]]kyi chos kyi dung rab tu 'bud pa yin/_'di ni de bzhin gshegs pa thams cad kyi rdo rje'i gang na yin/_'di ni de bzhin gshegs pa thams cad pham par byed cing 'joms par byed pa yin/_'di ni de bzhin gshegs pa thams cad kyi gsang ba dam pa yin/_
[\[158a.7\]]'di ni de bzhin gshegs pa thams cad kyi gsang chen yin/_lag na rdo rje 'di ni 'dzam bu'i gling gi sems can thams cad kyi nyon mongs pa 'dul ba yin/_'di ni de bzhin gshegs pa thams cad kyi sdig pa 'jig pa yin/_'di ni 'dzam bu'i gling gi sems can thams cad 
[\[158b\]]
[\[158b.1\]]kyi dmyal ba thams cad skems pa yin/[ {]yi dgas [,]yi dwags [}]kyi 'jig rten zlog pa yin/_dud 'gro'i skye gnas las thar bar byed pa yin no/_/'di ni 'dzam bu'i gling gi sems can thams cad kyi skye ba dang /_rga ba dang /_na ba dang /_'chi ba dang /_mya ngan dang /_smre 
[\[158b.2\]]sngags 'don pa dang /_sdug bsngal ba dang /_yid mi bde ba dang /_'khrug pa rnams skems par byed pa yin no/_/lag na rdo rje 'on kyang bsod nams kyi phung po 'byung ba lha'i mig gis blta ba'am/_de bzhin gshegs pa'i thugs kyis kyang brjod kyis mi lang ste/_
[\[158b.3\]]yon tan gyi khyad par de ltar rgya che zhing de ltar zab pa/_rab mchog gya nom pa la sogs pa de ltar gong nas gong du rnam par 'phrul pa chen po'i khyad par du 'phags pa yin no/_/nor bu chen po rgyas pa'i gzhal med khang shin tu rab tu gnas pa gsang ba'i gzungs kyi cho ga zhib 
[\[158b.4\]]mo'i rgyal po 'di ni sems can skal ba chung ba rnams kyi lag tu 'ong bar mi 'gyur te/_thos par mi 'gyur/_bsnyen bkur byed par mi 'gyur/_'chang bar mi 'gyur ro/_/gang gis gang gA'i klung gi bye ma dang mnyam pa'i de bzhin gshegs pa rnams ma mthong ba de'i lag 
[\[158b.5\]]tu mchog tu gsang ba 'di 'ong ba'am/_nyan pa'am/_bsnyen bkur byed pa'am/_'dzin par lta ga la 'gyur/_lag na rdo rje de bzhin gshegs pa'i gsang ba 'di ni shin tu gting dpag dka' ste/_lag na rdo rje gang gis sangs rgyas bcom ldan 'das chu bo gang 
[\[158b.6\]]gA'i klung bye ba khrag khrig brgya stong gi bye ma dang mnyam pa rnams la bskal pa brgya stong du bde ba'i yo byad na bza' dang /_bsod snyoms dang /_gzims mal dang /_snyun dpyad kyi rkyen sman gyi yo byad dang /_bza' ba dang /_bca' ba dang /_zhal zas dang /_btung ba dang /_
[\[158b.7\]]bcibs pa dang /_pho brang rnams de bzhin gshegs pa rnams la nyi ma re re 'bul zhing /_de bzhin du me tog dang /_bdug pa dang /_dri dang /_phreng ba dang /_byug pa dang /_gdugs dang /_rgyal mtshan dang /_ba dan gyis de ltar de bzhin gshegs pa thams cad la mchod pa 
[\[159a\]]
[\[159a.1\]]byed pa dang /_gang gis stong gsum gyi stong chen po'i 'jig rten gyi khams rin po che sna bdun gyis byur bur bkang ste/_nyi ma re rer sangs rgyas thams cad la dbul ba ni bsod nams kyi phung po chen po bskyed pa ma yin gyi/_lag na rdo rje gang gis de bzhin 
[\[159a.2\]]gshegs pa'i gsang ba 'di lan cig bzlas brjod byas na bsod nams kyi phung po ches mang po dang ldan par 'gyur te/_de bzhin gshegs pa thams cad kyis kyang brjod kyis mi lang ngo /_/gang gis de bzhin gshegs pa'i gsang ba'i gzungs kyi rgyal po 'di lan cig dran par 
[\[159a.3\]]gyur na/_de gong du bshad pa'i yon tan gyi khyad par yongs su bsgrags pas de bzhin gshegs pa thams cad mchod par 'gyur/_mkho ba'i yo byad khyad par du 'phags pa ji lta ba thams cad kyis de bzhin gshegs pa'i gsang ba rnams la de ltar nyin gcig bzhin mchod par 'gyur 
[\[159a.4\]]ro/_/de nas 'khor 'dus pa de dag thams cad dang /_lha dang /_klu dang /_gnod sbyin dang /_srin po dang /_lha ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa thams cad kyis/_a la la zhes ca co dang /_ga zha'i sgra cher 
[\[159a.5\]]bton nas/_bcom ldan 'das kyi zhabs la gtugs te/_bcom ldan 'das la 'di skad ces gsol to/_/kye ma'o sangs rgyas 'byung ba dang mtshungs par mchog tu rnyed par dka' ba gsang ba dam pa'i snying po 'dzam bu'i gling du bzhag lags so/_/de nas phyogs bcu'i de bzhin 
[\[159a.6\]]gshegs pa thams cad kyis shAkya thub pa la legs so zhes bya ba byin nas/_rang rang gi sangs rgyas kyi zhing rnams su gshegs so/_/de nas bcom ldan 'das de bzhin gshegs pa shAkya thub pa yang rdzu 'phrul gyi cho 'phrul chen pos mi mjed kyi 'jig rten gyi khams su gshegs so/_/'phags 
[\[159a.7\]]pa nor bu chen po rgyas pa'i gzhal med khang shin tu rab tu gnas pa gsang ba dam pa'i gsang ba'i cho ga zhib mo'i rgyal po ste bdun pa rdzogs so//_//rgya gar gyi mkhan po bid+yA gar+b+ha pra b+ha dang /_lots+tsha ba ban+de dpal gyi lhun pos bsgyur/_rgya gar gyi mkhan po bid+yA ka ra pra b+ha dang /_zhu chen 
[\[159b\]]
[\[159b.1\]]gyi lo ts+tsha ba ban+de dpal brtsegs kyis zhus te gtan la phab pa//[ {D886}]@##/_/rgya gar skad du/_Ar+ya puSh+pa kU Ta nA ma d+hA ra NI/_bod skad du/_'phags pa me tog brtsegs pa zhes bya ba'i gzungs/_sangs rgyas dang /_byang chub sems dpa' 
[\[159b.2\]]thams cad la phyag 'tshal lo/_/'di skad bdag gis thos pa dus gcig na/_bcom ldan 'das mtsho chen po ma dros pa na/_klu'i rgyal po ma dros pa'i khang pa na/_dge slong lnga brgya'i dge slong gi dge 'dun chen po dang thabs cig tu bzhugs te/_byang chub sems dpa'i 
[\[159b.3\]]tshogs chen po 'jig rten gyi khams gzhan dang gzhan dag nas 'dus pa/_byang chub sems dpa' stong du tshang ba/_thams cad kyang gzungs thob pa/_ting nge 'dzin thob pa/_skye ba gcig gis thogs pa/_sa bcu la rab tu gnas pa/_de ma thag tu rgyal tshab tu dbang bskur bas 
[\[159b.4\]]dbang bskur ba/_go cha chen po bgos pa/_sangs rgyas kyi yon tan thams cad la the tshom med pa sha stag dang yang thabs cig go/_/de'i tshe na byang chub sems dpa' sems dpa' chen po seng ge rnam par rtse zhes bya ba 'khor de nyid du 'dus par gyur te 'dug go/_/de nas byang chub 
[\[159b.5\]]sems dpa' sems dpa' chen po seng ge rnam par rtse stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas/_bcom ldan 'das la 'di skad ces gsol 
[\[159b.6\]]to/_/bcom ldan 'das rigs kyi bu'am/_rigs kyi bu mo gang gis de bzhin gshegs pa la mchod pa bgyis na de'i bsod nams ji snyed cig bskyed par 'gyur/_de skad ces gsol pa dang /_bcom ldan 'das kyis byang chub sems dpa' sems dpa' chen po seng ge 
[\[159b.7\]]rnam par rtse la 'di skad ces bka' stsal to/_/bcom ldan 'das rigs kyi bu'am/_rigs kyi bu mo gang gis de bzhin gshegs pa la mchod pa bgyis na de'i bsod nams ji snyed cig bskyed par 'gyur zhes seng ge rnam par rtse khyod de skad ma zer cig_/de ci'i phyir 
[\[160a\]]
[\[160a.1\]]zhe na/_de bzhin gshegs pa ni tshul khrims dpag tu med pa/_ting nge 'dzin dpag tu med pa/_shes rab dpag tu med pa/_rnam par grol dpag tu med pa/_rnam par grol ba'i ye shes mthong ba dpag tu med pa ste/_seng ge rnam par rtse gang gi phyir de bzhin 
[\[160a.2\]]gshegs pa dgra bcom pa yang dag par rdzogs pa'i sangs rgyas yon tan gyi tshogs dpag tu med pa dang ldan pa de'i phyir de la mchod pa'i rnam par smin pa de yang dpag tu med par shes par bya'o/_/seng ge rnam par rtse gang la la dag de bzhin gshegs pa bzhugs kyang rung /_yongs su 
[\[160a.3\]]mya ngan las 'das kyang rung ste/_mchod pa byed pa de dag thams cad ni 'di lta ste/_nyan thos kyi theg pa'am/_rang sangs rgyas kyi theg pa'am/_theg pa chen po'am/_theg pa gsum las theg pa gcig gis yongs su mya ngan las 'da' bar 'gyur ro/_/seng ge rnam par 
[\[160a.4\]]rtse yang gang gis de bzhin gshegs pa dgra bcom pa yang dag par rdzogs pa'i sangs rgyas mthong nas sems dad par gyur la/_dad pa'i sems kyis rnyed pa dang /_na bza' dang /_zhal zas dang /_gzims cha dang /_snyun gyi gsos sman dang /_yo byad dang /_bde bar 
[\[160a.5\]]sbyar ba thams cad kyis bsti stang du byas shing /_ri mor byas te mchod cing rjed la/_rim gror byas pa dang /_gang zhig gis de bzhin gshegs pa yongs su mya ngan las 'das pa'i ring bsrel yungs 'bru tsam gyi mchod rten la mchod pa byas pa'i rnam par smin pa mnyam par shes par bya ste/_
[\[160a.6\]]bye brag gam tha dad du bya ba med do/_/seng ge rnam par rtse byang chub sems dpa' khyim pa gang zhig gis nyan thos dang /_rang sangs rgyas dang /_de bzhin gshegs pa dgra bcom pa yang dag par rdzogs pa'i sangs rgyas rnams la rin po che'i phung po ri rab tsam dbul bar phul ba 
[\[160a.7\]]bas byang chub sems dpa' gang rab tu byung nas kAr+ShA pa Na gcig tsam dbul bar phul la/_phul nas kyang bla na med pa yang dag par rdzogs pa'i byang chub tu yongs su bsngos na/_dge ba'i rtsa ba snga ma des dge ba'i rtsa ba phyi ma'i brgya'i char yang nye bar mi 'gro/_/stong gi cha dang /_'bum 
[\[160b\]]
[\[160b.1\]]gyi cha dang /_grangs dang /_cha dang /_bgrang ba dang /_bskrun pa dang /_rgyur yang nye bar mi 'gro ba nas dpe'i bar du yang mi bzod do/_/seng ge rnam par rtse gang zhig gis de bzhin gshegs pa dgra bcom pa yang dag par rdzogs pa'i sangs rgyas la lo gcig gam/_lo brgya'am/_
[\[160b.2\]]lo stong yang rung ste/_bde ba'i yo byad thams cad kyis bsnyen bkur byas pa dang /_gang zhig gis de bzhin gshegs pa yongs su mya ngan las 'das pa'i mchod rten la byang chub kyi sems kyis yang dag par zin pas de bzhin gshegs pa mchod pa'i phyir me tog 'ga' 
[\[160b.3\]]'bul lam/_chu snyim pa gang tsam 'thor ram/_byug pa'i thig le 'dri'am/_me tog gi nyal nyil 'phyag gam/_byug pa 'bul lam/_sbos 'bul lam/_me tog 'bul lam/_bdug spos 'bul lam/_phreng ba 'bul lam/_rol mo'i sil snyan 'bul 
[\[160b.4\]]lam/_gdugs 'bul lam/_dril bu 'bul lam/_dbyangs pa 'bul lam/_rgyal mtshan 'bul lam/_ba dan 'bul lam/_dar 'bul lam/_mar me 'bul zhing /_phul nas dga' ba'i sems kyis gom pa'i gar stabs 'ga' bor te/_sangs rgyas bcom 
[\[160b.5\]]ldan 'das de la phyag 'tshal lo zhes smra ba de dag ni/_seng ge rnam par rtse bskal par ram/_bskal pa brgya'am/_bskal pa stong du'am/_bskal pa 'bum du yang ngan 'gro log par ltung bar 'gro bar 'gyur ba de'i gnas med de/_'di la dogs pa'am/_yid gnyis 
[\[160b.6\]]sam/_the tsom za bar mi bya'o/_/seng ge rnam par rtse me tog brtsegs pa zhes bya ba'i gzungs yod kyis skye bo mang po la phan pa dang /_skye bo mang po la bde ba dang /_'jig rten la snying brtse ba dang /_lha dang mi'i skye bo phal po che'i don dang /_phan pa dang /_bde ba'i phyir de 
[\[160b.7\]]bshad par bya'o/_/seng ge rnam par rtse gang la la zhig me tog brtsegs pa'i gzungs 'di 'dzin tam/_'chang dam/_klog gam/_yid la byed dam/_kun chub par byed dam/_gzhan dag la yang rgya cher yang dag par 'chad pa de rtag tu tshe rabs dran par 'gyur/_de 
[\[161a\]]
[\[161a.1\]]ngan 'gro log par ltung bar mi 'gyur/_dal ba rnyed par 'gyur/_nam du yang dkon mchog gsum dang mi 'bral bar 'gyur/_nam du yang de bzhin gshegs pa dang mi 'bral bar 'gyur/_nam du yang sangs rgyas rjes su dran pa dang mi 'bral bar 'gyur/_
[\[161a.2\]]nam du yang byang chub sems dpa' dang mi 'bral bar 'gyur/_nam du yang byang chub kyi sems dang mi 'bral bar 'gyur/_nam du yang dbang po ma tshang bar mi 'gyur/_nam du yang rigs dma' bar skye bar mi 'gyur/_spobs pa sna tshogs zab mo phun sum tshogs par 'gyur/_
[\[161a.3\]]phyogs bcu'i 'jig rten gyi khams grangs med pa dag gi sangs rgyas bcom ldan 'das rnams mthong bar 'gyur ro/_/tad+ya thA/_d+hA ra NI/_d+hA ra NI/_mu ni pra b+ha swa re/_sid+d+he tsaN+De nA matsi nir+hiri/_a ro ga ba ti/_bud+d+ha ma ti d+hair+ye/_o~M ka ra te/_ga ga ra te/_rA dzA ba ti/_te dzo 
[\[161a.4\]]ba ti/_bi pu la bud+d+he/_d+harma a ba b+hA se/_ak+Sha ya kalbe/_kalpa ba ti/_a mr-i ta kalbe hU tA sha ne/_te dzo ba ti/_nir+ya si hi te/_te dzo gra b+hA/_tiSh+thi na dra ya tiSh+ThI na dra ye bud+d+hi swA hA/_seng ge rnam par rtse gang la la zhig gis me tog brtsegs pa'i gzungs 'di'i ming dang /_yi ge 
[\[161a.5\]]dang /_tshig mtha' dag shes te/_kun chub par byed pa des dpyid zla tha [{]chungs [,]chung [}]dang /_dbyar zla ra ba dang /_ston zla tha [{]chungs kyi [,]chung gi [}]yar ngo'i tshes brgyad nas bzung la [{]bcwa [,]bco [}]lnga'i bar du sangs rgyas rjes su dran pa bsgom par bya ste/_nyin lan gsum mtshan lan gsum bsam zhing /_de 
[\[161a.6\]]bzhin gshegs pa rtse gcig tu yid la byas la/_bcom ldan 'das la spos dang /_me tog dang /_mar me dang /_bdug spos kyis mchod na sangs rgyas bcom ldan 'das pad+ma'i snying po'i seng ge'i khri la bzhugs shing chos kyang ston pa bco lnga mthong bar 'gyur ro/_/gzungs 
[\[161a.7\]]rab tu thob par 'gyur/_dran pa dang ldan par 'gyur/_blo gros dang ldan par 'gyur/_rtogs pa dang ldan par 'gyur/_blo dang ldan par 'gyur/_yongs su mya ngan las 'da' ba'i bar du tshe rabs dran par 'gyur ro/_/thos pa thams cad dang /_bstan bcos thams cad dang /_
[\[161b\]]
[\[161b.1\]]bzo thams cad dang /_las thams cad rab tu shes par 'gyur/_ting nge 'dzin thams cad kyang de'i sems las rnam par dag par 'gyur te 'phags pa'i bden pa bzhi ni ma gtogs so/_/de ci'i phyir zhe na/_chos de dag ni zag pa med par gtogs pa'i phyir ro/_/bcom ldan 
[\[161b.2\]]'das kyis de skad ces bka' stsal nas/_byang chub sems dpa' sems dpa' chen po seng ge rnam par rtse dang /_byang chub sems dpa' de dag dang /_dge slong de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 
[\[161b.3\]]'das kyis gsungs pa la mngon par bstod do/_/'phags pa me tog brtsegs pa zhes bya ba'i gzungs rdzogs so//[ {D887}]@##/_/rgya gar skad du/_Ar+ya ma hA ma hI n+d+ra nA ma d+hA ra NI/_bod skad du/_'phags pa sa'i dbang po chen po zhes bya ba'i 
[\[161b.4\]]gzungs/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das yang dag par rdzogs pa'i sangs rgyas kun du 'od bram ze sa'i dbang po chen po shing sA la chen po lta bu'i gnas lha dang 
[\[161b.5\]]ldan pa na bzhugs te/_de nas bram ze sa'i dbang po chen po shing sA la chen po lta bu bcom ldan 'das yang dag par rdzogs pa'i sangs rgyas kun du 'od ga la ba der song ste phyin nas/_bcom ldan 'das yang dag par rdzogs pa'i sangs rgyas kun du 'od kyi zhabs la mgo bos 
[\[161b.6\]]phyag 'tshal te phyogs gcig tu 'khod do/_/phyogs gcig tu 'dug nas bram ze sa'i dbang po chen po shing sA la chen po lta bus bcom ldan 'das yang dag par rdzogs pa'i sangs rgyas kun du 'od la 'di skad ces gsol to/_/bcom ldan 'das bdag ni bla na med pa yang dag 
[\[161b.7\]]par rdzogs pa'i byang chub tu smon lam btab lags na/_gang gis bdag skye ba dran par 'gyur/_bdag bla na med pa yang dag par rdzogs pa'i byang chub kyi sems brjed par mi 'gyur ba'i thabs de bcom ldan 'das kyis bdag la legs par bshad du gsol/_de skad ces 
[\[162a\]]
[\[162a.1\]]gsol pa dang /_bcom ldan 'das yang dag par rdzogs pa'i sangs rgyas kun du 'od kyis bram ze sa'i dbang po chen po shing sA la chen po lta bu la 'di skad ces bka' stsal to/_/de'i phyir bu khyod gal te de ltar smon na de'i phyir kun du 'od kyi rig sngags kyi 
[\[162a.2\]]snying po 'di zung shig_/chongs shig_/lhogs shig_/kun chub par gyis shig_/kun du 'od kyi rig sngags kyi snying po gang zhe na/_tad+ya thA/_a mo da ni/_pra mo da ni/_bi mo da ni/_saM mo da ni/_pri yaM ka ra Ni/_shrI ka ra Ni/_shrA ka ra Ni/_bo d+hi ka ra Ni/_a nut+ta ras+yaM samyak+saM bud+d+ha ka 
[\[162a.3\]]ra Ni/_a nut+ta ra Ar+ya ka ra Ni/_a nut+ta ra pradz+nyA ka ra Ni/_a nut+ta ra ba shI ka ra Ni/_a nun+ta ra sarba kle sho pa kle sha bi d+hA ra Ni/_a pa d+yA na d+ha ka ra bid+ha ma ni/_a nut+ta ra bid+yA a lo kot+pA da ni/_a nut+ta shai k+Sha shI la bid+yA tsa ra Na/_bi muk+ti gu Na ga Na/_saM b+ha d+ha ni/_u nut+ta ra 
[\[162a.4\]]sarba ku sha la/_mU lo d+b+ho da ni/_a nu t+ta ri b+ho na mU la ni/_a nut+ta dA ra ga do Sha/_mo ha na mU la ni/_a nut+ta ra shaik+Sha ma na/_a bid+yA/_an+ta ka rA bid+ha ma ni/_a nut+ta rA sI a pra ti ha ta ba la tsakra/_a nut+ta rA sarba lA ra ba bi drA ma ni/_twaM hi b+ha dre/_a nut+ta 
[\[162a.5\]]rA ba la b+ha dra/_su b+ha dra/_shrI b+ha dra/_a nut+ta ra b+ha dra/_sa man+ta b+ha dra/_a sa ma sa ma b+ha dra/_a nut+ta ra ma hA pu ru Sha b+ha dra/_a nut+ta ra ma hA pu ru Sha se pi tA/_a nut+ta ra ma hA pu ru Sha a nu brta nI/_a nut+ta ra ma hA pu ru Sha d+harma de shi kA_/a nut+ta ra ma hA pu ru Sha/_d+harma ko Sha/_
[\[162a.6\]]sa~M bAr+d+hi kA/_a nut+ta ra ma hA bu ru Sha nirbA Na/_a nut+ta pra tar+Shi k+Sha/_twaM hi b+ha dre/_gang gA si ta pak+Shu/_samyak+saM bud+d+he A se bi tA/_b+hA bi tA ba hu lI kro d+ha/_stu ta/_stau bi ta bar+Ni tA pra sha sta/_bu 'di ni kun du 'od kyi rig sngags kyi snying po yin te/_de bas na bu khyed kyis kun du 
[\[162a.7\]]'od kyi rig sngags kyi snying po 'di 'gro ba dang /_'greng ba dang /_'dug pa dang /_nyal ba na yang yid la gyis shig_/bu gang la la zhig kun du 'od kyi rig sngags kyi snying po 'di ming dang /_rigs dang /_rigs kyi bye brag gang yid la byed dam/_skyes pa'am/_bud med 
[\[162b\]]
[\[162b.1\]]dam/_khye'u 'am/_bu mo'am/_lha'am/_lha mo'am/_klu'am/_klu mo'am/_dri za'am/_dri za mo'am/_lha ma yin nam/_lha ma yin mo'am/_mi'am ci'am/_mi'am ci mo'am/_lto 'phye chen po'am/_lto 'phye chen mo'am/[ {]yi dgas [,]yi dwags [}]sam/_
[\[162b.2\]{]yi dgas [,]yi dwags [}]mo'am/_sha za'am/_sha za mo'am/_grul bum mam/_grul bum mo'am/_lus srul po'am/_lus srul mo'am/_kun du 'od kyi rig sngags kyi snying po 'di 'chang ngam/_klog gam/_lung 'bog gam/_ston tam/_'chad na de tshe rabs bdun gyi 
[\[162b.3\]]bar du tshe rabs dran par 'gyur ro/_/de ji srid 'khor gyi bar du bla na med pa yang dag par rdzogs pa'i byang chub kyi sems mi brjed par 'gyur ro/_/lhar gyur kyang rung mir gyur kyang rung ste/_de mtshon cha'am/_dug gam/_chu'am/_mes bar ma dor 'chi ba'i dus byed par 
[\[162b.4\]]mi 'gyur ro/_/bcom ldan 'das yang dag par rdzogs pa'i sangs rgyas kun du rgyal ba 'od srung gi rigs dang bcas pa la phyag 'tshal lo/_/bcom ldan 'das yang dag par rdzogs pa'i sangs rgyas 'od mtha' yas rgyal ba 'od srung gi rigs dang bcas pa la phyag 'tshal lo/_/bcom 
[\[162b.5\]]ldan 'das yang dag par rdzogs pa'i sangs rgyas 'chi med 'od rgyal ba 'od srung gi rigs dang bcas pa la phyag 'tshal lo/_/bcom ldan 'das yang dag par rdzogs pa'i sangs rgyas 'od chen po rgyal ba 'od srung gi rigs dang bcas pa la phyag 'tshal lo/_/bcom ldan 'das yang dag 
[\[162b.6\]]par rdzogs pa'i sangs rgyas 'od mnyam pa med pa rgyal ba 'od srung gi rigs dang bcas pa la phyag 'tshal lo/_/bcom ldan 'das yang dag par rdzogs pa'i sangs rgyas 'od mi mnyam pa dang mnyam pa rgyal ba 'od srung gi rigs dang bcas pa la phyag 'tshal lo/_/bcom ldan 'das yang 
[\[162b.7\]]dag par rdzogs pa'i sangs rgyas drang srong chen po 'od srung gi rigs dang bcas pa bdun po de dag la phyag 'tshal lo/_/zhi ba'i dbyings su zhugs pa 'khor dang bcas pa rnams la phyag 'tshal lo/_/phyag 'tshal lo/_/bcom ldan 'das kyis de skad ces bka' stsal nas/_bram ze sa'i 
[\[163a\]]
[\[163a.1\]]dbang po chen po shing sA la chen po lta bu yi rangs te/_bcom ldan 'das kyis gsungs pa la mngon par bstod do/_/'phags pa sa'i dbang po chen po zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu 
[\[163a.2\]]chen gyi lo ts+tsha ba ban+de ye shes sdes bsgyur cing zhus te skad gsar chad kyis kyang bcos nas gtan la phab pa//[ {D888}]@##/_/rgya gar skad du/_Ar+ya ma hA d+hA ra NI/_bod skad du/_'phags pa gzungs chen po/_sangs rgyas dang /_byang chub sems 
[\[163a.3\]]dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na/_dge slong stong nyis brgya lnga bcu'i dge slong gi dge 'dun chen po dang thabs cig tu bzhugs 
[\[163a.4\]]te/_de'i tshe na tshe dang ldan pa kun dga' bo grong khyer gnas bcas su dbyar gnas dbyar zla ba gsum 'das pa dang chos gos byas te/_chos gos zin nas lhung bzed dang chas gos thogs te/_bcom ldan 'das ga la ba der song nas phyin pa dang /_bcom ldan 'das kyi 
[\[163a.5\]]zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas bcom ldan 'das kyis tshe dang ldan pa kun dga' bo la 'di skad ces bka' stsal to/_/kun dga' bo khyod kyis sems can thams cad kyi don dang /_phan pa dang /_bde ba dang /_stobs 
[\[163a.6\]]dang /_gzi brjid kyi phyir gzungs chen po'i gsang sngags gzhi 'di dag zung shig_/chongs shig_/long shig_/lhogs shig_/kun chub par gyis shig_/yid la zung shig_/de ci'i phyir zhe na/_kun dga' bo gzungs chen po'i gsang sngags gzhi 
[\[163a.7\]]rnams ni rnyed par dka' zhing /_de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung ba yang rnyed par dka' ba'i phyir te/_dper na u dum bA ra'i me tog lta bu yin gyis/_zung shig_/chongs shig_/long shig_/
[\[163b\]]
[\[163b.1\]]lhogs shig_/yid la zungs shig_/kun chub par gyis shig_/kun dga' bo dad pa'i rigs kyi bu'am/_rigs kyi bu mo gang la la gzungs chen po'i gsang sngags kyi gzhi 'di dag 'chang ngam/_'dzin tam/_klog gam/_yid la 'dzin tam/_kun 
[\[163b.2\]]chub bar byed na de mtshon gyis 'chi ba'i dus byed par mi 'gyur/_dug gis ma yin/_mes ma yin/_chus ma yin/_rgyal pos chad pas ma yin te/_dus ma yin par 'chi ba'i dus byed par mi 'gyur ro/_/de lha dang /_lha ma yin dang /_klu dang /_rlung lha 
[\[163b.3\]]dang /_nam mkha' lding dang /_dri za dang /_mi'am ci dang /_lto 'phye chen po dang /_gnod sbyin dang /_srin po dang /[ {]yi dgas [,]yi dwags [}]dang /_sha za dang /_grul bum dang /_srul po dang /_lus srul po dang /_'byung po dang /_brjed byed dang /_smyo byed dang /_gnon po 
[\[163b.4\]]dang /_grib gnon dang /_gshed byed dang /_gnod byed dang /_byad kyis mi tshugs/_de la mi dang /_mi ma yin pa rnams kyis mi tshugs/_de la rig pa'i las dang /_ngag gi las dang /_yid kyi las kyis mi tshugs/_de la rims nyin gcig pa dang /_nyin gnyis 
[\[163b.5\]]pa dang /_nyin gsum pa dang /_nyin bzhi pa dang /_rtag pa'i rims dang /_'byung po'i rims dang /_yud tsam pa dang /_rlung las gyur pa dang /_mkhris pa las gyur pa dang /_bad kan las gyur ba dang /_'dus pa las gyur pas mi tshugs par 'gyur ro/_/de la 
[\[163b.6\]]gzungs chen po'i gsang sngags gzhi ni 'di rnams yin no/_/tad+ya thA/_dz+wa le/_ma hA dz+wa le/_dz+wa la ne/_ma hA dz+wa la ne/_tA pa ne/_ma hA tA pa ne/_dz+wa li te/_u ka ke_/bu ga ge_/saM b+ha de/_ma hA saM b+ha de/_tsakre/_ma hA tsakre/_bdag dang sems can thams cad 
[\[163b.7\]]'jigs pa thams cad dang /_gnod pa dang /_nad 'go ba thams cad las srungs shig srungs shig swA hA/_kun dga' bo gzungs chen po gsang sngags kyi gzhi 'di dag ni yang dag par rdzogs pa'i sangs rgyas bye ba phrag bdun cu rtsa bdun gyis gsungs te/_nga yang da ltar 
[\[164a\]]
[\[164a.1\]]'chad cing rjes su yi rang ngo /_/kun dga' bo dad pa'i rigs kyi bu'am/_rigs kyi bu mo gang la la gzungs chen po'i gsang sngags kyi gzhi 'di dag 'dzin tam/_'chang ngam/_klog gam/_yid la byed dam/_kun chub par byed 
[\[164a.2\]]na/_de tshe rabs bdun gyi bar du tshe rabs dran par 'gyur ro/_/de byang chub kyi sems las mi ldog par 'gyur ro/_/de la gzungs chen po'i gsang sngags kyi gzhi ni 'di rnams yin no/_/tad+ya thA/_an+te/_ban+d+he/_k+Sha me/_k+Sha ma me/_d+hA na se/_ba da ne/_a da ne/_
[\[164a.3\]]hu le/_ma hA hu le/_ta ka re gaM b+hI re/_duSh+pu ste/_bdag dang sems can thams cad 'jigs pa thams cad dang /_gnod pa dang /_nad 'go ba thams cad las srungs shig srungs shig swA hA/_kun dga' bo gzungs chen po'i gsang sngags kyi gzhi 'di dag ni yang 
[\[164a.4\]]dag par rdzogs pa'i sangs rgyas bye ba phrag brgyad cu rtsa brgyad kyis gsungs te/_nga yang da lta na 'chad cing rjes su yi rang ngo /_/kun dga' bo dad pa'i rigs kyi bu'am/_rigs kyi bu mo gang la la gzungs chen po'i gsang sngags kyi gzhi 'di dag 'chang ngam/_'dzin tam/_
[\[164a.5\]]klog gam/_yid la byed dam/_kun chub par byed na/_de tshe rabs bcu bzhi'i bar du tshe rabs dran par 'gyur ro/_/de byang chub kyi sems las mi ldog par 'gyur ro/_/de la gzungs chen po'i gsang sngags kyi gzhi ni 'di rnams yin no/_/tad+ya thA/_aT+Te/_baT+Te/_
[\[164a.6\]]ag+ge/_bag+ge/_Thag+ge/_Thag+ge/_d+hak+ke/_d+hA ra d+hak+ke/_Ta ke Ta ra ke/_a ka si/_sa ka si/_ma ka si/_i li mi li/_ti li mi li/_rau ra be/_ma hA rau ra be/_b+hU taM ga me b+hU ta pa rA ya Ne/_ti mi gi se/_ma hA ti mi ge se/_saM b+hA be/_ma hA saM b+hA be/_bdag dang sems can thams cad 'jigs 
[\[164a.7\]]pa thams cad dang /_gnod pa thams cad dang /_nad 'go ba thams cad las srungs shig srungs shig swA hA/_kun dga' bo gzungs chen po'i gsang sngags kyi gzhi 'di dag ni yang dag par rdzogs pa'i sangs rgyas bye ba phrag dgu bcu rtsa dgus gsungs te/_nga yang da lta na 'chad cing 
[\[164b\]]
[\[164b.1\]]rjes su yi rang ngo /_/kun dga' bo dad pa'i rigs kyi bu'am/_rigs kyi bu mo gang la la gzungs chen po'i gsang sngags kyi gzhi 'di dag 'chad pa dang /_'dzin pa dang /_klog pa dang /_yid la byed pa dang /_kun chub par byed pa de tshe rabs nyi shu rtsa gcig gi 
[\[164b.2\]]bar du tshe rabs dran par 'gyur ro/_/de byang chub kyi sems las phyir ldog par mi 'gyur ro/_/de la gzungs chen po'i gsang sngags kyi gzhi ni 'di rnams yin no/_/tad+ya thA/_ru le/_ma hA ru le/_he he ri/_mat+ta ri/_dzaM b+ha ni/_staM b+ha ni/_kun dga' bo dad 
[\[164b.3\]]pa'i rigs kyi bu'am/_rigs kyi bu mo gang la la gzungs chen po'i gsang sngags kyi gzhi 'di dag gis shing skam po la bsrung ba'am/_yongs su bskyab pa dang /_yongs su gzung ba dang /_yongs su bskyang ba dang /_zhi ba dang /_bde legs su 'gyur ba 
[\[164b.4\]]dang /_chad pa spang ba dang /_mtshon cha spang ba dang /_dug gzhil ba dang /_dug gsad pa dang /_mtshams gcad pa dang /_nam mkha' bcing ba dang /_sa bcing ba byas te/_de la srad bus bcings na de'i rtsa ba yang skye bar 'gyur/_yal ga dang /_lo 
[\[164b.5\]]ma dang /_lcug ma dang /_me tog dang /_'bras bu yang skye bar 'gyur na rnam par shes pa dang bcas pa'i lus la lta smos kyang ci dgos te/_kun dga' bo sngon gyi las kyi rnam par smin pa ni ma gtogs so/_/kun dga' bo nyi zla 'di ltar rdzu 'phrul che ba/_'di ltar 
[\[164b.6\]]mthu che ba/_'di ltar dbang che bar grags pa 'di gnyis ni sa la ltung yang srid do/_/kun dga' bo ri'i rgyal po ri rab gnas nas g.yo yang srid do/_/kun dga' bo rgya mtsho chen po 'di ltar zab pa/_'di ltar rgya che la 'di ltar rdzu 'phrul che zhing mthu che ba bzhi po 'di dag ni 
[\[164b.7\]]skams shing yongs su zad de mthar thug par 'gyur yang srid do/_/kun dga' bo sa chen po 'di ni rnam pa stong du 'gyes kyang srid/_chu ni gsher ba nyid 'dor yang srid/_me ni tsha ba 'dor ba yang srid/_rlung ni grang ba 'dor yang srid kyi/_gzungs chen po'i gsang 
[\[165a\]]
[\[165a.1\]]sngags kyi gzhi 'di dag ni slu mi srid do/_/kun dga' bo lha'am/_klu'am/_lha ma yin nam/_nam mkha' lding ngam/_rlung lha'am/_dri za'am/_mi'am ci'am/_lto 'phye chen po'am/_gnod sbyin nam/_srin po'am/[ {]yi dgas [,]yi dwags [}]
[\[165a.2\]]sam/_sha za'am/_grul bum mam/_srul po'am/_lus srul po'am/_'byung po'am/_bram ze'am/_srin po'am/_grib gnon nam/_mi dang /_mi ma yin pa gang la la zhig gam/_gzhan su yang rung ba zhig gis gzungs chen po'i gsang sngags 
[\[165a.3\]]kyi gzhi 'di dag las 'gal bar byed na/_tad+ya thA/_ag+gi le/_tsag+gi le/_bal+le/_mal+le/_o hA ni/_mo hA ni/_dzaM b+ha ni/_staM b+ha ni/_bdag dang sems can thams cad la srungs shig srungs shig swA hA/_rgyal po chen po yul 'khor srung yang lcags kyi 
[\[165a.4\]]'khor lo 'bar ba/_rab tu 'bar ba/_kun du rab tu mched cing 'bar ba/_me lce gcig tu gyur pas de'i mgo tshal ba bdun du 'gems so/_/rgyal po chen po 'phags skyes po dang /_mig mi bzang dang /_rnam thos kyi bu yang lcags kyi 'khor lo 'bar ba/_rab 
[\[165a.5\]]tu 'bar ba kun du rab tu mched cing 'bar ba me lce gcig tu gyur pas de'i mgo tshal ba bdun du 'gems so/_/lha'i dbang po brgya byin yang rdo rje 'phen to/_/gsang ba pa'i bdag po lag na rdo rje yang rdo rje 'bar ba/_rab tu 'bar ba/_kun du rab tu mched cing 'bar 
[\[165a.6\]]ba/_me lce gcig tu gyur pas de'i mgo tshal pa bdun du 'gems so/_/de rgyal po'i pho brang lcang lo can du gnas su mi dbang ste/_de'i mgo ardza ka'i dog pa bzhin du tshal pa bdun du 'gas so/_/bcom ldan 'das kyis de skad ces bka' stsal nas/_
[\[165a.7\]]tshe dang ldan pa kun dga' bo dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa gzungs chen po rdzogs so//_//rgya gar gyi mkhan 
[\[165b\]]
[\[165b.1\]]po dzi ni mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te/_skad gsar chad kyis kyang bcos nas gtan la phab pa//[ {D889}]@##/_/sangs rgyas la phyag 'tshal lo/_/chos la phyag 'tshal lo/_/dge 'dun 
[\[165b.2\]]la phyag 'tshal lo/_/'phags pa spyan ras gzigs dbang po byang chub sems dpa' sems dpa' chen po la phyag 'tshal lo/_/de rnams la phyag 'tshal nas rig pa 'di 'dzin gyis rig pa 'di bdag la grub par gyur cig_/tad+ya thA/_ha na ha na swA ni/_na ba sA ni/_
[\[165b.3\]]dz+wa la dz+wa la ne/_tsa la tsa la ne/_purbo/_yo ga ma nu sma ra phaT/_ma hA ha ta ya swA hA/_gang gis rig pa 'di bklags pa de tshe rabs brgya stong du skye ba dran par 'gyur ro/_/'di nas shi 'phos nas kyang bde ldan gyi 'jig rten du skye bar 'gyur ro/_/bde ldan gyi snying po rdzogs 
[\[165b.4\]]so//[ {D890}]@##/_/rgya gar skad du/_Ar+ya mai tri pra ti dz+nyA nA ma d+hA ra NI/_bod skad du/_'phags pa byams pas dam bcas pa zhes bya ba'i gzungs/_dkon mchog gsum la phyag 'tshal lo/_/rgyal ba byams pa la phyag 'tshal lo/_/na mo rat+na tra yA ya/_
[\[165b.5\]]oM na mo b+ha ga ba te/_shAkya mu na ye/_ta thA ga tA ya/_ar+ha te/_samyak+saM bud d+hA ya/_tad+ya thA/_oM a dzi te/_a dzi te/_a pa rA dzi te/_a dzi tan dza ya/_ha ra ha ra/_mai tri a ba lo ki te/_ka ra ka ra/_ma hA sa ma ya sid+d+he/_b+ha ra b+ha ra/_ma hA bo d+hi maN+Da bI dze/_sma ra sma ra/_
[\[165b.6\]]A sma kaM sa ma ya/_bo d+hi bo d+hi/_ma hA bo d+hi swA hA/_rtsa ba'i gsang sngags so/_/o~M mo hi mo hi/_ma hA mo hi swA hA/_snying po'o/_o~M mu ni mu ni sma ra swA hA/_nye ba'i snying po'o/_/gzungs 'di nyan pa tsam dang /_klog pa dang /_kha ton byed pa dang /_tshul bzhin yid la 
[\[165b.7\]]sems pa dang /_sgom pa tsam gyis gang gi tshe bdag bla na med pa yang dag par rdzogs pa'i byang chub tu mngon par rdzogs par sangs rgyas par gyur pa na/_bdag gis sems can de nges par btsal bar bgyi ste/_bla na med pa yang dag par rdzogs pa'i byang chub tu lung bstan par 
[\[166a\]]
[\[166a.1\]]bgyi'o/_/tha na dud 'gro'i skye gnas su gyur pa'i [{]ri dgas [,]ri dwags [}]dang /_bya rnams kyi rna khung du sgrog par byed na/_de dag kyang bla na med pa yang dag par rdzogs pa'i byang chub tu lung bstan pa 'thob bo/_/'di thos pa tsam gyis nam du yang ngan song du 'gro bar 
[\[166a.2\]]mi 'gyur ro/_/ngan song gi dri mas mi gos so/_/ma'i mngal du yang mi skye'o/_/lha'i bskal pa stong du 'khor los sgyur ba'i rgyal por 'gyur ro/_/dge ba bcu'i las kyi lam dang ldan par 'gyur ro/_/ji ltar bsams shing don du gnyer ba'i longs spyod 'grub 
[\[166a.3\]]par 'gyur ro/_/bcom ldan 'das bdag gis kyang sems can de bskyud par mi bgyi lags so/_/nges par bdag byang chub kyi snying po la mchis nas/_de ji ltar gyur kyang rung bla na med pa yang dag par rdzogs pa'i byang chub tu lung bstan par bgyi'o/_/'phags 
[\[166a.4\]]pa byams pas dam bcas pa zhes bya ba'i gzungs rdzogs so//_//rgya gar gyi mkhan po badzra pA Ni dang /_bod kyi lots+tsha ba/_dge slong chos kyi shes rab kyis bsgyur cing zhus te gtan la phab pa//_//
[\[166a.5\]{D891}]@##/_/rgya gar skad du/_Ar+ya A pa ra Na bi skaM b+hi nA ma d+hA ra NI/_bod skad du/_'phags pa sgrib pa rnam par sel ba zhes bya ba'i gzungs/_sangs rgyas la phyag 'tshal lo/_/chos la phyag 'tshal lo/_/dge 'dun la phyag 'tshal lo/_/de rnams la 
[\[166a.6\]]phyag 'tshal nas 'phags pa sgrib pa rnam par sel ba'i gzungs 'di brjod par bya'o/_/'di lta ste/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas sgrib pa rnam par sel ba'i snying po 'di lan bdun brjod na/_lus brgyud pa'i 
[\[166a.7\]]sdig pa thams cad 'byang zhing 'chi ba'i dus su bde ba nyid du dus byed par 'gyur ro/_/oM shwe ta wa ra bi dza li ne swA hA/_byang chub sems dpa' sems dpa' chen po sgrib pa rnam par sel ba'i snying po 'di nyin lan bdun mtshan lan bdun brjod na las brgyud mar bsags pa'i 
[\[166b\]]
[\[166b.1\]]sdig pa thams cad 'byang zhing 'chi ba'i dus su gnad gcod pa'i sdug bsngal drag po mi 'byung ngo /_/bde ba nyid du dus byed par 'gyur ro/_/oM sarba A ba ra Na bi skaM b+hi ne swA hA/_sangs rgyas sras dang bcas pa de dag rnams la bshos gtsang la sogs pa'i mchod pas 
[\[166b.2\]]yang dag par mchod na yang gang zag de 'chi ba'i dus su nad dang zug rngu dang bral te/_bde ba nyid du dus byed cing /_tshe 'phos nas kyang sum cu rtsa gsum mam/_'thab bral lam/_dga' ldan gyi lha'i nang du skye zhing /_bde ba nyid du 'tsho bar 'gyur ro/_/dge slong 
[\[166b.3\]]pha dang dge slong ma/_/dge bsnyen pha dang dge bsnyen mas/_/dus tshigs gza' skar ma brtsis shing /_/khrus dang gtsang sbra ma byas kyang /_/rig pa la ni gnas pas 'grub/_/gang dag mos pa med 'gyur bas/_/'grub nyid du ni yong mi 'gyur/_/de bas shin tu 
[\[166b.4\]]mos gus bya'o/_/'phags pa sgrib pa rnam par sel ba'i gzungs rdzogs so//[ {D892}]@##/_/rgya gar skad du/_Ar+ya many+dzu shrI swA khyA to nA ma d+hA ra NI/_bod skad du/_'phags pa 'jam dpal gyi zhal nas gsungs pa zhes bya ba'i gzungs/_dkon mchog 
[\[166b.5\]]gsum la phyag 'tshal lo/_/'phags pa 'jam dpal la phyag 'tshal lo/_/na mo rat+na tra yA ya/_na mo b+ha ga ba te d+harma d+hA tu ni gardzi ta rA dzA ya/_ta thA ga tA ya/_ar+ha te samyak+saM bud d+hA ya/_na mo many+dzu shri ye/_ku mA ra b+hU tA ya/_tad+ya thA/_o~M dz+nyA nA lo ke/_tri rat+na paM sha 
[\[166b.6\]]saM d+hA ra Ni/_b+ha ga ba ti/_a bA yaM dA di a bA yaM dat+te me bo d+hi tsit+ta badzra pa ri pA la ya/_sa man+ta a ba b+hA se na/_ha na ha na/_sarba satwa saM ta na pa ti taM/_kle shA nuts+tshe da ya/_ba ra lak+Sha Na/_a laM kr-i ta sha rI ri/_bo d+hi sa twa shi shU pa ti pA la ya/_bud d+hA na de shA ya/_de ba/_
[\[166b.7\]]nA ga/_yak+Sha/_ga na d+harba/_a su ra/_ga ru Da/_kin+na ra/_ma ho ra ga_/ba shes+tha pA ya/_a pa yaM dad ti swA hA/_gzungs 'di'i phan yon ni lan cig brjod pas kyang bskal pa stong du las kyi sgrib pa bsags pa 'byang bar 'gyur ro/_/'chi kar yang 'phags 
[\[167a\]]
[\[167a.1\]]pa 'jam dpal mthong bar 'gyur ro/_/'phags pa spyan ras gzigs dbang phyug thor tshugs kyis dbu brgyan pa'i sku yang mthong bar 'gyur ro/_/mdor na gzungs 'di'i phan yon ni mtha' yas so/_/'phags pa 'jam dpal gyi 
[\[167a.2\]]zhal nas gsungs pa zhes bya ba'i gzungs rdzogs so//_//rgya gar gyi mkhan po dz+nyA na gar+b+ha dang /_lots+tsha ba ban+de klu'i dbang pos bsgyur/_rgya gar gyi mkhan po bi shud+d+ha sid+ha dang /_zhu chen gyi lots+tsha ba ban+de de ba tsan+d+ras gtan la phab pa//_//
[\[167a.3\]{D893}]@##/_/dkon mchog gsum la phyag 'tshal lo/_/'jam pa'i mgon la phyag 'tshal lo/_/de nas yang 'jam dpal gzhon nur gyur pa stan las langs te bla gos phrag pa gcig tu byas nas/_pus mo g.yas pa'i lha nga sa la btsugs te/_bcom ldan 'das 
[\[167a.4\]]ga la ba der thal mo sbyar ba btud nas bcom ldan 'das kyi zhabs la mgo bos phyag 'tshal te/_bcom ldan 'das la 'di skad ces gsol to/_/bcom ldan 'das bdag gis rig pa mthong bar bgyi ste/_rig pa dam pa 'di smras na ni ngo mtshar du 'gyur ro/_/thams 
[\[167a.5\]]cad dang ldan pa'i 'khor des byang chub sems dpa' sems dpa' chen po 'jam dpal la legs so zhes bya ba byin te/_'jam dpal legs so legs so/_/'jam dpal khyod kyis rig pa smros shig_/bdag gis bcom ldan 'das kyi gsung gis smra bar bgyi'o/_/
[\[167a.6\]]byang chub sems dpa' sems dpa' chen po 'jam dpal gyis sangs rgyas thams cad kyi snying po chos thams cad la phyag 'tshal te mchod pa byas nas rig pa smras so/_/na maHsarba ta thA ga te b+h+yaH/_na mo many+dzu shri ye/_bo d+hi satwA ya/_o~M many+dzu pa ra/_many+dzu g+ho Sha/_ha na ha na/_
[\[167a.7\]]pa tsa pa tsa/_ma ta ma ta/_ma tha ma tha/_bid+h+wan+sa ya/_bi d+h+wan+sa ya/_ka ra ka ra/_tru Ta tru Ta/_bany+dza bany+dza/_a b+hi sa a b+hi sa/_tu Ta tu Ta/_tru Ta tru Ta/_s+phu Ta s+phu Ta/_hr-i da ya baM d+ha ni/_na maHsaM bo d+ha ni/_pra b+he sa pra b+he sa/_lo ta lo ta/_kr-i da kr-i da/_kr-i Ta kr-i Ta/_ha 
[\[167b\]]
[\[167b.1\]]sa ha sa/_pra ban+d+ha/_pra ban+d+ha/_A bi sha A bi sha/_hU~M hU~M hU~M/_phaT phaT phaT swA hA/_gang zhig gis nam phyed na lan gsum brjod/_nyi ma la yang lan bdun brjod pa byas na rig pa chen mo thob par 'gyur ro/_/mi rnams kyi sh+lo ka sum brgya 'dzin par 'gyur ro/_/'di'i cho ga 
[\[167b.2\]]ni tsan+dan gyis dkyil 'khor byas te/_zhun mar gyi mar mes kyang mchod nas stong phrag brgyad bzlas na 'grub par 'gyur/_ma grub kyang sh+lo ka brgya nyi ma re re la 'dzin par 'gyur ro/_/bcom ldan 'das bdag gis bstan pa 'dis ma grub na gang zhig mtshams med pa lnga 
[\[167b.3\]]byas na bdag kyang de dang 'dra bar mtshams med pa lnga byas par 'gyur ro/_/'phags pa 'jam dpal gyis dmod btsugs pa zhes bya ba'i gzungs rdzogs so//[ {D894}]@##/_/'phags pa 'jam dpal la phyag 'tshal lo/_/oM bA kye te dzA ya/_o~M bA kye Sha She swa/_
[\[167b.4\]]o~M bA kye kha na dza ye/_o~M bA kye niSh+Tha a/_o~M bA kye ya namaH/_o~M bA kye da~M namaH/_'phags pa 'jam dpal gyi mtshan 'di nyid lan nyi shu rtsa gcig bzlas pas mtshams med pa lnga'i las kyi sgrib pa thams cad 'byang ngo /_/'phags pa 'jam dpal gyi mtshan rdzogs so//_//
[\[167b.5\]{D895}]@##/_/rgya gar skad du/_Ar+ya many+dzu shrI b+haT+TA ra ka s+ya pradz+nyA bud+d+hi bar+d+ha na nA ma d+hA ra NI/_bod skad du/_rje btsun 'phags pa 'jam dpal gyi shes rab dang blo 'phel ba zhes bya ba'i gzungs/_dkon mchog gsum la phyag 'tshal lo/_/na mo many+dzu shri ye ku mA ra b+hU tA ya/_tad+ya 
[\[167b.6\]]thA/_o~M a ra dze/_bi ra dze/_shud+d+he bi shud+d+he/_sho d+ha ni bi shod+ha ni/_sho d+ha ya bi sho d+ha ya/_a ma le/_bi ma le dza ya ba ti ru ru tsa la hU~M hU~M hU~M/_phaT phaT phaT swA hA/_gang zhig 'di 'dzin pa de zla ba gcig gis blo dang ldan par 'gyur ro/_/dbyangs snyan par 'gyur ro/_/gzugs 
[\[167b.7\]]bzang bar 'gyur ro/_/lan cig bklags na bskal pa stong gi bar du 'khor ba la rgyab kyis phyogs par 'gyur ro/_/bcangs pa tsam gyis skye ba dran par 'gyur ro/_/'bum phrag gcig bzlas na mkhas par 'gyur ro/_/'bum phrag gnyis bzlas na rig pa 'dzin 
[\[168a\]]
[\[168a.1\]]par 'gyur ro/_/'bum phrag gsum bzlas na 'jam dpal gyi zhal mthong bar 'gyur ro/_/gal te mtshams med pa lnga byas pas grub par ma gyur na de'i tshe nga nyid mtshams med pa lnga byed pa yin zhing /_nga nyid kyis sangs rgyas bcom 
[\[168a.2\]]ldan 'das rnams bslus par gyur cig_/rje btsun 'phags pa 'jam dpal gyi shes rab dang blo 'phel ba zhes bya ba'i gzungs rdzogs so//[ {D896}]@##/_/'phags pa 'jam dpal gyi sngags yi ge 'bru gcig pa'i cho ga_/tad+ya thA/_oMk+Sh+NI/_
[\[168a.3\]]gsang sngags yi ge 'bru gcig pa 'di rab tu gsang ba ste/_don thams cad sgrub par byed pa/_las thams cad byed pa/_de bzhin gshegs pa thams cad kyi snying po/_re ba thams cad yongs su skong bar mdzad pa ste/_so shing la bsngags nas bcangs na 
[\[168a.4\]]so na ba 'byang ngo /_/mig na ba la rgyam tsha btags pa la lan bdun bsngags te mig bkang na mig nad sel to/_/mi'i khong du mtshon gyi dum bu lus ba la zhun mar rnying pa la lan bdun nam/_brgya rtsa brgyad bsngags te blud pa'am/_rma khar bskus na mtshon gyi dum 
[\[168a.5\]]bu 'byung bar 'gyur ro/_/zas ma zhu ba dang /_lbos te gsud pa dang /_tshad pas 'khru ba la mu rang tshwa'am/_rgyam tsha'am/_yang na lan tshwa gzhan gang yang rung ba la lan bdun bsngags te zos na nad de las grol te de nyid kyi nyin par sos par 'gyur ro/_/klad pa na 
[\[168a.6\]]ba la bya rog gi sgro la lan bdun bsngags te bya bas na nad de sos par 'gyur ro/_/'jam dpal gyi yi ge 'bru gcig pa'i gzungs rdzogs so//[ {D897}]@##/_/'phags pa byang chub sems dpa' spyan ras gzigs dbang phyug phyag stong spyan stong dang ldan 
[\[168a.7\]]pa thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs/_bam po dang po/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das 
[\[168b\]]
[\[168b.1\]]shAkya thub pa ri po Ta la'i steng /_'phags pa spyan ras gzigs dbang phyug gi gzhal med khang rin po che bkod pa'i dkyil 'khor na nor bu rin po che rnam pa sna tshogs kyis rab tu brgyan pa'i rin po che'i seng ge'i gdan rin po che'i rgyal mtshan dang ba dan dag gis 'khor bar 
[\[168b.2\]]bkod cing dpyangs pa la bzhugs te/_de'i tshe de bzhin gshegs pa gdan de la bzhugs nas kun 'dzin ces bya ba'i gzungs sngags bshad par bzhed pa'i phyir byang chub sems dpa' sems dpa' chen po grangs med pa dang thabs cig tu bzhugs pa la 'di lta ste/_
[\[168b.3\]]byang chub sems dpa' kun 'dzin gyi rgyal po dang /_byang chub sems dpa' rin po che'i rgyal po dang /_byang chub sems dpa' sman gyi rgyal po dang /_byang chub sems dpa' sman mngon par 'phags pa dang /_byang chub sems dpa' spyan ras gzigs dbang phyug 
[\[168b.4\]]dang /_byang chub sems dpa' mthu chen thob pa dang /_byang chub sems dpa' pad+ma'i bkod pa dang /_byang chub sems dpa' bkod pa chen po dang /_byang chub sems dpa' rin chen snying po dang /_byang chub sems dpa' dpal gyi snying po dang /_byang chub sems 
[\[168b.5\]]dpa' rdo rje snying po dang /_byang chub sems dpa' nam mkha'i snying po dang /_byang chub sems dpa' byams pa dang /_byang chub sems dpa' kun du bzang po dang /_byang chub sems dpa' 'jam dpal la sogs pa byang chub sems dpa' sems dpa' chen po chos 
[\[168b.6\]]kyi rgyal po chen por dbang bskur ba thob pa sha stag dang thabs cig go/_/gzhan yang nyan thos kyi dge 'dun chen po thams cad kyang dgra bcom pa'i sa bcu spyad pa tshad med grangs med pa dag dang thabs cig ste/_tshe dang ldan pa 'od srung chen po ni gtso bor gyur to/_/gzhan yang 
[\[168b.7\]]tshangs ris kyi lha tshad med pa snyed dang thabs cig ste/_lha'i bu k+ShaN+Da ma ra ni gtso bor gyur to/_/gzhan yang lha dang lha'i bu tshad med pa snyed dang thabs cig ste/_lha'i bu kuM b+ha ka ni gtso bor gyur to/_/gzhan yang 'jig rten skyong ba dang /_rgyal chen ris bzhi'i lha'i rgyal po 
[\[169a\]]
[\[169a.1\]]tshad med pa snyed dang thabs cig ste/_lha'i rgyal po yul 'khor srung ni gtso bor gyur to/_/gzhan yang lha dang /_klu dang /_gnod sbyin dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po dang /_
[\[169a.2\]]mi dang mi ma yin pa la sogs pa tshad med pa snyed dang thabs cig ste/_klu'i rgyal po chen po ri'i dpal ni gtso bor gyur to/_/gzhan yang 'dod pa'i khams kyi lha'i bu mo tshad med pa snyed dang thabs cig ste/_lha'i bu mo gzhon nu'i mig ces bya ba ni gtso mor 
[\[169a.3\]]gyur to/_/gzhan yang nam mkha'i lha dang /_chu bo dang /_rgya mtsho'i lha dang /_chu mig gi lha dang /_chu klung gi lha dang /_sman gyi lha dang /_ljon shing gi lha dang /_nags tshal gyi lha dang /_khang khyim gyi lha dang /_chu'i lha dang /_me'i lha dang /_rlung gi lha dang /_
[\[169a.4\]]sa'i lha dang /_ri'i lha dang /_gzhal med khang la sogs pa'i lha tshad med pa snyed kyang so so nas 'dus shing lhags par gyur to/_/de nas byang chub sems dpa' spyan ras gzigs dbang phyug 'khor mang po'i nang du gsang ste/_rdzu 'phrul gyis 'od zer bkye bas 
[\[169a.5\]]phyogs bcu'i 'jig rten gyi khams rnams dang /_stong gsum gyi stong chen po'i 'jig rten gyi khams 'di yang gser gyi kha dog can du gyur to/_/lha'i gzhal med khang rnams dang /_klu'i khang khyim rnams dang /_lha'i gtso bo rnams kyi gzhal med khang rnams kyang rab tu 
[\[169a.6\]]g.yos par gyur/_chu bo dang /_mtsho dang /_rgya mtsho chen po dang /_ri khor yug dang /_ri rab lhun po dang /_sa'i ri dang /_ri nag po rnams kyang rab tu g.yos par gyur to/_/nyi ma dang /_zla ba dang /_nor bu dang /_me dang /_rgyu skar dang /_gza'i 'od rnams kyang 
[\[169a.7\]]zil gyis mnan te mi snang bar gyur to/_/de nas byang chub sems dpa' kun 'dzin gyi rgyal pos ngo mtshar rmad du byung ba'i mtshan ma de dag mthong ba dang /_sngon chad nam yang de lta bu ma byung ngo zhes ngo mtshar du gyur nas/_stan las langs te thal mo sbyar nas 'di skad ces/_bcom 
[\[169b\]]
[\[169b.1\]]ldan 'das rdzu 'phrul gyi mtshan ma 'di lta bu 'di dag sus bkye lags zhes gsol nas/_tshigs su bcad de zhu ba zhus pa/_deng ni su zhig mngon par sangs rgyas na/_/'di ltar 'od zer chen po rab bkye bas/_/phyogs bcu'i 'jig rten gser gyi mdog tu gyur/_/stong 
[\[169b.2\]]chen 'jig rten khams kyang de bzhin lags/_/deng ni su zhig rang dbang thob gyur na/_/ya mtshan rdzu 'phrul chen po mthu bkye nas/_/mtha' med sangs rgyas zhing rnams rab g.yos shing /_/lha klu gzhal med khang rnams mi bder gyur/_/su yi mthu lags rgyu rkyen ma 
[\[169b.3\]]rtogs pas/_/'khor mang 'di dag the tshom 'tshal gyur na/_/bcom ldan 'das kyi thugs rje chen po yis/_/rdzu 'phrul 'di yi rgyu rkyen bkas bshad gsol/_/bcom ldan 'das kyis byang chub sems dpa' kun 'dzin gyi rgyal po la bka' stsal pa/_rigs kyi bu 
[\[169b.4\]]khyed kyis 'di rig par bya ste/_deng 'khor gyi dkyil 'khor 'dus pa 'dir byang chub sems dpa' sems dpa' chen po spyan ras gzigs dbang phyug ces bya ba zhig yod pa de sngon bskal ba tshad med pa nas byams pa chen po dang /_snying rje chen po phun sum tshogs par 
[\[169b.5\]]gyur pa/_gzungs kyi sgo tshad med pa snyed shin tu bsgoms shing mngon par bsgrubs par gyur pas/_sems can rnams la phan pa dang /_bde bar 'dod pa'i phyir gsang ste 'di lta bu'i rdzu 'phrul gyi mthu chen po bstan pa yin no/_/bcom ldan 'das kyis de skad ces 
[\[169b.6\]]bka' stsal pa dang /_de nas byang chub sems dpa' spyan ras gzigs dbang phyug stan las langs te gos tshags bcos nas/_bcom ldan 'das ga la ba de logs su thal mo sbyar te bcom ldan 'das la 'di skad ces gsol to/_/bcom ldan 'das bdag la thugs rje 
[\[169b.7\]]chen po'i sems zhes bgyi ba'i gzungs sngags mchis te/_sems can mang po rnams la sman pa dang bde ba 'thob par bgyi ba dang /_bro nad thams cad bsal bar bgyi ba dang /_tshe ring bar 'gyur ba dang /_phyug cing 'byor pa dang ldan par bgyi ba dang /_sdig pa mi dge 
[\[170a\]]
[\[170a.1\]]ba'i las dang kha na ma tho ba lci ba rnams yongs su sbyang zhing bsal ba dang /_sgrib pa'i bgegs rnams dang 'bral ba dang /_chos dkar po'i yon tan thams cad 'phel bar bgyi ba dang /_/dge ba'i sa bon thams cad phun sum tshogs par bgyi ba 
[\[170a.2\]]dang /_'jigs shing skrag pa thams cad yongs su spang bar bgyi ba dang /_re ba thams cad myur du yongs su rdzogs par bgyi ba'i slad du deng bshad par 'tshal na/_bcom ldan 'das thugs brtse bar dgongs te gnang bar mdzad du gsol/_bcom ldan 'das kyis 
[\[170a.3\]]bka' stsal pa/_rigs kyi bu khyod snying rje chen pos sems can rnams la phan pa dang /_bde ba 'dod pa'i phyir rig sngags bshad par 'dod pas deng dus la bab kyis myur du smros shig dang /_de bzhin gshegs pa nga dang sangs rgyas bcom ldan 'das rnams kyang rjes su 
[\[170a.4\]]thugs dgyes par mdzad do/_/bcom ldan 'das la byang chub sems dpa' spyan ras gzigs dbang phyug gis yang 'di skad ces gsol to/_/bcom ldan 'das bdag mngon par dran lags te/_sngon byung ba'i bskal pa 'bum phrag tshad ma mchis pa snyed 'das pa de'i tshe 
[\[170a.5\]]de'i dus na/_bcom ldan 'das de bzhin gshegs pa 'od stong gi rgyal po zhi bar gnas pa zhes bya ba 'jig rten du byung ste/_sangs rgyas bcom ldan 'das des bdag dang sems can thams cad la thugs brtse ba'i slad du thogs pa ma mchis pa'i thugs rje chen po rgya cher yongs 
[\[170a.6\]]su rdzogs pa zhes bgyi ba'i gzungs 'di bka' stsal nas/_phyag gser gyi kha dog can gyis bdag gi spyi bo la byugs te 'di skad ces/_rigs kyi bu khyod thugs rje chen po'i rig sngags 'di zung shig dang /_ma 'ongs pa'i dus ngan pa'i sems can thams cad la 
[\[170a.7\]]phan pa dang bde ba chen po byed par 'gyur ro zhes bka' stsal to/_/bdag de'i tshe gdod sa dang po la gnas pa las rig sngags 'di lan cig thos pa tsam gyis sa brgyad pa las yang dag par 'das par gyur lags so/_/bdag de'i tshe de'i dus na sems rab tu dga' zhing mgu bar gyur 
[\[170b\]]
[\[170b.1\]]pa'i slad du smon lam 'di skad du btab lags te/_gal te bdag ma 'ongs pa'i dus na sems can thams cad la sman cing bde bar bgyid pa'i 'os su 'gyur yang dag pa zhig lags na deng bdag gi lus 'di nyid las lag pa stong dang /_mig stong tshang bar 'byung 
[\[170b.2\]]bar gyur cig ces smon lam btab ma thag tu lus las sug pa stong dang mig stong tshang bar byung bar gyur te/_phyogs bcu'i sa chen po rnams kyang rnam pa drug tu rab tu g.yos par gyur/_phyogs bcu'i sangs rgyas rnams kyis kyang 'od zer bkye bas bdag gi lus la 
[\[170b.3\]]reg cing phyogs bcu'i 'jig rten gyi khams mtha' ma mchis pa rnams kyang gsal bar bgyis par gyur lags so/_/deng slan cad sangs rgyas tshad ma mchis pa'i 'khor gyi dkyil 'khor tshad ma mchis pa dag tu gzungs 'di yang dang yang du thos shing mngon sum du yang 
[\[170b.4\]]dag par blangs pa dang /_gzhan yang dga' ba dang /_mgu ba dang /_rangs pa tshad ma mchis pa bskyed pas bskal pa 'bum phrag tshad ma mchis pa snyed kyi 'khor ba phra mo las yang dag par 'das par gyur lags so/_/deng slan cad gzungs 'di rtag par 'don 
[\[170b.5\]]cing yongs su bzung nas nam du yang mi bskyud par bgyis pa'i slad du skye ba thams cad du rtag par sangs rgyas rnams kyi spyan sngar pad+ma las rdzus te skyes pas mngal du skye ba'i lus blangs par ma gyur lags so/_/dge slong ngam/_dge slong ma'am/_dge bsnyen nam/_dge 
[\[170b.6\]]bsnyen ma'am/_khye'u 'am/_bu mo gang la la zhig 'di 'don cing yongs su 'dzin par 'tshal ba des sems can rnams la snying brtse ba'i sems bskyed nas/_dang po kho nar bdag la smon lam 'di skad gdab par bgyi lags so/_/spyan ras gzigs dbang thugs rje che la 
[\[170b.7\]]phyag 'tshal lo/_/bdag gis chos rnams thams cad myur du rtogs par shog_/spyan ras gzigs dbang thugs rje che la phyag 'tshal lo/_/bdag gis ye shes mig ni myur du thob par shog_/spyan ras gzigs dbang thugs rje che la phyag 'tshal lo/_/bdag gis sems 
[\[171a\]]
[\[171a.1\]]can thams cad myur du sgrol bar shog_/spyan ras gzigs dbang thugs rje che la phyag 'tshal lo/_/bdag gis thabs mkhas pa dag myur du thob par shog_/spyan ras gzigs dbang thugs rje che la phyag 'tshal lo/_/bdag ni myur du shes 
[\[171a.2\]]rab gru yis sgrol bar shog_/spyan ras gzigs dbang thugs rje che la phyag 'tshal lo/_/bdag ni myur du sdug bsngal mtsho las 'da' bar shog_/spyan ras gzigs dbang thugs rje che la phyag 'tshal lo/_/bdag gis myur du tshul khrims rkang gi lam thob shog_/
[\[171a.3\]]spyan ras gzigs dbang thugs rje che la phyag 'tshal lo/_/bdag gis myur du mya ngan 'da' ba'i ri 'dzeg shog_/spyan ras gzigs dbang thugs rje che la phyag 'tshal lo/_/bdag gis myur du 'dus ma byas kyi khyim phyin shog_/spyan ras gzigs dbang thugs rje che la 
[\[171a.4\]]phyag 'tshal lo/_/bdag ni myur du chos nyid sku dang mtshungs par shog_/bdag ni ral gri ri la 'dzeg_/ral gri ri ni rang rnyil shog_/bdag ni chu tshan phrad gyur na/_/chu tshan me mur rang zhi shog_/sems can dmyal bar bdag song na/_/sems can dmyal ba rang skams 
[\[171a.5\]]shog_/bdag ni [{]yi dgas [,]yi dwags [}]gnas song na/_/bkres skom dag ni 'grangs par shog_/bdag ni lha min gnas song na/_/ngan sems rang ni dul bar shog_/bdag ni dud 'gro'i gnas phyin na/_/rang nyid shes rab che thob shog_/de skad du smon lam btab nas sems 
[\[171a.6\]]rtse gcig tu bdag gi ming nas 'don cing rjes su dran par bgyi'o/_/gzhan yang bdag gi ston pa de bzhin gshegs pa 'od dpag med rjes su dran par bgyis na/_de'i rjes la gzungs sngags 'di mtshan gcig la lan bdun tshang bar 'don par bgyid na bskal pa 
[\[171a.7\]]'bum phrag brgyad stong snyed du 'khor bar 'gyur ba'i kha na ma tho ba lci ba rnams yongs su bsal cing 'byang bar 'gyur lags so/_/bcom ldan 'das la yang 'di skad ces gsol to/_/bcom ldan 'das lha'am mi gang la la zhig thugs rje chen po'i tshig 'di 'don cing 
[\[171b\]]
[\[171b.1\]]'dzin par bgyid na 'chi ba'i dus kyi tshe phyogs bcu'i de bzhin gshegs pa rnams der gshegs nas phyag rkyong bar 'gyur bas/_sangs rgyas kyi zhing gang dang gang du skye bar 'tshal ba ci ltar smon pa bzhin du de dag tu skye bar 'gyur lags so/_/bcom ldan 
[\[171b.2\]]'das la yang 'di skad ces gsol to/_/bcom ldan 'das sems can gang la la zhig thugs rje chen po'i rig sngags 'di 'don cing yongs su 'dzin pa dag gal te ngan 'gro gsum po dag tu ltung bar gyur na bdag nam yang mngon par rdzogs par 'tshang rgya bar mi bgyi'o/_/
[\[171b.3\]]thugs rje chen po'i rig sngags 'don cing yongs su 'dzin pa dag gal te sangs rgyas kyi zhing khams rnams su skye bar ma gyur na bdag nam yang mngon par rdzogs par 'tshang rgya bar mi bgyi'o/_/thugs rje chen po'i rig sngags 'don cing yongs su 'dzin pa dag gal te ting nge 'dzin 
[\[171b.4\]]dang spobs pa tshad ma mchis pa snyed thob par ma gyur na bdag nam yang mngon par rdzogs par 'tshang rgya bar mi bgyi'o/_/thugs rje chen po'i rig sngags 'don cing yongs su 'dzin pa dag gal te tshe 'di nyid la smon pa thams cad ji ltar smon pa bzhin du grub par ma gyur na snying rje chen 
[\[171b.5\]]po'i sems kyi gzungs zhes mi bgyi lags te/_mi dge ba rnams dang sems rtse gcig tu ma bgyis pa ni ma gtogs lags so/_/bud med gang la la zhig bud med kyi lus kyis yongs su skyo nas skyes pa'i lus thob par 'tshal ba gang lags pa des thugs rje chen po'i 
[\[171b.6\]]sems kyi gzungs kyi tshig 'di 'don cing yongs su bzung bas gal te bud med kyi dngos po las yongs su gyur te/_skyes pa'i lus thob par ma gyur na bdag nam yang mngon par rdzogs par 'tshang rgya bar mi bgyi'o/_/the tshom gyi bsam pa cung zad cig bskyed par gyur na 
[\[171b.7\]]gdon mi 'tshal bar gang smon pa'i 'bras bu de mngon par 'grub par mi 'gyur lags so/_/sems can gang la la zhig dge 'dun gyi zhal zas dang dkor 'phrog cing chud gson pa gang lags pa de dag ni sangs rgyas stong 'jig rten du byung ba dag la 'gyod pas 
[\[172a\]]
[\[172a.1\]]mthol zhing bshags na yang 'byang zhing tshangs par mi 'gyur mod kyi/_'on kyang thugs rje chen po'i rig sngags 'di bton pa tsam gyis de dag yongs su 'byang bar 'gyur ba lags te/_dkon mchog gsum gyi zhal zas dang /_
[\[172a.2\]]dkon mchog gsum gyi dkor nor 'phrog cing chud gson pa de dag ni phyogs bcu'i ston pa rnams mngon sum du gyur pa'i spyan sngar bshags na gdod yongs su 'byang bar 'gyur lags la/_thugs rje chen po'i gzungs 'di 'don pa'i tshe phyogs bcu'i ston pa 
[\[172a.3\]]rnams der gshegs nas dbang mdzad par 'gyur bas kha na ma tho ba'i sgrib pa de dag thams cad kyang yongs su 'byang bar 'gyur/_mi dge ba bcu dang /_mtshams ma mchis pa lnga dang /_gang zag la skur pa btab pa dang /_chos la skur pa btab pa dang /_gso 
[\[172a.4\]]sbyong bshig pa dang /_tshul khrims bshig pa dang /_mchod rten bshig pa dang /_gtsug lag khang bshig pa thams cad dang /_dge 'dun gyi dkor brkus pa dang /_yongs su dag pa'i tshangs par spyod pa sun par bgyis pa 'di lta bu la sogs pa sdig pa'i 
[\[172a.5\]]las lci ba thams cad yongs su 'byang bar 'gyur lags so/_/rig sngags 'di la the tshom 'tshal ba'i dngos po gcig ni ma gtogs te/_the tshom 'tshal bar gyur na tha na kha na ma tho ba chung ngu'i las yang ba tsam yang yongs su 'byang bar mi 'gyur na kha na ma tho ba 
[\[172a.6\]]lci ba lta smos kyang ci 'tshal lags/_kha na ma tho ba lci ba dag yongs su 'byang bar mi 'gyur mod kyi/_'on kyang byang chub kyi ring ba'i rgyu ni bgyid par 'gyur lags so/_/bcom ldan 'das la yang 'di skad ces gsol to/_/bcom ldan 'das lha dang mi gang la 
[\[172a.7\]]la zhig thugs rje chen po'i sems kyi rig sngags 'di 'don cing 'dzin pa de dag ni dge ba'i skye ba rnam pa [{]bcwa [,]bco [}]lnga 'thob par 'gyur zhing gshis ngan du 'chi ba rnam pa [{]bcwa [,]bco [}]lngar len par mi 'gyur lags so/_/gshis ngan du 'chi bar mi 'gyur ba de yang 'di lta ste/_gang zag 
[\[172b\]]
[\[172b.1\]]de bkres pas nyon mongs te 'chi bar mi 'gyur ba dang /_mtshon cha dang lcag dbyug gis 'chi bar mi 'gyur ba dang /_kho na mchis pa'i dgra'i sug par 'chi bar mi 'gyur ba dang /_g.yul ngor 'chi bar mi 'gyur ba dang /_stag dang spyang ki dang gcan gzan ma rungs pa'i khar 
[\[172b.2\]]'chi bar mi 'gyur ba dang /_sbrul gdug pa dang rtsangs pa dang sdig pa'i khar 'chi bar mi 'gyur ba dang /_chab dang zhugs kyi nang du 'bying zhing tshig ste 'chi bar mi 'gyur ba dang /_dug gis 'chi bar mi 'gyur ba dang /_byad stems kyis 'chi ba'i dus bgyid par mi 'gyur ba dang /_smyos 
[\[172b.3\]]nas dran pa nyams te 'chi bar mi 'gyur ba dang /_ri dang /_ljon shing dang ngam grog dang g.yangs nas lhung ste 'chi bar mi 'gyur ba dang /_mi ma rungs pa'i byad kyis 'chi bar mi 'gyur ba dang /_log pa'i 'dre gdon ma rungs pas glags rnyed de 'chi ba'i dus bgyid 
[\[172b.4\]]par mi 'gyur ba dang /_nad ngan pas lus la dkris te 'chi ba'i dus bgyid par mi 'gyur ba dang /_cha ma lags pas bdag nyid la gnod pa bgyis te 'chi ba'i dus bgyid par mi 'gyur ba dag lags te/_thugs rje chen po'i rig sngags 'di 'don cing yongs su 'dzin 
[\[172b.5\]]par bgyid pa de dag ni gshis ngan du 'chi ba rnam pa [{]bcwa [,]bco [}]lnga po 'di dag gis 'chi ba'i dus bgyid par mi 'gyur lags so/_/dge ba'i skye ba rnam pa [{]bcwa [,]bco [}]lnga po thob par 'gyur ba 'di lta ste/_skye ba thams cad du rgyal po dge ba dang mjal bar 'gyur ba dang /_rtag par 
[\[172b.6\]]yul dge bar skye bar 'gyur ba dang /_rtag par dus bzang po dang mjal bar 'gyur ba dang /_rtag par dge ba'i bshes gnyen dang mjal bar 'gyur ba dang /_rtag par lus kyi dbang po tshang bar 'gyur ba dang /_lam gyi sems la goms par 'gyur ba 
[\[172b.7\]]dang /_sdom pa'i tshul khrims nyams par mi bgyid pa dang /_'khor rnams drin gyis 'dris shing 'dum par 'gyur ba dang /_'tsho ba'i yo byad rnams rtag par 'byor cing ldan par 'gyur ba dang /_rtag par gzhan gyis bkur zhing rim gro bgyid par 'gyur ba 
[\[173a\]]
[\[173a.1\]]dang /_yo byad bdog pa rnams gzhan gyis 'phrog par mi 'gyur ba dang /_yid la smon pa rnams bsam pa bzhin du 'grub par 'gyur ba dang /_lha dang /_klu dge ba rnams kyis rtag tu srung zhing yongs su skyob par 'gyur ba dang /_skye ba thams 
[\[173a.2\]]cad du sangs rgyas mthong zhing chos thos par 'gyur ba dang /_yang dag pa'i chos thos nas don zab mo rtogs par 'gyur ba dag lags te/_lha'am mi gang la la zhig thugs rje chen po'i sems kyis gzungs 'di 'don cing yongs su 'dzin par bgyid pa gang lags 
[\[173a.3\]]pa de dag ni dge ba'i skye ba rnam pa [{]bcwa [,]bco [}]lnga po 'di dag thob par 'gyur bas/_lha dang /_mi thams cad kyis rtag par bton nas yongs su gzung bar bgyi ste le lo bskyed par mi bgyi'o/_/byang chub sems dpa' spyan ras gzigs dbang phyug gis de skad ces smras 
[\[173a.4\]]nas/_'khor 'dus pa'i mdun du thal mo sbyar te drang por 'dug nas sems can rnams la snying rje chen po'i sems bskyed de/_'dzum pa'i mdangs kyis thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs kyi tshig gya 
[\[173a.5\]]nom pa 'di dag smras so/_/na mo rat+na tra yA ya/_na ma Ar+yA pa lo ki te shwa rA ya/_bo d+hi satwA ya/_ma hA satwA ya/_ma hA ka ru Ni kA ya/_tad+ya thA/_o~M sarba ban+d+ha na ts+tshe da na ka rA ya/_sarba pA ya sa mu dro ts+tsho Sha Na ka rA ya/_sarba byA d+hi pra sha ma na ka rA ya/_sarba 
[\[173a.6\]]i t+yu pa dra ba bi nA sha na ka rA ya/_sarba b+ha ye Shu tA ra Na ka rA ya/_tas+ya/_na ma skr-i twA i daM Ar+yA ba lo ki te shwa rA ya/_ta ba nI la kaN+Tha nA ma pa ra ma hr-i da ya/_mA brta yiSh+yA mi/_sarbA r+tha sA d+hAnAM/_shu b+ha tse ta nAM/_sarba b+hA tA nAM/_pA pa mA rga bi sho d+ha kaM/_/tad+ya thA/_
[\[173a.7\]]A lo ke_/a d+hi pa ti/_lo ka a ti krAn+te/_e h+ye hi ma hA bo d+hi satwa/_he bo d+hi satwa/_he ma hA bo d+hi satwa/_he pri ya bo d+hi satwa/_he ma hA kA ru Ni ka ma hA sma ra hr-id yan/_e h+ye hi Ar+yA ba lo ki te shwa rA ya/_pa ra ma mai tri tsit+ta kA ra Ni ka ku ru ku ru/_karma sA d+hA ya sA d+ha 
[\[173b\]]
[\[173b.1\]]ya/_bi d+yA na de hi de hi/_me a raM ga maM ga ma bi haM ga ma/_sid+d+ha yo gI shwa ra du hu du hu bIr+ya n+te ma hA bI r+yan+te/_d+ha ra d+ha ra/_d+ha re n+de shwa ra/_tsa la tsa la/_bi ma la/_mUrte Ar+yA ba lo ki te shwa ra/_dzi na kr-iSh+Na dza TA mu ku Ta/_a laM kr-i ta sha rI ra/_laM ba pra la~M 
[\[173b.2\]]ba bi laM ba/_ma hA sid+d+ha bid+yA d+ha ra/_ba la ba la ma hA ba la/_ma la ma la ma hA ma la/_tsa la tsa la ma hA tsa la/_kr-iSh+Na bar+Na/_kriSh+Na bak+Sha/_kr-iSh+Na pA sha nirgA ta na he pad+ma ha sta/_tsa ra tsa ra nish+tsa re shwa re kr-iSh+Na sarba kr-i ta ya dz+nyo pa bI ta/_e h+ye hi ma hA bA rA ha mu kha tri pu ra 
[\[173b.3\]]da ha ne shwa ra/_nA rA ya Na ba la rU pa be Sha d+ha ra/_he nI la kaN+Tha/_e h+ye hi/_ma hA ha la ha la/_bi Sha nir+dz+dza ta/_lo ka s+ya/_rA ga bi Sha bi nA sha naM/_dwe Sha bi Sha bi nA sha naM/_mo ha gi Sha bi nA sha naM/_ni rmok+Sha Na hu lu hu lu/_muny+tsa muny+tsa/_mu hu mu hu/_rA hu la rA hu la/_
[\[173b.4\]]ha la ha lA hA re ma hA pad+ma nA b+hi/_sa ra sa ra/_si ri si ri/_su ru su ru/_bud+d+h+ya bud+d+h+ya/_bo d+ha ya bo d+ha ya/_bo d+ha yA mi ta ba nI la kaN+Tha/_e h+ye hi nI la kaN+Tha/_e h+ye hi bA ma s+thi ta ma hA siM ha mu kha/_ha sa ha sa/_muny+tsa muny+tsa/_ma hAT+TAT+Ta hA s+ya/_e h+ye hi b+ho b+ho ma hA 
[\[173b.5\]]sid+d+ha yo gI shwa ra b+ha Na b+ha Na bA tsa sA d+ha ya sA d+ha ya/_bi d+yAM sma ra sma ra twaM/_he b+ha ga ban+tA lo ka bi lo ka twaM/_ta thA ga tA nAM/_da dA hi me daR+sha na kA ma s+ya dar+sha nAM/_pra sA d+ha ya me swA hA/_sid d+hA ya swA hA/_ma hA sid d+hA ya swA hA/_sid+d+ha yo gI shwa rA ya swA hA/_nI la kaN+ShA ya 
[\[173b.6\]]swA hA/_bA rA ha mu khA ya swA hA/_ma hA bA rA ha mu khA ya swA hA/_na ra siM ha mu khA ya swA hA/_ma hA na ra siM ha mu khA ya swA hA/_badzra ha stA ya swA hA/_ma hA badzra hastA ya swA hA/_sid+d+ha bid+yA d+ha rA ya swA hA/_ma hA sid+d+ha bid+yA d+ha rA ya swA hA/_pad+ma ha stA ya swA hA/_ma hA pad+ma 
[\[173b.7\]]ha stA ya swA hA/_kr-iSh+Na sarba kr-i ta ya dz+nyo pa bI tA ya swA hA/_ma hA mA la mu ku Ta d+ha rA ya swA hA/_tsakrA yu d+ha d+ha rA ya swA hA/_shaM kha shab+da ni bo d+ha nA ya swA hA/_bA ma skan d+ha de sha s+thi kr-iSh+NA dzi nA ya swA hA/_bA ma ha sta byA g+h+ra tsar ma ni bA sa nA ya swA hA/_lo ke shwa rA ya swA hA/_
[\[174a\]]
[\[174a.1\]]ma hA lo ke shwa rA ya swA hA/_sarba sid+d+hi shwa rA ya swA hA/_rak+Sha rak+Sha mAM swA hA/_ku ru rak+Sha mu drA NAM swA hA/_na mo b+ha ga ba te Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_sid+d+h+ya n+tu me man+t+ra pA dA ni swA hA/_byang 
[\[174a.2\]]chub sems dpa' sems dpa' chen po 'phags pa spyan ras gzigs dbang phyug gis rig sngags 'di smras ma thag tu sa chen po yang rnam pa drug tu rab tu g.yos par gyur/_lha rnams kyis kyang rin po che'i me tog gi char mngon par phab par gyur/_phyogs 
[\[174a.3\]]bcu'i sangs rgyas rnams kyis kyang rjes su thugs dgyes par gyur/_lha'i bu'i bdud dang mu stegs can rnams ni 'jigs shing dngangs nas spu zing zhes byed par gyur/_'khor 'dus pa mang po thams cad las kha cig gis ni rgyun du zhugs pa'i 'bras bu thob par 
[\[174a.4\]]gyur/_kha cig gis ni lan cig phyir 'ong ba'i 'bras bu thob par gyur/_kha cig gis ni phyir mi 'ong ba'i 'bras bu thob par gyur/_kha cig gis ni dgra bcom pa'i 'bras bu thob par gyur/_kha cig gis ni sa dang po dang sa gnyis pa dang sa gsum pa 
[\[174a.5\]]dang sa bzhi pa dang sa lnga pa thob pa nas sa bcu'i bar du thob par gyur/_sems can tshad med pa snyed ni byang chub tu sems bskyed par gyur to/_/de nas tshangs pa chen po stan las langs te/_gos tshags bcos nas gus par thal mo sbyar te/_byang chub 
[\[174a.6\]]sems dpa' sems dpa' chen po spyan ras gzigs dbang phyug la 'di skad ces smras so/_/kye skyes bu chen po legs so/_/bdag gis sngon 'das pa'i dus na de bzhin gshegs pa'i 'dus pa tshad med pa snyed dag tu chos rnam pa sna tshogs dang /_gzungs rnam pa sna 
[\[174a.7\]]tshogs thos par gyur mod kyi/_sngon chad nam yang thogs pa mi mnga' ba'i thugs rje chen po'i sems kyi gzungs chen mo'i rig sngags kyi tshig gya nom pa 'di lta bu thos par ma gyur na/_skyes bu chen po khyod kyis bdag la gzungs 'di'i dbyings kyi mtshan nyid rgya cher 
[\[174b\]]
[\[174b.1\]]bshad du gsol/_bdag cag 'khor mang po rnams shin tu thos par mos so/_/byang chub sems dpa' spyan ras gzigs dbang phyug gis tshangs pa chen po la smras pa/_lha'i rgyal po khyod thabs mkhas pas sems can thams cad la phan gdags pa'i phyir 
[\[174b.2\]]de skad du dris pa yin pas/_deng khyod legs par nyon cig dang bdag gis khyod la mdo tsam zhig bshad par bya'o/_/byang chub sems dpa' spyan ras gzigs dbang phyug gis smras pa/_de ni snying rje chen po'i sems yin/_mnyam pa'i sems yin/_'dus 
[\[174b.3\]]ma byas kyi sems yin/_mngon par zhen pa med pa'i sems yin/_stong pa nyid du lta ba'i sems yin/_gus pa'i sems yin/_dam pa'i sems yin/_'dres pa med pa'i sems yin/_bla na med pa'i byang chub kyi sems yin te/_de lta bu'i sems 
[\[174b.4\]]gang yin pa de dag ni gzungs kyi mtshan nyid yin par rig par bya ste/_khyod kyis 'di kho na bzhin du mngon par bsgrub par bya'o/_/tshangs pa'i rgyal po chen pos smras pa/_bdag cag 'khor mang po rnams ni deng gdod gzungs 'di'i mtshan nyid gang yin pa khong du 
[\[174b.5\]]chud par gyur pas deng phyin chad yongs su bzung nas brjed par bgyid pa'i thugs mi thub bo/_/'phags pa spyan ras gzigs dbang phyug gis smras pa/_rigs kyi bu'am/_rigs kyi bu mo gang la la zhig rig sngags 'di 'don cing yongs su 'dzin pa gang 
[\[174b.6\]]yin pa des byang chub kyi sems rgya chen po bskyed nas/_sems can thams cad yongs su mya ngan las bzla bar yi dam yang dag par blang bar bya'o/_/bdag nyid gso sbyong dang tshul khrims la gnas nas sems can rnams la mnyam pa'i sems bskyed de/_rtag par rig 
[\[174b.7\]]sngags 'di rgyun chad pa med par gdon par bya'o/_/gnas khang gtsang ma'i nang du 'dug ste/_yongs su dag par khrus byas nas gos gtsang ma bgos te/_ba dan dpyangs mar me sbar te/_spos dang /_me tog dang /_zhal zas kyi mchod pa byas nas sems 
[\[175a\]]
[\[175a.1\]]rtse gcig tu gtad de/_dmigs pa tha dad pa gzhan la mi dmigs par chos bzhin du 'don cing yongs su 'dzin par byed na/_de'i tshe byang chub sems dpa' nyi 'od dang /_byang chub sems dpa' zla 'od lha dang /_drang srong tshad 
[\[175a.2\]]med pa snyed dang der lhags nas dbang byed cing mngon rtags kyang ston par gyur la/_bdag kyang de'i tshe mig stong gis de la lta bar byed/_lag pa stong gis ni de la yongs su srung zhing byin gyis rlob par byed pas 'jig rten pa'i gtsug lag ji snyed pa de dag kyang 
[\[175a.3\]]yongs su 'dzin par 'gyur/_mu stegs can gyi chos kyi cho ga dang /_smrang ji snyed pa thams cad kyang rtogs shing khong du chud par 'gyur ro/_/rig sngags 'di 'don cing yongs su 'dzin par byed pa gang yin pa des ni 'jig rten na gdon dang nad rnam pa 
[\[175a.4\]]brgyad khri bzhi stong yod pa dag gsos nas 'tsho bar byed do/_/'dre srin thams cad la dbang byed cing lha'i bu'i bdud rnams kyang 'dul bar byed/_mu stegs can rnams kyang tshar gcod par byed do/_/gal te ri'am dgon pa na gnas te mdo sde kha ton du 'don 
[\[175a.5\]]pa dang bsam gtan sgom pa na ri'i lha dang /_'dre srin gnod pa byed pa dag nan gyis kyal ka byas nas sems mnyam par gzhag tu mi rung bar gyur na/_rig sngags 'di lan cig bzlas pa byas na 'dre srin de dag thams cad 'chi bar 'gyur ro/_/gal te chos bzhin 
[\[175a.6\]]du bzlas brjod byas te/_sems can rnams la snying brtse ba'i sems bskyed par gyur na/_bdag kyang de'i tshe dge ba'i lha dang /_klu'i rgyal po thams cad dang /_lag na rdo rje gsang ba pa rnams la rtag par de'i rjes su 'brang zhing yongs su srung bgyis shig_/de'i 
[\[175a.7\]]nye 'khor na gnas nas mig gi 'bras bu bzhin du yongs su srungs shig_/rang gi srog gi dbang po bzhin du yongs su skyobs shig ces bsgo bar 'gyur ro/_/gang dag la bsgo bar byed pa bstan pa'i phyir tshigs su bcad de smras pa/_bdag gis gsang ba'i bdag 
[\[175b\]]
[\[175b.1\]]po rdo rje 'chang /_/bdud rtsi 'khyil ba sme brtsegs lcags kyu can/_/stobs ldan shang kar dang sde brgyad dag_/btang nas rtag tu gzungs 'dzin srung bar byed/_/bdag gis dbang phyug dang ni mthu chen dang /_/ku be ra dang ser skya'i bdag po dag_/btang 
[\[175b.2\]]nas rtag tu gzungs 'dzin srung bar byed/_/bdag gis nor srung dang ni chu lha dang /_/dge rgyas dang ni pa ri tsi tra dag_/btang nas rtag tu gzungs 'dzin srung bar byed/_/bdag gis sa sar tsa dang ma hA ra/_/ku lan tan ta dang ni lngas rtsen dag_/btang 
[\[175b.3\]]nas rtag tu gzungs 'dzin srung bar byed/_/bdag gis pi pa ka la'i rgyal po dang /_/dpal ldan pyi ta dang ni swAr hA rA/_/btang nas rtag tu gzungs 'dzin srung bar byed/_/bdag gis tshangs pa dang ni sam ba ra/_/gnas gtsang sde lnga dag dang mtshe ma dag_/
[\[175b.4\]]btang nas rtag tu gzungs 'dzin srung bar byed/_/bdag gis brgya byin sum cu rtsa gsum lha/_/spobs chen dpal ldan dang ni sa ta na/_/btang nas rtag tu gzungs 'dzin srung bar byed/_/bdag gis rgyal po yul 'khor srung dang ni/_/ma mo lha la sogs 
[\[175b.5\]]pa mthu chen 'khor/_/btang nas rtag tu gzungs 'dzin srung bar byed/_/bdag gis rgyal po 'phags skyes po dang ni/_/mig mi bzang dang rnam thos bu dag kyang /_/btang nas rtag tu gzungs 'dzin srung bar byed/_/bdag gis gser mdog rma bya'i 
[\[175b.6\]]rgyal po dang /_/sde dpon nyi shu brgyad dang drang srong 'khor/_/btang nas rtag tu gzungs 'dzin srung bar byed/_/bdag gis nor bu bzang po dag dang ni/_/sde dpon chen po sa 'dzin phu la pa/_/btang nas rtag tu gzungs 'dzin srung bar byed/_/bdag gis 
[\[175b.7\]]dga' bo dang ni bsnyen dga' bo/_/klu rgyal rgya mtsho dang ni e la'i 'dab/_/btang nas rtag tu gzungs 'dzin srung bar byed/_/bdag gis lha ma yin dang dri za dang /_/mkha' lding mi'am ci dang lto 'phye rnams/_/btang nas rtag tu gzungs 'dzin srung bar 
[\[176a\]]
[\[176a.1\]]byed/_/bdag gis chu dang me dang glog gi lha/_/grul bum bdag po dang ni sha za dag_/btang nas rtag tu gzungs 'dzin srung bar byed/_/dge ba'i lha de dag dang klu'i rgyal po dang ma mo la sogs pa de dag kyang so so nas 'khor lnga brgya dang bcas pa dang /_
[\[176a.2\]]mthu chen po dang ldan pa'i gnod sbyin dag gis kyang rtag par thugs rje chen po'i rig sngags 'don cing yongs su 'dzin pa de la yongs su srung zhing skyob par byed pas/_gang zag de ri dang dgon pa na gcig pu nyal bar gyur na yang dge ba'i lha de dag res kyis mtshan mos 
[\[176a.3\]]de la bsrungs nas bgegs dang bar chad yongs su sel bar byed do/_/gal te gcong rong dag tu gnas te lam stor bar gyur pa las rig sngags 'di bzlas par gyur na de'i dbang gis dge ba'i lha dang /_klu'i rgyal po dag dge ba'i mi'i gzugs su mngon 
[\[176a.4\]]par sprul nas lam yang dag pa nyid ston par 'gyur ro/_/gal te ri dang nags tshal dang dgon pa dag tu gnas pa las chu dang me dag gis phongs par gyur na yang klu'i rgyal po dag gis yongs su bsrung ba'i phyir chu dang me dag mngon par sprul bar 'gyur ro/_/byang chub 
[\[176a.5\]]sems dpa' spyan ras gzigs dbang phyug gis gzhan yang gzungs 'di 'don cing yongs su 'dzin pa dag gi ched du gnod pa dang /_bgegs yongs su bsal ba'i phyir shin tu bsil ba'i tshigs su bcad pa 'di dag smras so/_/gang zhig ri dang 'brog 
[\[176a.6\]]dgon song ba las/_/stag dang spyang ki gcan gzan gtum po dang /_/rtsangs pa sbrul dang 'dre srin phrad gyur kyang /_/gzungs 'di 'don pa thos na gnod mi nus/_/gang zhig chu bo rgya mtshor zhugs pa las/_/gdug pa'i klu dang chu srin ma rungs dang /_/gnod 
[\[176a.7\]]sbyin srin po nya dang rus sbal dang /_/gzungs 'di thos na so sor 'byer bar 'gyur/_/gang zhig g.yul sprod dgra yis bskor ba'am/_/chom rkun ma rungs nor ni 'phrog pa'i tshe/_/rtse gcig thugs rje chen po'i gzungs bzlas na/_/de dag brtse sems bskyed nas ldog 
[\[176b\]]
[\[176b.1\]]par 'gyur/_/gang zhig rgyal po'i gyod la thogs pa dang /_/lcags sgrog khong sgril btson rar chud pa'i tshe/_/rtse gcig thugs rje chen po'i gzungs bzlas na/_/rgyal pos brtse sems kyis ni gtong bar 'gyur/_/gang zhig byad stems dug mda'i 
[\[176b.2\]]khyim zhugs te/_/zas skom dug can gyis ni gsad pa'i tshe/_/rtse gcig thugs rje chen po'i gzungs bzlas na/_/dug nyid zil dngar zas skom nyid du 'gyur/_/bud med sbrum ma bu ni btsa' ba'i tshe/_/bdud kyis bgegs byas sdug bsngal mi bzod 
[\[176b.3\]]tshe/_/rtse gcig thugs rje chen po'i gzungs bzlas na/_/'dre gdon byer nas bde bar btsa' bar 'gyur/_/klu gdon gtum pos gdug pa'i dbugs btang bas/_/tsha ba'i nad kyis nyen nas 'chir nye tshe/_/rtse gcig thugs rje chen po'i gzungs 
[\[176b.4\]]bzlas na/_/rims nad bsal nas tshe ni ring bar 'gyur/_/klu gdon rgyu bas gtses te skrangs pa dang /_/shu 'bras mi bzad rnag khrag 'dzag pa'i tshe/_/rtse gcig thugs rje chen po'i gzungs bzlas na/_/mchil ma lan gsum byugs pas skrangs pa 
[\[176b.5\]]zhi/_/sems can rtog pas mi dge bskyed pas na/_/byad stems sngags dang dgras ni gtses pa'i tshe/_/rtse gcig thugs rje chen po'i gzungs bzlas na/_/stems gnod de kun gtong ba'i mi la 'du/_/sdig 'phel snyigs mas dam chos 'jig pa 
[\[176b.6\]]na/_/'dod pa'i me chen sems ni rmongs log pas/_/khyo shug so sor gzhan la 'dod zhen nas/_/nyin mtshan log bsam rgyun ni mi 'chad tshe/_/gang zhig thugs rje chen po'i gzungs bzlas na/_/'dod pa'i me zhi log pa'i sems bsal 'gyur/_/bdag gis 
[\[176b.7\]]gzungs 'di'i mthu stobs rgyas brjod na/_/bskal par brjod kyang mthar thug yod mi 'gyur/_/rig sngags 'di lan lnga bzlas te tshon sna lnga'i skud pa la mdud pa nyi shu rtsa bzhi mdud nas mgul du gdags par bya'o/_/gzungs 'di ni 'das pa'i de bzhin gshegs pa gang 
[\[177a\]]
[\[177a.1\]]gA'i klung gi bye ba phrag dgu bcu rtsa dgu'i bye ma snyed kyis gsungs pa yin te/_de bzhin gshegs pa de dag gis rnal 'byor pa gang dag pha rol tu phyin pa drug mngon par bsgrub par yongs su ma rdzogs pa dag yongs su rdzogs par bya ba'i phyir dang /_
[\[177a.2\]]byang chub tu sems ma bskyed pa dag myur du byang chub tu sems bskyed par bya ba'i phyir dang /_nyan thos kyi gang zag gang dag 'bras bu mngon du ma byas pa de dag myur du mngon du bya ba'i phyir stong gsum gyi stong chen po'i 'jig rten gyi khams na/_drang srong gang dag bla na med pa'i byang chub 
[\[177a.3\]]tu sems ma bskyed pa dag myur du sems bskyed par bya ba'i phyir dang /_sems can gang dag theg pa chen po 'di la dad pa'i dbang po ma thob pa dag gzungs 'di'i byin gyi brlabs kyi mthus theg pa chen po'i sa bon dang chos kyi myu gu 'phel bar bya ba'i phyir gsungs pa yin pas/_
[\[177a.4\]]bdag gis thabs mkhas pa dang /_byams pa dang /_snying rje'i mthus de dag gis ci dang ci 'dod pa thams cad 'byor par byed do/_/gzhan yang stong gsum gyi stong chen po'i 'jig rten gyi khams na mun pa mun nag gi gnas su ngan 'gro gsum po'i sems can ji snyed gnas pa 
[\[177a.5\]]dag bdag gi rig sngags 'di thos par gyur na thams cad sdug bsngal dang bral bar 'gyur ro/_/byang chub sems dpa' gang dag sa dang po ma thob pa dag ni myur du thob par 'gyur la/_sa bcu pa'i bar du yang ma thob pa thob par 'gyur ro/_/gzhan yang sangs rgyas kyi sa'i bar 
[\[177a.6\]]du yang phyin par byed pa'i phyir mtshan sum cu rtsa gnyis dang /_dpe byad brgyad cu yang rang gi ngang gis 'thob par 'gyur ro/_/gal te nyan thos kyi gang zag gang dag gzungs 'di rna bar lan cig thos par gyur tam/_gzungs 'di spyod cing yi ger bris sam/_drang po'i 
[\[177a.7\]]sems kyis chos bzhin du gnas par byed na/_dge sbyong gi 'bras bu bzhi po dag ma btsal bar rang gi ngang gis thob par 'gyur ro/_/stong gsum gyi stong chen po'i 'jig rten gyi khams na ri dang /_chu klung dang /_brag dang /_rgya mtsho chen po bzhi'i chu ji snyed pa dag 
[\[177b\]]
[\[177b.1\]]kyang g.yo zhing 'khol bar nus so/_/ri rab lhun po nas ri khor yug gi bar dag kyang g.yo zhing rdul phran bzhin du 'jig par nus so/_/de na gnas pa'i sems can ji snyed pa dag kyang thams cad bla na med pa'i byang chub tu sems bskyed par nus so/_/sems can gang dag tshe 
[\[177b.2\]]'di nyid la smon pa rnams mngon par 'grub par 'dod na zhag nyi shu rtsa gcig gi bar du gso sbyong dang /_tshul khrims la gnas nas gzungs 'di bzlas brjod byas na gdon mi za bar smon pa rnams kyang mngon par 'grub par 'gyur/_'khor ba'i mtha' nas 'khor ba'i 
[\[177b.3\]]mthar thug pa'i bar du'ang sdig pa'i las thams cad ma lus par yongs su 'byang bar 'gyur ro/_/stong gsum gyi stong chen po'i 'jig rten gyi khams 'di'i nang dang phyi rol na sangs rgyas dang /_byang chub sems dpa' ji snyed cig bzhugs pa rnams dang /_tshangs 
[\[177b.4\]]pa dang /_brgya byin dang /_rgyal po chen po bzhi dang /_lha dang /_drang srong dang /_klu'i rgyal po ji snyed gnas pa thams cad kyis kyang mkhyen cing shes par 'gyur ro/_/lha'am mi gang yang rung ste/_gzungs 'di 'don cing yongs su 'dzin pa de dag chu klung 
[\[177b.5\]]ngam/_rgya mtshor zhugs te khrus byas pa las de na gnas pa'i sems can de dag ni de dag gis lus bkrus pa'i chu lus la reg par gyur na/_sdig pa'i las dang kha na ma tho ba lci ba thams cad yongs su byang nas zhing yongs su dag pa dag tu pad+ma las rdzus te skye bar 'gyur bas 
[\[177b.6\]]mngal dang /_drod gsher dang /_sgo nga las skye ba'i lus len par mi 'gyur na/_len pa dang /_'dzin pa dang /_klog pa dang /_kha ton du 'don pa lta smos kyang ci dgos/_gzungs 'di 'don cing yongs su 'dzin pa de dag lam du zhugs te 'gro ba'i tshe rlung chen po 
[\[177b.7\]]langs te/_gang zag de'i lus dang /_spu dang /_skra dang /_gos la bus pa'i rlung gang yin pa de rdzi phyogs su song ba'i sems can gzhan gyi lus la reg par gyur na/_de dag gi sgrib pa dang sdig pa'i las lci ba thams cad ma lus par yongs su 'byang bar 'gyur 
[\[178a\]]
[\[178a.1\]]bas/_yang ngan 'gro gsum po dag gi rnam par smin pa myong bar mi 'gyur zhing /_rtag par sangs rgyas kyi spyan sngar skye bar 'gyur bas na yongs su 'dzin pa de dag gi bsod nams dang 'bras bu rnam par smin pa ni bsam gyis mi khyab par rig par 
[\[178a.2\]]bya'o/_/gzungs 'di bzlas brjod byed pa'i kha nas ji tsam du tshig tu brjod par byung ba dge yang rung /_mi dge yang rung ste/_lha'i bu'i bdud dang /_mu stegs can dang /_lha dang /_klu dang /_'dre srin thams cad kyis thos par gyur na de dag thams cad rnam 
[\[178a.3\]]par dag pa'i chos kyi dbyings nyid du 'gyur bas/_de la sangs rgyas ji lta ba bzhin du gus pa'i sems bskyed nas bkur sti dang /_rim gro byed par 'gyur ro/_/gzungs 'di 'don cing yongs su 'dzin pa de dag ni sangs rgyas kyi sku'i gter nyid du rig par bya ste/_
[\[178a.4\]]sangs rgyas gang gA'i klung gi bye ba phrag dgu bcu rtsa dgu'i bye ma snyed rnams kyis phangs shing gces par mdzad pa'i phyir ro/_/gang zag de ni 'od can gyi lus kyi gter yin par rig par bya ste/_de bzhin gshegs pa thams cad kyi 'od zer gyis snang bar mdzad pa'i 
[\[178a.5\]]phyir ro/_/gang zag de ni byams pa dang snying rje'i gter yin par yang rig par bya ste/_'di ltar gzungs kyis sems can yongs su skyob par byed pa'i phyir ro/_/gang zag de ni dam pa'i chos kyi sde snod yin par rig par bya ste/_gzungs kyi sgo thams cad kun 
[\[178a.6\]]sdud par byed pa'i phyir ro/_/gang zag de ni bsam gtan dang /_ting nge 'dzin gyi sde snod yin par rig par bya ste/_ting nge 'dzin brgya stong rnams rtag par mngon sum du 'gyur ba'i phyir ro/_/gang zag de ni nam mkha'i mdzod yin par rig par bya ste/_rtag 
[\[178a.7\]]par stong pa nyid kyi shes rab kyis sems can la blta ba'i phyir ro/_/gang zag de ni 'jigs pa med pa'i mdzod yin par rig par bya ste/_lha dang /_klu dang /_dge ba'i lha rnams rtag par yongs su srung ba'i phyir ro/_/gang zag de ni dam pa'i tshig gi mdzod yin 
[\[178b\]]
[\[178b.1\]]par rig par bya ste/_kha nas gzungs kyi sgra 'byung ba la rgyun chad pa med pa'i phyir ro/_/gang zag de ni rtag par gnas pa'i gter yin par rig par bya ste/_'jig pa gsum gyi bskal pa dag gis gzhig par mi nus pa'i phyir ro/_/gang zag de ni rnam par 
[\[178b.2\]]grol ba'i mdzod yin par rig par bya ste/_lha'i bu'i bdud dang mu stegs can rnams kyis gshol bar mi nus pa'i phyir ro/_/gang zag de ni sman gyi rgyal po'i mdzod yin par rig par bya ste/_rtag par gzungs kyis sems can nad pa rnams kyi nad gso ba'i phyir ro/_/
[\[178b.3\]]gang zag de ni rdzu 'phrul gyi gter yin par rig par bya ste/_sangs rgyas kyi zhing rnams su rgyu ba la rang dbang thob pa'i phyir ro/_/de bas na gang zag de'i yon tan gyi bsngags pa brjod na nams kyang mthar thug par mi 'gyur ro/_/rigs kyi bu gang la la zhig 'jig 
[\[178b.4\]]rten pa'i sdug bsngal gyis yongs su skyo nas tshe ring ba'i sman yongs su tshol bar 'dod pas dben pa'i gnas su 'dug nas mtshams yongs su dag par bcad de/_gos la sngags kyis btab nas bgo bar bya'o/_/chu dang /_zas dang /_spos dang /_sman rnams 
[\[178b.5\]]la lan brgya rtsa brgyad sngags kyis btab ste spyod par byed na gdon mi za bar tshe ring bar 'gyur ro/_/gal te chos bzhin du mtshams bcad de chos bzhin du yongs su 'dzin par byed na thams cad mngon par 'grub par 'gyur te/_de la mtshams gcad pa'i cho ga ni ral gri la lan 
[\[178b.6\]]nyi shu rtsa gcig sngags kyis btab ste/_sa la ri mo bris nas mtshams gcad par bya'o/_/yang na chu gtsang ma la lan nyi shu rtsa gcig sngags kyis btab nas phyogs bzhir gtor nas mtshams gcad par bya'o/_/yang na yungs kar la lan nyi shu rtsa gcig sngags kyis btab ste 
[\[178b.7\]]phyogs bzhir gtor nas mtshams gcad par bya'o/_/yang na 'du shes kyis gang du phyin pa tshun chad mtshams su 'gyur ro/_/yang na thal ba gtsang ma la lan nyi shu rtsa gcig sngags kyis btab ste mtshams gcad par bya'o/_/yang na tshon sna lnga'i skud pa la lan nyi shu rtsa gcig 
[\[179a\]]
[\[179a.1\]]sngags kyis btab ste phyogs bzhir bskor nas mtshams gcad par bya'o/_/de ltar chos bzhin du 'di yongs su 'dzin par gyur na rang gi ngang gis 'bras bu 'thob par 'gyur ro/_/gzungs 'di'i ming thos pa tsam gyis kyang bskal pa tshad med pa snyed kyi 
[\[179a.2\]]'khor ba'i kha na ma tho ba'i lci ba rnams yongs su 'byang bar 'gyur na/_'don pa dang 'dzin pa lta smos kyang ci dgos/_rig sngags 'di 'don pa'i gang zag gang yin pa de dag ni sangs rgyas tshad med pa snyed pa la mchod cing rim gro byas nas dge ba'i rtsa ba rgya cher bskyed pa 
[\[179a.3\]]yin par rig par bya'o/_/gang dag sems can sdug bsngal gyi bgegs la yongs su 'dren pa'i ched du chos bzhin du 'don pa gang yin pa de dag ni snying rje chen po dang ldan pa yin pas ring por mi thogs par mngon par rdzogs par 'tshang rgya bar 'gyur bar rig par 
[\[179a.4\]]bya'o/_/ci tsam du sems can snang ngo cog gi ched du bzlas brjod byas te/_de dag gi rna lam du grag par byas nas byang chub kyi rgyur 'gyur bar byed na/_gang zag de dag yon tan tshad med dpag tu med pa dag 'thob par 'gyur bas brjod kyis mi lang ngo /_/gang la 
[\[179a.5\]]la zhig sems rtse gcig tu sems dang lus gso sbyong dang tshul khrims la gnas nas/_sems can thams cad kyi sngon gyi las kyi kha na ma tho ba rnams bshags nas bdag nyid kyis bskal pa tshad med pa nas byas pa'i sdig pa'i las rnam pa sna tshogs mthol bshags te/_kha 
[\[179a.6\]]nas gzungs 'di myur du bzlas brjod byas nas sgra rgyun chad pa med par byas na/_dge sbyong gi 'bras bu bzhi po de dag tshe 'di nyid la 'thob par 'gyur ro/_/dbang po rnon po shes rab dang ldan pa sgom pa'i thabs la mkhas pa zhig yin na ni sa bcu'i 'bras bu yang dka' ba med par 
[\[179a.7\]]'gyur na/_'jig rten gyi bsod nams kyi rnam par smin pa phran tshegs yongs su gnyer ba tsam mngon par 'grub par 'gyur ba lta smos kyang ci dgos te/_de yang byang chub sems dpa'i snying rje chen po dang smon lam gyi mthu shin tu zab pa'i phyir dang /_gzungs 'di'i byin gyi brlabs 
[\[179b\]]
[\[179b.1\]]shin tu rgya che ba'i phyir ro/_/bcom ldan 'das kyis kun dga' bo la bka' stsal pa/_yul gang dag na gnod pa byung bar gyur na de'i tshe yul de'i rgyal pos yang dag pa'i chos kyis yul 'dzin cing /_mi rnams bag yangs su bkod de/_sems can stangs las mi gcod 
[\[179b.2\]]cing /_nyes pa byung ba rnams yongs su bskyabs nas/_nyin mtshan bdun gyi bar du lus dang sems kyi brtson 'grus bskyed de/_thugs rje chen po'i sems kyi gzungs sngags 'di 'don par byed na/_yul de'i gnod pa dang /_bgegs thams cad yongs su 
[\[179b.3\]]bsal bar 'gyur/_'bru rnams legs shing mi mang po bde bar 'gyur ro/_/gzhan yang phas kyi rgol ba'i dgra dag yang nas yang du 'ongs te gtses pas 'bangs mang po mi bde bar gyur tam/_blon po chen pos rku bshams nas log par gyur tam/_rims 
[\[179b.4\]]nad byung bar gyur tam/_than chen byung bar gyur tam/_nyi zla rgyu ba nor bar gyur tam/_de lta bu la sogs pa'i gnod pa byung bar gyur na/_de'i tshe snying rje chen po dang ldan pa'i mig stong pa'i gzugs byas nas de'i phyogs su kha bstan te/_spos dang /_me tog 
[\[179b.5\]]dang /_rgyal mtshan dang /_ba dan dang /_rin po che'i bla re rnam pa sna tshogs dang /_ro brgya dang ldan pa'i zas dang skom gyis sems rtse gcig tu mchod par bya'o/_/gzhan yang rgyal po des nyin mtshan bdun gyi bar du lus dang sems kyis brtson 'grus bskyed de/_
[\[179b.6\]]gzungs kyi tshig gya nom pa 'di 'don par byed na/_phas kyi dgra rnams rang dul bar gyur nas slar log ste so so nas tshul bzhin du yul skyong zhing yul yang 'dre bar gnas par byams pa'i sems kyis phan tshun gcig la gcig lta bar 'gyur/_rgyal bu dang blon po rnams 
[\[179b.7\]]kyang srid zhu dang drang dkan spyod par 'gyur/_btsun mo dang sras rnams kyang rgyal po la sri zhu dang bsnyen bkur byed par 'gyur/_lha dang /_klu dang /_'dre srin rnams kyang yul de srung zhing skyong bar 'gyur/_char chu dus bzhin du 'bab cing 'bru rnams legs pas mi mang 
[\[180a\]]
[\[180a.1\]]po rnams kyang rab tu dga' bar 'gyur ro/_/gzhan yang khyim du nad chen ma rungs pa dang phrad par gyur tam/_ltas ngan sna tshogs byung bar gyur tam/_'dre srin dang log pa'i bdud rnams kyis khyim dkrugs par gyur tam/_mi ma rungs pa 
[\[180a.2\]]dag gis klan skur btab nas rku bshams te gnod pa byas par gyur tam/_khyim mi che chung rnams phyi nang mi 'dum par gyur na/_snying rje chen po dang ldan pa'i mig stong pa'i gzugs byas pa'i mdun du dkyil 'khor byas nas sems rtse gcig tu byang chub sems dpa' spyan 
[\[180a.3\]]ras gzigs dbang phyug yid la byas nas gzungs sngags 'di lan stong tshang bar bzlas na/_gong du smos pa'i dngos po ngan pa de dag thams cad yongs su 'byang bar 'gyur ro/_/bcom ldan 'das la tshe dang ldan pa kun dga' bos 'di skad ces gsol to/_/bcom 
[\[180a.4\]]ldan 'das rig sngags 'di'i ming ci lags/_ji ltar yongs su gzung bar bgyi/_bcom ldan 'das kyis bka' stsal pa/_kun dga' bo rig sngags 'di la ming rnam pa sna tshogs yod de/_rgya cher yongs su rdzogs pa zhes kyang bya'o/_/thogs pa med pa'i 
[\[180a.5\]]thugs rje chen po zhes kyang bya'o/_/sdug bsngal rnams las yongs su skyob pa'i gzungs zhes kyang bya'o/_/tshe bsring ba'i gzungs zhes kyang bya'o/_/ngan 'gro yongs su sbyong ba'i gzungs zhes kyang bya'o/_/las kyi sgrib pa rnam par 'joms pa'i gzungs zhes kyang 
[\[180a.6\]]bya'o/_/smon pa rnams yongs su rdzogs par byed pa'i gzungs zhes kyang bya'o/_/sems kyi rjes su rang dbang du gyur pa'i gzungs zhes kyang bya'o/_/sa gong ma rnams las myur du 'da' ba'i gzungs zhes kyang bya ste/_de ltar yongs su gzung bar bya'o/_/bcom 
[\[180a.7\]]ldan 'das la tshe dang ldan pa kun dga' bos 'di skad ces gsol to/_/bcom ldan 'das byang chub sems dpa' sems dpa' chen po 'di'i ming ci lags na/_'di lta bu'i gzungs bstan pa la mkhas par 'gyur lags/_bcom ldan 'das kyis bka' stsal 
[\[180b\]]
[\[180b.1\]]pa/_byang chub sems dpa' 'di'i ming ni spyan ras gzigs dbang phyug ces kyang bya'o/_/don yod pa'i zhags pa zhes kyang bya'o/_/'od stong pa'i mig can zhes kyang bya ste/_/rigs kyi bu byang chub sems dpa' spyan ras gzigs dbang phyug 'di'i ming dang gzi 
[\[180b.2\]]byin dang mthu stobs ni bsam gyis mi khyab ste/_'das pa'i bskal pa tshad med pa'i snga rol nas mngon par rdzogs par sangs rgyas nas mtshan yang de bzhin gshegs pa yang dag pa'i chos kyi snang ba zhes bya bar gyur pa yin yang /_thugs rje chen po dang smon 
[\[180b.3\]]lam gyi mthus sems can bde bar bya ba'i phyir byang chub sems dpa'i lus mngon du bstan pa yin pas/_byang chub sems dpa' sems dpa' chen po'i 'khor mang po khyed dang /_tshangs pa dang /_brgya byin dang /_lha dang /_klu rnams kyis gus pas bkur sti 
[\[180b.4\]]byas nas brnyas par mi bya'o/_/lha dang mi thams cad kyis rtag par mchod par byas te/_sems rtse gcig tu ming nas rjod par byed na bsod nams tshad med pa snyed 'thob par 'gyur/_kha na ma tho ba tshad med pa snyed yongs su 'byang bar 'gyur/_tshe 'das nas 
[\[180b.5\]]kyang de bzhin gshegs pa 'od dpag med kyi zhing khams su skye bar 'gyur ro/_/bcom ldan 'das kyis bka' stsal pa/_kun dga' bo gal te rin po che sna tshogs phun sum tshogs shing phyug por 'gyur bar 'dod na yid bzhin gyi nor bu'i lag la mchod par bya'o/_/
[\[180b.6\]]mi bde ba rnam pa sna tshogs kyis gtses par gyur na zhags pa thogs pa'i lag la mchod do/_/khong par nad rnams yod par gyur na rin po che'i lhung bzed thogs pa'i lag la mchod do/_/'dre gdon thams cad gdul bar 'dod na rin po che'i ral gri thogs pa'i lag la 
[\[180b.7\]]mchod do/_/lha'i bu'i bdud thams cad 'dul bar 'dod na rdo rje thogs pa'i lag la mchod do/_/phas kyi rgol ba'i dgra gzhom par 'dod na rdo rje tho ba thogs pa'i lag la mchod do/_/'jigs shing bag tsha ba'i gnas thams cad las thar bar 'dod na 'jigs pa med pa 
[\[181a\]]
[\[181a.1\]]sbyin pa'i lag la mchod do/_/mig mi gsal te 'od dang mi ldan par gyur na me shel gyi nor bu thogs pa'i lag la mchod do/_/tsha ba'i rims kyis thebs te bsil bar 'dod na chu shel gyi nor bu thogs pa'i lag la mchod do/_/blon thabs mthon 
[\[181a.2\]]por 'dod na rin po che'i gzhu thogs pa'i lag la mchod do/_/grogs po mdza' bshes dang myur du phrad par 'dod na rin po che'i mda' thogs pa'i lag la mchod do/_/lus la nad sna tshogs kyis thebs par gyur na lcug ma thogs pa'i lag la mchod do/_/lus kyi 
[\[181a.3\]]bgegs ma rungs pa bsal bar 'dod na rnga yab dkar po thogs pa'i lag la mchod do/_/thams cad mthun pa'i 'khor du gyur par 'dod na bum pa thogs pa'i lag la mchod do/_/stag dang /_'phar sbyang dang /_dom dred dang /_gcan gzan ma rungs pa 
[\[181a.4\]]thams cad spang bar 'dod na phub thogs pa'i lag la mchod do/_/gnas dang dus thams cad du rgyal po'i bgegs las thar bar 'dod na dgra sta thegs pa'i lag la mchod do/_/bu dang /_bu mo dang /_g.yog 'khor gyi phyir ni shel gyi gdub 'khor thogs pa'i 
[\[181a.5\]]lag la mchod do/_/yon tan rnam pa sna tshogs kyi phyir ni pad+ma dkar po thogs pa'i lag la mchod do/_/phyogs bcu'i zhing yongs su dag pa dag tu skye bar 'dod na pad+ma sngon po thogs pa'i lag la mchod do/_/shes rab chen po dang ldan par 'dod na rin po che'i me 
[\[181a.6\]]long thogs pa'i lag la mchod do/_/phyogs bcu'i de bzhin gshegs pa rnams mngon sum du mthong bar 'dod na pad+ma dmar po thogs pa'i lag la mchod do/_/sa'i gter 'byin par 'dod na rin po che'i za ma tog thogs pa'i lag la mchod do/_/drang srong 
[\[181a.7\]]gi lam mngon par 'grub par 'dod na sprin sna lnga thogs pa'i lag la mchod do/_/tshangs par skye bar 'dod na ril ba thogs pa'i lag la mchod do/_/lha'i gzhal med khang du skye bar 'dod na pad+ma le brgan thogs pa'i lag la mchod do/_/phyogs gzhan gyi dgra phyir rgol 
[\[181b\]]
[\[181b.1\]]ba bsal bar 'dod na ral gri dang mdung thogs pa'i lag la mchod do/_/dge ba'i lha 'dre thams cad dgug par 'dod na rin po che'i dung thogs pa'i lag la mchod do/_/lha 'dre thams cad 'khol bar 'dod na thod pa'i 'khar ba thogs pa'i lag la mchod do/_/
[\[181b.2\]]phyogs bcu'i sangs rgyas myur du gshegs nas phyag gis byug par 'dod na pa grang phreng 'dzin pa'i lag la mchod do/_/tshangs pa'i sgra dbyangs mchog dam pa thams cad mngon par 'grub par 'dod na rin po che'i dril bu thogs pa'i lag la mchod do/_/tshig gi spobs 
[\[181b.3\]]pa gya nom pa dang ldan par 'dod na rin po che'i phyag rgya thogs pa'i lag la mchod do/_/dge ba'i lha dang klu rnams rtag par 'ongs te srung zhing yongs su skyob par 'dod na lcags kyu thogs pa'i lag la mchod do/_/byams pa dang snying rjes sems can thams cad yongs su skyob par 
[\[181b.4\]]'dod na 'khar gsil thogs pa'i lag la mchod do/_/sems can thams cad kyis rtag par phan tshun gus pas bsnyen bkur byed cing brtse bar sems par 'dod na thal mo sbyar ba'i lag la mchod do/_/skye ba'i skye gnas thams cad du de bzhin gshegs pa rnams dang mi 'bral 
[\[181b.5\]]bar 'dod na sprul pa'i sangs rgyas thogs pa'i lag la mchod do/_/skye ba'i tshe rabs thams cad du rtag par de bzhin gshegs pa'i pho brang du gnas nas mngal gyi snying por skye bar mi 'gyur bar 'dod na sprul pa'i gzhal med khang thogs pa'i lag la mchod do/_/mang du thos pa'i 
[\[181b.6\]]shes pa rgya chen po dang ldan par 'dod na rin po che'i mdo sde'i glegs bam thogs pa'i lag la mchod do/_/da ltar gyi lus 'di nas sangs rgyas kyi sku la thug pa'i bar du rtag par byang chub kyi sems las ldog par mi 'gyur bar 'dod na phyir mi ldog pa'i gser gyi 'khor lo thogs pa'i lag 
[\[181b.7\]]la mchod do/_/phyogs bcu'i de bzhin gshegs pa rnams myur du gshegs nas spyi bo nas phyag gis byugs te lung bstan par 'dod na spyi bo na sprul pa'i sangs rgyas thogs pa'i lag la mchod do/_/shing thog dang 'bru rnams grub par 'dod na rgun 'brum thogs pa'i lag la mchod 
[\[182a\]]
[\[182a.1\]]do/_/de ltar mngon par sgrub pa'i cho ga stong yod kyang deng mdor bsdus nas mdo tsam zhig bstan pa yin no/_/bcom ldan 'das kyis bka' stsal pa/_kun dga' bo khyod kyis shin tu yongs su dang ba'i sems kyis gzungs 'di zung la 'dzam bu'i gling du rgya 
[\[182a.2\]]cher yongs su spel nas rgyun mi 'chad par bya'o/_/gzungs 'di khams gsum gyi sems can nad kyis nyon mongs pa thams cad la rgya cher phan 'dogs par byed pas gzungs 'dis yongs su gsos na mi 'tsho ba gang yang med do/_/rig sngags chen mo 'dis shing skam po la btab na 
[\[182a.3\]]yang yal ga dang /_lo ma dang /_me tog dang /_'bras bu skye bar 'gyur na rnam par shes pa dang bcas pa'i sems can lta smos kyang ci dgos te/_sems can nad kyis thebs pa rnams gsos na mi 'tsho ba'i gnas nges par med do/_/rigs kyi bu gzungs 'di'i byin 
[\[182a.4\]]gyi brlabs dang mthu bsam gyis mi khyab pa'i bsngags pa brjod kyang mthar thug par mi 'gyur ro/_/sngon 'das pa'i dus yun ring po nas dge ba'i rtsa ba rgya cher bskyed pa ma yin na tha na 'di'i ming tsam yang thos par mi 'gyur na mngon sum du mthong ba lta smos 
[\[182a.5\]]kyang ci dgos/_lha dang /_mi dang /_klu la sogs pa'i 'khor mang po khyed rnams ngas gzungs 'di'i bsngags pa brjod pa thos nas thams cad kyis rjes su yi rang bar bya'o/_/gang la la zhig gis rig sngags 'di la skur pa btab par gyur na gang gA'i klung gi bye ba phrag 
[\[182a.6\]]dgu bcu rtsa dgu'i bye ma snyed kyi sangs rgyas de dag la skur pa btab par 'gyur ro/_/gal te gzungs 'di la the tshom dang yid mi ches pa skyes par gyur na gang zag de ni phan yon chen po dang gtan du 'bral bar 'gyur bas bskal pa brgya stong snyed du ngan 'gror 'khor zhing 'byung ba'i 
[\[182a.7\]]dus med de/_rtag par sangs rgyas kyang mi mthong /_chos kyang mi thos/_/dge 'dun yang mthong bar mi 'gyur bar rig par bya'o/_/'khor der 'dus pa'i byang chub sems dpa' chen po de dag dang /_gsang ba pa'i bdag po lag na rdo rje dang /_tshangs pa dang /_
[\[182b\]]
[\[182b.1\]]brgya byin dang /_rgyal po chen po bzhi dang /_lha dang /_klu dang /_'dre srin thams cad bcom ldan 'das kyis gzungs 'di'i bsngags pa brjod pa thos nas/_thams cad kyis rab tu dga' zhing mgu bas bka' yang dag par blangs nas mngon par sgrub par gyur to/_/
[\[182b.2\]]de nas byang chub sems dpa' nyi 'od kyis thugs rje chen po'i gzungs 'dzin pa dag yongs su bsrung ba'i ched du rig sngags chen po 'di smras so/_/na mo bud+d+ha gu ra be/_na mo d+harma ma ha te/_na maHsaM g+ha Ta yA Ni/_tri pu bi sA ta ta~M na maH/_rig sngags 'di bton na kha na ma 
[\[182b.3\]]tho ba thams cad yongs su 'byang bar 'gyur/_bdud spong bar byed/_bgegs rnams sel bar 'gyur bas lan re bton nas sangs rgyas la phyag lan re bya'o/_/de bzhin du nyin re bzhin dus gsum du rig sngags bzlas nas sangs rgyas la phyag byas na ma 'ongs pa'i dus na 
[\[182b.4\]]skye ba thams cad du yid du 'ong ba'i mtshan shin tu mdzes pa re re'i 'bras bu rnam par smin pa thob par 'gyur ro/_/byang chub sems dpa' zla 'od kyis kyang rnal 'byor pa dag yongs su bsrung ba'i phyir gzungs 'di smras so/_/sin+ti te du soSh+Ta/_a dz+nyA mi te o tuSh+Ta/_si ni khi 
[\[182b.5\]]ta pa li tiSh+Ta/_ya mi dz+nyA ta o d+huSh+Ta/_ku la ti maSh+Ta/_khiSh+Ta swA hA/_rig sngags 'di lan lnga bzlas nas tshon sna lnga'i skud pa la sngags mdud byas te/_gang du na bar gdags par bya'o/_/rig sngags 'di ni 'das pa'i sangs rgyas gang gA'i klung bzhi bcu'i bye ma snyed 
[\[182b.6\]]kyis gsungs pa yin pas/_deng bdag gis kyang rnal 'byor ba dag yongs su bsrung ba'i phyir dang /_bgegs thams cad yongs su bsal ba'i phyir dang /_nad ma rungs pa thams cad yongs su bsal ba'i phyir dang /_dge ba'i chos thams cad yongs su 
[\[182b.7\]]rdzogs par bya ba'i phyir dang /_'jigs shing skrag pa thams cad yongs su spang ba'i phyir bstan pa yin no/_/bcom ldan 'das kyis bka' stsal pa/_kun dga' bo byang chub sems dpa' spyan ras gzigs dbang phyug gis bstan pa'i rig sngags 'di ni yang dag 
[\[183a\]]
[\[183a.1\]]par bden te mi bden pa ci yang med do/_/byang chub sems dpa' 'di drung du 'ong bar 'dod na gu gul la lan nyi shu rtsa gcig sngags kyis btab ste bsregs na byang chub sems dpa' 'ong bar 'gyur ro/_/gang la la zhig byi la'i gdon gyis zin 
[\[183a.2\]]par gyur na byi la'i mgo rus bsregs pa'i thal ba sa gtsang ma dang bsres te/_'jim pa la byi la'i gzugs byas nas/_mig stong pa'i gzugs kyi mdun du ur mo'i gri gtsang ma la brgya rtsa brgyad sngags kyis btab ste/_dum bu brgya rtsa brgyad du bcad nas 
[\[183a.3\]]sngags lan re gdon cing de'i ming nas lan re brjod na gtan du 'tsho bar 'gyur ro/_/byad stems kyis phog par gyur na gu gul dang ga pur cha mnyam par byas te/_khron pa'i chu gtsang ma bre gang dang bsres nas bskol te phul gang tsam lus pa blangs nas/_mig stong 
[\[183a.4\]]pa'i gzugs kyi mdun du lan brgya rtsa brgyad sngags kyis btab ste 'thungs na 'tsho bar 'gyur ro/_/gal te sdig pa dang sbrul gyis zin par gyur na bca' sga'i phye ma la lan bdun sngags kyis btab ste rma khar bskus na 'phral du 'tsho bar 'gyur ro/_/gal te mi ma rungs 
[\[183a.5\]]pa dag gis rku bshams nas gnod pa byas par gyur na sa gtsang ma'am/_bag zan nam/_spra tshil la pha rol po'i gzugs byas te mig stong pa'i gzugs kyi mdun du ur mo'i gril lan brgya rtsa brgyad sngags lan re brjod de lan re gtubs nas 
[\[183a.6\]]pha rol gyi ming nas brjod de/_bsregs zin nas dum bu brgya rtsa brgyad du byas na pha rol po dga' zhing nam 'tsho ba'i bar du gus pas bkur zhing byams par 'gyur ro/_/gang dag mig nad kyis btab ste/_mig gi 'bras bu nyams par gyur tam/_mdongs par gyur 
[\[183a.7\]]tam/_mi gsal bar gyur tam/_ling tog dkar po dang /_dmar po dag gis khebs te 'od dang mi ldan par gyur na/_a ru ra dang /_ba ru ra dang /_skyu ru ra 'brum bu re zhib tu btags te/_'thag pa'i tshe gtsang sbra bya dgos pas bud med gsar du bu btsas 
[\[183b\]]
[\[183b.1\]]pa dang khyi dang phag rnams bsnyen par mi bya'o/_/de bzhin gshegs pa'i mtshan nas brjod de/_sbrang rtsi dkar po dang /_mi'i 'o ma dang sbyar nas mig la bsku bar bya'o/_/'o ma de yang bu khye'u btsas pa'i nu zho rung gi bu mo btsas pa'i nu zho ni mi rung ngo /_/sman de sbyar 
[\[183b.2\]]zin nas kyang mig stong pa'i gzugs kyi mdun du lan stong rtsa brgyad sngags kyis btab ste/_mig la bskus nas zhag bdun gyi bar du khang pa dben par rlung bsrungs na/_mig gi 'bras bu skye bar 'gyur bas ling tog sngon po dang dkar po bsal te gsal ba rgyas par 
[\[183b.3\]]'gyur ro/_/gang dag gdon rnams kyis btab ste myos par gyur na stag dang /_'phar ba dang /_spyang ki'i pags pa la lan nyi shu rtsa gcig sngags kyis btab ste lus la bgos na sos par 'gyur ro/_/gal te sbrul gyis zin par gyur na gang zin pa'i mi de'i rna spabs 
[\[183b.4\]]blangs nas lan nyi shu rtsa gcig sngags kyis btab sta rma khar glan na sos par 'gyur ro/_/gzer thabs ma rungs pas snying la gzer te 'chi la thug na ka byi ta lag pa tsam chu gtsang ma phul gang dang sbyar te/_bskol nas phul phyed lus pa la lan bdun sngags kyis btab ste 
[\[183b.5\]]cig car blud na sos par 'gyur ro/_/sman de yang bud med kyi drung du bskol bar mi bya'o/_/ro langs kyi gdon gyis btab nas rgyun ring du na bar gyur na gu gul la lan nyi shu rtsa gcig sngags kyis btab ste bsregs te snar bdug par bya'o/_/yang na ri bong gi rtug 
[\[183b.6\]]pa'i ril bu bdun blangs te lan nyi shu rtsa gcig sngags kyis btab nas mid du bcug na sos par 'gyur te/_sha dang /_chang dang /_dku ba rnam pa lnga dang /_tshig ngan pa rnams bsrung dgos so/_/yang na ba bla dang /_yungs kar dang /_lan tshwa la lan nyi shu rtsa gcig 
[\[183b.7\]]sngags kyis btab ste nad pa'i khri'i drung du bsregs na/_gdon de'i lus 'jig par 'gyur bas 'dug pa'i thugs mi thub ste 'byer bar 'gyur ro/_/gal te gzhogs phyed na zhing rna ba dang sna subs par gyur tam/_rka lag sdud mi nus par gyur na ru rta til mar gyi nang du 
[\[184a\]]
[\[184a.1\]]bskol te lan nyi shu rtsa gcig sngags kyis btab nas lus la bskus na gtan du 'tsho bar 'gyur ro/_/yang na ba'i mar la lan nyi shu rtsa gcig sngags kyis btab ste lus la bskus na yang sos par 'gyur ro/_/gal te bu btsa' dka' bar gyur 
[\[184a.2\]]na til mar la lan nyi shu rtsa gcig sngags kyis btab ste/_bud med sbrum ma'i lte ba dang mo mtshan la bskus na myur du btsa' bar 'gyur ro/_/bud med sbrum ma gang dag mngal du bu shi bar gyur na gi'u si srang gcig chu phul do'i nang du bskol te phul gang lus pa la lan nyi shu rtsa 
[\[184a.3\]]gcig sngags kyis btab nas blud na/_sdug bsngal zhi zhing na ba med par 'byung bar 'gyur ro/_/sha ma 'byung du mi btub par gyur na yang sman 'di 'thungs na phan par 'gyur ro/_/glo bur du snying gzer te mi bzod par gyur na de ni ro nyul gyi gzer thabs zhes bya ba yin 
[\[184a.4\]]pas kun tu ru dang pog dkar po ma grugs pa la lan nyi shu rtsa gcig sngags kyis btab ste ci tsam 'byor pa byin nas blan du bcug na 'tsho bar 'gyur ro/_/sha chang dang /_dku ba rnam pa lnga bsrung dgos so/_/mes tshig par gyur na ba lang gi lci ba dron po la lan nyi shu rtsa 
[\[184a.5\]]gcig sngags kyis btab ste rma khar bskus na 'tsho bar 'gyur ro/_/srin bu khong par zhugs te na bar gyur na rta dkar po'i gcin phul phyed la lan nyi shu rtsa gcig sngags kyis btab ste blud na 'tsho bar 'gyur ro/_/tshabs che ba la phul gang blud na srin bu thag pa gcus 
[\[184a.6\]]pa bzhin du rang 'byung bar 'gyur ro/_/shu chen byung ba la leng se'u hA brdungs pa'i khu ba la lan nyi shu rtsa gcig sngags kyis btab ste shu ba'i steng du blugs na rtsa bar dbyung bar 'gyur bas mod la 'tsho bar 'gyur ro/_/mig tu sbrang ma zhugs te na bar gyur na bong bu'i rtug 
[\[184a.7\]]pa btsir ba'i khu ba la lan nyi shu rtsa gcig sngags kyis btab ste mtshan mo mig tu blugs na 'tsho bar 'gyur ro/_/lto na bar gyur na khron pa'i chu gtsang ma'i nang du lan tshwa ma grugs pa 'brum bu nyi shu rtsa gcig bor te lan nyi shu rtsa gcig sngags kyis btab nas phul phyed 
[\[184b\]]
[\[184b.1\]]'thungs na phan par 'gyur ro/_/mig tshag por gyur tam/_mig tu sha lhag byung bar gyur tam/_ling tog byung bar gyur na ke'u khi tshe'i shing gi lo ma brdungs te btsir ba'i khu ba la lan bdun sngags kyis btab ste/_de'i nang du khar ba'i dong tshe gcig mtshan gcig 
[\[184b.2\]]spangs nas yang lan bdun sngags kyis btab ste mig tu blugs na 'tsho bar 'gyur ro/_/gal te mtshan mo 'byung 'jug gi tshe 'jigs dngangs nas mi bde bar gyur na skud pa dkar po la lan nyi shu rtsa gcig sngags kyis btab ste/_mdud pa nyi shu rtsa gcig byas nas mgul du 
[\[184b.3\]]btags na 'jigs shing dngang ba dang 'bral bar 'gyur ro/_/'jigs pa dang bral ba kho nar ma zad kyi bsod nams kyang thob la sdig pa rnams kyang 'byang bar 'gyur ro/_/gal te khyim 'khor du ltas ngan byung bar gyur na bal po se'u'i shing gi yal ga blangs nas dum bu stong rtsa brgyad 
[\[184b.4\]]du gtubs te/_mgo mjug gnyi gar mar dang zho bskus nas sngags lan re bzla zhing re re bsregs te stong rtsa brgyad tshang bar byas na gdon bgegs thams cad rab tu zhi bar 'gyur te/_de yang sangs rgyas kyi spyan sngar bya dgos so/_/shu dag dkar po blangs nas lan brgya rtsa 
[\[184b.5\]]brgyad sngags kyis btab ste/_dpung pa g.yas pa la btags na g.yul ngor 'thab pa dang 'bel ba'i gtam smra ba'i gnas thams cad du rgyal bar 'gyur ro/_/ke'u khi tshe'i shing gi lo ma'am yal ga yang rung ste dum bur gtubs nas mgo mjug gnyi gar ba mar yang dag 
[\[184b.6\]]pa dang /_sbrang rtsi dkar po dang bzho bskus te sngags lan re bzla zhing dum bu re re sreg pa stong rtsa brgyad tshang bar bya'o/_/nyin gcig la dus gsum du bya zhing dus gcig la yang lan stong rtsa brgyad bzlas te zhag bdun tshang bar gyur na sngags mkhan de rang gis mngon par shes 
[\[184b.7\]]pa thob par 'gyur ro/_/gdon mthu bo che gdul bar 'dod na lung tang la lan bzhi bcu rtsa dgu sngags kyis btab ste/_mar dang sbrang rtsi bskus nas 'phags pa snying rje chen po dang ldan pa'i gzugs byas pa'i mdun du bsreg par bya'o/_/gi'u wang srang gcig bai DUr+ya'i bum 
[\[185a\]]
[\[185a.1\]]pa'i nang du bcug ste/_'phags pa snying rje chen po dang ldan pa'i gzugs byas pa'i mdun du bzhag nas sngags lan stong rtsa brgyad kyis btab ste lus la bskus sam dpral bar thig le byas na/_lha dang /_klu dang /_'dre srin dang /_mi dang mi ma yin pa 
[\[185a.2\]]thams cad rab tu dga' bar 'gyur ro/_/gal te la la zhig btson rar chud par gyur na phug ron dkar po'i rtug pa la lan brgya rtsa brgyad sngags kyis btab ste lag pa la bskus nas btson cha la byugs na btson cha dang grol bar 'gyur ro/_/gal te khyo shug chu dang me bzhin du 
[\[185a.3\]]mi 'dum par gyur na bya ngur pa'i mjug ma blangs te/_'phags pa snying rje chen po dang ldan pa'i gzugs byas pa'i mdun du sngags lan stong rtsa brgyad kyis btab nas lus la btags na/_de dag nam 'tsho ba'i bar du gcig la gcig dga' zhing byams pa dang bkur bar 'gyur 
[\[185a.4\]]ro/_/lo tog dang 'bras bu rnams la srin bu zhugs te za bar gyur na sa'am thal ba'am bye ma gtsang ma blangs te/_lan stong rtsa brgyad sngags kyis btab nas zhing gi phyogs bzhir gtor na srin bu rnams 'gyes par 'gyur ro/_/chu gtsang ma la sngags kyis btab ste 
[\[185a.5\]]'bras bu'i ljon shing la gtor na srin bu 'bras bu la za ba'i thug mi thub bo/_/na mo rat+na tra yA ya/_sha ra ma hA sha ra/_tu lu ma hA tu lu/_o~M ku me ha ni sha pa/_o~M ku me ha ni sha pa/_bcom ldan 'das kyis bka' stsal pa/_gang la la zhig 'bru dkon pa'i gnas su phyin te/_
[\[185a.6\]]mu ge byung nas zan chad par gyur na khyed kyis mig btsums nas lus drang por bsrang ste/_sems rtse gcig tu gzungs sngags 'di lan brgya rtsa brgyad bzlas nas mig phye shig dang /_lha rnams kyis lha'i zhal zas ro brgya dang ldan pa snod bkang nas khyer te 'ong bar 'gyur ro/_/
[\[185a.7\]]gal te khyim na gnas pa'i tshe dgos par gyur na snod gtsang ma stong pa mdun du bzhag nas mig btsums te kha chus bkang nas lcang ma'i lcug ma dang rnga yab dang lhung bzed la gtor bar bya'o/_/chus gtor zin nas mig btsums te gzungs 'di lan bzhi bcu rtsa dgu bzlas na rang gi 
[\[185b\]]
[\[185b.1\]]ngang gis ro brgya dang ldan pa'i zas snod kun gang ba 'byung bar 'gyur bas blangs nas zhag bdun gyi bar du bza' bar bya ste/_de ltar na 'di'i mthu stobs ni bsam gyis mi khyab par rig par bya'o/_/zas zos zin nas mig btsums te sa ra kha zhes brjod nas zas kyi lhag ma yang spang bar 
[\[185b.2\]]bya'o/_/zas zos te ltor mid nas kyang myur du 'ju bar 'gyur bas stobs dang ldan zhing bde ba 'thob par 'gyur/_thogs pa med pa'i spobs pa 'thob par 'gyur ro/_/kun dga' bo thos pa 'dzin par 'gyur ba'i gzungs ni 'di yin te/_na mo bud d+hA ya/_na mo d+harmA ya/_na maH
[\[185b.3\]]saM g+hA ya/_na maHA dan ni ya/_ug tsi du ug tsi du/_ma ti la li la/_la lu te na ma ni mi ti na ma swA hA/_gzungs 'di 'dzin pas phyogs bzhi nas rgyun chad pa'i ri'i rtse mor dkyil 'khor byas nas mtshams bcad de lus bsrungs nas/_khar ba'i lhung bzed chung ngu cig khron pa'i 
[\[185b.4\]]chu gtsang mas bkang ste mdun du bzhag nas gzungs sngags bzlas nas/_gdon mi za bar skar ma gsal ba gcig 'ong bar 'gyur bas/_'od pa'i tshe 'jigs pa mi bskyed par sems bde bar mnyam par bzhag nas sems rtse gcig tu gzungs sngags 'don par byed na/_
[\[185b.5\]]dbang po rno zhing shes rab dang ldan par 'gyur bas mi shes pa ci yang med par 'gyur/_'jig rten pa'i lam gyi chos kyang mi rtogs pa ci yang med par 'gyur ro/_/thos pa rgyud pa'i tshe skar ma mchog tu gsal ba gcig lhung bzed kyi chu'i nang du 'ong bar 'du shes bskyed par 
[\[185b.6\]]bya'o//_//byang chub sems dpa' spyan ras gzigs dbang phyug thogs pa mi mnga' ba'i thugs rje chen po rgya cher yongs su rdzogs pa'i gzungs/_bam po gnyis pa/_de nas byang chub sems dpa' sems dpa' chen po spyan ras gzigs dbang phyug gus pas 
[\[185b.7\]]thal mo sbyar te/_bcom ldan 'das la 'di skad ces gsol to/_/bcom ldan 'das bdag ni sngon bsam gyis mi khyab pa'i bsod nams bsags pa'i rgyu dang rkyen gyis/_deng bcom ldan 'das kyis bdag la lung bstan par mdzad pa dang /_bdag snying rje chen po bskyed nas 
[\[186a\]]
[\[186a.1\]]sems can thams cad la sman par bgyi ba dang /_bcing ba mtha' dag gcad pa dang /_'jigs pa thams cad zhi bar 'gyur bar bzhed pa lags pas/_deng bdag gis yum zhes bgyi ba'i gzungs bshad par 'tshal te/_dus tha ma'i sems can rnams yum zhes bgyi 
[\[186a.2\]]ba'i gzungs 'di thos pa'i byin gyi brlabs kyi mthus de dag thams cad sdug bsngal gyi rgyu dang bral nas bde ba'i 'bras bu thob par 'gyur lags so/_/bcom ldan 'das dus lnga brgya tha ma la yul lam/_grong ngam grong khyer ram/_grong rdal gang yang rung ba dag tu dge slong ngam/_
[\[186a.3\]]dge slong ma 'am/_rigs kyi bu'am/_rigs kyi bu mo la sogs pas rtag par gdugs mtshan lan drug tu chos bzhin du yum zhes bgyi ba'i gzungs sngags kyi chos kyi rnam grangs 'di klog cing 'don pa dang /_yongs su 'dzin par bgyid na/_bdag de bzhin gshegs pa'i 
[\[186a.4\]]bka' drin rjes su dran zhing gzo ba'i slad du rtag par rjes su 'brangs nas/_gang zag de dag yongs su srung bar bgyid cing spong bar mi bgyid pas 'dre srin thams cad kyis gnod par bgyid par mi 'gyur lags so/_/gzhan yang tshe rabs kyi sgrib pa lci ba thams cad kyang dus gcig 
[\[186a.5\]]tu yongs su 'byang bar 'gyur/_gzungs sngags kyi dkyil 'khor dang /_phyag rgya'i chos kyi sgo thams cad kyang myur du yongs su rdzogs par 'gyur lags so/_/bcom ldan 'das la yang 'di skad ces gsol to/_/bcom ldan 'das slad ma'i dus lnga brgya tha ma'i sems can rnams ni 
[\[186a.6\]]phal cher sdig pa'i dri ma lhun stug cing bsod nams chung bas yongs su 'dzin par bgyid pa zhig mchis na yang 'dre srin dag gis gnod pa bgyid pas/_deng bdag bcom ldan 'das kyi byin gyi brlabs kyis sems can rnams la rgya cher sman par bgyi ba dang /_sems can rnams la 
[\[186a.7\]]bde bar bgyid pa dang /_lha dang lha ma yin la sogs pa'i ched du gzungs kyi chos bshad par 'tshal te/_bdag gis sngon 'das pa'i bskal pa tshad ma mchis pa snyed kyi bar du gzungs kyi chos 'di la bsten cing mchod pa bgyis lags so/_/'das pa dang /_ma byon pa dang /_da ltar bzhugs pa'i 
[\[186b\]]
[\[186b.1\]]sangs rgyas rnams kyi bar dag kyang yum zhes bgyi ba'i gzungs kyi chos kyi rnam grangs 'di'i rgyus bla na med pa yang dag par rdzogs pa'i byang chub mngon par bar brnyes pa lags pas rigs kyi bu'am/_rigs kyi bu mo gang la la zhig sems rtse gcig tu yum zhes bgyi ba'i gzungs kyi chos kyi rnam grangs 
[\[186b.2\]]'di 'don cing klog pa dang /_yongs su 'dzin par bgyid na de dag tshe 'di nyid la tshig gi spobs pa myur zhing thogs pa ma mchis pa dang /_shes rab dang spobs pa mngon par rtogs par 'gyur bas/_lha dang mi'i 'khor mang po'i nang na mchog tu 'gyur/_gang dag thos pa rnams kyang rab tu dga' 
[\[186b.3\]]zhing thams cad kyis spyi bo btud de phyag bgyid par 'gyur/_skye ba thams cad du sangs rgyas dang /_chos dang /_dge 'dun mthong bar 'gyur/_gang ci smras kyang rung ste/_thams cad kyis yid ches pas nyen par 'gyur lags te/_de dag thams cad kyang sangs rgyas bcom ldan 
[\[186b.4\]]'das rnams kyi byin gyi brlabs kyi mthu lags te/_rang nyid kyi mthu ni ma lags so/_/de nas bcom ldan 'das kyis byang chub sems dpa' spyan ras gzigs dbang phyug la khyod kyis 'di ltar lha dang mi dang lha ma yin la sogs pa de dag thams cad la phan pa dang /_bde bar bya ba 
[\[186b.5\]]dang /_las kyi lam yongs su sbyang ba'i ched du smras pa legs so legs so zhes bsngags pa brjod nas/_ngas kyang deng ye shes kyi phyag rgyas btab nas/_khyod byams pa chen po dang snying rje chen po la sogs pa'i sems rnam pa sna tshogs las gtan du ldog par mi 'gyur bar 
[\[186b.6\]]bya'o zhes bka' stsal to/_/de nas bcom ldan 'das la byang chub sems dpa' spyan ras gzigs dbang phyug gis yang 'di skad ces gsol to/_/bcom ldan 'das bdag mngon par dran lags te/_'das pa'i bskal pa tshad ma mchis pa nas yum zhes bgyi ba'i gzungs kyi chos kyi rnam grangs 
[\[186b.7\]]'di yongs su bzung bas ri bo po Ta la la mchis pa'i tshe bdud kyi rgyal pos bdud kyi 'khor mang po dang 'grogs nas bdag gi chos dkrug cing /_sngags kyi tshig rnams mngon par mi 'grub par bgyi bar bshams pa las/_de'i tshe bdag gis yum zhes bgyi ba'i gzungs 'dis bdud mang po rnams btul 
[\[187a\]]
[\[187a.1\]]nas thams cad so sor gyes par gyur pas/_gzungs 'di'i mthu bsam gyis mi khyab par rig par bgyi lags so/_/de nas byang chub sems dpa' spyan ras gzigs dbang phyug byams pa dang /_snying rje chen pos sems can thams 
[\[187a.2\]]cad la phan gdags shing /_lha dang mi rnams bde ba thob par bya ba'i phyir/_bcom ldan 'das dang 'khor 'dus pa chen po'i mdun du byang chub sems dpa' spyan ras gzigs dbang phyug phyag stong spyan stong dang ldan pa'i yum zhes bya ba'i gzungs lus po che'i 
[\[187a.3\]]sngags 'di smras so/_/na maHsarba ta thA ga tA ya/_na mo rat+na tra yA ya/_na mo\u0f85 mi tA b+hA ya/_ta thA ga tA ya/_aR+ha te samyak+saM bud+d+hA ya/_na ma Ar+yA ba lo ki te shwa rA ya/_bo d+hi sa twA ya/_ma hA sa twA ya/_ma hA kA ru Ni kA ya/_na mo ma hA s+thA ma/_prap+tA ya/_bo d+hi sa twA ya/_
[\[187a.4\]]ma hA sa twA ya/_ma hA kA ru Ni kA ya/_na mo bi pu la bi ma na su pra tiSh+Thi ta sa~M g+hA ya/_sUr+ya sha ta sa ha sra a ti re ka pra b+hA a ba b+hA si te rmUrta ye/_ma hA ma Ni ma ku Ta kuN+Da lA laM kA ra d+hA ra NI/_b+ha ga ba te pad+ma pA Na ye/_sarba lo ka u pA sha ma nA ya/_bi bi d+ha mu kha 
[\[187a.5\]]sa ma be Sha biSh+Ta sarba satwa pa ri mo tsa kA ya/_tad+ya thA/_oM b+hur+b+hu ba/_ma hA lo ka ka ra Na nA tha ma sid+d+he mi ra b+ha dra bi nA sha nA ka rA ya/_rA ga dwe Sha mo ha dz+wa la sha ma ka/_sha sa ka sa mA shwA sa na ka ra ka sarba pA pa durga te pra sha ma na ka rA ya/_sarba ta thA ga ta sam+ba da na 
[\[187a.6\]]ka ra/_he he/_ma hA bo d+hi sa twa ba ra da pad+ma lo ka saM b+hU ta/_ma hA kA ru Ni ka dza Ta mu ku TA laM kr-i ta sha rI raM/_ma Ni ka na ka sha ta/_badzra bai DUr+yA laM kr-i ta sha rA+e raM/_a mi tA b+ha si na ka ma lA laM kr-i ta pra b+ha ra Na/_la ri tsa na ma hA du na/_na ra na ri sha ta sa ha sra/_a b+hi 
[\[187a.7\]]la ShI ta kA ya/_ma hA bo d+hi sa twA ya/_bi d+ha ma bi d+ha ma/_bi nA sha ya bi nA sha ya/_ma hA yan+t+ri kle sha ka ba d+ha/_a ba ba d+ha bi bi d+ha satwa saM sA ra tsA ra ka pra ma thA na/_pu ru Sha pad+ma pu ru Sha nA ga/_pu ru Sha sA ga ra/_pu ru Sha siM ha/_bI ra bI rA shA ya/_su yan+ta su yan+ta/_
[\[187b\]]
[\[187b.1\]]ba ra ba ra/_d+ha ma d+ha ma/_sa ma sa ma/_d+hu ru d+hu ru/_pra shA sa ya/_pra shA sa ya/_gi ri gi ri/_bi ri bi ri/_tsi ri tsi ri/_mu ru mu ru/_mu yu mu yu/_mu ya mu ya/_muny+tsa muny+tsa/_d+hu na d+hu na/_bi d+hu na bi d+hu na/_d+hu ru d+hu ru/_gA ya gA ya/_gA d+ha ya gA d+ha ya/_ha sa ha sa/_pra ha 
[\[187b.2\]]sa pra ha sa/_bi b+hi d+ha kle sha bA sa na/_bdag ming 'di zhes bya ba'i/_ha ra ha ra/_saM ha ra saM ha ra/_du ru ti du ru ti/_ma hA man+t+ra du ru ti/_kar+N+Na sha ta pa ra si ka b+ha ba bi sa na/_sha ma ka ma hA bo d+hi satwa ba ra da swA hA/_de'i tshe byang chub sems dpa' sems 
[\[187b.3\]]dpa' chen po spyan ras gzigs dbang phyug gis/_bcom ldan 'das la pad+ma chen po'i phyag rin po che'i bkod pa'i khar ba'i yum zhes bya ba'i gzungs 'di smras ma thag tu/_stong gsum gyi stong chen po'i 'jig rten gyi khams nas 'du shes med 'du 
[\[187b.4\]]shes med min gyi lha'i gnas kyi bar dag rnam pa drug tu g.yos/_rab tu g.yos par gyur to/_/lha rnams kyis kyang rin po che'i me tog gi char mngon par phab po/_/'og min gyi lha dang /_dbang phyug chen po rnams kyang g.yo zhing mi bde bas shin tu 
[\[187b.5\]]'jigs shing dngangs par gyur to/_/gnod sbyin dang /_srin po dang /_'dre gdon ma rungs pa thams cad kyang sdug bsngal chen po myong ba'i sgra skad chen po phyung nas shar nub tu 'byer zhing bros kyang gang du 'gro ba'i gnas kyang rig cing rnyed par ma gyur to/_/de 
[\[187b.6\]]nas sprul pa'i byang chub sems dpa' 'khor mang po rnams dang /_'dre srin ma rungs pa thams cad la gang gis bdag gi rig sngags las 'da' zhing rjes su 'brang bar mi byed na/_de dag gi lus kyi yan lag dang /_nyid lag thams cad rab tu na zhing 'jig 
[\[187b.7\]]par 'gyur ro/_/rig sngags 'dis ni ri rnams 'joms shing rgya mtsho chen po skems par byed do/_/lha ma yin gyi dmag rnams rnam par bcom nas pham par byed do/_/yul 'khor rnams dang /_grong dang /_grong khyer dang /_grong rdal rnams yongs su 
[\[188a\]]
[\[188a.1\]]srung bar byed do/_/'dre gdon dang /_nad dang /_sman gyi dug dang /_srin bu'i dug dang /_log pa dang /_ma rungs pa'i mi rnams pham zhing rab tu zhi bar byed do/_/sum cu rtsa gsum pa'i lha rnams btul nas rab tu dul bar byed do zhes smras pa 
[\[188a.2\]]dang /_de nas bcom ldan 'das rdo rje chen po'i pho brang rab tu dga' ba na bzhugs pa dang /_byang chub sems dpa' mchog tu btsun pa dang /_lha dang /_klu dang /_gnod sbyin dang /_srin po dang /_mi'am ci la sogs pa'i 'khor sangs rgyas kyi chos la gnas 
[\[188a.3\]]pa tshad med pa thams cad kyis kyang dus gcig tu bsngags pa brjod par gyur to/_/de nas bcom ldan 'das la byang chub sems dpa' spyan ras gzigs dbang phyug gis yang 'di skad ces gsol to/_/bcom ldan 'das rig sngags 'dis ni sgrib pa'i ri 
[\[188a.4\]]bo shin tu rgya che bdag kyang rnam par 'joms par bgyid pas gang la la zhig nyan tam/_klog gam/_'don tam/_yongs su 'dzin par bgyid dam/_mthong bar gyur na/_de dag la nyon mongs pa'i sgrib pa nag po ji snyed cig mchis pa de dag thams cad zhu 
[\[188a.5\]]byang bar 'gyur lags so/_/gzhan yang gang la la zhig rtag par nang par langs nas gus pa'i sems kyis yum gyi gzungs 'di lan nyi shu rtsa gcig klog gam/_'don par bgyid na/_byang chub sems dpa' spyan ras gzigs dbang phyug nyid rtag par 
[\[188a.6\]]de'i rjes su 'brangs nas yongs su bsrung ba bgyid cing /_yongs su skyob par bgyid do/_/gang la la zhig smon lam rgya chen po dang /_ting nge 'dzin gyi sgo chen po thams cad myur du 'grub par 'tshal na/_gcig pu gnas dben par mchis nas byang chub 
[\[188a.7\]]sems dpa' spyan ras gzigs dbang phyug yid la dran par bgyi zhing /_gzhan yid la mi bgyi bar rtag par gzungs 'di lan brgya rtsa brgyad bzlas brjod bgyis na smon lam rnams mi 'grub pa gang yang ma mchis lags so/_/gzhan yang sems can thams 
[\[188b\]]
[\[188b.1\]]cad kyi snying drung du sdug par 'gyur/_ngan 'gro'i sgo thams cad du ltung bar mi 'gyur lags so/_/mchis kyang rung ma mchis kyang rung ste/_rtag par sangs rgyas mdun na bzhugs par 'du shes nye bar bzhag par gyur na/_gang zag de skye ba'i gnas bye ba 
[\[188b.2\]]brgya stong tshad ma mchis pa kun du bsags pa'i sdig pa'i las ci mchis pa de dag thams cad zhu byang bar 'gyur/_gang zag de 'khor los sgyur ba'i rgyal po stong gi bsod nams phun sum tshogs pa dag la longs spyod par 'gyur/_skye ba thams cad du byang 
[\[188b.3\]]chub sems dpa' spyan ras gzigs dbang phyug dang dus gcig tu skye bar 'gyur/_btsun pa khyim dag tu skye bar 'gyur lags so/_/gang la la zhig rtag par spos sam/_me tog snyim pa gang tsam byang chub sems dpa' spyan ras gzigs dbang phyug 
[\[188b.4\]]gi gzugs kyi mdun du mngon par gtor nas/_gzungs 'di lan nyi shu rtsa gcig 'don par bgyid na/_stong chen po'i 'jig rten gyi khams kyi yon tan dang snying rje chen po'i chos nyid 'thob par 'gyur/_gang zag de 'jig rten na mthar gyis mthu chen 
[\[188b.5\]]po myur du mngon par 'grub par 'gyur lags so/_/gang la la zhig rtag par byang chub sems dpa'i gdong dang /_mig dang /_mtshan dang /_dpe byad la rnam par bltas te/_gzungs 'di lan stong rtsa brgyad 'don par bgyid na byang chub sems dpa' spyan 
[\[188b.6\]]ras gzigs dbang phyug myur du lus mngon sum du bstan nas rnal 'byor pas mthong bar 'gyur bas dri ma dang bral nas sa dang po dang /_sangs rgyas rjes su dran pa'i ting nge 'dzin 'thob par 'gyur bas 'od kyis 'jig rten gyi khams gsal bar bgyid par 'gyur/_
[\[188b.7\]]'chi ba'i dus kyi tshe bsam gtan dang ting nge 'dzin la snyoms par 'jug pa bzhin du 'chi bar 'gyur bas tshe rabs thams cad du sngon gyi gnas rjes su dran pa'i shes rab 'thob par 'gyur/_kha na ma tho ba'i sdig pa ci mchis pa thams cad kyang zhu zhing byang bar 'gyur 
[\[189a\]]
[\[189a.1\]]lags so/_/gzungs 'di yongs su 'dzin par 'tshal ba des rtag par dpyid zla ra ba dang /_dbyar zla 'bring po dang /_ston zla tha [{]chungs [,]chung [}]tshes gcig nas tshes bcu'i bar du gso sbyong dang /_tshul khrims la gnas nas gos dkar po 
[\[189a.2\]]gtsang ma bgos te/_zas dkar gsum 'tshal nas ring bsrel dang bcas pa'i mchod rten nam/_ring bsrel gyi mdun du tsan+dan dkar po'i 'jim pa las dkyil 'khor khru gang gru bzhi pa bgyis nas/_me tog dang spos rnam pa sna tshogs dkyil 'khor 
[\[189a.3\]]gyi nang du gtor nas de bzhin gshegs pa'i sku gzugs kyi spyan sngar spos kyis bdugs te zhugs mar gtams nas/_sangs rgyas dang byang chub sems dpa' rnams la gus pa'i sems bskyed de/_rtag par gzungs 'di lan stong rtsa brgyad 'don par bgyid 
[\[189a.4\]]na/_tshes [{]bcwa [,]bco [}]lnga'i nub mo byang chub sems dpa' spyan ras gzigs dbang phyug nyid dkyil 'khor kyi nang du mchi bar 'gyur bas/_rnal 'byor bas mthong ma thag tu mtshams ma mchis pa lnga'i kha na ma tho ba shin tu lci ba'i sgrib pa ci mchis pa thams cad zhu byang nas/_
[\[189a.5\]]lus dang /_ngag dang /_yid kyi las thams cad yongs su dag par 'gyur bas sangs rgyas kyi ting nge 'dzin gyi mthu dang /_dbang bskur ba'i sa'i mthu dang /_pha rol tu phyin pa'i sa'i mthu dang /_khyad par du 'phags pa'i ye shes kyis yang 'thob par 'gyur lags 
[\[189a.6\]]so/_/bcom ldan 'das gal te dgung char dbab par 'tshal bar gyur na/_gnam du bltas nas gzungs 'di stong rtsa brgyad 'don par bgyid na zil dngar gyi char dus bzhin du 'bab par 'gyur lags so/_/dog sa la bltas nas gzungs 'di lan stong rtsa 
[\[189a.7\]]brgyad tshang bar 'don par bgyid na 'bru rnam pa sna tshogs legs par 'gyur lags so/_/gtsang po dang /_chab mig skams pa'i drung du gzungs 'di lan stong rtsa brgyad 'don par bgyid na chab 'phel zhing rgyas par 'gyur lags so/_/bro nad kyis thebs pa 
[\[189b\]]
[\[189b.1\]]thams cad kyi mdun du rang gi sug pa lag pa la sngags 'dis lan bdun bsngags te sug pas byabs na 'tsho bar 'gyur lags so/_/gang dran pa nyams pa'i mdun du gzungs 'di lan stong rtsa brgyad bzlas brjod bgyis na yang dag pa'i dran pa 'thob par 'gyur 
[\[189b.2\]]lags so/_/gang dag bkres skom gyis nyen pa'i mdun du de'i gdong la bltas nas gzungs 'di lan stong rtsa brgyad bzlas brjod bgyis na bkres skom gyis nyen pa'i 'du shes ngan pa thams cad rab tu bsal bar 'gyur lags so/_/gang dag mtshams dgum 
[\[189b.3\]]par 'tshal na rdzing chab kyi nang du zhugs te/_chos bzhin du gzungs 'di yongs su rdzogs par bris nas rgyal mtshan gyi khar btags na dpag tshad brgya tshun chad du gdon bgegs ci yang ma mchis te/_mtshams bkum pa nyid du gyur nas yongs su 
[\[189b.4\]]bsrungs par 'gyur lags so/_/rigs kyi bu'am/_rigs kyi bu mo gang la la zhig rtag par gdugs gcig bzhin du gzungs 'di lan stong rtsa brgyad 'don par bgyid na/_gang zag de'i bsod nams brjod kyis mi lang bas rig sngags 'dzin pa de 
[\[189b.5\]]dag btsun zhing dbang phyug dang ldan par 'gyur/_gzhan yang skye bo mang po kun gyis byams shing bsnyen bkur bgyid par 'gyur/_smon lam rnams yid bzhin du yongs su rdzogs par 'gyur lags so/_/gang dag bdud gdul bar 'tshal na yum gyi 
[\[189b.6\]]gzungs 'di bzlas te/_gu gul la lan nyi shu rtsa gcig sngags kyis btab nas sngags 'di lan re bzlas shing lan cig bsreg pa lan brgya rtsa brgyad tshang bar bgyis na yongs su bsal bar 'gyur lags so/_/gal te skye bo mang po thams cad dga' bar 'tshal 
[\[189b.7\]]na rtag par lcang ma'i lcug ma la lan nyi shu rtsa gcig sngags kyis btab ste/_g.yar khar bcas na thams cad kyis byams shing bkur bar 'gyur lags so/_/gang dag bdag nyid spobs pa dang /_shes rab dang ldan par 'tshal na shu dag srang gcig phye 
[\[190a\]]
[\[190a.1\]]mar btags te/_chab mar dang sbrang rtsi dang sbyar nas ril bu bgyis te/_yum gyi gzungs 'dis mtshan ma gsum po 'di lta ste/_drod dang /_dud pa dang /_'od byung gi bar du sngags kyis gdab par bgyi'o/_/mtshan ma de dag thob 
[\[190a.2\]]nas gdugs re bzhin sman gyi ril bu tsam bdun bdun 'tshal nas snying gar yang byug par bgyi ste/_de ltar zhag brgya'i bar du 'tshal na thogs pa ma mchis pa'i spobs pa 'thob par 'gyur bas/_bdag nyid kyi lus bsrung ba'i slad du gdugs re zhing yum 
[\[190a.3\]]gyi gzungs 'di lan brgya rtsa brgyad bzlas nas phyag rgya rnam pa bcu gnyis kyang bgyi'o/_/de la dang po byang chub sems dpa' mig stong dang ldan pa'i lus kun du sdud pa'i phyag rgya ni 'di lags te/_sngar langs nas 'greng ste/_lus drang por bsrang nas 
[\[190a.4\]]rkang pa gnyis gshibs te/_rkang pa g.yas pa cung zad cig dgug par bgyi'o/_/sngar sug pa lag pa g.yon pa thur du brkyang nas gung mo dang srin lag gnyis bkug ste/_lag mthil du bzhag la/_mthe'u chung dang mdzub mo dang /_mthe bong ni 
[\[190a.5\]]yan par brkyang ste/_lag mthil bkan nas gyen du phyogs par bgyi'o/_/de'i rjes la sug pa g.yas pa yang de bzhin du bgyis nas gung mo bkug ste/_phrag pa dang mnyam par bgyis nas lag mthil mdun du blta bar bgyi ste/_'di ni lus kun 
[\[190a.6\]]sdud pa'i phyag rgya zhes bgyi'o/_/gal te bdud dang mu stegs can la log par lta ba'i thibs po bcom nas yang dag pa'i lam du gzud par 'tshal na/_phyag rgya 'di bgyis nas sngags lan nyi shu rtsa gcig bzlas na gdon mi 'tshal bar smon pa bzhin 'grub par 
[\[190a.7\]]'gyur lags so/_/gzungs ni 'di lta ste/_na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_a bat+ta/_a bat+ta/_pa ri bat+te/_e hi e hi swA hA/_de la gnyis pa byang chub sems dpa' mig 
[\[190b\]]
[\[190b.1\]]stong dang ldan pa'i kun 'dzin gyi gzungs kyi phyag rgya ni 'di lags te/_snga ma'i lus kun sdud pa'i phyag rgya bzhin du thal mo sbyar te snying gar bzhag nas sor mo lnga bsnol mar btang ste/_g.yon pas g.yas pa mnan nas mdzub mo gnyis drang por bsgreng ste rtse mo phrad par 
[\[190b.2\]]bgyis la/_mthe bo gnyis mdzub mo gnyis kyi tshigs pa dang po la mnan nas cung zad cig dbye bar bgyi ste/_'di ni kun 'dzin gyi gzungs kyi phyag rgya zhes bgyi'o/_/phyag rgya 'di bgyis par gyur na bskal pa tshad ma mchis pa tshun chad kyi 'khor ba'i sdig pa'i 
[\[190b.3\]]las ci mchis pa thams cad dus gcig tu yongs su byang bar 'gyur/_slad ma'i dus kyi tshe phyogs bcu'i sangs rgyas kyi zhing yongs su dag pa dag tu skye bar 'gyur lags so/_/bcom ldan 'das shAkya thub pa mngon par rdzogs par byang chub tu nye ba'i tshe bdud 
[\[190b.4\]]kyi rgyal pos glags btsal ba dang /_kun 'dzin gyi gzungs kyi phyag rgya 'di mdzad pas shin tu bde ba'i bsam gtan dang ting nge 'dzin brnyes par gyur to/_/gzungs ni 'di lta ste/_tad+ya thA/_sarba d+hA ra NI/_maN+Da la/_e hi e hi/_pra b+hA shud+d+ha/_satwA ya swA hA/_
[\[190b.5\]]de la gsum pa byang chub sems dpa' mig stong dang ldan pa'i rnam par thar pa dang /_bsam gtan dang /_ting nge 'dzin gyi phyag rgya ni 'di lags te/_slar bla gos phrag pa gcig la gzar nas pus mo g.yas pa'i lha nga sa la btsugs te/_spyi bor thal 
[\[190b.6\]]mo sbyar nas mdzub mo gnyis bkug ste rtse mo sprad la mthe bo gnyis mdzub mo'i tshigs gnyis pa'i steng du bkan par bgyi ste/_chos kyi phyag rgya 'di ni rnam par thar pa dang /_bsam gtan dang /_ting nge 'dzin gyi phyag rgya zhes bgyi'o/_/'das pa'i 
[\[190b.7\]]de bzhin gshegs pa thams cad kyis kyang chos 'di mngon par bsgrubs pas bsam gtan dang /_ting nge 'dzin dang /_rnam par grol ba brnyes pa lags te/_rig sngags ni snga ma dang mthun lags so/_/gang la la zhig gdugs re bzhin du phyag rgya 'di 
[\[191a\]]
[\[191a.1\]]bgyis te mchod pa bgyis na phyogs bcu'i sangs rgyas rnams myur du mthong bar 'gyur ro/_/de la bzhi pa byang chub sems dpa' mig stong dang ldan pa'i phyag rgya ni 'di lags te/_langs nas 'greng ste rkang pa gnyis gshibs nas sngar 
[\[191a.2\]]gung mo dang /_srin lag dang /_mthe'u chung rnams rgyab sprad la mdzub mo gnyis bsgreng ste rtse mo sprad nas mthe bong gnyis mdzub mo'i tshigs gnyis pa'i steng du mnan te/_lag pa gnyis kyi bar du tshon sna lnga tsam phye nas smin mtshams su gzhag par bgyi ste/_'di 
[\[191a.3\]]ni mig stong dang ldan pa'i phyag rgya zhes bgyi'o/_/phyag rgya'i chos kyi sgo 'di bgyis par gyur na sangs rgyas kyi zhing yongs su dag pa'i 'jig rten gyi khams gya nom pa'i bye ba phrag brgya stong snyed mthong bar 'gyur te/_sangs rgyas kyi zhing khams re re nas kyang 
[\[191a.4\]]byang chub sems dpa' 'bum phrag bcu dang bzhi stong rnal 'byor pa de'i grogs bgyid par 'gyur lags so/_/gang dag dkyil 'khor gyi chos kyi sgor lan gsum ma zhugs pa de dag gis ni phyag rgya'i chos kyi sgo 'di mthong du yang mi rung la cho ga 'di yang 
[\[191a.5\]]bgyir mi rung lags so/_/rtags mthong ba'i byang chub sems dpa' chos dang ye shes kyi mngon par shes pa gsal ba cig lags na ni ci dang ci smon pa de dag thams cad yongs su rdzogs par 'gyur lags so/_/gzungs ni 'di lta ste/_oM sarba 
[\[191a.6\]]tsak+ShuHka rA ya/_d+hA ra NI/_in+d+rA ya swA hA/_de la lnga pa byang chub sems dpa' mig stong dang ldan pa'i lag stong kun sdud pa'i phyag rgya ni 'di lags te/_langs nas sug pa rkang pa gshibs te/_sngar sug pa lag pa g.yas pa'i lag mthil bkang 
[\[191a.7\]]nas sor mo lnga so sor phan tshun du bsnyen te/_de'i rjes la sug pa lag pa g.yon pa'i lag mthil g.yas pa'i steng du mnan nas snying gar 'jog pa gang lags pa 'di ni lag stong kun sdud pa'i phyag rgya zhes bgyi ste/_'dis stong gsum gyi stong chen po'i 
[\[191b\]]
[\[191b.1\]]'jig rten gyi khams na bdud ji snyed mchis pa thams cad sdud cing 'dul bar bgyid lags so/_/gzungs sngags ni 'di lta ste/_tad+ya thA/_a ba lo ki te shwa rA ya/_sarba duSh+Ta o hA ya ni swA hA/_de la drug pa byang chub sems dpa' mig stong pas ting nge 
[\[191b.2\]]'dzin rtogs par 'gyur ba'i phyag rgya ni 'di lags te/_'greng ste rting pa gnyis sprad nas/_sngar sug pa lag pa g.yon pa'i sor mo bsgreng ste gung mo bkug nas mdun du phul la/_de'i rjes la sug pa lag pa g.yas pa'ang de bzhin du bgyis nas gung 
[\[191b.3\]]mo bkug ste nang logs su phul ba 'di ni ting nge 'dzin rtogs par 'gyur ba'i phyag rgya zhes bgyi ba lags te/_'dis ting nge 'dzin dang /_ye shes kyi phyag rgya'i bkod pa dang /_chos kyi sgo mo brgyad khri bzhi stong yang rtogs par 'gyur/_bla na med pa 
[\[191b.4\]]yang dag par rdzogs pa'i byang chub kyang mngon du bgyid par 'gyur lags so/_/rig sngags ni snga ma nyid bzla bar bgyi'o/_/de la bdun pa byang chub sems dpa' mig stong pas lha klu sde brgyad dang /_'dre srin rnams dgug cing sdud pa'i phyag rgya ni 'di lags 
[\[191b.5\]]te/_'greng nas rkang pa gnyis gshibs te/_sngar sug pa lag pa g.yon pa'i srin lag gis mthe bo'i sen mo la reg par bgyis nas/_de'i rjes la sug pa lag pa g.yas pa yang de bzhin du bgyis te/_mthe'u chung dang gung mo gnyis drang por bsgreng nas rtse mo 
[\[191b.6\]]phan tshun phrad par bgyis la/_lag ngar gyi tshigs gnyis sbyar nas mdzub mo ni phan tshun rgyu bar bgyi'o/_/rig sngags ni 'di lta ste/_oM sarba de ba nA ga a na ri swA hA/_de la brgyad pa byang chub sems dpa' mig stong pas tshangs pa chen po dang /_brgya byin lha'i 
[\[191b.7\]]dbang po g.yar drang nas chos 'dri ba'i phyag rgya ni 'di lags te/_phyag rgya snga ma'i steng du lag ngar gyi tshigs gnyis phye nas/_sug pa lag pa'i zur sprad de/_lag mthil bkan la mdzub mo ni phan tshun rgyu bar bgyi'o/_/rig sngags ni 'di lta ste/_oM ma hA brah+mA ya 
[\[192a\]]
[\[192a.1\]]e hi e hi swA hA/_phyag rgya dang rig sngags 'dis ni gzungs kyi phyag rgya'i sgo mo tshad ma mchis shing grangs ma mchis pa thams cad yang dag par sdud cing 'du bar bgyi'o/_/gal te nyi zla la gza' zhugs par gyur na/_chab mar la lan 
[\[192a.2\]]brgya rtsa brgyad sngags kyis gdab par bgyi'o/_/yang na lan nyi shu rtsa gcig sngags bzla bar bgyi'o/_/chab mar phyag rgyas btab ste 'tshal na dbang po rno bar 'gyur bas gdugs gcig la sh+lo ka khri lobs par 'gyur lags so/_/phyag rgya'i chos kyi sgo mo 'di ni 
[\[192a.3\]]de bzhin gshegs pa nyi ma'i snying pos byang chub sems dpa' spyan ras gzigs dbang phyug la bka' stsal pa lags so/_/de la dgu pa byang chub sems dpa' mig stong pa'i rab tu dga' ba'i yid bzhin gyi nor bu'i phyag rgya ni 'di lags te/_'greng nas snying gar 
[\[192a.4\]]thal mo sbyar te/_mthe bong gnyi ga lag mthil du bkug nas sor mo gzhan bzhi ni drang por bsgreng sta snying gar thal mo sbyar nas rig sngags snga ma 'don par bgyid na/_gdon mi 'tshal bar lha rnams kyi gzhal med khang dag tu 'jug par 'gyur/_phyogs bcu'i sangs 
[\[192a.5\]]rgyas kyi zhing rnams su kun tu rgyu zhing rin po che brgyad stong bsams pa bzhin thob nas sangs rgyas rnams la mchod pa bgyid par 'gyur lags so/_/gang la la zhig chos kyi sgo 'di mngon par sgrub pa gang lags pa des nang par sngar langs nas khrus yongs su dag par 
[\[192a.6\]]bgyis te/_phyag rgya 'di bgyis na phyogs bcu'i sangs rgyas gang gA'i klung gi bye ma snyed mngon sum du mthong nas/_bskal pa tshad ma mchis pa snyed kyi 'khor ba'i las ngan pa'i kha na ma tho ba lci ba rnams yongs su byang bar 'gyur bas/_de'i slad du yon tan 'di lta 
[\[192a.7\]]bu'i bsngags pa brjod par lags so/_/de la bcu pa byang chub sems dpa' mig stong pa'i smon pa rnams yid bzhin du mngon par 'grub pa'i phyag rgya ni 'di lags te/_phyag rgya snga ma bzhin du bgyis pa las/_mdzub mo gnyis bkug ste mthe bong gnyis kyi sen mo 
[\[192b\]]
[\[192b.1\]]mnan nas mdzub mo'i sen mo ni rgyab sprad par bgyi ste/_rig sngags ni snga ma nyid bzla bar bgyi'o/_/de ltar bgyis na smon pa rnams mngon par 'grub cing gdon mi za bar byang chub kyi lam las ldog par mi 'gyur lags so/_/de la bcu gcig pa byang chub sems dpa' mig 
[\[192b.2\]]stong pa'i 'gog pa'i snyoms par 'jug pa'i ting nge 'dzin gyi phyag rgya ni 'di lags te/_phyag rgya snga ma bzhin du bgyis pa las mdzub mo lnga drang por bsgreng ste thal mo dbye bar bgyi'o/_/phyag rgya 'di ni bdag sngon rgyu'i sa la gnas pa'i tshe gang gA'i klung gi bye ma snyed kyi sangs rgyas 
[\[192b.3\]]rnams kyis bdag la stsal bas/_bdag bla na med pa yang dag par rdzogs pa'i byang chub kyi lam mngon sum du gyur pa lags te/_rig sngags ni snga ma nyid bzla bar bgyi'o/_/de la bcu gnyis pa byang chub sems dpa' mig stong dang ldan pas sangs rgyas spyan 
[\[192b.4\]]'dren pa'i ting nge 'dzin gyi phyag rgya ni 'di lags te/_phyag rgya snga ma bzhin du snying gar thal mo sbyar nas mdzub mo gnyis phan tshun rgyu bar bgyi'o/_/rig sngags ni 'di lta ste/_oM sarba bud+d+ha sa ma ya/_e hi e hi/_brah+ma shud+d+ha satwa swA hA/_de la byang chub sems 
[\[192b.5\]]dpa' mig stong lag stong dang ldan pa'i dkyil 'khor 'dri ba'i cho ga ni 'di lags te/_bcom ldan 'das rdzu 'phrul chen po dang ldan pa'i yum gyi dkyil 'khor dang /_rig sngags dang /_phyag rgya'i chos 'dis ni dus tha ma'i dus kyi tshe rig sngags 'dzin pa rnams de 
[\[192b.6\]]bzhin gshegs pa'i rig sngags kyi gzungs sngags kyi dkyil 'khor mnyam pa'i ting nge 'dzin thams cad myur du gsal bar mthong bar 'gyur bar bgyid pas/_rig sngags 'dzin pa'i gang zag gang lags pa des rtag par ngag bsdams te/_bre mo'i gtam 
[\[192b.7\]]rnams smra bar mi bgyi'o/_/gzungs las 'byung ba'i rdzu 'phrul dang /_ting nge 'dzin dang /_mtshan ma ya mtshan can rnam pa sna tshogs gang lags pa de dag ma brtags par bab col du brgyud par mi bgyi'o/_/yongs su dang ba'i sems kyis dran pa nye bar gzhag nas 
[\[193a\]]
[\[193a.1\]]skad cig tsam du yang rnam par g.yeng bar mi bgyi'o/_/gal te khe la gdu bas slad rol du gzhan dag la tha dad pa'i mtshan ma ston par bgyid na/_sdig pa'i las sbyong bar 'tshal yang de dag 'grub par mi 'gyur lags so/_/gal te yang dag 
[\[193a.2\]]pa'i yongs su dang ba dang /_chos kyi bsam pa gang lags pa des bsgom par mi bgyid na/_bgyis pa rnams chab 'tshal zhing don ma mchis par sdug bsngal sna tshogs myong ba tsam du bas kyi/_nams kyang sgrub pa dag mngon par 'grub par mi 'gyur bas rtag 
[\[193a.3\]]par nan tan brtson 'grus kyis tshul khrims yongs su dag par bsrungs nas dku ba rnam pa lnga dang /_sha chang 'tshal bar mi bgyi'o/_/gal te dbyen tshig dang /_g.yo sgyu'i tshig dang /_phrag dog gi tshig smra bar gyur tam/_dkyil 'khor dang /_phyag rgya dang /_
[\[193a.4\]]rig sngags kyi cho ga rku ba'i nongs pa 'di dag byung bar gyur na/_sangs rgyas dang byang chub sems dpa' thams cad kyis spong bar mdzad pas/_'di skad du ngas khyed srangs pa ma yin yang gzigs shing yongs su bsdu ba'i 'os ma yin no zhes gsung bar 'gyur te/_
[\[193a.5\]]bcom ldan 'das gang zag de dag ni de bzhin gshegs pa thams cad kyi tshul khrims yongs su dag pa bshig pa dang /_dkon mchog gsum dang /_yang dag pa'i chos dang /_dge ba'i mtshan nyid thams cad la skur cing 'jig par bgyid pa lags 
[\[193a.6\]]pas/_de lta bu'i gang zag de dag ni rtag par lha'i bu'i bdud dang /_'dre gdon thams cad dang /_mu stegs can rnams dang /_byi nA ya ka rnams dang /_khams gcig tu bsdu ba dang /_las gcig la gnas pa dang /_gtan du skyabs ma mchis par gyur pa lags 
[\[193a.7\]]pas/_'phags pa rnams kyis yongs su skyob par mi mdzad cing /_rtag par sangs rgyas dang /_byang chub sems dpa' dang /_'phags pa dang /_lha dang /_drang srong thams cad kyis dmod par 'gyur bar rig par bgyi lags so/_/lam sun 'byin cing 
[\[193b\]]
[\[193b.1\]]chos 'jig par bgyid pa'i gang zag de lta bu de dag gdugs mtshan du rtag par gzungs 'di rjes su dran par bgyid kyang /_bcom ldan 'das bdag gis gang zag de dag nams kyang 'grub par mi 'gyur bar mthong lags te/_de ltar mi 'grub pa de yang 
[\[193b.2\]]bdag gis nongs pa ma lags kyi/_de dag rang nyid kyis nongs skyon lags pas don de'i slad du gzungs 'di'i cho ga dang /_glegs bam de dag gis mthong zhing thos par yang mi bgyi/_'don cing 'dzin du stsal bar yang mi bgyi ste/_gang dag tshangs par 
[\[193b.3\]]spyod pa yongs su dag pa srung ba dang /_byams pa dang /_snying rje'i sems dang ldan pa dang /_sems can la snying brtse zhing byang chub yongs su gnyer bar bgyid pa dag gis yi ger bris nas klog pa dang /_'don pa dang /_yongs su 'dzin par gyur na/_yum 
[\[193b.4\]]gyi gzungs kyi dkyil 'khor mngon par 'grub par 'gyur bas so/_/chos kyi cho ga 'di ni byang chub sems dpa' sems dpa' chen po spyan ras gzigs dbang phyug gis mchog tu gsang ba'i snying po lags pa'i slad du rig sngags 'dzin pas yang dag pa'i sems 
[\[193b.5\]]dang /_brtson 'grus kyi sems kyis lus kyi yan lag dang /_nying lag dang /_rus pa dang /_sha dang /_rtsa rgyus dang /_rkang dang /_mgo dang /_mig la sogs pa yang yongs su spangs nas gzhan dag la stsal te/_chos 'di yongs su gnyer nas rtag par 
[\[193b.6\]]nan tan brtson 'grus kyis mngon par sgrub par 'tshal na rin po che dang /_'bru dang /_dar zab dang /_gos dang /_mal cha dang /_sman dang /_nor rdzas rnam pa sna tshogs rnam par grol ba'i yum gyi gzungs dang /_dkyil 'khor dang /_phyag rgya'i gzugs 
[\[193b.7\]]brnyan gyi chos kyi ched du gtong ba lta smos kyang ci 'tshal te/_slob dpon gyis bstan pa ji lta ba bzhin du sems rtse gcig tu bsgrub par bgyi'o/_/de ci'i slad du zhe na/_rnam par grol ba'i gzungs kyi chos 'di ni slad ma'i dus tha ma'i tshe sems can rnams la sangs 
[\[194a\]]
[\[194a.1\]]rgyas kyi mdzad pa bgyis nas/_yang dag pa'i spyod pa dang /_yang dag pa'i las kyi mtha' dang /_yang dag pa'i brtson 'grus dang /_lta bas bgrod pa'i phyogs dang /_rnam par grol ba'i lam mngon par 'grub par bgyid cing /_de dag dus 'di nas 
[\[194a.2\]]bla na med pa yang dag par rdzogs pa'i byang chub mngon par 'tshang rgya ba'i bar du nams kyang ldog par mi 'gyur bar bgyid pas so/_/dkyil 'khor de yang gtsug lag khang gi nang ngam/_ri'am/_chab mig 'bab pa'am/_nags tshal gyi drung du yang rung ste/_nye 'khor 
[\[194a.3\]]kun du khru gang yan chad ni shing gi rtsa ba dang /_dog sa ngan pa dang /_gyo mo dang /_gor ma dang /_rus pa la sogs pa ci mchis pa brkos te bsal nas/_dog sa bzang po las rmang khru gang tsam du blangs te brdungs nas mnyam por bgyis la ba lang gi lci ba dang /_spos 
[\[194a.4\]]chab dog sa ser po dang bsres nas 'jim pa bgyis te legs par byug cing zhal zhal bgyis nas gling lngar bgo bar bgyi'o/_/de la dbus kyi gling ni zheng du khru gsum tsam du bgyis te/_dbus kho nar khru do gru bzhi lham par mchis pa'i rin po che'i 'khor lo rtsibs 
[\[194a.5\]]brgya rtsa brgyad dang ldan pa cig bri bar bya'o/_/gzhan yang 'khor lo'i dbus su rin po che'i pad+ma kha bye ba 'dab ma sum cu rtsa gnyis mchis pa khru gang ba cig bri bar bgyi'o/_/gzhan yang 'khor lo'i tha ma 'khor bar 'od 'bar ba bri bar bya'o/_/de'i rjes la gling gi 
[\[194a.6\]]grwa bzhir pad+ma kha bye ba re re bri bar bgyi'o/_/gzhan yang pad+ma re re'i steng du yid bzhin gyi nor bu re re bris nas/_nor bu bzhi po'i steng du 'od 'bar ba bri bar bgyi'o/_/gzhan yang 'dab ma sum cu rtsa gnyis dang ldan pa'i pad+ma de'i steng du byang chub sems dpa' 
[\[194a.7\]]spyan ras gzigs dbang phyug gi gzugs tsan+dan dkar po las bgyis pa cig gzhag par bgyi'o/_/de nas gling gnyis pa ni zheng du khru gang bar bgyis nas/_sngar grwa bzhir pad+ma kha bye ba re re bri bar bgyi'o/_/gzhan yang pad+ma de dag re re'i steng du ri rab lhun po'i stan rim 
[\[194b\]]
[\[194b.1\]]pa gsum mchis pa gsum gsum bris nas byang shar mtshams kyi stan la ni dbang phyug chen po'i lha bri'o/_/shar lho mtshams kyi stan la ni lha mthu chen po bri'o/_/lho nub mtshams kyi stan la ni tshangs pa chen po bri'o/_/nub byang mtshams kyi stan la ni brgya byin bri bar 
[\[194b.2\]]bya'o/_/gzhan yang ngos bzhir ni rin po che'i me tog dang /_phreng ba bcu drug bri bar bgyi'o/_/de nas gling gsum pa ni zheng du khru do par bgyis te sa gzhi sngon po la gser gyi thig bkye ba 'ba' zhig bri bar bgyi'o/_/de nas gling bzhi pa ni zheng du khru gang 
[\[194b.3\]]bar bgyis te/_ngos bzhi spyi la bar chad nyi shu rtsa brgyad du byas nas bar chad du ma bu re re'i nang du yang pad+ma kha bye ba re re bri bar bgyi'o/_/gzhan yang [{]go rims [,]go rim [}]bzhin du pad+ma de dag re re'i steng du yang rdo rje tho ba dang /_rtse gsum pa'i phyag rgya dang /_dgra sta'i phyag rgya dang /_
[\[194b.4\]]gri'i phyag rgya dang /_ral gri'i phyag rgya dang /_dung gi phyag rgya dang /_chu gri'i phyag rgya dang /_zhags pa'i phyag rgya dang /_dbyig pa thogs pa'i phyag rgya dang /_gdugs kyi phyag rgya dang /_yid bzhin gyi nor bu'i phyag rgya dang /_gshin rje'i dbyig pa'i phyag rgya dang /_byi nA ya 
[\[194b.5\]]ka'i phyag rgya dang /_mtshon cha'i phyag rgya dang /_'khor lo'i phyag rgya dang /_sug pa lag pa sna tshogs dang ldan pa'i phyag rgya rnams so sor bris nas/_phyag rgya de dag kun la'ang 'od 'bar ba dag bri bar bgyi'o/_/gzhan yang lho phyogs kyi chab sgor bar chad bgyis 
[\[194b.6\]]pa'i nang du ni 'thab bral gyi lha bri'o/_/nub phyogs kyi chab sgor bar chad bgyis pa'i nang du ni chu lha bri'o/_/byang phyogs kyi chab sgor bar chad bgyis pa'i nang du ni ku be ra bri'o/_/shar phyogs kyi chab sgor bar chad bgyis pa'i nang du ni lha gzhon nu bri bar bgyi'o/_/
[\[194b.7\]]de nas gru bzhi'i gnas so sor ni rgyal po chen po bzhi khro gnyer can g.yog 'khor dang bcas pa bri bar bgyi'o/_/de nas gling lnga pa ni khru gang bar bgyis te/_ngos bzhi kun du 'bras bu'i ljon shing dang /_me tog gi ljon shing dang /_rin po che'i ljon shing rnam pa sna tshogs 
[\[195a\]]
[\[195a.1\]]bri bar bgyi'o/_/gzhan yang grwa bzhi kun du rin po che'i ri rab lhun po re re bri bar bgyi'o/_/chab sgo bzhir ni rgya mtsho chen po'i chab bri bar bgyi'o/_/dkyil 'khor gyi slad nang gi gling rnams kyis gzhi ni kha dog sngon por bgyi'o/_/gzhan 
[\[195a.2\]]yang slad nang gi gling rnams kyi nub phyogs kyi chab sgo'i lho'i ngogs kyi zur la sngags mkhan 'byung zhing 'jug pa'i chab sgo gcig dbye bar bgyi'o/_/gzhan yang spyan ras gzigs dbang phyug mig stong lag stong dang ldan pa'i gzugs bgyis pa gcig dbus su dpyangs 
[\[195a.3\]]te kha shar phyogs su blta bar bgyi'o/_/gzhan yang mig stong lag stong dang ldan pa'i mdo sde glegs bam gcig pad+ma 'dab ma sum cu rtsa gnyis mchis pa'i dkyil 'khor gyi steng du bzhag nas/_gzugs bgyis pa de'i mdun du gzhan yang tsan+dan dkar po'i dri chab zhal bu 
[\[195a.4\]]bcu drug dang /_zhal zas rnam pa sna tshogs dang /_zas dkar gsum dang /_shing tog la sogs pas bkang ba'i gzhong bu nyi shu rtsa lnga dang /_spos chab bre gang dang /_bum pa dar tshon sna tshogs dang /_me tog dang /_ljon shing gi yal ga la sogs pas kha 
[\[195a.5\]]brgyan pa nyi shu rtsa lnga dang /_me tog dang /_phreng ba sna sna nas nyi shu nyi shu dang /_mar me nyi shu rtsa brgyad dang /_byug spos dang /_spos kyi phye ma dang /_de la sogs pa'i spos deb tshe nyi shu dang /_byang chub sems dpa'i gzugs bris pa'i 'phan dang /_dar tshon sna 
[\[195a.6\]]tshogs las bgyis pa'i 'phan spyir phreng nyi shu rtsa lnga bsham par bgyi'o/_/'di ltar mchod pa bgyid pa'i zhal sder dang /_snod spyad dang /_bum pa la sogs pa de dag thams cad kyang gser dang /_dngul dang /_'khar ba la sogs pa las bgyis pa las sbyar bar 
[\[195a.7\]]bgyi'o/_/gal te yang dag par ma mchis na brnyan ma yang rung lags so/_/'di ltar yo byad de dag thams cad kyang slad nang gi gling rnams ngos bzhir chos bzhin du bri zhing dgram par bgyi'o/_/gdan dang /_me tog sna tshogs gzugs shing gtor bar bgyi'o/_/'bras 
[\[195b\]]
[\[195b.1\]]sA lu'i me tog dang /_yungs kar dang /_me tog rnam pa sna tshogs dkyil 'khor gyi steng du gtor bar bgyi'o/_/zhal zas de dag kyang gdugs gcig bzhin du gsar du bgyis pa bzang po las mchod par bgyi'o/_/sngags mkhan de yang 'byung 'jug gi 
[\[195b.2\]]tshe khrus yongs su dag par bgyis nas byug spos kyis byugs te/_gos sar pa gtsang ma bgo bar bgyi'o/_/zas dkar gsum 'tshal nas tsan+dan dang /_a ga ru dang /_tu ruSh+ka dang /_ga pur la sogs pa bsres te gdugs gcig la dus gsum du byang 
[\[195b.3\]]chub sems dpa' spyan ras gzigs dbang phyug mig stong lag stong dang ldan pa'i gzugs bgyis pa la mchod par bgyi'o/_/nang gi gling gsum pa'i nang du mig stong pa'i gzugs bzhag pa'i mdun du rang gis byang chub sems dpa'i sdom pa gsum po dag 
[\[195b.4\]]yang dag par blang bar dam bca' bar bgyi'o/_/gdugs mtshan du slad rol gyi gling gi nub phyogs kyi chab sgor skyil mo krung bcas te/_mchis nas gdugs gcig la yum gyi gzungs lan stong rtsa brgyad bar chad ma mchis par bzlas brjod bgyis nas gdugs 
[\[195b.5\]]nyi shu rtsa gcig gi bar du bsam pa gtugs te mchod par bgyi'o/_/gzhan yang dus drug tu dkyil 'khor gyi nub ngos kyi zur gyi chab sgo nas dkyil 'khor gyi nang du zhugs nas/_gling gsum pa'i nub phyogs kyi chab sgor 'greng ste/_sngar bstan pa'i phyag rgya dang 
[\[195b.6\]]po dang /_gnyis pa dang /_gsum pa nas bcu gnyis pa sangs rgyas spyan 'dren pa'i ting nge 'dzin gyi bar gyi phyag rgya kun bgyis nas sngags lan bdun bdun bzla bar bgyi'o/_/phyag rgya bcu gnyis pa'i bar du bgyis lags nas kyang bdag nyid byang chub chen po'i smon lam shin 
[\[195b.7\]]tu brtan pa las phyir mi ldog par bgyi'o zhes smon lam btab nas g.yar 'dren par bgyid na/_thams cad nye bar mchi bar 'gyur bas lus drang por bsrang ste mchis nas/_nges pa'i sems kyis lha 'dre thams cad bsgrib cing mchod pa ma mchis par mig sngar mchis so snyam 
[\[196a\]]
[\[196a.1\]]du 'du shes nye bar bzhag ste/_tha dad pa'i yul la mi dmigs par lus po che'i sngags snga ma lan nyi shu rtsa gcig 'don par bgyid na/_de'i mtshan mo gzugs bgyis pa de las 'od zer chen po byung nas byang chub sems dpa' spyan ras 
[\[196a.2\]]gzigs dbang phyug nyid gdon mi 'tshal bar mngon sum du lus ston par 'gyur te/_lus bstan nas mchi ba'i tshe kun dga' ba'i lus kyi byad gzugs su mngon par sprul nas/_dga' zhing 'dzum pa'i bzhin gyis rnal 'byor pa de la ci zhig dgos gang zhig smon ces 
[\[196a.3\]]'dri bar 'gyur bas/_de'i tshe sngags mkhan gyis 'di skad du bla na med pa yang dag par rdzogs pa'i byang chub dang /_gzungs dang /_ting nge 'dzin gyi chos yongs su gnyer ba dang /_gzhan yang dkyil 'khor dang /_phyag rgya dang /_sngags kyi cho ga thams 
[\[196a.4\]]cad mngon par 'grub pa dang /_'dre gdon thams cad gdul zhing ngag nyan par 'gyur bar 'tshal lo zhes lan gdab par bgyi'o/_/de ltar smon pa rnams grub nas kyang bdag nyid rig par bgyi'i gzhan dag la brjod par mi bgyi'o/_/dkyil 'khor gyi cho ga 
[\[196a.5\]]'di ni bal ras sam/_btso ras la ri mo bris te bgyis na yang rung lags so/_/smon pa thams cad 'grub par 'tshal na chab kyi dkyil 'khor gru bzhi ba bgyis la/_a ga ru bsregs te/_lus po che'i sngags snga ma lan stong rtsa brgyad bzlas nas/_bcu 
[\[196a.6\]]pa smon pa rnams yid bzhin du 'grub pa'i phyag rgya snga ma bgyis na/_smon pa thams cad bsams pa bzhin du 'grub cing yongs su rdzogs par 'gyur lags so/_/gal te skye bo mang po thams cad dga' bar 'gyur bar 'tshal na rab tu dga' ba'i yid 
[\[196a.7\]]bzhin gyi nor bu'i phyag rgya snga ma bgyis nas/_lus po che'i sngags kyis til 'bru la lan nyi shu rtsa gcig gdab par bgyi'o/_/yang na sngags lan re bzlas nas lan re zhugs kyi nang du dor ba lan stong rtsa brgyad tshang bar bgyis na thams cad yid bzhin du dga' 
[\[196b\]]
[\[196b.1\]]bar 'gyur lags so/_/gnod sbyin rnams dga' bar 'tshal na gnod sbyin gyi kun dga' ra pa'i ljon shing gi yal ga blangs te/_lan nyi shu rtsa gcig sngags kyis btab nas kun dga' ra bar bor na dga' bar 'gyur lags so/_/mi ma rungs pa dgrar gyur pa gdul 
[\[196b.2\]]bar 'tshal na shing khong len 'bog la lan nyi shu rtsa gcig sngags kyis btab nas/_sngags lan re bzla zhing lan re zhugs su dor ba lan brgya rtsa brgyad tshang bar bgyis na skyabs su mchi zhing thul bar 'gyur lags so/_/'dre gdon gdul dka' ba zhig mchis na 
[\[196b.3\]]gu gul dang /_yungs kar la lan nyi shu rtsa gcig sngags kyis btab ste/_sngags lan re bzla zhing lan re zhugs su dor ba lan brgya rtsa brgyad tshang bar bgyis na 'dre gdon thams cad rang dul bar 'gyur lags so/_/yul phyogs su rims nad byung bar gyur 
[\[196b.4\]]na chab kyi dkyil 'khor gru bzhi pa bgyis nas/_ba mar bzang po la lan brgya rtsa brgyad sngags kyis btab ste/_sngags lan re bzla zhing lan re zhugs su dor ba lan stong rtsa brgyad tshang bar bgyis na rims nad thams cad zhi bar 'gyur ro/_/yang na chab nyung zad 
[\[196b.5\]]cig blangs te rims kyis thebs pa 'tshal du stsal na 'phral du 'tsho bar 'gyur lags so/_/sngon yul ge byin zhes bgyi bar rims nad byung nas/_gang rims kyis btab pa de dag gdugs zhag gcig gam gnyis las mi 'da' bar 'chi ba'i dus bgyid par gyur 
[\[196b.6\]]to/_/de'i tshe bram ze tsin ti zhes bgyi ba zhig snying rje chen po skyes nas/_cho ga'i sgo 'di bshams nas yul khams gcig gi rims kyis thebs pa thams cad gsos pas/_thams cad zhi bar gyur te/_rims gtong ba'i 'dre gdon gyi rgyal po'ang de'i tshe yul 
[\[196b.7\]]nas byung bar gyur pa'i slad du sman yon che bar rig par bgyi lags so/_/gal te pha rol gyi dmag tshogs kyis gtses par gyur tam/_chom rkun dang /_'khrug pa 'byung bar gyur na lus kun sdud pa'i phyag rgya dang po bgyis te/_rig sngags lan brgya rtsa brgyad bzlas 
[\[197a\]]
[\[197a.1\]]brjod bgyis na dgra dang chom rkun de dag thams cad rang gi ngang gis rab tu zhi bar 'gyur lags so/_/rigs kyi bu'am/_rigs kyi bu mo gang la la zhig las kyi rnam par smin pa'i dbang gis tshe rabs su nye ba'i tshe 'gog pa'i snyoms par 
[\[197a.2\]]'jug pa'i phyag rgya snga ma bgyis te/_gdugs re bzhin du mchod pa bgyis nas/_a ga ru bsregs te/_rig sngags lan stong rtsa brgyad bzlas nas/_sngags lan re bzlas nas de'i ming nas lan re 'don par bgyid na las kyi sgrib pa de dag yongs su 
[\[197a.3\]]'byang bar 'gyur lags so/_/sngon yul bA rA Na sIr khyim bdag cig gnas pa las/_bu gcig las ma mchis pa de lo bcu drug las mi thub par gyur nas/_lo [{]bcwa [,]bco [}]lnga lon pa dang /_khyim bdag khyo shug mya ngan gyis rod nyams par gyur to/_/de'i tshe 
[\[197a.4\]]bram ze zhig sgo kun du rgyu zhing zas slong ba las/_khyim bdag de mthong nas ci'i phyir mi bde bar gyur ces smras pa dang /_khyim bdag gis lo rgyus de dag rgyas par bshad do/_/de nas bram zes khyim bdag de la mya ngan ma byed par bdag gis bsgo ba bzhin du byos shig 
[\[197a.5\]]dang /_khyod kyi bu tshe ring bar 'gyur ro zhes smras nas/_de'i tshe bram ze des cho ga'i sgo 'di nyid zhag bdun tshang bar bgyis pa dang /_gshin rjes khyim bdag de la khyod kyi bu'i tshe'i tshad lo bcu drug las mi thub pas/_lo [{]bcwa [,]bco [}]lnga lon te lo gcig las ma lus pa 
[\[197a.6\]]las/_deng dge ba'i rkyen dang phrad pas lo brgya thub par 'gyur ba'i phyir 'dir nga 'ongs nas bsgo ba yin no zhes smras pa dang /_de'i tshe khyim bdag khyo shug rab tu dga' zhing mgu bar gyur pas/_khyim gyi nor ci mchis pa bteg ste/_sangs rgyas dang /_chos 
[\[197a.7\]]dang /_dge 'dun la phul bas/_cho ga 'di ni bsam gyis mi khyab pa'i mthu chen po dang ldan par rig par bgyi lags so/_/sngar 'dus pa chen po'i dkyil 'khor dang /_rdo rje'i dkyil 'khor chen por lan gsum zhugs pa zhig lags na/_dkyil 'khor 
[\[197b\]]
[\[197b.1\]]mi 'tshal te/_phyag rgyas bgyis nas rig sngags bzlas brjod bgyis pa tsam gyis smon pa rnams mi 'grub pa gang yang ma mchis la/_myur du mngon par rdzogs par sangs rgyas par yang 'gyur lags so/_/bud med gang la la zhig bu btsa' ba'i tshe sdug 
[\[197b.2\]]bsngal chen po myong bar gyur na/_chab mar la lan nyi shu rtsa gcig sngags kyis btab ste 'tshal du stsal na nges par bde bar 'gyur zhing /_khye'u dang bu mo btsas pa gang lags pa de dag kyang mtshan dang dpe byad bzang po dang ldan par 'gyur/_dge ba sna tshogs 
[\[197b.3\]]kyis brgyan nas sngon bsod nams bsags pa'i mthus skye bo mang po kun gyi snying du sdug par 'gyur/_rtag par mi'i nang du longs spyod khyad par du 'phags pa dag la longs spyod par 'gyur lags so/_/sems can gang la la zhig mig nad kyis thebs 
[\[197b.4\]]te sdug bsngal zhing mi bde bar 'gyur na/_sngags mkhan gyis byang chub sems dpa' mig stong dang ldan pa'i phyag rgya bgyis nas/_sngags lan nyi shu rtsa gcig bzlas te mig la phyag rgyas btab par gyur na mig kyang 'tsho bar 'gyur la/_rgyu dang rkyen des gang 
[\[197b.5\]]zag de lha'i mig thob par 'gyur bas lha rnams gsal bar mthong zhing longs spyod mchog la longs spyod par 'gyur lags so/_/byang chub sems dpa' spyan ras gzigs dbang phyug mig stong lag stong dang ldan pa'i gzugs 'dri ba'i cho ga ni ras dkar 
[\[197b.6\]]po khru bcu drug pa'am/_khru nyi shu pa yang rung ste/_byang chub sems dpa' de'i lus ni 'dzam bu'i chu bo'i gser gyi kha dog can du bgyis te/_gdod la mig gsum mchis pa/_sug pa lag pa stong dang ldan zhing /_sug pa lag pa stong po de dag re re'i 
[\[197b.7\]]mthil du'ang mig re re bri'o/_/sug pa lag pa chen po yang dag pa nyid ni [{]bcwa [,]bco [}]brgyad mchis te/_sngar sug pa gnyis kyis ni snying gar thal mo sbyar bar bgyid do/_/sug pa gcig gis ni rdo rje'i tho ba thogs so/_/yang gcig gis ni rtse gsum pa thogs so/_/
[\[198a\]]
[\[198a.1\]]yang gcig gis ni glegs bam thogs so/_/yang gcig gis ni rin po che'i phyag rgya thogs so/_/yang gcig gis ni 'khar gsil thogs so/_/yang gcig gis ni rin po che'i nor bu thogs so/_/yang gcig gis ni rin po che'i 'khor 
[\[198a.2\]]lo thogs so/_/yang gcig gis ni pad+ma kha bye ba thogs so/_/yang gcig gis ni zhags pa thogs so/_/yang gcig gis ni lcang ma'i lcug ma thogs so/_/yang gcig gis ni 'od zer kha dog lnga 'byin par bgyid do/_/yang gcig gis ni bgrang 
[\[198a.3\]]phreng thogs so/_/yang gcig gis ni ril ba thogs so/_/yang gcig gis ni zil dngar yongs su gtong ba'i lag tu ston to/_/yang gcig gis ni rin po che'i char sna tshogs 'bebs shing mi 'jigs pa'i lag tu ston to/_/yang gnyis ni lte ba'i thad kar 
[\[198a.4\]]g.yon pa g.yas pas mnan nas mthil bkan te mchis so/_/sug pa lag pa gzhan dgu brgya dgu bcu rtsa gnyis po de dag thams cad ni sprul pa'i sug pa lags te/_sug pa de dag kun kyang so so nas mtshon cha dang /_phyag rgya rnam pa sna tshogs thogs 
[\[198a.5\]]pa'o/_/kha cig ni sug pa lag pa'i phyag rgya rgyad pa nyi tshe ba yang mchis te/_so so nas mi mthun pas snying po'i mdo las/_ji skad du byang chub sems dpa' de ni lha'i rin po che sna bdun gyi mgo rgyan thogs so/_/lag ngar la ni gdub kor rnam pa sna tshogs 
[\[198a.6\]]kyis brgyan to/_/lus la ni phreng ba thogs shing lha'i rin po che'i gos gya nom pa dag bgos pa yin no zhes gsungs pa lta bu'o/_/tshon rtsi de dag gi nang du ko ba'i sbyin stsal bar mi bgyi'o/_/kun du ru'i khu ba dang sbyar bar bgyi'o/_/gang dag yum gyi gzungs 
[\[198a.7\]]kyi cho ga bgyid par 'tshal na sngar de'i gzugs ri mor bri'o/_/gzugs ri mor bri bar yang nges par chos bzhin du bgyi 'tshal bas/_ri mo 'dri ba'i gnas khang nyen 'khor kun du tsan+dan dkar po'i chab kyis dog sa la byugs te dkyil 'khor bgyi'o/_/gzhan yang ri 
[\[198b\]]
[\[198b.1\]]mo mkhan 'byung 'jug gi tshe khrus bgyis nas gos sar pa gtsang ma bgos te/_nyin re bzhin sdom pa brgyad yang dag par blang bar bgyi'o/_/chos bzhin du gzugs bris lags nas kyang /_ri mo mkhan chos bzhin du ma bgyis par dogs par gyur na/_dkyil 
[\[198b.2\]]'khor gru bzhi pa gcig yid la ji ltar mos pa bzhin du bgyis te/_ba dan dang /_me tog dang /_zhal zas dang /_zas dkar gsum dang /_me tog dang /_phreng ba dang /_spos chab dang /_me tog sna tshogs kyis kun du khyab par bkram nas mchod pa rgya cher 
[\[198b.3\]]bgyis te/_rnal 'byor pa dang /_ri mo mkhan gang lags pa de gdugs gcig la dus gsum du gzugs bris pa'i mdun du nongs pa rnams mthol bshags na/_zhag nyi shu rtsa gcig tshang ba'i mtshan mo mig stong lag stong dang ldan pa'i gzugs bris pa 
[\[198b.4\]]las 'od zer chen po byung nas/_nyi zla zil gyis mnan te/_'od kyis phyogs bcu'i stong gsum gyi stong chen po'i 'jig rten gyi khams mtha' dang /_tshad ma mchis pa thams cad thogs pa ma mchis par gsal bar bgyid pas/_rnal 'byor pa dang /_ri 
[\[198b.5\]]mo mkhan gang lags pa de dag dang /_sems can gang dag 'od kyis reg pa de dag thams cad shin tu lci ba'i kha na ma tho ba ci mchis pa dus gcig tu zhu byang nas yongs su dag par 'gyur lags so/_/cho ga 'di sgrub pa gang lags pa des sems rtse gcig tu ma bgyis 
[\[198b.6\]]pa ni ma gtogs lags so/_/byang chub sems dpa' spyan ras gzigs dbang phyug gis yang 'di skad ces gsol to/_/bdag gis sngon 'das pa'i dus kyi tshe de bzhin gshegs pa rnam par gzigs kyis kyang lag stong dang spyan stong po 'di dag bstan 
[\[198b.7\]]nas/_bdud chen po rnams 'dul ba mthong nas/_bcom ldan 'das deng bdag gis kyang lag stong dang mig stong po 'di dag bstan nas bdud chen po rnams btul ba lags te/_sug pa lag pa stong po de dag kyang so so nas 'khor los sgyur ba'i rgyal po re re 
[\[199a\]]
[\[199a.1\]]mngon par sprul nas bskal pa bzang po rabs stong gi 'khor los sgyur ba'i rgyal po bgyid par 'gyur la/_mig stong po de dag kyang so so nas sangs rgyas re re mngon par sprul nas/_bskal pa bzang po'i sangs rgyas stong dang mtshungs 
[\[199a.2\]]par 'byung bar 'gyur ba'i slad du/_bcom ldan 'das byang chub sems dpa' 'di'i lus bdud 'dul ba'i nang na mchog tu gyur pa lags so/_/de nas bcom ldan 'das kyis byang chub sems dpa' spyan ras gzigs dbang phyug la bka' stsal pa/_legs so 
[\[199a.3\]]legs so/_/ngas kyang byin gyi brlabs kyi mthus bskal pa mthar thug pa'i bar du khyod kyi yum gyi gzungs 'di byin gyis brlab par bya'o//_//byang chub sems dpa' spyan ras gzigs dbang phyug thogs pa mi mnga' ba'i thugs rje chen po rgya cher yongs 
[\[199a.4\]]su rdzogs pa'i gzungs/_bam po gsum pa/_de nas byang chub sems dpa' spyan ras gzigs dbang phyug bcom ldan 'das kyis bsngags pa brjod pa thos nas rab tu dga' zhing mgu bar gyur pas thal mo sbyar te/_bcom ldan 'das kyi zhal du bltas nas 'di 
[\[199a.5\]]skad ces gsol to/_/bcom ldan 'das gzhan yang mig stong lag stong dang ldan pa'i gzungs kyi phyag rgya mngon par sgrub par bgyid pa mchis lags so/_/bcom ldan 'das kyis bka' stsal pa/_ngas kyang rjes su yi rang gis khyod kyis shod cig_/de 
[\[199a.6\]]nas byang chub sems dpa' spyan ras gzigs dbang phyug gis smras pa dang /_nam byang chub sems dpa' spyan ras gzigs dbang phyug gis rig sngags 'di smras pa na stong gsum gyi stong chen po'i 'jig rten gyi khams nas 'du shes med 'du shes med min gyi bar gyi 
[\[199a.7\]]lha'i gnas thams cad kyang rnam pa drug tu rab tu g.yos par gyur to/_/'og min gyi lha dang /_dbang phyug chen po'ang mi bde bar shin tu skrag par gyur to/_/'dre gdon ma rungs pa thams cad kyang sdug bsngal chen po myong bar gyur pas/_ku co 'don cing shar nub tu 
[\[199b\]]
[\[199b.1\]]byer nas 'gro ba'i gnas kyang mi rnyed par gyur to/_/de nas sprul pa'i lus kyis 'khor mang po rnams dang 'dre gdon ma rungs pa rnams la khyed gal te bdag gi rig sngags kyi rjes su mi 'brang zhing 'gal bar byas par gyur na mgo tshal par 'gas par 'gyur ro zhes 
[\[199b.2\]]bsgo'o/_/bcom ldan 'das rig sngags 'dis ni ri rnams 'joms par bgyid cing rgya mtsho chen po skems par bgyid do/_/rig sngags 'dis ni lha ma yin gyi dpung rnams bcom nas yul rnams bsrung bar bgyid do/_/rig sngags 'dis ni 'dre gdon ma 
[\[199b.3\]]rungs pa thams cad dang /_nad thams cad dang /_mi ma rungs pa thams cad tshar gcod par bgyid do/_/rig sngags 'dis ni sum cu rtsa gsum gyi lha rnams 'joms shing dul bar bgyid lags so/_/rigs kyi bu gang la la zhig rig sngags 'di 'don 
[\[199b.4\]]cing yongs su 'dzin par bgyid na/_gang zag de'i mthu stobs brjod kyis mi lang ngo /_/rig sngags 'di 'don pa dang /_yongs su 'dzin pa de dag btsun zhing dbang phyug dang ldan pa dang /_nam 'tsho'i bar du rgyal pos byams shing yid du mchi ba dang 
[\[199b.5\]]smon pa rnams yongs su rdzogs par bgyid do/_/gang la la zhig phyir rgol ba'i bdud gdul bar 'tshal na spos gu gul bsregs te/_bdag gi lus po che'i sngags lan nyi shu rtsa gcig bzlas brjod bgyi'o/_/skye bo mang po thams cad kyis bdag la 
[\[199b.6\]]byams par 'tshal na lcug ma la lan nyi shu rtsa gcig sngags kyis btab ste/_g.yar khar bcas na byams shing bkur bar bgyi'o/_/bdag nyid spobs pa dang shes rab dang ldan par 'tshal na shu dag la lan stong rtsa brgyad sngags kyis btab ste/_snying 
[\[199b.7\]]gar bskus na thogs pa ma mchis pa'i spobs pa thob par 'gyur te/_yum gyi gzungs kyi snying po'i phyag rgya bgyi'o/_/de la byang chub sems dpa' spyan ras gzigs dbang phyug gi thogs pa ma mchis pa'i spobs pa'i phyag rgya ni 'di lags te/_sug pa 
[\[200a\]]
[\[200a.1\]]lag pa gnyis rgyab sprad de sbyar nas mthe bo gnyis mdun du brkyang bar bgyi'o/_/phyag rgya 'dis ni bdag kyang bsrung zhing gzhan yang bsrung bar bgyid do/_/phyogs gang dang gang du mchi yang rung ste/_mtshams dgum par 'tshal bas chab 
[\[200a.2\]]gtsang ma'am thal ba gtsang ma la lan bdun sngags kyis btab ste/_gang du mchis pa'i gnas der chab bam/_thal ba snyim pa gang sngar rang gi lus la gtor nas/_de'i rjes la phyogs bzhir chos bzhin du gtor na/_de nyid mtshams su 'grub par 'gyur 
[\[200a.3\]]lags so/_/rigs kyi bu'am/_rigs kyi bu mo gang la la zhig 'dre srin ma rungs pa dang /_log pa'i gdon mang po rnams kyis gtses par gyur na bal po se'u'i yal ga dang /_grib logs kyi lcang ma'i yal ga blangs te/_rig sngags 'di 
[\[200a.4\]]bzlas brjod bgyis nas nad pa la gzhus na nad gang yang rung ste mi 'tsho ba ma mchis lags so/_/rig sngags ni 'di lta ste/_na maHsarba bud+d+ha/_d+harma saM g+hA ya/_na ma Ar+yA ba lo ki te shwa rA ya/_bo d+hi satwA ya/_na mo badzra pA Na ye/_bo d+hi satwA ya/_tad+ya thA/_
[\[200a.5\]]bi si bi si bi/_kA ya si bi/_pa la sha pa la ni swA hA/_rig sngags kyi phyag rgya 'dis ni log par lta ba'i mu stegs can rnams 'dul bar bgyid do/_/rigs kyi bu'am/_rigs kyi bu mo gang la la zhig rtag pa re gdugs dang po 'char ba'i tshe dang /_gdugs 
[\[200a.6\]]kyi gung dang /_gdugs pas pa'i tshe lan nyi shu rtsa gcig bzlas brjod bgyis na/_rnam pa sna tshogs kyis sangs rgyas bye ba phrag bcu la mchod pa bgyis pa dang /_bye brag tu gyur pa ma mchis pas nam du'ang bud med kyi dngos po len par mi 'gyur/_tshe 'das 
[\[200a.7\]]nas kyang ngan song gsum po dag dang gtan du 'bral zhing /_de bzhin gshegs pa 'od dpag med kyi zhing yongs su dag par skye bar 'gyur/_de bzhin gshegs pa de'i phyag gis spyi bo la byugs te/_khyod nga'i zhing du skye bar 'gyur bas ma 'jigs shig ces 
[\[200b\]]
[\[200b.1\]]bka' stsal par 'gyur/_tshe 'di nyid la yang glo bur du 'chi bar mi 'gyur zhing /_'dre gdon dag gis kyang glags rnyed par mi 'gyur lags so/_/de la byang chub sems dpa' spyan ras gzigs dbang phyug gis stong chen po'i 'jig rten gyi khams kyi kha na ma tho 
[\[200b.2\]]ba yongs su sbyong ba'i phyag rgya ni 'di lags te/_'greng nas 'di ltar sug pa lag pa g.yon pa mdun du brkyang ste/_sor mo lnga so sor phye nas mdun du phul te sor mo lnga char bsgreng ngo /_/de'i rjes la sug pa lag pa g.yas pa'i mthe bo lag mthil du bkug ste/_
[\[200b.3\]]sor mo gzhan bzhi ni khu tshur du bcangs nas rna ba g.yas pa'i thad kar bzhag ste/_lus po che'i sngags bzlas nas mdzub mo ni phan tshun rgyu bar bgyi'o/_/phyag rgya 'di gdugs gcig la dus gsum du bgyi bar 'tshal bas/_dus gcig gi tshe yang 
[\[200b.4\]]lan bdun bzlas brjod bgyis na mtshams ma mchis pa lnga dang /_shin tu lci ba bzhi'i kha na ma tho ba rnams kyang 'byang bar 'gyur lags so/_/sems can thams cad la byams pa dang /_snying rje bskyed par gyur na kha na ma tho ba thams cad kyi rtsa ba 
[\[200b.5\]]bsregs nas/_tshe 'das pa'i rjes la'ang sangs rgyas rnams dang mjal bar 'gyur zhing /_sangs rgyas kyi zhing de dag tu'ang 'khor los sgyur ba'i rgyal po bgyid par 'gyur/_gzhan yang bas pa ma mchis pa'i gter zhes bgyi ba'i gzungs dang /_ye shes 
[\[200b.6\]]mnyam pa zhes bgyi ba'i gzungs thob par 'gyur/_gzhan yang mtshan nyi shu rtsa brgyad dang ldan par 'gyur/_gzhan yang tshe 'di nyid la mig dang /_rna ba dang /_sna dang /_lce la sogs pa bro 'tshal bar mi 'gyur zhing /_lus kyi nad thams cad kyang 
[\[200b.7\]]yongs su 'byang bar 'gyur/_sngon gyi las dang kha na ma tho ba rnams kyang zhu byang bar 'gyur lags so/_/gal te than pa byung bar gyur na til 'bru yog po'i 'bras bu'i mar dang sbyar te/_ril bu bgyis nas lan brgya rtsa brgyad sngags kyis btab ste chab rdzing du bor na/_
[\[201a\]]
[\[201a.1\]]dgung char 'bab par 'gyur lags so/_/gal te char ches na 'bras sA lu brdos pa'i me tog yungs 'bru'i mar dang sbyar te/_ril bu bgyis nas lan brgya rtsa brgyad sngags kyis btab ste chab rdzing bur bor na dgung char 'chad par 'gyur lags so/_/
[\[201a.2\]]de la byang chub sems dpa' spyan ras gzigs dbang phyug stong gsum gyi stong chen po'i 'jig rten gyi khams kyi bdud rnams btul ba'i phyag rgya ni 'di lags te/_sor mo bsnol mar btang ste/_g.yon pas g.yas pa mnan te khu tshur dam du bcangs te spyi bor 
[\[201a.3\]]bzhag nas lus po che'i sngags bzlas brjod bgyis na 'khon pa'i dgra thams cad rang dul bar 'gyur lags so/_/cho ga 'di bgyid pa gang lags pa des ring bsrel dang bcas pa'i mchod rten gyi mdun du tshes nyi shu dgu'i mtshan mo tsan+dan dkar po'i phye ma'i 
[\[201a.4\]]dkyil 'khor bgyis te/_me tog sna tshogs bkram nas yongs su dag par khrus bgyis te/_gos gsar pa gtsang ma bgos nas sug par pog phor thogs te/_a ga ru bsregs la kha shar phyogs su bltas te/_skyil mo krung bcas nas byang 
[\[201a.5\]]chub sems dpa' spyan ras gzigs dbang phyug lag stong mig stong dang ldan pa'i spyi bo la mchis par 'du shes nye bar bzhag ste/_lus po che'i sngags lan stong rtsa brgyad bzlas brjod bgyis na 'di dngos grub thob par 'gyur ba'i phan yon dang po mchog lags so/_/
[\[201a.6\]]gzhan yang yungs kar til gyi 'bras bu dang gcig tu bsres te brdungs nas phye mar bgyis te/_pho gsum gyis cung zad cig blangs nas lan cig sngags kyis btab ste zhugs su dor ba dgung bdun tshang bar bgyis la/_gdugs re la yang lan brgya rtsa brgyad 
[\[201a.7\]]tshang bar bgyis na/_slad kyis cing bgyi'o 'tshal mngon par 'grub par 'gyur lags so/_/de la byang chub sems dpa' spyan ras gzigs dbang phyug gi 'jigs pa ma mchis pa chen po'i phyag rgya ni 'di lags te/_'greng nas sug pa rkang pa gnyis nad 
[\[201b\]]
[\[201b.1\]]gzhibs te/_sngar sug pa lag pa g.yas pa bkan te lag ngar g.yon pa bteg nas pus mo'i steng du bzhag par bgyis te/_sug pa lag pa g.yon pa yang de bzhin du bgyis nas rtag par ring bsrel gyi mdun du lus po che'i sngags lan stong rtsa 
[\[201b.2\]]brgyad bzlas brjod bgyis na/_myur du sems can la mi 'jigs pa stsal ba'i ting nge 'dzin gyi sgo thob par 'gyur lags so/_/gzhan yang shing kun dang /_yungs kar dang /_shu dag dang /_ta ta pa'i ril bu blangs te dngos po 'di dag zhugs kyi 
[\[201b.3\]]nang du bor te bsreg par bgyi'o/_/'di dag bsreg pa'ang sangs rgyas kyi sku gzugs kyi spyan sngar ram/_dkyil 'khor ram/_gnas gtsang ma dag tu bsregs nas lus po che'i sngags bzlas te/_sngags lan re bzla zhing lan re bsregs pa brgya 
[\[201b.4\]]rtsa brgyad tshang bar bgyis nas spos dang me tog dag gis rig sngags la mchod pa bgyis na/_ci dang ci smon pa rnams yid bzhin du mngon par 'grub par 'gyur lags so/_/gal te rig sngags gzhan gyis mi thub pa dag sngags 'dis btab na thams 
[\[201b.5\]]cad thub cing 'grub par 'gyur lags so/_/gal te rmi ltas mthong bar 'tshal na sngags 'di bzlas nas phyag rgya bgyis te mig la btab na ci dang ci mthong bar 'tshal ba de dag thams cad rmi lam du mthong bar 'tshal lags so/_/bsod nams ma mchis 
[\[201b.6\]]pa gang dag ci bgyi'o 'tshal yid bzhin du grub par mi 'gyur na/_gdugs re bzhin rig sngags 'di lan brgya rtsa brgyad 'don pa dgung bdun du tshang bar gyur na ci dang ci smon pa thams cad 'thob par 'gyur lags so/_/bcom ldan 'das bdag sngon klu'i 
[\[201b.7\]]rgyal po rgya mtsho'i gnas su rgya mtsho'i chos kyi 'dus sar chos ston pa na klu mang po rnams sdug bsngal chen po rnams myong bar mthong ba dang /_klu mang po rnams la snying brtse nas de dag sdug bsngal las yang dag par bzla ba dang /_sems can mang po rnams sdug 
[\[202a\]]
[\[202a.1\]]bsngal dang bral zhing 'khon pa'i dgra ma mchis par bgyi ba'i slad du chos bstan pa las/_de'i tshe klu'i bu mos chos 'di gnyer ba'i slad du nor bu rin po che mi mjed kyi 'jig rten gyi khams ri ba gcig phul ba dang /_bdag gis ni de la yum 
[\[202a.2\]]gyi gzungs 'di rgya cher bstan pas sdug bsngal gyi bgegs rnams dang bral bar gyur lags so/_/de nas byang chub sems dpa' chu shel gyis rig sngags 'di yongs su 'dzin pa dag la phan gdags shing bgegs yongs su bsrung ba'i phyir sngags 'di smras so/_/
[\[202a.3\]]bi ma le/_ma hA bi ma le/_u ha le/_ma hA u ha le/_hu ma le/_ma hA hu ma le/_sa hA le/_ma hA sa hA le/_tsi li te swA hA/_rigs kyi bu'am/_rigs kyi bu mo gang la la zhig phyogs gang du gnas kyang rung ste/_byang chub sems dpa' mig stong dang lag 
[\[202a.4\]]stong dang ldan pa'i chos kyi cho ga 'di yongs su 'dzin par bgyid na/_bdag kyang rtag par de dag gi rjes su 'brang ste/_yongs su bsrung bar bgyid pas bdud kyi 'khor rnams kyi bar dag gis gtse bar mi 'gyur lags so/_/gang la la zhig brel zhing 
[\[202a.5\]]phongs par gyur tam/_pha rol gyi dgras gtses sam/_chom rkun dag gis gnod pa bgyid par 'gyur na/_tshon sna lnga'i skud pa la lan nyi shu rtsa gcig sngags kyis btab ste/_sngags lan re bzla zhing mdud pa re re mdud nas dpung pa g.yon pa la 
[\[202a.6\]]mdud par bgyi'o/_/gzhan yang sug pa g.yon pa'i srin lag dang /_gung mo dang /_mdzub mo rnams khu tshur bcangs te/_mthe bos steng du mnan nas mthe chung chom rkun gyi phyogs su kha bstan te/_sngags 'di lan brgya rtsa brgyad bzlas na thams 
[\[202a.7\]]cad rang gyes nas gnod pa bgyid par mi 'gyur lags so/_/sngon byang chub sems dpa' spyan ras gzigs dbang phyug gangs ri la gnas te chos ston pa dang /_gnod sbyin dang /_srin po'i yul na gnas pa'i skye bo rnams sems can gyi sha khrag 'ba' zhig 
[\[202b\]]
[\[202b.1\]]'tshal zhing /_dge ba'i sems ci yang ma mchis pa mthong ba dang /_de'i tshe byang chub sems dpa' de thabs la mkhas pas phan gdags shing sems can gdul ba'i ched du rdzu 'phrul gyi mthus/_de ma thag tu yul de dag tu mchis nas/_mig stong 
[\[202b.2\]]dang lag stong dang ldan pas bdud 'dul ba'i lus mngon par bstan te/_yum gyi gzungs mngon par 'grub pa'i phyag rgya bgyis pa dang /_de'i tshe srin po'i yul gyi rgyal po bdag gi thad du mchis nas nongs pa mthol bshags te/_phyag bgyis pa dang /_
[\[202b.3\]]bdag gis kyang mngon par 'grub pa'i phyag rgyas btab pas/_de bla na ma mchis pa'i lam mngon par grub par gyur lags so/_/byang chub sems dpa' spyan ras gzigs dbang phyug gi mngon par 'grub pa'i phyag rgya ni 'di lags te/_'greng nas 
[\[202b.4\]]sug pa rkang pa gnyis gshibs te/_snying gar thal mo sbyar te/_mthe'u chung gnyis bsnol mar btang zhing /_g.yon pas g.yas pa mnan nas lus po che'i sngags lan nyi shu rtsa gcig bzlas nas/_cho ga rnam pa sna tshogs gang bgyid kyang rung ste/_
[\[202b.5\]]thams cad mngon par 'grub par 'gyur lags so/_/de la byang chub sems dpa' spyan ras gzigs dbang phyug gis 'gro ba drug po dag sdug bsngal gyi bgegs las yongs su skyob pa'i 'khor lo'i phyag rgya ni 'di lags te/_'gro ba drug gi sems can 
[\[202b.6\]]sdug bsngal las yongs su skyob par 'tshal na 'khor lo'i phyag rgya spyad par bgyi ste/_'di ltar sor mo bcu'i rtse mo phan tshun phrad par bgyi ste/_lag ngar gyi tshigs dang lag mthil ni dbye bar bgyi'o/_/sor mo rnams kyi bar yang tshon gang tsam mchis par 
[\[202b.7\]]bgyis te/_'di ni byang chub sems dpa' de 'gro ba drug po dag tu gnas nas sdug bsngal gyi bgegs las yongs su 'das pa zhes bgyi ste/_'di ltar phyag rgya' 'khor lo 'di'i dbang gis thams cad sdug bsngal dang bral bar gyur pas so/_/de la byang 
[\[203a\]]
[\[203a.1\]]chub sems dpa' mig stong dang ldan pa'i mngon par rdzogs par byang chub pa'i phyag rgya ni 'di lags te/_skyil mo krung bcas nas sngar sug pa g.yon pa brkyang ste/_sor mo lnga car bkan nas pus mo g.yon pa'i steng du bzhag go/_/
[\[203a.2\]]de'i rjes la sug pa lag pa g.yas pa brkyang ste/_sor mo lnga car kha sbub nas pus mo g.yas pa'i steng du mnan par bgyi'o/_/'di ni 'gog pa'i snyoms par 'jug pa'i phyag rgya dang 'dra ste/_'das pa dang /_ma byon pa dang /_da ltar bzhugs pa'i 
[\[203a.3\]]sangs rgyas thams cad kyang mtshungs par phyag rgya 'dis mngon par rdzogs par byang chub par 'gyur ba lags pas/_phyag rgya 'dis ni las kyi sgrib pa thams cad sel bar bgyid do/_/rnal 'byor pa bsam gtan sgom pa gang dag ting nge 'dzin mngon 
[\[203a.4\]]sum du ma gyur nas/_gdugs mtshan bdun gyi bar du dgon pa'i gnas su mchis nas gzungs 'di bzlas te phyag rgya 'di bgyis nas/_sems rtse gcig tu sangs rgyas rnams mig sngar mngon sum du bzhugs par yid la bgyis te/_gdugs mtshan 
[\[203a.5\]]gcig la dus drug tu mthol bshags bgyis na/_sangs rgyas rnams kyang mngon sum du 'gyur zhing bsod nams kyi phung po chen po tshad ma mchis/_dpag tu ma mchis/_brjod du ma mchis pa rnams kyang 'thob par 'gyur lags so/_/de la byang chub 
[\[203a.6\]]sems dpa' mig stong dang ldan pas sum cu rtsa gsum pa'i lha rnams dgug pa'i phyag rgya ni 'di lags te/_sngar sug pa lag pa g.yon pa'i sor mo bzhi khu tshur bcang bar bgyi'o/_/de'i rjes la sug pa lag pa g.yas pas g.yon pa'i mthe bo khu tshur 
[\[203a.7\]]bcangs pa bzhin bcangs nas/_lag pa g.yon pa'i mthe bo lag pa g.yas pa'i chang pa'i gong du rtse mo phyung nas sug pa lag pa g.yas pa'i mdzub mo ni phan tshun du rgyu bar bgyi'o/_/sngags ni 'di lta ste/_o~M ku tsi ku tsi/_ku tsi ya ri/_tsa ri tsa ri/_tsa 
[\[203b\]]
[\[203b.1\]]ri le swA hA/_gzungs kyi phyag rgya dang sngags 'di ni bsam gyis mi khyab pas rigs kyi bu'am/_rigs kyi bu mo gang la la zhig mchis nyal kar phyag rgya 'di bgyis te/_sngags 'di lan re bzlas shing /_snying gar phyag rgya lan re bgyi ba lan brgya rtsa 
[\[203b.2\]]brgyad tshang bar gyur na/_sems la ci dang ci 'dod pa rnams rmi lam du rig cing mthong bar 'gyur lags so/_/gang la la zhig rtag par phyag rgya 'di bgyis nas sngags 'di bzlas brjod bgyis na sdig pa thams cad byang nas byang chub kyi sems stong bar 
[\[203b.3\]]mi 'gyur bas/_gang zag de mtshan mo mchis nyal ba'i tshe g.yar lam na rgya cher 'phel zhing bkra shis par 'gyur/_g.yar lam na de bzhin gshegs pa byang chub kyi shing drung du bzhugs nas lung ston pa dang mngon par rdzogs par sangs rgyas par 'gyur 
[\[203b.4\]]ba'i bar dag kyang mthong bar 'gyur/_tshangs pa dang /_brgya byin dang /_lha rnams kyang rtag tu nye bar mchis nas/_rim gro bgyid cing yongs su bsrung bar 'gyur lags so/_/de la byang chub sems dpa' mig stong dang ldan pas lha dang /_klu dang /_
[\[203b.5\]]'dre gdon sde brgyad po dgug pa'i phyag rgya ni 'di lags te/_'greng nas sug pa rkang pa gnyis gshibs te/_sngar sug pa lag pa g.yon pa'i mthe bo lag mthil du bkug nas sor mo bzhi khu tshur bcangs te snying gar bzhag go/_/de'i rjes la sug pa 
[\[203b.6\]]lag pa g.yas pa yang de bzhin du bgyis te/_lag pa g.yas pa rna drung du gtad nas/_mdzub mo phan tshun du rgyu bar bgyi'o/_/sngags ni 'di lta ste/_na mo nI la kaN+Tha/_na ma Ar+ya sha pa ta swA hA/_na ma Ar+ya sha la swA hA/_e hi e hi swA hA/_rigs 
[\[203b.7\]]kyi bu'am/_rigs kyi bu mo gang la la zhig gzungs dang phyag rgya 'di len tam/_'dzin tam/_klog gam/_'don par bgyid na/_myur du tshe rabs bdun tshun chad kyi sngon gyi gnas kyi dngos po rjes su dran par 'gyur/_sbrul gdug pas zin par mi 'gyur/_
[\[204a\]]
[\[204a.1\]]dug gis mi tshugs par 'gyur/_mtshon gyis gnod pa bgyid par mi 'gyur/_rgyal pos gshe bar mi 'gyur/_nams kyang sems can dmyal ba'i sdug bsngal myong bar mi 'gyur lags so/_/gang la la zhig gdugs re 
[\[204a.2\]]bzhin du rig sngags 'di 'don par bgyid na 'dre srin sde brgyad po rnams rig sngags 'don pa'i drung du nye bar mchis nas rig sngags 'don pa nyan par bgyid do/_/rigs kyi bu'am/_rigs kyi bu mo gang la la zhig 'dre gdon gyis zin par gyur na/_skud 
[\[204a.3\]]pa dkar po la sngags kyis btab ste/_sngags lan re bzla zhing mdud pa re re mdud de mdud pa bzhi bcu rtsa dgu tshang bar bgyis nas/_de'i mgul du btags na de'i nad sel bar 'gyur lags so/_/gal te yul gang du ltas ngan dang /_rims nad byung 
[\[204a.4\]]ste/_yul mi mang du gum par gyur na/_rgyal po'i kun dga' ra ba dang rdzing dag tu pad+ma stong rtsa brgyad blangs te/_pad+ma re re la sngags lan re btab nas zhugs kyi nang du bor te bas par bsregs na rims nad rab tu zhi bar 'gyur lags so/_/de la byang 
[\[204a.5\]]chub sems dpa' mig stong dang ldan pa'i rnam par grol ba'i phyag rgya ni 'di lags te/_skyil mo krung bcas nas sngar sug pa lag pa g.yon pa'i gung mo mthe bo'i rtse mo dang sbyar te bkan la/_sor mo gzhan gsum ni brkyang nas pus mo g.yon pa'i steng du bzhag 
[\[204a.6\]]par bgyi'o/_/de'i rjes la sug pa lag pa g.yas pa yang de bzhin du bgyis nas/_sug pa lag pa pus mo g.yas pa'i steng du kha sbub tu gzhag par bgyi'o/_/gang la la zhig rtag par phyag rgya 'di bgyis nas lus po che'i sngags lan nyi shu rtsa gcig 
[\[204a.7\]]bzlas brjod bgyis na/_smon lam rnams yongs su rdzogs par 'gyur zhing sdug bsngal rnams kyang rnam par grol bar 'gyur ro/_/rigs kyi bu'am/_rigs kyi bu mo gang la la zhig mi dge ba bcu dang mtshams ma mchis pa lnga la sogs pa'i dngos 
[\[204b\]]
[\[204b.1\]]sdig rnam pa sna tshogs pa bgyis pas 'dzam bu'i gling gi sa ci mchis pa de dag thams cad rdul phra rab tu bgyis la/_rdul phra rab de re re yang bskal pa re re la mngon par byung bar gyur na/_gang zag de dngos sdig rnam pa sna tshogs bgyis pa'i dbang 
[\[204b.2\]]gis bskal pa'i grangs de snyed kyi bar du sems can dmyal bar lhung nas sdug bsngal myong zhing gtan du 'byung ba'i dus ma mchis pa zhig lags na yang /_rigs kyi bu'am/_rigs kyi bu mo de dag gis ring bsrel dang bcas pa'i sku gzugs kyi spyan 
[\[204b.3\]]sngar zla ba dkar po'i ngo tshes [{]bcwa [,]bco [}]lnga la gdugs mtshan gcig zas bkum ste phyag rgya mdud nas/_rig sngags stong rtsa brgyad tshang bar bzlas na gong du bstan pa'i sdug bsngal de dag thams cad zhu byang bar 'gyur te/_gal te byang bar mi 'gyur ro zhe na/_
[\[204b.4\]]de lta bu'i gnas ma mchis lags so/_/de la byang chub sems dpa' spyan ras gzigs dbang phyug mig stong dang ldan pas rdzu 'phrul gyi rkang pa la rang dbang thob pa'i phyag rgya ni 'di lags te/_langs nas 'greng ste sngar sug pa g.yon pas sug pa rkang 
[\[204b.5\]]pa g.yon pa'i mthe bo la btsir nas khu tshur bcangs pa bzhin du bgyi'o/_/de'i rjes la sug pa lag pa g.yas pas g.yon pa'i lag ngar gyi steng du btsir nas lus po che'i sngags lan bdun 'don par bgyis na/_dpag tshad brgya stong du mar mchi 
[\[204b.6\]]'tshal na'ang dka' ba ma mchis par 'gyur lags so/_/sngags 'don pa'i tshe sgra 'byung bar mi bgyi'o/_/de la byang chub sems dpa' mig stong dang ldan pas rdzu 'phrul la rang dbang thob pa'i phyag rgya ni 'di lags te/_sngar sug pa lag pa g.yon 
[\[204b.7\]]pa'i mthe bos mthe'u chung gi sen mo'i steng du reg par bgyi'o/_/de'i rjes la sug pa lag pa g.yas pa'ang de bzhin du bgyis nas/_sor mo gzhan gsum ni so sor yan par bsgreng ste/_lag ngar gyi tshigs sbyar nas spyi bo'i steng du bzhag ste/_lus 
[\[205a\]]
[\[205a.1\]]po che'i sngags lan brgya rtsa brgyad 'don par bgyid na drang srong 'phur te mchi ba dag dang 'dra bar rang dbang du mchi bar 'gyur lags so/_/de la byang chub sems dpa' rnams sems rtse gcig tu spyan 'dren pa'i phyag rgya ni 'di lags te/_
[\[205a.2\]]sug pa gnyis nam mkha' la thal mo sbyar te lag ngar gyi tshigs sbyar nas mdzub mo gnyis ni phan tshun rgyu bar bgyi'o/_/sngags ni 'di lta ste/_o~M a ro li ka te le/_lo ki bi do ya/_sarba ya dru/_pra mar+d+ha na ka rA ya pu ru swA hA/_bcom ldan 
[\[205a.3\]]'das kyis de skad ces bka' stsal nas/_nyan thos chen po de dag dang byang chub sems dpa' de dag dang /_tshangs pa chen po dang /_lha dang /_klu dang /_gnod sbyin dang /_dri zar bcas pa'i 'jig rten thams cad bcom ldan 'das kyis 
[\[205a.4\]]gsungs pa la mngon par bstod do//_//byang chub sems dpa' spyan ras gzigs dbang phyug phyag stong spyan stong dang ldan pa thogs pa mi mnga' ba'i thugs rje chen po'i sems rgya cher yongs su rdzogs pa zhes bya ba'i gzungs cho ga dang bcas pa rdzogs so//_//
[\[205a.5\]]zhu chen gyi lots+tsha ba ban+de chos grub kyis rgya'i dpe las bsgyur te gtan la phab pa//[ {D898}]@##/_/'phags pa spyan ras gzigs dbang phyug gi gsang ba'i mdzod thogs pa med pa'i yid bzhin 
[\[205a.6\]]gyi 'khor lo'i snying po zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das drang srong gi ri la byang chub sems dpa' sems dpa' chen po'i tshogs mang po 
[\[205a.7\]]dang thabs cig tu bzhugs te/_de nas byang chub sems dpa' sems dpa' chen po spyan ras gzigs dbang phyug stan las langs te/_gos tshags bcos nas pus mo sa la btsugs te thal mo sbyar nas/_bcom ldan 'das la 'di skad ces gsol 
[\[205b\]]
[\[205b.1\]]to/_/bcom ldan 'das bdag la pad+ma du ma chen po'i tsan+dan gyi snying po'i 'khor lo zhes bgyi ba'i gzungs chen mo smon cing bgyi ba thams cad mngon par 'grub par bgyi ba mchis te/_gal te de bzhin gshegs pa'i thugs rje chen pos bdag gis bshad par gnang 
[\[205b.2\]]na/_bdag bcom ldan 'das kyi byin gyi brlabs kyi mthus sems can thams cad la sman par bgyi ba'i slad du bshad par 'tshal lags so/_/de ci'i slad du zhe na/_bcom ldan 'das gzungs 'di ni gzi byin chen po'i mthu dang ldan pas yid bzhin gyi nor bu rin 
[\[205b.3\]]po che chen po dang /_yid bzhin gyi ljon shing bzhin du smon pa thams cad yongs su rdzogs par bgyid pas so/_/de nas bcom ldan 'das kyis byang chub sems dpa' spyan ras gzigs dbang phyug la legs so legs so zhes bsngags pa brjod nas/_khyod 
[\[205b.4\]]kyis snying brtse ba'i phyir sems can gyi ched du 'di ltar zhugs pas na khyod thogs pa med pa'i gzungs 'di bshad par gnang bar bya'o/_/byang chub sems dpa' spyan ras gzigs dbang phyug de ltar bkas gnang ba dang /_langs nas thal mo sbyar te phyag byas nas slar 
[\[205b.5\]]stan la 'dug ste/_sems rtse gcig tu 'khor 'dus pa dag la rnam par bltas nas snying rje chen po dang ldan pa'i sems kyis sngags 'di smras so/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA sa twA ya/_ma hA kA ru Ni kA ya/_
[\[205b.6\]]tad+ya thA/_o~M tsakra pa ti tsin+tA ma Ni ma hA pad+me ru ru tiSh+Tha te/_badzra b+ha ra/_A ka rA ya hU~M swA hA/_'di ni lus kyi sngags lags so/_/o~M pad+me/_tsin+tA ma Ni/_ma hA badzra b+ha ra hU~M/_'di ni snying po'i sngags lags so/_o~M b+ha ra ta pad+me hU~M/_'di ni snying gi snying po'i sngags lags 
[\[205b.7\]]so/_/de'i tshe byang chub sems dpa' spyan ras gzigs dbang phyug gis yid bzhin 'khor lo'i gzungs 'di smras pa dang /_sa chen po yang rnam pa drug tu rab tu g.yos par gyur/_lha dang /_klu dang /_gnod sbyin dang /_dri za dang /_lha ma yin dang /_nam 
[\[206a\]]
[\[206a.1\]]mkha' lding dang /_mi'am ci dang /_lto 'phye chen po la sogs pa'i khang khyim rnams kyang rab tu g.yos par gyur/_bdud kyi rgyal po dang bdud kyi 'khor rnams kyang shin tu skrag cing 'jigs pa chen po skyes par gyur/_bdud kyi rgyal 
[\[206a.2\]]po'i gzhal med khang yang rab tu 'bar bar gyur/_gnod sbyin dang /_'dre srin ma rungs pa gzhan rnam pa sna tshogs kyang dngang zhing skrag pas gdong bkab ste sa la 'gyel bar gyur/_sems can dmyal ba'i sgo thams cad kyang phye nas sdug bsngal ba'i sems can rnams 
[\[206a.3\]]thar te/_lha'i bde ba mchog myong bar gyur to/_/de'i tshe lha rnams kyis kyang rin po che'i me tog dang /_rin po che'i rgyan gyi yo byad rnam pa sna tshogs kyi char mngon par phab par gyur/_lha'i rol mo rnams kyang bar snang la sgra sna tshogs phyung ste/_de bzhin 
[\[206a.4\]]gshegs pa la mchod pa byas par gyur to/_/de nas bcom ldan 'das kyis tshangs pa'i dbyangs kyis tshigs su bcad de/_byang chub sems dpa' sems dpa' chen po spyan ras gzigs dbang phyug la/_rigs kyi bu khyod sems can la snying brtse ba'i phyir 
[\[206a.5\]]gzungs 'di bshad pa nyid kyis sems can rnams kyis phan yon chen po thob par 'gyur ba legs so legs so zhes bsngags pa brjod do/_/de nas bcom ldan 'das kyis yang byang chub sems dpa' spyan ras gzigs dbang phyug la 'di skad ces bka' stsal to/_/rigs 
[\[206a.6\]]kyi bu sems can rnams kyi phyir rdzu 'phrul gyi rgyal po chen po'i gzungs 'di'i cho ga shod cig_/de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/_/rigs kyi bu'am/_rigs kyi bu mo'am/_dge slong 
[\[206a.7\]]ngam/_dge slong ma'am/_dge bsnyen nam/_dge bsnyen ma'am/_khye'u'am/_bu mo gzhon nu gang la la zhig gis tshe 'di nyid la rnam par smin pa mngon du myong bar 'tshal na/_gdugs mtshan sems rtse gcig tu nan tan brtson 'grus kyis gzungs 
[\[206b\]]
[\[206b.1\]]'di mi bskyud par bgyis te gdugs dang dus mi 'dam bar gtsang yang rung /_mi gtsang yang rung ste/_g.yar ston du bzlas par gyur na bgyi ba rnams don dang ldan par 'gyur lags so/_/ci yang rung ste/_don du bgyi zhing gnyer ba zhig mchis na lan brgya rtsa 
[\[206b.2\]]brgyad bzlas brjod bgyis na don brgya stong du ma 'grub par 'gyur bas/_rig sngags gzhan gang yid bzhin gyi 'khor lo'i gzungs 'di dang bskrun par bzod pa gang yang ma mchis lags so/_/de ci'i slad du zhe na/_'das pa dang da ltar gyi las ngan pa dang /_
[\[206b.3\]]sgrib pa lci ba rnams rab tu 'joms pas so/_/gang la la zhig gzungs 'di bzlas brjod bgyis na mnar ma mchis pa'i dmyal bar ltung bar 'gyur ba'i rigs dag kyang thar bar 'gyur la/_mtshams ma mchis pa lnga la sogs pa'i sdig rnams kyang 'byang bar 'gyur na/_
[\[206b.4\]]las ngan pa dang gdon bgegs dang bro nad gzhan thams cad lta smos kyang ci 'tshal lags/_gang dag rims nad nyin gcig pa dang /_nyin gnyis pa dang /_nyin gsum pa dang /_nyin bzhi pa dang /_nyin mtshan du bro 'tshal ba'am/_rlung dang /_mkhris 
[\[206b.5\]]pa'am/_bad kan la sogs pas bro 'chal ba dag la rig sngags 'di bzlas brjod bgyis par gyur na thams cad 'byang zhing sos par 'gyur lags so/_/gang zhig dug dang byad stems kyis phog par gyur tam/_lhog pa dang /_g.yan pa dang /_mdze 
[\[206b.6\]]nad dam/_phol mig gam/_rlung nad dam/_smyos pa'am/_klad pa bro 'tshal ba'am/_rna ba dang /_sna dang /_mchu dang /_lce dang /_mid pa dang /_kha dang /_gdong dang /_gtsug dang /_klad rgyas dang /_brang dang /_rtsib 
[\[206b.7\]]logs dang /_snying dang /_lto ba dang /_rked pa dang /_rgyab dang /_rkang pa dang /_lag pa la sogs pa thams cad bro 'tshal bar gyur na yang thams cad sos par bgyid/_ji tsam du lus kyi bro nad ci mchis pa thams cad kyang sos par bgyid 
[\[207a\]]
[\[207a.1\]]lags so/_/gnod sbyin dang /_srin po dang /_bi nA ya ka dang /_bdud sdig can dang /_'dre gdon dag gis kyang gnod pa bgyid par mi 'gyur lags so/_/mtshon cha dang /_dmag tshogs dang /_chab dang /_zhugs dang /_
[\[207a.2\]]rlung dang /_char pa dang /_ser ba ma rungs pa dag gis kyang 'jigs par mi 'gyur ro/_/dgra dang /_chom rkun dang /_rgyal po ma rungs pa dang /_rkun po ma rungs pa dag gis kyang gnod par bgyid par mi 'gyur ro/_/glo bur du 'chi ba'i dus byed 
[\[207a.3\]]par mi 'gyur/_rmi lam ngan pa rmi bar mi 'gyur/_rtsangs pa dang /_sbrul dang /_sdig pa dang /_srin bu gyi med dang /_rkang mang dang /_gcan gzan gdug pa ma rungs pa dang /_seng ge dang /_stag dang /_spyang ki dag gis kyang gnod pa 
[\[207a.4\]]bgyid par mi 'gyur lags so/_/g.yul ngor 'thab pa'i tshe thams cad du rgyal bar 'gyur lags so/_/gal te bla'i bgyi ba dag gis rtsod par gyur na yang 'dum par 'gyur te/_gzungs 'di lan cig bzlas na gong du bstan pa de dag thams cad yid 
[\[207a.5\]]bzhin du 'grub par 'gyur lags so/_/gang la la zhig gis gdugs re gzungs 'di lan brgya rtsa brgyad bzlas brjod bgyis na/_byang chub sems dpa' spyan ras gzigs dbang phyug gis 'di skad du/_rigs kyi bu khyod ma 'jigs shig_/
[\[207a.6\]]ci zhig smon cing ci zhig yongs su gnyer bar byed/_thams cad khyod la sbyin no zhes bgo bar 'gyur/_de bzhin gshegs pa tshe dpag med kyang sku mngon du ston par 'gyur/_mdo las gsungs pa bzhin du 'jig rten gyi khams bde ba can gyi bkod pa'i dngos 
[\[207a.7\]]po dag kyang mthong bar 'gyur/_'jig rten gyi khams bde ba can gyi byang chub sems dpa'i tshogs rnams kyang mthong bar 'gyur/_phyogs bcu'i sangs rgyas thams cad kyang mthong bar 'gyur/_byang chub sems dpa' spyan ras gzigs dbang phyug gi 
[\[207b\]]
[\[207b.1\]]gnas ri po Ta la yang mthong bar 'gyur/_bdag nyid kyi lus kyang yongs su dag par 'gyur bas rtag par rgyal po dang blon po rnams kyis bkur zhing rim gro bgyid par 'gyur/_skye bo mang pos byams shing bkur bar 'gyur/_skye ba thams cad du ma'i mngal 
[\[207b.2\]]du mi skye zhing pad+ma'i steng du skye bar 'gyur/_bkod pa mchog dang ldan par 'gyur/_skye ba thams cad du sngon gyi gnas rjes su dran par 'gyur/_'di nas mngon par rdzogs par 'tshang rgya ba'i bar du nam yang ngan 'gro rnams su mi ltung zhing rtag par sangs rgyas kyi 
[\[207b.3\]]spyan sngar skye bar 'gyur lags te/_'di ni sdig pa'i las thams cad rnam par 'joms pa'i gzungs zhes bgyi ba lags so/_/sdig pa thams cad rnam par 'joms pa'i gzungs kyi le'u ste dang po'o//_//de nas byang chub sems dpa' spyan ras 
[\[207b.4\]]gzigs dang dbang phyug sems can la snying brtse ba'i phyir yang yid bzhin gyi 'khor lo'i snying po'i gzungs gsang ba'i cho ga bstan pa su yang rung ba gces pa'i don grub pa zhig mchis na/_thams cad rang zhi bar 'gyur lags so/_/de yang rnam pa gnyis te/_'di lta 
[\[207b.5\]]ste/_'jig rten gyi nor dang 'jig rten las 'das pa'i nor gang lags pa'o/_/de la 'jig rten pa'i nor ni gser dang dngul la sogs pa'i rin po che rnams so/_/'jig rten las 'das pa'i nor ni bsod nams dang /_ye shes kyi bkod pa rnam pa gnyis 
[\[207b.6\]]dang ldan zhing lus dang sems rab tu bde ba dang /_skye bo mang pos byams shing bkur ba dang /_sdug bsngal ba'i sems can thams cad yongs su skyob pa dang /_byams pa'i sems rgyas nas blo dang ldan pa rnams bde ba stsol ba dang /_'tsho ba'i yo byad 'phel 
[\[207b.7\]]zhing mthu stobs rtag pa gang lags pa'o/_/gsang ba'i mdzod kyi spyod yul 'di ni gzhan dag la brjod par mi bgyi'o/_/gang la la zhig bdag gi yid bzhin gyi 'khor lo'i gzungs kyi dngos grub mchog thob par 'tshal na/_sems rtse gcig tu dus thams cad 
[\[208a\]]
[\[208a.1\]]dang /_gnas thams cad du gtsang yang rung mi gtsang yang rung ste/_rtag par bzlas brjod bgyis na nongs pa ci yang ma mchis pas bzlas brjod bgyi ba'i grangs tshang bar bgyis nas/_gzhan yang byang chub sems dpa' spyan ras gzigs dbang 
[\[208a.2\]]phyug gi ming dang /_yid bzhin gyi 'khor lo'i gzungs kyi ming dang /_gang zag de'i ming nas brjod de/_gal te rgyal po 'am/_rgyal bu'am/_btsun mo'am/_slas sam/_rgyal po'i bu mo'am/_bram ze'am/_rgyal rigs sam/_dmangs rigs sam/_gdol 
[\[208a.3\]]pa'am/_skyes pa'am/_bud med dam/_khye'u 'am/_bu mo gzhon nu ma'am/_mu stegs sna tshogs dag la bsten cing mdza' bar 'tshal na de dag gi ming nas brjod de rtag par tho rangs kyi tshe bzlas pa'i grangs tshang bar bgyi'o/_/gal te dngos grub mchog gnyer 
[\[208a.4\]]zhing rgyal po la bsten par 'tshal na dgung zhag bdun gyi bar du rtag par tho rangs kyi tshe lan stong rtsa brgyad bzlas na mjal bar 'gyur lags so/_/gal te btsun mo la bsten par 'tshal na lan dgu brgya bzlas par bgyi'o/_/rgyal bu la bsten par 'tshal na lan 
[\[208a.5\]]brgyad brgya bzlas par bgyi'o/_/slas dag mthong bar 'tshal na lan bdun brgya bzla bar bgyi'o/_/rgyal po'i bu mo la bsten par 'tshal na lan drug brgya bzla bar bgyi'o/_/bram ze la bsten par 'tshal na lan lnga brgya bzla bar bgyi'o/_/rgyal rigs 
[\[208a.6\]]la bsten par 'tshal na lan bzhi brgya bzla bar bgyi'o/_/dmangs rigs la ni sum brgya'o/_/gdol pa la ni nyis brgya'o/_/dge slong dang /_dge slong ma la ni lan brgya'o/_/dge bsnyen dang /_dge bsnyen ma la ni lan dgu bcu'o/_/khye'u gzhon nu 
[\[208a.7\]]dang bu mo gzhon nu ma la ni lan drug cu'o/_/'di ni bsten cing mdza' bar bgyi ba'i cho ga zhes bgyi ste/_nor dang /_bran dang /_rta dang /_bde ba'i yo byad thams cad 'byor par bgyid lags so/_/gang la la zhig snying du sdug cing mdza' bdag ring po na mchi 
[\[208b\]]
[\[208b.1\]]ba dang mjal bar 'tshal na yid la bsams pa bzhin du rlung bzhin du mchi bar 'gyur lags so/_/ci bgyi'o 'tshal bzlas brjod bgyi ba'i grangs tshang bar gyur na don de dag 'grub par 'gyur lags so/_/gal te byang chub sems dpa' spyan ras 
[\[208b.2\]]gzigs dbang phyug mthong bar 'tshal na lan stong rtsa brgyad bzlas brjod bgyis na de'i lus yang dag pa nyid mthong zhing bsam pa thams cad rdzogs par bgyid lags so/_/gal te lag na rdo rje mthong bar 'tshal na bzlas brjod lan khri bgyis na lus mngon 
[\[208b.3\]]sum du bstan nas/_de la brtse zhing phas bu la byams pa bzhin du sems kyi smon pa rnams stsol bar 'gyur lags so/_/gal te sangs rgyas dang 'khor 'dus pa mang po mthong bar 'tshal na lan khri sum stong bzlas brjod bgyis na de bzhin du mthong bar 'gyur 
[\[208b.4\]]lags so/_/gal te gdugs mtshan bdun gyi bar du rgyun chad pa ma mchis par bzlas brjod bgyis na rig sngags 'chang rnams mngon sum du ston cing /_so so nas rang rang gi sngags kyi mthu ci mchis pa gang zag de la stsol nas yongs su srung bar bgyid de/_
[\[208b.5\]]zhag bdun pa la ni stong gsum gyi stong chen po'i 'jig rten gyi khams kyi dbang pa dang /_brgya byin lha'i dbang po rnams 'khor dang bcas te mchis nas/_de'i smon pa rnams stsol bar bgyid do/_/bzlas brjod kyi cho ga gong du bstan pa bzhin du bgyis na smon pa rnams 
[\[208b.6\]]yongs su rdzogs par bgyid de/_'di ni byang chub sems dpa' spyan ras gzigs dbang phyug gi gsang ba'i mdzod las thams cad byams shing mos par 'gyur ba'i cho ga zhes bgyi ba lags so/_/byang chub sems spyan ras gzigs dbang phyug gi gsang ba'i mdzod 
[\[208b.7\]]las thams cad byams shing mos par 'gyur ba'i cho ga'i le'u ste gnyis pa'o//_//de nas byang chub sems dpa' spyan ras gzigs dbang phyug gzhan yang sems can rnams la snying brtse ba'i phyir gang gis mthong ba dag byams shing dga' bar 'gyur ba'i sman sbyar 
[\[209a\]]
[\[209a.1\]]nas lus la thogs te 'gro na mchog tu mngon par 'grub cing bsam pa thams cad yid bzhin du 'grub pa'i cho ga bstan pa/_gi'u wang dang /_tsan+dan dkar po dang /_gur gum dang /_ga pur dang /_gla rtsi dang /_dza ti pha la 
[\[209a.2\]]dang /_li shi dang /_ka ko la dang /_pad+ma dang /_ut+pa la sngon po dang /_gser gyi gyim pag rnams cha mnyam par bgyis te brdungs nas sbrang rtsi dkar pos sbrus te/_snga ma'i sngags stong rtsa brgyad bzlas nas lus la bdugs sam/_gos la bdugs sam/_
[\[209a.3\]]mig la bskus sam/_dpral ba la thig le bgyis sam/_lus la byugs na rgyal po dang /_btsun mo dang /_blon po rnams dang /_bran rnams dang /_skyes pa dang /_bud med la sogs pa byams shing dga' ba dang /_lam gyi chos la bkur zhing byang chub tu 
[\[209a.4\]]sems bskyed nas/_lus kyi zho sha dang /_nor rdzas dag phangs pa ma mchis par gtong zhing rim gro bgyid par 'gyur te/_brjod kyis mi lang lags so/_/ji ltar nyi zla thams cad kyis mthong bar mos pa bzhin du sgrub pa'i don rnams 'byor cing 'grub par 'gyur 
[\[209a.5\]]lags so/_/gang la la zhig sman 'di thogs par 'gyur na kha na ma tho ba'i sgrib pa rnams zhu byang nas bgegs thams cad las thar bar 'gyur lags so/_/rgyal po'i mthus nan gyis 'phrog pa dang /_chab kyis ded pa dang /_zhugs kyis tshig pa dang /_
[\[209a.6\]]mtshon cha rnam pa sna tshogs dang /_dug dang /_'ching ba'i nyon mongs pa thams cad las thar bar 'gyur lags so/_/bsam pa thag pa nas sman a ka ta sbyor ba'i cho ga 'di bgyis na thams cad kyis byams shing dga' bar 'gyur lags so/_/sman 'dis 
[\[209a.7\]]bdugs pas bab chol du g.yar khar stsal bar bgyi ste/_'di ni spyan ras gzigs dbang phyug gis gzhan dag la byams shing dga' bar 'gyur ba'i sman gyi cho ga zhes bgyi lags so/_/byang chub sems dpa' spyan ras gzigs dbang phyug gi yid bzhin gyi 
[\[209b\]]
[\[209b.1\]]'khor lo'i gzungs las gzhan dag la byams shing dga' bar 'gyur ba'i sman a ka ta sbyar ba'i cho ga'i le'u ste gsum pa'o//_//byang chub sems dpa' spyan ras gzigs dbang phyug gis/_gzhan yang sems can rnams la snying brtse ba'i phyir thams cad kyi 
[\[209b.2\]]yid du 'ong zhing dga' bar 'gyur ba'i sman khar mur ba'i cho ga bstan pa ga bur dang /_gla rtsi dang /_gur gum zhib mor btags te/_gi'u wang dang bsres na gong du bstan pa'i sngags rnam pa gsum re rer yang lan stong rtsa brgyad bzlas te/_chab gtsang mas 
[\[209b.3\]]sbyar nas ril bu che chung shing mgo stong gi 'bras bu tsam du bgyis te/_yang sngags gong ma gsum lan brgya rtsa brgyad bzlas nas grib ma la bskams te/_gdugs dang /_rlung gis ma phog par bgyis nas/_ril bu re re la yang gong ma'i sngags rnam 
[\[209b.4\]]pa gsum lan bdun bdun gyis btab ste/_ril bu gcig khar mur nas rgyal po'am/_blon po nye phan nam/_skye bo'i tshogs mang po dag la gtam bgyis par gyur na bkur sti bgyis nas/_nor dang rin po che dag phangs pa ma mchis par ci dang ci 
[\[209b.5\]]'tshal ba thams cad stsol bar 'gyur/_tshig tu smras so 'tshal thams cad kyis yid ches shing nyan par 'gyur/_bsgo ba zhig mchis na yang thams cad nyan cing bgyid par 'gyur lags so/_/khar sman mur ba'i tshe rtag par sngags bzla 'tshal te/_
[\[209b.6\]]spyan ras gzigs dbang phyug gis smon pa rnams 'grub par bgyid lags so/_/byang chub sems dpa' spyan ras gzigs dbang phyug gi gzugs kyi mdun du spos chab kyis dkyil 'khor gru bzhi chu zheng khru bzhis 'khor ba cig bgyis te/_dkyil 'khor 
[\[209b.7\]]gyi nang du rtsi shing gi me tog rnam pa sna tshogs ci 'byor pa bkram zhing /_tsan+dan dkar po bsregs nas sman gyi ril bu snga ma blangs te dkyil 'khor gyi nang du bzhag nas/_rgyal mtshan bzhi gzugs shing /_yol ba dang /_bla re dkar po bres te/_dkyil 'khor 
[\[210a\]]
[\[210a.1\]]gyi steng du pad+ma dkar po bzhi yang bris te/_byang chub sems dpa' spyan ras gzigs dbang phyug la mchod pa bgyis lags pa'i rjes la snying po'i sngags dang /_snying gi snying po'i sngags lan brgya rtsa brgyad bzla bar bgyi'o/_/lus kyi sngags kyang 
[\[210a.2\]]lan brgya rtsa brgyad bzlas nas tsan+dan dkar po bsregs te/_me tog gtor na de'i tshe smon pa thams cad kyang 'grub par 'gyur la/_dkyil 'khor gyi nang na mchis pa'i sman blangs te lus la btags na phyogs gang du mchi yang rung ste/_ci dang ci gnyer ba thams cad 
[\[210a.3\]]'grub par 'gyur/_tshig tu smras pa thams cad kyis yid ches shing nyan par 'gyur/_don du sgrub pa thams cad 'grub par 'gyur lags so/_/sems rtse gcig tu ma bgyis pa ni ma gtogs te/_'di ni yid bzhin tsan+dan gyi 'khor lo las sman mur ba'i cho 
[\[210a.4\]]ga zhes bgyi lags so/_/byang chub sems dpa' spyan ras gzigs dbang phyug gi yid bzhin gyi 'khor lo las sman mur ba'i cho ga'i le'u ste bzhi pa'o//_//de nas byang chub sems dpa' spyan ras gzigs dbang phyug gis/_gzhan yang sems can rnams la 
[\[210a.5\]]snying brtse ba'i phyir skye bo mang po thams cad kyis mthong na byams shing dga' bar 'gyur ba'i cho ga bstan pa/_sman shi ri ka ku shu dang /_pad+ma le brgan dang /_pad+ma sngon po dang /_rgya mtsho'i chab kyi dbu ba dang /_nya rkun mnag po'i rus pa dang /_ba bla dang /_
[\[210a.6\]]ka kun ban s+ya dang /_gi'u wang dang /_gur gum dang /_rgya'i gur gum dang /_pi pi ling dang /_na le sham dang /_bca' sga rnams cha mnyam par bgyis te brdungs nas zhib mor btsags te sman snga ma srang gcig mchis na gla rtsi dang /_ga bur srang 
[\[210a.7\]]phyed stsal nas zhib tu bdar te/_spyan ras gzigs dbang phyug gi gzugs kyi mdun du sbyar ba bgyis lags pas/_snga ma'i sngags rnam pa gsum re re yang lan stong rtsa brgyad bzlas te/_sems can thams cad la byams pa dang /_snying brtse ba'i sems 
[\[210b\]]
[\[210b.1\]]bskyed nas sman de dag byang chub sems dpa' spyan ras gzigs dbang phyug gi rkang pa'i drung du gzhag par bgyi'o/_/de'i rjes la reg par bgyis nas khar ba'i thur mas blangs te mig tu stsal na mig dang /_klad pa bro 'tshal ba dang ling tog gis bsgribs pa thams 
[\[210b.2\]]cad dang /_sprin dkar dang /_mchi ma 'dzag pa dang /_sprin dmar dang /_long nad dang /_klad pa bro 'tshal ba thams cad sos par 'gyur lags so/_/rtag par gdugs re bzhin du sman 'di mig tu stsal na mig nad thams cad 'byang bar 'gyur lags 
[\[210b.3\]]so/_/gdugs gnyis stsal na lus kyi bro nad thams cad 'byang bar 'gyur ro/_/gdugs gsum stsal na smyo ba'i bro nad rnam pa brgyad cu rtsa bzhi 'byang bar 'gyur lags so/_/gdugs bzhi stsal na phyi nang gi sgrib pa thams cad kyis sgrib par mi 'gyur ro/_/
[\[210b.4\]]gdugs lnga stsal na dgra dang 'thab pa na thams cad du rgyal bar 'gyur ro/_/gdugs drug stsal na sdig pa'i las dang /_nyon mongs pa dang /_lci ba bzhi dang /_mtshams ma mchis pa lnga dang /_rmi lam ngan pa dang /_byad stems thams cad rnam 
[\[210b.5\]]par 'joms shing /_ngan 'gro rnams su nam yang ltung bar mi 'gyur lags so/_/gdugs bdun stsal na rgyal po dang /_blon po chen po dang /_skye bo mang po thams cad rjes su 'brang zhing bkur sti bgyis nas yid ches shing byams par 'gyur ro/_/zhag 
[\[210b.6\]]bdun phrag gnyis kyi bar du stsal na rang dbang chen po thob par 'gyur ro/_/zhag bdun phrag gsum gyi bar du stsal na rgyal po dang /_blon po chen po dag dang mdza' bar 'gyur ro/_/zhag bdun phrag bzhi'i bar du stsal na gnod sbyin 'khor dang bcas pa rnams rim gro 
[\[210b.7\]]bgyid par 'gyur ro/_/zhag bdun phrag lnga'i bar du stsal na lha ma yin dang /_klu dang gnod sbyin dang /_srin po rnams g.yog bgyid par 'gyur ro/_/zhag bdun phrag drug gi bar du stsal na nam mkha' lding dang srin po mthu chen po dang ldan pa rnams kyis 
[\[211a\]]
[\[211a.1\]]mngon par rdzogs par 'tshang rgya ba'i bar du yongs su bsrung bar bgyid pas byad stems dang 'dre gdon rnams kyis tshugs par mi 'gyur ro/_/zhag bdun phrag bdun gyi bar du stsal na lha nag po chen po dang 'dre srin sde brgyad rnams nye bar lhags nas rjes 
[\[211a.2\]]su 'brang zhing g.yog bgyid par 'gyur ro/_/zhag bdun phrag brgyad kyi bar du stsal na an+t+rad nar 'gyur ro/_/zhag bdun phrag dgu'i bar du stsal na gter thams cad mthong bar 'gyur ro/_/zhag bdun phrag bcu'i bar du stsal na lha ma yin gyi khang khyim gyi sgo 
[\[211a.3\]]rang bye nas de na ci mchis pa thams cad mthong bar 'gyur/_'byung zhing 'jug pa la thogs pa ma mchis par 'gyur ro/_/zhag bdun phrag bcu gcig gi bar du stsal na sman zhugs ltar 'bar ba ji snyed pa thams cad mngon sum du dga' bar 'gyur bas/_
[\[211a.4\]]tshe ring bar 'gyur 'tshal lam/_mthu chen po dang ldan bar 'tshal na yang de bzhin du 'grub par 'gyur ro/_/zhag bdun phrag bcu gnyis kyi bar du stsal na drang srong mang po rnams kyis rin po che'i gter rnams phye ste nye bar bstan nas yid bzhin du longs spyod 
[\[211a.5\]]par 'gyur ro/_/zhag bdun phrag bcu gsum gyi bar du stsal na klu'i gzhal med khang rnams sgo rang bye nas blta ba dag la thogs pa ma mchis par 'gyur ro/_/zhag bdun phrag bcu bzhi'i bar du stsal na 'dod pa'i khams kyi lha rnams kyi gzhal med khang dag 
[\[211a.6\]]sgo rang bye bar 'gyur bas thams cad mthong bar 'gyur ro/_/zhag bdun phrag [{]bcwa [,]bco [}]lnga'i bar du stsal na mtshan mo mun nag gi nang na yang gdugs bzhin du gsal bar 'gyur ro/_/zhag bdun phrag bcu drug gi bar du stsal na sa'i 'og gi rdo rje'i sa gzhi dang rlung 
[\[211a.7\]]gi dkyil 'khor yang mthong bar 'gyur ro/_/zhag bdun phrag bcu bdun gyi bar du stsal na gling bzhi po rnams su sems can dmyal ba'i sems can ji snyed mchis pa yang thams cad mthong bar 'gyur la/_de'i mthu'i dbang gis sdug bsngal myong ba'i sems 
[\[211b\]]
[\[211b.1\]]can de dag thams cad kyang thar bar 'gyur ro/_/zhag bdun phrag [{]bcwa [,]bco [}]brgyad kyi bar du stsal na gang zag de nyi ma lta bu'i mthu thob par 'gyur ro/_/zhag bdun phrag bcu dgu'i bar du stsal na lag na rdo rje'i lus yang dag pa nyid mthong bar 'gyur bas smon pa rnams 
[\[211b.2\]]yongs su rdzogs par bgyid do/_/zhag bdun phrag nyi shu'i bar du stsal na spyan ras gzigs dbang phyug snying rje chen po dang ldan pa mthong bar 'gyur bas smon pa thams cad yongs su rdzogs par bgyid do/_/zhag bdun phrag nyi shu rtsa gcig gi bar du stsal na rdzu 'phrul 
[\[211b.3\]]gyi rkang pa thob par 'gyur/_/gzugs kyi khams kyi lha rnams kyi gzhal med khang gi sgo rnams rang bye nas thams cad mthong bar 'gyur ro/_/phyogs bcu'i sangs rgyas dang byang chub sems dpa' rnams dang /_sangs rgyas kyi zhing yongs su dag pa rnams kyang 
[\[211b.4\]]mthong bar 'gyur ro/_/lo gcig gi bar du stsal na yongs su dag pa'i mig lnga 'thob par 'gyur lags so/_/gang la la zhig spyod pa'i cho ga 'di mngon par 'grub par 'tshal pa gang lags pa des bstan pa 'di la shin tu mngon par yid che par bgyi zhing /_
[\[211b.5\]]sems can la snying brtse bar bgyi ste/_the tshom ma mchis na gong du bstan pa bzhin du thams cad 'grub par 'gyur lags so/_/gal te the tshom 'tshal bar 'gyur na cho ga rnams grub par dka' ste/_'di ni spyan ras gzigs dbang phyug gi tsan+dan nor bu'i 
[\[211b.6\]]'khor lo las mig sman gyi cho ga zhes bgyi ba lags so/_/byang chub sems dpa' spyan ras gzigs dbang phyug gi sems kyi 'khor lo las mig gi sman gyi le'u ste lnga pa'o//_//de'i tshe byang chub sems dpa' spyan ras gzigs dbang phyug gis 
[\[211b.7\]]gzhan yang sems can rnams la snying brtse ba'i phyir sgrub pa'i don thams cad grub par byed pa/_nyon mongs pa dang kha na ma tho ba'i sgrib pa dang /_las ngan pa thams cad rnam par 'joms pa/_dgra thams cad 'dul ba/_bi nA ya ka khro ba'i sems nye bar 
[\[212a\]]
[\[212a.1\]]zhi nas skye bo mang po la gnod pa mi byed cing byams pa'i sems skye bar 'gyur ba/_sbyin sreg ho~M bkra shis kyi cho ga bstan pa/_dog sa brkos te zhugs thab khru gang gru bzhi pa cig bgyis nas me tog ma len tsa su dang /_yungs kar dang /_zho dang /_
[\[212a.2\]]sbrang rtsi dang /_chab mar cha mnyam par bsres te/_a ga ru dang /_tsan+dan dang /_shing dri can so so nas srid du sor bcu gnyis zheng du sor gcig mchis pa gtubs te/_thab tu bsreg par bgyi zhing sman nyung zad cig blangs nas lan cig sngags 
[\[212a.3\]]kyis btab ste/_zhugs kyi nang du dor ba lan stong rtsa brgyad tshang bar bgyis na/_las kyi sgrib pa thams cad rnam par 'joms shing tshe lo brgya nyi shu thub par 'gyur lags so/_/zhag bdun gyi bar du rgyun chad pa ma mchis par ho~M gyi cho ga bzhin bgyis na tshe lo stong 
[\[212a.4\]]thub cing lus kyang yongs su dag par 'gyur ro/_/zhag bdun phrag gnyis kyi bar du cho ga bzhin du bgyis na rgyal po dang /_rgyal bu dang /_blon po chen po nye phan dang /_skye bo phal pa rnams kyang skyabs su mchis nas bsnyen bkur bgyid par 'gyur ro/_/zhag 
[\[212a.5\]]bdun phrag gsum gyi bar du cho ga bzhin du bgyis na sum cu rtsa gsum gyi lha rnams 'khor dang bcas pa dang /_nyi zla'i lha dang rgyal po chen po bzhi 'khor dang bcas pa yang nye bar lhags nas yongs su bsrung bar 'gyur/_lag na rdo rjes kyang dngos grub chen po stsol bar 
[\[212a.6\]]'gyur/_byang chub sems dpa' spyan ras gzigs dbang phyug gis kyang smon pa chen po rnams yongs su skong bar 'gyur lags so/_/gal te yul khams su char dkon par gyur na yungs kar dang chab mar la sngags 'dis btab ste/_gdugs gsum gyi bar 
[\[212a.7\]]du zhugs kyi nang du bsregs na char ba 'bab par 'gyur/_gal te char che ste mi khums na thab de'i thal ba blangs nas sngags lan brgya rtsa brgyad kyis btab ste/_gnam du gtor na char pa khums par 'gyur ro/_/gal te ser ba ma rungs pa babs sam/_rlung drag 
[\[212b\]]
[\[212b.1\]]po glo bur du langs par gyur na yang thal ba de blangs nas lan brgya rtsa brgyad sngags kyis btab ste/_sprin mchis pa'i phyogs su gtor na zhi bar 'gyur lags so/_/sngags 'di rtag par bzlas brjod bgyis na mthu stobs mthu bo che dang 'dra bar 'gyur bas/_lus 
[\[212b.2\]]'di spangs nas 'jig rten gyi khams bde ba can du skye bar 'gyur/_mngon par rdzogs par 'tshang rgya ba'i bar du skye ba thams cad sngon gyi gnas rjes su dran pa thob par 'gyur lags so/_/de nas bcom ldan 'das la byang chub sems dpa' spyan ras gzigs dbang 
[\[212b.3\]]phyug gis 'di skad ces gsol to/_/bcom ldan 'das tsan+dan gyi snying po'i 'khor lo'i gzungs 'di bdag gis bstan pa bzhin du dge slong ngam/_dge slong ma'am/_dge bsnyen nam/_dge bsnyen ma'am/_skyes pa'am/_bud med gang la la zhig 
[\[212b.4\]]gis lan cig 'chang bar bgyid na gdon mi za bar 'grub par 'gyur bas the tshom gyi bsam pa bskyed par mi bgyi'o/_/yid la bsams pa'i don thams cad thob par 'gyur bas shin tu mngon par yid ches par bgyi zhing the tshom bskyed par mi bgyi'o/_/de nas bcom 
[\[212b.5\]]ldan 'das kyis byang chub sems dpa' spyan ras gzigs dbang phyug la khyod snying rje chen pos yid bzhin gyi 'khor lo'i gzungs kyi cho ga gya nom pa 'di yang dag par bshad de/_'dzam bu'i gling gi sems can thams cad la phan pa dang /_bde bar byas pa 
[\[212b.6\]]legs so legs so zhes bsngags pa brjod do/_/gang la la zhig gis sems bskyed de kha nas bzlas brjod byas na dngos grub thob par 'gyur ro/_/de ltar yin mod kyi ngas bstan pa bzhin du sems can rnams la yang nas yang du nan tan brtson 'grus kyis rjes 
[\[212b.7\]]su bstan nas dngos grub thob par bya ba'i ched du lus nye bar ston la/_nga'i tshig dang 'gal bar ma byed cig dang nga yang rjes su yi rang ngo /_/de nas bcom ldan 'das la byang chub sems dpa' spyan ras gzigs dbang phyug gis 'di skad ces gsol to/_/bcom 
[\[213a\]]
[\[213a.1\]]ldan 'das bdag ni bskal pa dpag tu ma mchis pa nas byams pa dang brtse ba'i sems kyis sems can la rjes su ston cing /_rtag par yongs su bsrungs nas dngos grub stsal ba ni bcom ldan 'das nyid kyis mkhyen cing dbang du gyur pa lags so/_/sems 
[\[213a.2\]]can rnams kyi slad du yid bzhin gyi 'khor lo'i gzungs 'di bshad pa lags pas/_gang la la zhig gis len cing 'chang ba dang /_rtag par bdag nyid bzlas brjod bgyi ba'i grangs tshang bar bgyis na smon pa rnams grub par 'gyur te/_bdag ni de ltar bcom 
[\[213a.3\]]ldan 'das kyi byin gyi brlabs kyi mthus sems can sdug bsngal ba rnams yongs su bskyab par bgyid pa lags so/_/de'i tshe byang chub sems dpa' sems dpa' chen po spyan ras gzigs dbang phyug gis yid bzhin gyi 'khor lo'i gzungs 'di smras pa dang /_'khor 
[\[213a.4\]]'dus pa chen po thams cad rab tu dga' nas mngon par yid ches pas yang dag par blangs te spyod par gyur to/_/byang chub sems dpa' spyan ras gzigs dbang phyug gi yid bzhin gyi 'khor lo'i gzungs las sbyin sreg hoM gyi cho ga sman sbyor ba'i le'u ste drug pa'o//_//
[\[213a.5\]]'phags pa byang chub sems dpa' spyan ras gzigs dbang phyug gi gsang ba'i mdzod thogs pa med pa'i yid bzhin gyi 'khor lo'i snying po zhes bya ba'i gzungs rdzogs so//_//zhu chen gyi mkhan po dang lots+tsha ba bcom ldan 'das kyi ring lugs pa ban+de chos grub kyis 
[\[213a.6\]]rgya'i dpe las bsgyur cing zhus te gtan la phab pa//[ {D899}]@#/_/rgya gar skad du/_Ar+ya a ba lo ki te shwa ra e ka da sha mu kha nA ma d+hA ra NI/_bod skad du/_'phags pa spyan ras gzigs 
[\[213a.7\]]dbang phyug zhal bcu gcig pa zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/de nas byang chub sems dpa' sems dpa' chen po spyan ras gzigs dbang phyug rig sngags 'chang du mas yongs su bskor te/_bcom 
[\[213b\]]
[\[213b.1\]]ldan 'das ga la ba der song nas bcom ldan 'das kyi zhabs la mgo bos phyag 'tshal te lan gsum bskor ba byas nas phyogs gcig tu 'dug ste/_bcom ldan 'das la 'di skad ces gsol to/_/bcom ldan 'das snying po gdong bcu gcig pa zhes bgyi ba 'di 
[\[213b.2\]]ni sangs rgyas bye ba phrag bcu gcig gis gsungs pa lags te/_de sems can thams cad la sman pa dang bro nad thams cad rab tu zhi bar bgyid pa dang sdig pa dang bkra mi shis pa dang rmi lam ngan pa thams cad bzlog par bgyi ba dang /_dus ma lags par 'gum 
[\[213b.3\]]pa thams cad bzlog par bgyi ba dang ma zhugs pa rnams dad par bgyi ba dang /_bgegs dang log 'dren rnams rab tu zhi bar bgyi ba'i slad du bshad par bgyi'o/_/bcom ldan 'das snying po 'dis bsrung bar bgyi ba dang /_yongs su bskyab pa dang /_
[\[213b.4\]]yongs su gzung bar bgyis pa dang /_zhi ba dang bde legs su 'gyur bar bgyis pa dang /_chad pa spangs pa dang /_mtshon cha spangs pa dang /_dug gzhil ba bgyis pa dang /_gang la la zhig 'gal bar bgyid pa de ma mchis te/_de ni 'jig rten lha dang 
[\[213b.5\]]bcas pa bdud dang bcas pa tshangs pa dang bcas pa dge sbyong dang bram zer bcas pa na bdag gis ma mthong ste/_sngon gyi las kyi rnam par smin pa ni ma gtogs lags so/_/snying po 'di ni sangs rgyas bcom ldan 'das thams cad kyis bstod cing dgongs pa 
[\[213b.6\]]lags so/_/bcom ldan 'das bdag gi snying po 'di ni de bzhin gshegs pa thams cad kyis rjes su thugs rangs par mdzad pa lags so/_/bcom ldan 'das bdag gis dran lags te/_bskal pa gang gA'i klung gi bye ma snyed kyi snga rol na de bzhin gshegs 
[\[213b.7\]]pa pad+ma brgya'i spyan gtsug gis chags pa'i dus 'joms pa'i 'od zer gyi rgyal po zhes bgyi ba byung ste/_bdag drang srong du gyur pas de bzhin gshegs pa de las 'di mnos lags te/_thos ma thag tu phyogs bcu'i de bzhin gshegs pa thams cad mngon du 
[\[214a\]]
[\[214a.1\]]gyur/_mi skye ba'i chos la bzod pa yang thob ste/_de ltar bdag gis snying po 'di ni gces spras bgyid pa lags so/_/de lta lags pas rigs kyi bu'am/_rigs kyi mo dad pa dang ldan pas gus par bgyis la snying po 'di brjod par 
[\[214a.2\]]bya'o/_/gzhan yid la mi bgyid par rtag tu brjod par bgyi'o/_/nang par langs nas brgya rtsa brgyad bton na tshe 'di la yon tan bcu yongs su 'dzin par 'gyur te/_bcu gang zhe na/_bro nad ma mchis par 'gyur ba dang de bzhin gshegs pa thams cad kyis 
[\[214a.3\]]yongs su bzung bar 'gyur ba dang /_des bsgrim mi 'tshal bar nor dang 'bru dang dbyig rnams rnyed par 'gyur ba dang /_dgra thams cad khugs shing thul bar 'gyur ba dang /_rgyal po'i tshogs rnams gsong por smra bar sems par 'gyur ba dang /_lus la dug 
[\[214a.4\]]gis mi tshugs pa dang dbyig dug gis mi tshugs pa dang rims kyis mi tshugs par 'gyur ba dang /_mtshon chas mi tshugs par 'gyur ba dang /_chab kyis 'gum pa'i dus bgyid par mi 'gyur ba dang /_zhugs kyis 'gum pa'i dus bgyid par mi 'gyur ba 
[\[214a.5\]]dang /_dus ma lags par 'gum pas 'gum pa'i dus bgyid par mi 'gyur ba lags so/_/gzhan yang yon tan bzhi yongs su 'dzin par 'gyur te/_'gum pa'i dus kyi tshe de bzhin gshegs pa mthong bar 'gyur ba dang /_ngan song rnams su skye bar mi 'gyur ba 
[\[214a.6\]]dang /_ya nga ba ma spangs pas 'gum pa'i dus bgyid par mi 'gyur ba dang /_/'di nas shi 'phos nas kyang 'jig rten gyi khams bde ba can du skye bar 'gyur ba lags so/_/bcom ldan 'das bdag gis dran lags te 'di nas bskal pa gang gA'i klung 
[\[214a.7\]]bcu'i bye ma snyed dag gi snga rol gyi yang ches snga rol na de bzhin gshegs pa man dA ra ba'i bsung zhes bgyi ba byung ste/_de na bdag khyim par gyur pas 'di bzung nas bskal pa bzhi khri'i 'khor ba phyir bsnyil lags so/_/bdag gis snying po 'di bton pas byang 
[\[214b\]]
[\[214b.1\]]chub sems dpa'i rnam par thar pa rgyal ba thams cad kyi snying rje 'jug pa ye shes kyi snying po zhes bgyi ba thob lags so/_/gang dag bcing bas bcings pa rnams dang /_gang dag bcing ba la thug pa rnams dang /_chab dang zhugs dang /_sdug bsngal rnam pa sna tshogs 
[\[214b.2\]]kyis nyen pa'i sems can thams cad la bdag gi snying po 'dis gnas pa dang /_bskyab pa dang skyabs dang /_dpung gnyen bgyi'o/_/gnod sbyin dang srin po sdang ba rnams kyang snying po 'dis bkug la byams pa'i sems dang snying rje'i sems su bgyi ste/_bla na med 
[\[214b.3\]]pa yang dag par rdzogs pa'i byang chub la dgod par bgyi'o/_/bcom ldan 'das bdag gi snying po 'di ni de ltar rdzu 'phrul che ba lags so/_/lan cig brjod pas rtsa ba'i ltung ba bzhi po dag kyang byang bar 'gyur/_mtshams ma mchis pa lnga po dag 
[\[214b.4\]]kyang ma lus par 'byang bar 'gyur na/_ji skad bstan pa bzhin du nan tan bgyid pa lta smos kyang ci 'tshal/_de dag ni sangs rgyas bye ba khrag khrig 'bum phrag du ma la dge ba'i rtsa ba bskyed par 'gyur ba lags na bzlas brjod bgyid pa dang sgrub pa lta smos kyang ci 
[\[214b.5\]]'tshal te/_bsam pa thams cad yid bzhin du yongs su rdzogs par bgyi'o/_/su zhig bdag gi slad du tshes bcu bzhi'am/[ {]bcwa [,]bco [}]lnga la smyung ba bgyis na de bskal pa bzhi khri'i 'khor ba bsnyil bar 'gyur lags so/_/bcom ldan 'das bdag gi ming 
[\[214b.6\]]'dzin pa ni don mchis te/_sangs rgyas bye ba phrag 'bum gyi bas lhag lags so/_/bdag gi ming 'dzin pa'i sems can thams cad ni phyir mi ldog pa nyid la gnas par 'gyur/_bro nad thams cad las yongs su thar bar 'gyur/_sgrib pa thams cad 
[\[214b.7\]]dang lus dang ngag dang yid kyis nyes par spyod pa thams cad las yongs su thar bar 'gyur lags so/_/gang la la zhig cho ga bzhin du sbyor ba bgyid na de dag gi sug par sangs rgyas kyi byang chub thob pa lags so/_/bcom ldan 'das kyis bka' stsal pa/_
[\[215a\]]
[\[215a.1\]]rigs kyi bu khyod sems can thams cad la de ltar snying rje che ba legs so legs so/_/rigs kyi bu thabs 'dis sems can thams cad bla na med pa yang dag par rdzogs pa'i byang chub la dgod par nus te/_ngas kyang snying po 'di bzung zhing 
[\[215a.2\]]rjes su yi rang ba byas kyis rigs kyi bu khyod smros shig_/de nas byang chub sems dpa' sems dpa' chen po 'phags pa spyan ras gzigs dbang phyug stan las langs te/_bla gos phrag pa gcig tu gzar nas bcom ldan 'das kyi zhabs la mgo bos phyag 'tshal te snying po 
[\[215a.3\]]'di smras so/_/na mo rat+na tra yA ya/_na ma Ar+ya dz+nyA na sA ga ra bai ro tsa na byU ha rA dzA ya/_ta thA ga tA ya/_aR+ha te/_samyak+saM bud d+hA ya/_na maHsarba ta thA ga te b+h+yaH/_aR+ha teb+h+yaH/_samyak+saM bud+d+he b+h+yaH/_na ma Ar+yA pa lo ki te shwa rA ya/_bo d+hi satwA ya/_ma hA satwA ya/_
[\[215a.4\]]ma hA kA ru Ni kA ya/_tad+ya thA/_o~M d+ha ra d+ha ra/_d+hi ri d+hi ri/_d+hu ru d+hu ru/_iT+Te baT+Te/_tsa le tsa le/_pra tsa le pra tsa le/_ku su me ku su ma ba re/_i li mi li/_tsi ti dz+wa la ma pa na ya swA hA/_'di'i cho ga ni bsgrub mi dgos par las thams cad byed de/_
[\[215a.5\]]rims nyin gcig pa dang /_nyin gnyis pa dang /_nyin gsum pa dang /_nyin bzhi pa dang /_'byung po dang /_mkha' 'gro ma dang /_'dre dang /_lus srul po dang /_brjed byed dang /_lba ba dang /_'bras kyi phreng ba dang /_bas bldags la sogs 
[\[215a.6\]]pa dang /_dug dang /_phol mig dang /_g.yan pa la sogs pa la 'jim pa la bsngags te bsku'o/_/lan bdun bzlas brjod bgyis na las kyi sgrib pa sbyong bar bgyid do/_/byis pa gdon gyis zin pa la ni 'bru mar ro/_/rna ba bro 'tshal ba la ni ru rta dang 'bru mar ro/_/
[\[215a.7\]]sna bro 'tshal ba la gro ba btags na des zhi bar 'gyur ro/_/bro nad thams cad la yang sbyar bar bgyi ste bklags pas 'grub po/_/'phags pa spyan ras gzigs dbang phyug zhal bcu gcig pa zhes bya ba'i gzungs rdzogs so//_//rgya gar gyi mkhan po 
[\[215b\]]
[\[215b.1\]]shI len+d+ra bo d+hi dang /_zhu chen gyi lots+tsha ba ban+de ye shes sdes bsgyur cing zhus te gtan la phab pa//[ {D900}]@#/_/rgya gar skad du/_Ar+yA ba lo ki te shwa ra s+ya nA mASh+Ta sha ta kaM_/bod skad du/_'phags 
[\[215b.2\]]pa spyan ras gzigs dbang phyug gi mtshan brgya rtsa brgyad pa/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das 'phags pa spyan ras gzigs dbang phyug gi gnas 
[\[215b.3\]]pho brang ri po Ta la'i rtse mo na me tog dri zhim po sna tshogs kyis brgyan pa/_'dzam bun da'i gser gyi kha dog dang 'dra ba/_rin po che sna tshogs kun du 'bar ba'i sa phyogs na bzhugs te/_lha dang /_klu dang /_gnod sbyin dang /_dri za dang /_lha 
[\[215b.4\]]ma yin dang /_nam mkha' lding dang /_mi'am ci dang /_lto 'phye chen po dang /_mi dang mi ma yin pa bye ba khrag khrig brgya stong du mas bcom ldan 'das la bsti stang du byas/_bla mar byas/_rim gror byas/_mchod cing bkur stir byas te/_yongs 
[\[215b.5\]]su bskor nas mdun du byas pa la chos ston te/_thog mar dge ba/_bar du dge ba/_tha mar dge ba/_don bzang po/_tshig 'bru bzang po/_ma 'dres pa/_yongs su byang ba/_yongs su dag pa/_yongs su rdzogs pa/_yongs 
[\[215b.6\]]su gsal ba/_tshangs par spyod pa 'ba' zhig yang dag par rab tu ston to/_/de nas tshangs pa la sogs pas byang chub sems dpa' sems dpa' chen po 'phags pa spyan ras gzigs dbang phyug la bstod pa/_kye kye sangs rgyas bcom ldan 'das/_/
[\[215b.7\]]bya ba byas shing byed la mkhas/_/khur bor bdag don rjes su brnyes/_/srid par sbyor ba yongs su zad/_/yang dag bka' la rnam grol sems/_/shes rab shin tu rnam par grol/_/klu chen po ni cang shes po/_/sems la dbang 
[\[216a\]]
[\[216a.1\]]sgyur thams cad kyi/_/mchog tu pha rol phyin pa thob/_/ye shes tshogs ni yongs su rdzogs/_/srid pa'i dgon pa rab tu rgal/_/gzhan la phan pa mdzad le brtson/_/thugs rje dang ni 'brel pa'i thugs/_/skye dgu kun 
[\[216a.2\]]la mchog tu byams/_/bde bar brtson pa byams las byung /_/mtha' yas sems can grol la mkhas/_/bde bar gshegs pa nyid las skyes/_/bde bar gshegs pa nyid kyi bka'/_/khams gsum kun gyi gnyen gcig po/_/
[\[216a.3\]]'dod chags zhe sdang gti mug med/_/dri ma gsum ni rab tu spangs/_/rig pa gsum gyi pha rol phyin/_/mngon par shes pa drug kyang brnyes/_/n+ya gro d+ha ni lta bur zlum/_/skyes bu chen po'i mtshan rnams ni/_/sum cu rtsa gnyis dag dang ldan/_/
[\[216a.4\]]dpe byad bzang po brgyad cus kyang /_/sku ni rnam pa kun du brgyan/_/sku mdog gser gyi kha dog 'dra/_/sku tshad che la dkar sham po/_/nA ga ge sar gzhon nu ltar/_/cung zad dmar pa 'dra ba'i mdog_/dbu yi thor tshugs dag dang ldan/_/thor 
[\[216a.5\]]tshugs mang pos nye bar g.yogs/_/dbu la 'od dpag med pa bzhugs/_/'od zer dag ni rnam par 'phro/_/'od 'phro 'dom gang rab tu 'bar/_/gser gyi ri 'dra grags pas khyab/_/gzi brjid dag kyang rab tu che/_/shar gyi ri la 'char ba yi/_/
[\[216a.6\]]nyi ma'i gtsug tor dag dang ldan/_/nor bu rin chen 'bar ba yi/_/se ral khar ni sku phyed brgyan/_/sa dag la ni rab tu mkhas/_/pha rol phyin pa bcu rnams spyod/_/tshul khrims mnyams ral ba med/_/mthon ka seng ge'i ral pa 'dra/_/sku ni 
[\[216a.7\]]'jam zhing ldem bag can/_/gzigs shing gshegs pa khyu mchog 'dra/_/g.yas su 'khyil pa'i dung yang 'dra/_/dpral ba zla ba kham pa 'dra/_/dpral ba'i dbyibs kyi rgya yang che/_/smin mtshams bar yang yong ma chad/_/spyan ni nor bu rin 
[\[216b\]]
[\[216b.1\]]chen 'bar/_/shangs kyi dbyibs kyang cung zad mtho/_/tshems kyi sgros kyis rnam par gnon/_/ljags kyis stong gsum khebs mdzad cing /_/snyan gyi khung yang rab tu zab/_/mgur kyang bum pa'i mgrin pa 'dra/_/dpung pa dag kyang rab 
[\[216b.2\]]tu zlum/_/phyag sor rnams kyi tshigs kyang ring /_/sor mo 'jam zhing cung zad dmar/_/phyag sor rnams kyi bar yang 'brel/_/phyag dang zhabs kyi mthil rnams la/_/'khor lo dag gis rab tu brgyan/_/ston ka'i pad+ma 'dra bar mdzes/_/
[\[216b.3\]]sku mdangs 'jam zhing shangs kyang rgyas/_/gsung ni tshangs pa'i dbyangs ltar snyan/_/yid du 'ong zhing dga' bar 'gyur/_/blta na sdug cing mdangs dga' ba/_/pad+ma las 'khrungs pad+ma 'dra/_/pad+ma dag las kun du skyes/_/pad+ma dag 
[\[216b.4\]]gi gdan la bzhugs/_/phyag na pad+ma bzang po bsnams/_/ril ba spyi blugs phyag na bsnams/_/kriSh+Na sa ra'i pags pa man bas/_/dbyug pa dang ni bgrang phreng 'dzin/_/bkra shis dag gis gtsang mar gyur/_/snga nas gsung zhing gsong por 
[\[216b.5\]]gsung /_/bdud rtsi'i char ni rab tu 'bebs/_/yid bzhin nor bu rin chen 'dra/_/sems can thams cad dga' bar mdzad/_/bzang por snang ba'i ljon shing ltar/_/sems can kun gyi gsos su 'gyur/_/sangs rgyas kyi ni sprul pa lags/_/
[\[216b.6\]]bde bar gshegs pa'i cha lugs mnga'/_/bde bar gshegs pa'i ring bsrel 'dzin/_/ba spu nyag ma re re yang /_/sems can rnams kyi gtso bor gyur/_/bsod nams mdzad cing dge ba mdzad/_/bshol ba med cing nges par mdzad/_/rab tu 
[\[216b.7\]]drag pa'i brtson 'grus can/_/'khor ba dag las rab tu rgal/_/dam chos rgyal tshab mnga' gsol ba/_/yid bzhin 'khor lo dge ba sbyor/_/don yod zhags pas sdug bsngal 'dren/_/ha ya gr-i ba bdud bzhi 'joms/_/kro d+ha mgrin sngon 
[\[217a\]]
[\[217a.1\]]gdug pa sel/_/chu srin 'dzin khri'i 'jigs las sgrol/_/lha mo sgrol ma rjes su 'brang /_/khro gnyer can ni bka' bzhin byed/_/rgyal ba can ni tshul dang ldan/_/mthu chen ldan zhing dran dang ldan/_/yon tan ldan zhing 
[\[217a.2\]]byams dang ldan/_/shes rab ldan zhing dpal dang ldan/_/tshul khrims ldan zhing don dang ldan/_/don rnams kun ni rig pa po/_/the tshom thams cad gcod pa po/_/chos rnams thams cad smra ba po/_/'jig rten rnams kyi ston pa po/_/
[\[217a.3\]]zhal bzang zla ba nya ba 'dra/_/sku smad rin chen kun gyis brgyan/_/gser gyi mchod sdong 'dra bar gnas/_/'od zer nyi ma stong bas lhag_/tshangs pa la sogs phyag bgyis pa'o/_/'phags pa spyan ras gzigs dbang phyug la mtshan brgya rtsa 
[\[217a.4\]]brgyad kyis gang zhig stod pa byed pa de mtshams med pa lnga byas pa'i las kyi sgrib pa yongs su byang bar 'gyur ro/_/dkyil 'khor thams cad du zhugs par 'gyur ro/_/gsang sngags thams cad kyang 'grub par 'gyur ro/_/bskal pa stong gi bar du 
[\[217a.5\]]yang ngan 'gror mi skye'o/_/mnar med par mi 'gro'o/_/su zhig nang par langs nas klog gam/_klog tu 'jug gam/_kha ton du 'don na mi de'i lus la mdze dang /_shu ba dang glo na ba dang dbugs mi bde ba la sogs pa'i nad thams cad las 
[\[217a.6\]]thar bar 'gyur ro/_/skyes so cog tu skye ba dran par 'gyur ro/_/lha'i bu dang 'dra bar 'gyur ro/_/'chi ba'i dus kyi tshe na yang 'jig rten gyi khams bde ba can du skye bar 'gyur ro/_/gar skyes gar gnas kyang 'phags pa spyan ras gzigs kyi dbang 
[\[217a.7\]]phyug dang mi 'bral bar 'gyur ro/_/rtag tu bzlas brjod byas na yid gzhungs par 'gyur ro/_/sems dpa' bar 'gyur ro/_/dbyangs snyan par 'gyur ro/_/skal ba bzang por 'gyur ro/_/gtsug lag thams cad la mkhas par 'gyur ro/_/
[\[217b\]]
[\[217b.1\]]tshig btsun par 'gyur ro/_/bstod pa 'dis bstod na sangs rgyas bcom ldan 'das gang gA'i klung gi bye ma drug cu rtsa gnyis snyed la mchod pa byas par 'gyur ro/_/rnam par smin pa yang de dang 'dra bas na bye brag med do/_/rgyal ba thams cad kyi ring bsrel 
[\[217b.2\]]rin po che za ma tog ces bya ba 'phags pa spyan ras gzigs dbang phyug gi mtshan brgya rtsa brgyad pa rdzogs so//[ {D901}]@#/_/rgya gar skad du/_Ar+yA mo g+ha pA sha hr-i da ya~M nA ma ma hA yA na sU tra/_bod skad du/_
[\[217b.3\]]'phags pa don yod zhags pa'i snying po zhes bya ba theg pa chen po'i mdo/_'phags pa don yod zhags pa la phyag 'tshal lo/_/sangs rgyas la phyag 'tshal lo/_/thugs rje chen po la phyag 'tshal lo/_/'di skad bdag gis thos pa dus gcig na/_
[\[217b.4\]]bcom ldan 'das po Ta la ka'i ri'i rtse mo 'phags pa spyan ras gzigs dbang phyug gi gnas sa ma la dang /_ta ma la dang /_tsam pa ka dang /_mya ngan med pa dang /_a ti mug ta ka la sogs pa mang po dang /_sna tshogs pa'i rin po che'i sdong pos yang dag 
[\[217b.5\]]par brgyan par/_dge slong gi dge 'dun chen po stong phrag [{]bcwa [,]bco [}]brgyad dang /_byang chub sems dpa' bye ba khrag khrig brgya stong phrag dgu bcu rtsa dgu dang /_gnas gtsang ma'i lha'i bu stong phrag du mas yongs su bskor cing mdun du byas nas mang po dang thabs 
[\[217b.6\]]cig tu bzhugs so/_/dbang phyug dang /_dbang phyug chen po dang /_tshangs ris kyi lha'i bu rnams gtsor byas nas chos ston to/_/de nas byang chub sems dpa' sems dpa' chen po 'phags pa spyan ras gzigs dbang phyug stan las langs nas bla gos 
[\[217b.7\]]phrag pa gcig tu gzar te pus mo g.yas pa'i lha nga sa la btsugs te/_gang bcom ldan 'das la de yis thal mo sbyar zhing phyag 'tshal nas zhal 'dzum par gyur pas/_bcom ldan 'das la 'di skad ces gsol to/_/bcom ldan 'das bdag 
[\[218a\]]
[\[218a.1\]]la don yod zhags pa'i snying po zhes bya ba yod de/_gang sngon bskal pa dgu bcu rtsa gcig na 'jig rten rnam par gzigs pa zhes bya ba'i 'jig rten gyi khams su/_'jig rten gyi dbang po rgyal po de bzhin gshegs pa dgra bcom pa yang 
[\[218a.2\]]dag par rdzogs pa'i sangs rgyas las bdag gis blangs te/_gang yang bdag gis dbang phyug dang dbang phyug chen po gtsor byas pa'i gnas gtsang ma'i ris kyi lha'i bu brgya stong mang po yang 'dus so/_/bla na med pa yang dag par rdzogs pa'i byang chub don 
[\[218a.3\]]yod zhags pa'i ye shes kyi gtso bo'i ting nge 'dzin bcu pa brgya stong bdag gis rab tu rnyed do/_/gzhan yang gang gi tshe bcom ldan 'das sa gzhi'i phyogs gcig tu rab tu spyod pa las rtogs par bya ste/_bcom ldan 'das de'i tshe sa phyogs de dbang phyug dang /_dbang 
[\[218a.4\]]phyug chen po dang /_tshangs ris gtsor byas pa'i lha'i bu stong phrag bcu gnyis kyis bsrung ba dang /_bskyab pa dang sbed pa'i don du gnas par 'gyur ro/_/gang 'dir don yod zhags pa'i snying po rab tu spyod na bcom ldan 'das sa'i phyogs gcig po de mchod 
[\[218a.5\]]rten du 'gyur ro/_/sems can gang dag don yod zhags pa'i snying po nyan pa de dag ni sangs rgyas mang po bye ba khrag khrig brgya stong la mchod par 'gyur ro/_/de bcom ldan 'das byang chub sems dpa' gang 'dir don yod zhags pa'i snying po thos pas bdag gi dge ba'i 
[\[218a.6\]]rtsa ba bskyed par 'gyur ro/_/gang kha cig bcom ldan 'das sdig pa'i skyon byed pa/_sdig pa'i chos thams cad la yang dag par spyod pa/_'phags pa la skur pa 'debs pa/_dam pa'i chos la smod pa/_mnar med pa la gzhol ba/_sangs rgyas dang 
[\[218a.7\]]byang chub sems dpa' thams cad dang /_'phags pa nyan thos dang /_rang sangs rgyas la smod pa po de/_gal te 'gyod par gyur cing slan chad gcod cing sdom par gyur na/_bcom ldan 'das des re zhig de nyid smyung bar gnas pa gcig gis de bzlas na de'i 
[\[218b\]]
[\[218b.1\]]skye ba 'di'i las yongs su dag cing yongs su zad par 'gyur ro/_/phyir bzlog par 'gyur ro/_/rims nyin gcig pa'am/_nyin gnyis pa'am/_nyin gsum pa'am/_nyin bzhi pa'am/_de'i phyir khrag tu 'khru ba'am/_tshad ba'am/_
[\[218b.2\]]lag pa na pa'am/_rkang pa na ba'am/_mgo na ba'am/_ha la ha la yis btags pa'am/_mdze'am/_rkang shu'am/_'brum bu phra mo'am/_lhog pa'am/_'bras sam/_bye'u 'bras sam/_g.yan pa'am/_mtshan ma rdol 
[\[218b.3\]]ba'am/_'brum bu'am/_brjed byed dam/_khyab par na ba'am/_gsod pa'am/_'ching ba'am/_rdeg pa'am/_bsdigs pa'am/_mi snyan par brjod pa'am/_mdor bsdu na bcom ldan 'das lus kyi na tsha'am/_sems kyi sdug 
[\[218b.4\]]bsngal lam/_rmi lam ngan pa mthong bas de'i las yongs su dag cing zad par 'gyur ro/_/sngar nyid nas dag pa'i sems can dad cing lhag par mos pa rnams shin tu yongs su byang bar 'gyur ro/_/gal te bcom ldan 'das 'khor bzhi po dang /_
[\[218b.5\]]rigs bzhi pos ji snyed du bdag la sgyu dang g.yos kyang mchod par byed/_gang 'dir don yod zhags pa'i snying po nyan par byed pa dang /_don 'dzin par byed pa/_'chang bar byed pa/_klog par byed pa/_'dri bar byed pa/_'drir 'jug par byed pa/_kun chub par byed pa/_
[\[218b.6\]]sems can gzhan rnams nyan du 'jug par byed pa'am tha na dud 'gro'i skye gnas su gtogs pa'i rna bug tu gtugs te zlos par byed/_sngags kyi tshig 'di sems par byed pa dang /_dor ba med pa/_gzugs med pa/_rnam par mi rtog pa/_yang 
[\[218b.7\]]dag par 'byung ba med pa/_yun ring du 'byung ba med pa/_sgyu med pa/_gos pa med pa/_mnyam pa'i sems g.yeng ba med pa/_phung po lnga dang bral ba'i sbyor ba 'dis ni sangs rgyas rjes su dran par bya'o/_/de dag la phyogs bcu'i sangs rgyas 
[\[219a\]]
[\[219a.1\]]brgya stong gis zhal ston par 'gyur ro/_/khyod kyis bzlas pas sdig pa bshags par 'gyur ro/_/ji snyed po tir bri ba byas nas khyim du bzhugs su gsol bar bya'o/_/bcom ldan 'das mang pos ci bya ste/_phan tshun 'gran pas nyan pa'am 
[\[219a.2\]]rje dpon gyis 'jigs pas sam/_gzhan gyi rjes su 'jug pas sam/_gzhan smad par bya ba'i ched du nyan pa ni 'phags pa spyan ras gzigs dbang phyug gi byin gyis brlabs su mkhas pas shes par bya'o/_/de dag gi rna bug tu de'i sgra grag par 'gyur ro/_/
[\[219a.3\]]bcom ldan 'das 'di lta ste/_gang la la'i skyes bus tsan+dan nam/_ga pur ram/_gur gum mam/_gla rtsi gnur zhing brgyad cing rdo ba'am sa la gzhibs nas bdag nyid la byugs na de la tsan+dan nam/_ga pur ram/_gur gum mam/_gla rtsi gnur ba'am 
[\[219a.4\]]brgyad pas de ltar dri 'pho bar mi 'gyur ro/_/yang dri zhim po'ang de nyid do/_/bcom ldan 'das de ltar kho nar bdag gi don yod zhags pa'i snying po 'di la yang gang la la zhig gis 'phya zhing smod pa dang /_snga ma ltar ji snyed bdag la sgyu dang g.yos mchod pa byed 
[\[219a.5\]]pa de dag ni bcom ldan 'das dmu rgod kyi sems can de dag gi dge ba'i rtsa ba bskyed par 'gyur ro/_/'dod pas dka' bar 'dzin par brjod de phyi ma la'ang ngo /_/gang dang gang du skyes pa de dang de ru tshul khrims dang ting nge 'dzin dang shes rab dang /_bsod 
[\[219a.6\]]nams kyi tshogs kyi dri dang mi 'bral bar 'gyur ro/_/tshul khrims kyi dri zhim po nyid du byed do/_/gang yang bcom ldan 'das rigs kyi bu'am/_rigs kyi bu mo'am/_dge slong ngam/_dge slong ma 'am/_dge bsnyen nam/_dge bsnyen 
[\[219a.7\]]ma'am/_de las gzhan pa kha cig don yod zhags pa'i snying po ched du byas nas dkar po'i phyogs kyi tshes brgyad la smyung bar gnas par byas te/_lan bdun du don yod zhags pa'i snying po tshig tu mi brjod par yongs su bzlas na/_de la bcom 
[\[219b\]]
[\[219b.1\]]ldan 'das mthong ba'i chos nyid la phan yon nyi shu tham pa so sor 'dod par bya'o/_/nyi shu po gang zhe na/_gang de'i lus la nad mi 'byung ba dang /_las kyi dbang gis nad byung ba yang myur du zhi bar 'gyur ro/_/snum zhing yid du 'ong ba'i lus 
[\[219b.2\]]dkar bar 'gyur ro/_/skye bo mang po'i yid du 'ong bar 'gyur ro/_/dbang po sbubs su nub pa dang /_nor rnyed par yang 'gyur ro/_/nor yod pa yang rkun pos khyer bar mi nus so/_/mes mi 'tshig go/_/chus mi khyer ro/_/rgyal po'i 
[\[219b.3\]]yid kyis kyang 'phrog par mi nus so/_/de'i las kyi mtha' rgyas par 'gyur ro/_/de'i lus la chu'i 'jigs pa 'byung bar mi 'gyur ro/_/rlung dang char pa'i 'jigs pa 'byung bar mi 'gyur ro/_/lan bdun du don yod zhags pa'i snying po 
[\[219b.4\]]chu'am thal ba la yongs su bsngags te/_phyogs dang mtshams dang steng dang 'og gi zhing la bcing ba byas na nye bar 'tshe ba thams cad nye bar zhi bar 'gyur ro/_/mdangs za bas mdangs 'phrog par mi nus so/_/sems can thams cad dga' bar 
[\[219b.5\]]'gyur ro/_/dgra yis 'jigs pa byung ba yang myur du zhi bar 'gyur ro/_/me yis 'jigs par mi 'gyur ro/_/khyab par na ba'i 'jigs pa dang /_mkha' 'gro ma'i 'jigs pa 'byung bar mi 'gyur ro/_/nyon mongs pa drag po'ang 
[\[219b.6\]]'byung bar mi 'gyur ro/_/me dang chu dang mtshon gyis 'chi ba'i dus byed par mi 'gyur ro/_/lhas kyang rgyun du nye bar bsrung ba dang /_skyob pa dang /_sbed par byed par 'gyur ro/_/gang dang gang du skyes pa de dang de ru byams pa dang /_snying rje dang /_
[\[219b.7\]]dga' ba dang /_btang snyoms dang 'bral bar mi 'gyur ro/_/phan yon nyi shu po 'di dag so sor 'dod par bya'o/_/gzhan yang chos brgyad so sor 'thob ste/_brgyad po gang zhe na/_'chi ba'i dus su 'phags pa spyan ras gzigs dbang phyug dge 
[\[220a\]]
[\[220a.1\]]slong gi gzugs kyis zhal yang dag par ston par 'gyur ro/_/bde bar tshe'i dus byed par 'gyur ro/_/mthong ba 'khrul ba med do/_/lag pa g.yob pa med do/_/bshang ba med do/_/gci ba med do/_/rlung gi rnam pa med 
[\[220a.2\]]do/_/shin tu legs par gnas shing dran pa dang ldan par 'gyur ro/_/kha 'og tu bltas nas tshe'i dus byed par mi 'gyur ro/_/'chi ba'i dus su nyon mongs pa med par rab tu brjod par 'gyur ro/_/sangs rgyas kyi zhing gang dang gang du smon lam btab pa de 
[\[220a.3\]]dang de ru skye bar 'gyur ro/_/dge ba'i bshes gnyen dang 'bral bar mi 'gyur ro/_/nyin re zhing dus gsum du lan gsum du bklag par bya'o/_/chang dang /_sha dang /_btsong dang /_sgog skya dang /_bde byed la byin pa'i lhag ma khyad par du bsrung bar 'dod pas 
[\[220a.4\]]de rnams spang bar bya'o/_/don yod zhags pa'i snying po zhes bya ba'i chos kyi rnam grangs 'di sems can rnams la nus sam mi nus shes par byas la nyan du gzhug par bya'o/_/slob dpon gyis ser sna mi bya ste/_gang gi phyir phrag dog dang /_ser sna'i dri ma spangs pa ni 
[\[220a.5\]]byang chub sems dpa' yin no/_/sems can gyi don gyi ched du sangs rgyas kyi byang chub thob par byed pa'i phyir byang chub sems dpa'i dge 'dun du yang 'gyur ro/_/shes rab ni byang chub tu brjod la sems dpa' ni thabs te/_de gnyis dag gis sems can gyi don 
[\[220a.6\]]nyid thob par 'gyur ro/_/bcom ldan 'das gal te chos 'di rjes su zlos shing snying po 'di de bzhin gshegs pa'i mdun du rjod par byed pa ni 'khor bzhi po rnams la phan pa dang bde ba'i don gyi phyir dang /_sdig pa byed pa gzhan rnams kyi yang phyir ro/_/de 
[\[220a.7\]]nas bcom ldan 'das kyis byang chub sems dpa' sems dpa' chen po 'phags pa spyan ras gzigs dbang phyug la bka' stsal pa/_gang 'di dag pa'i sems can la khyod kyis bstan pa'i dus la bab ste de bzhin gshegs pas kyang rjes su yi rang ngo /_/
[\[220b\]]
[\[220b.1\]]phyi ma'i tshe phyi ma'i dus na byang chub sems dpa' rnams kyi pha'i bya ba byed par 'gyur ro/_/de nas byang chub sems dpa' sems dpa' chen po 'phags pa spyan ras gzigs dbang phyug spyan mi 'dzums par gyur pas/_bcom ldan 'das la 'di skad ces gsol to/_/
[\[220b.2\]]bcom ldan 'das gson cig_/sangs rgyas dang byang chub sems dpa' thams cad kyis phyag byas pa'i rnam par thar pa'i dkyil 'khor 'di skye bo mang po la phan pa dang /_skye bo mang po la bde ba dang /_'jig rten la rjes su brtse ba dang /_skye dgu'i 
[\[220b.3\]]tshogs chen po la phan pa dang bde ba dang /_rnam par thar ba'i don gyi phyir yang ngo /_/na ma s+t+rai ya d+h+wA nu ga ta pra tiSh+Thi te b+h+yaH/_sarba bud+d+ha bo d+hi sa twe b+h+yaH/_na maHpra t+ye ka bud+d+hAr+ya shrA ba ka saM g+he b+h+yo\u0f85tI tA nA ga ta pra t+yut+pa n+ne b+h+yaH/_na maHsaM myak+ga tA nAM/_na maHsaM 
[\[220b.4\]]myak+p+ra t+yut+pan+nA nAM/_na maHshA ra dwa tI pu trA ya ma hA ma ta ye/_na ma Ar+ya mai tre ya pra mu khe b+h+yo/_ma hA bo d+hi sa twa saM g+he b+h+yaH/_na maHsu pra tiSh+Thi ta shi len+d+ra rA dza pra mu khe b+h+yaH/_sarba ta thA ga te b+h+yo\u0f85R+had+b+h+yaH/_saM myak+saM bud+d+he b+h+yo b+ha ga bad+b+h+yaH/_na maHsu bar+N+Na bar+N+Na su pra ti b+hA sa 
[\[220b.5\]]bi na rdi te shwa ra rA dzA ya ta thA ga tA ya/_na maHsiM ha bi krI Di ta rA dzA ya ta thA ga tA ya/_na maHa mi tA b+hA ya ta thA ga tA ya/_na maHsu pra tiSh+thi te ma Ni kU Ta rA dzA ya/_ta thA ga tA ya/_na maHsa man+ta rasmyut+ga ta shrI kU Ta rA dzA ya/_ta thA ga tA ya/_na mo bi ba sh+yi ne ta thA 
[\[220b.6\]]ga tA ya/_na maHshi khi ne ta thA ga tA ya/_na mo bi shwa b+hu dze ta thA ga tA ya/_na maHkra kuts+tshA na dA ya/_ta thA ga tA ya/_na maHka na ka mu na ye ta thA ga tA ya/_na maHkA sh+ya pA ya ta thA ga tA ya/_na maHshAkya mu na ye ta thA ga tA yAR+ha te saM myak+saM bud+d+ha 
[\[220b.7\]]ya/_tad+ya thA/_o~M mu ne mu ne ma hA mu na ye swA hA/_o~M sha me sha me ma hA sha me rak+Sha rak+Sha maM sarba sa twAMsh+tsa sarba pA paM pra sha ma ne swA hA/_na maHsu pa ri kIrti ta nA mad+he yA ya shri ye/_ta thA ga tA ya/_na maHsa man+t+ra wa b+hA sa bi dzi ta saM grA ma shri ye ta thA ga tA ya/_
[\[221a\]]
[\[221a.1\]]na maHin+d+ra ke tu d+h+wa dza shri ye ta thA ga tA ya/_na mo rat+na pra b+hA se shwa ra rA dzA ya ta thA ga tA ya/_na mo \u0f85pra ti ha ta b+hai Sha dz+ya rA dzA ya/_ta thA ga tA ya/_na mo bi krAn+ta gA mi ne ta thA ga tA ya/_na mo bud+d+hA ya/_na mo d+harmA ya/_na maHsaM g+hA ya/_
[\[221a.2\]]na mo \u0f85tI tA nA ga ta pra t+yut+pan+ne b+ho bud+d+he b+h+yo b+ha ga bad+b+h+yaH/_tad+ya thA/_smr-i ti baR+d+ha ni/_ma ti baR+d+ha ni/_ga ti baR+d+ha ni/_d+h+r-i ti baR+d+ha ni/_pradz+nyA baR+d+ha ni/_pra ti b+hA na baR+d+ha ni/_d+h+yA na baR+d+ha ni/_shA mas+thA baR+d+ha ni/_pi pa sh+ya na baR+d+ha ni/_sarba bo d+hi pak+Sha d+harma baR+d+ha ni/_sa 
[\[221a.3\]]ka la bud+d+ha d+harma pa ri pU ra NA+e ya swA hA/_na mo rat+na tra yA ya/_na mo Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_na mo ma hAs+thA ma brAp+tA ya bo d+hi satwA ya/_ma hA satwA ya/_ma hA kA ru Ni kA ya/_e b+h+yo nam skri twA/_i da mAr+yA ba lo 
[\[221a.4\]]ki te shwa ra mu khot+gir+N+Na/_a mo g+ha pA sha rA dza nA ma hri da yaM ta thA ga tA saM mu khaM b+hu Shi taM/_ma ha tAM paR+Shan+mad+h+ye a ha mi dA nI mA baR+ta yiSh+yA mi sid+d+h+yan+tu me man+t+ra pa dAHsarba kAr+yA Ni/_sarba b+ha ye b+h+yo ma ma sarba satwA nAny+tsa rak+Sha b+ha ba tu/_tad+ya thA/_o~M tsa ra tsa ra/_tsi ri tsi ri/_tsu ru tsu 
[\[221a.5\]]ru/_ma ra ma ra/_mi ri mi ri/_mu ru mu ru/_ma hA kA ru Ni ka_/sa ra sa ra/_si ri si ri/_su ru su ru/_tsu ru tsu ru/_tsi ri tsi ri/_bi ri bi ri/_pi ri pi ri/_mi ri mi ri/_ma hA pad+ma hasta/_ka la ka la/_ki li ki li/_ku lu 
[\[221a.6\]]ku lu swA hA/_ma hA shud+d+ha satwA ya swA hA/_bud+h+ya bud+h+ya/_bod+ha bod+ha/_bo d+hi bo d+hi/_bo d+ha ya bo d+ha ya/_ka Na ka Na/_ki Ni ki Ni/_ku Nu ku Nu/_pa ra ma shud+d+ha satwa/_ka ra ka ra/_ki ri ki ri/_ku ru ku ru/_ma hA s+tha ma prap+ta/_tsa la tsa la/_
[\[221a.7\]]sany+tsa la sany+tsa la/_bi tsa la bi tsa la/_pra tsa la pra tsa la/_e Ta Ta e Ta Ta/_b+ha ra b+ha ra/_b+hi ri b+hi ri/_b+hu ru b+hu ru/_ta ra ta ra/_ti ri ti ri/_tu ru tu ru/_eh+ye hi ma hA kA ru Ni kA/_ma hA pa shu pa ti be Sha d+ha ra/_d+ha ra d+ha ra/_d+hi ri d+hi ri/_d+hu ru d+hu ru/_
[\[221b\]]
[\[221b.1\]]ta ra ta ra/_sa ra sa ra/_tsa ra tsa ra/_pa ra pa ra/_ba ra ba ra/_ma ra ma ra/_la ra la ra/_ha ra ha ra/_hA hA hI hI hU hU/_o~M kA ra prah+ma be Sha d+ha ra/_d+ha ra d+ha ra/_d+hi ri d+hi ri/_d+hu ru d+hu ru/_ta ra ta ra/_sa ra sa ra/_tsa ra tsa ra/_na ra na ra/_ba ra ba ra/_
[\[221b.2\]]ha ra ha ra/_ra smi sha ta sa ha sra pra ti maN+Di ta sha rI ra/_dz+wa la dz+wa la/_ta pa ta pa/_b+hA Sha b+hA Sha/_b+h+ra ma b+h+ra ma/_b+ha ga wAn+sau ma/_A di t+ya/_ya ma/_ba ru Na/_ku be ra/_pra h+man+d+ra/_bA yu/_a g+ni/_d+ha na dA/_de ba/_r-i Shi gaNA b+h+yar+ts+tsi ta tsa ra Na/_su 
[\[221b.3\]]ru su ru/_tsu ru tsu ru/_mu ru mu ru/_g+hu ru g+hu ru/_sa nat+ku mA ra/_ru dra/_bA sa ba/_biSh+Nu/_d+ha na dA/_bA yu/_ag+ni r-i shi/_nA ya ka_/bi nA ya ka pa hu bi bid+ha be Sha d+ha ra/_o~M d+ha ra d+ha ra/_d+hi ri d+hi ri/_d+hu ru d+hu ru/_ta ra ta ra/_tha ra tha ra/_
[\[221b.4\]]g+ha ra g+ha ra/_ya ra ya ra/_la ra la ra/_ha ra ha ra/_pa ra pa ra/_sa ra sa ra/_ba ra ba ra/_ba ra dA ya ka_/sa man+ta a ba lo ki ta/_bi lo ki ta/_lo ki shwa ra/_ma he shwa ra/_tri b+hu ba ne shwa ra/_sarba gu Na sa mA laM kr-i ta/_a ba lo ki te shwa ra/_
[\[221b.5\]]mu hu mu hu/_mu ru mu ru/_mu ya mu ya/_muny+tsa muny+tsa/_rak+Sha rak+Sha mAM sarba satwAMsh+tsa/_sarba b+ha ye b+h+yaH/_sarbo pa dra be b+h+yaH/_sarbo ba sarge b+h+yaH/_sarbo gra he b+h+yaH/_sarba byA d+hi b+h+yaH/_sarba pi She b+h+yaH/_sarba dz+wa ra b+h+yaH/_e ba~M/_baM d+ha ban+d+ha na/_tA Da na/_
[\[221b.6\]]ta rdza na/_rA dza/_ta ska ra/_ag+ni/_u da ka_/bi Sha/_shas+t+ra pa ri mo tsa ka_/ka Na ka Na/_ki Ni ki Ni/_ku Nu ku Nu/_tsa ra tsa ra/_tsi ri tsi ri/_tsu ru tsu ru/_in+d+ri ma/_ba la/_bo d+h+yaM ga_/tsa tu rAr+ya sat+ya sa~M pra kA sha ka_/ta pa ta pa/_
[\[221b.7\]]ta ma ta ma/_da ma da ma/_sha ma sha ma/_ma sa ma sa/_d+ha ma d+ha ma/_ma hA kA ru Ni ka_/ma hA ha mo\u0f85n+d+ha kA ra bi d+ha man/_ShaT+pA ra mi tA pa ri pU ra ka_/ma la ma la/_mi li mi li/_mu lu mu lu/_Ta Ta Ta Ta/_Tha Tha Tha Tha/_Ti Ti Ti Ti/_Tu Tu 
[\[222a\]]
[\[222a.1\]]Tu Tu/_Thi Thi Thi Thi/_Thu Thu Thu Thu/_e ne ya tsaR+m+ma kr-i ta pa ri ka ra/_e h+ye hi ma hA kA ru Ni ka_/I shwa ra/_ma he shwa ra/_ma hA b+hU ta ga Na saM b+hany+dza ka_/ka ra ka ra/_ki ri ki ri/_ku ru ku ru/_pa ra pa ra/_ha ra ha ra/_ba ra ba ra/_
[\[222a.2\]]sa ra sa ra/_ma ra ma ra/_ka ra ka ra/_ka Ta ka Ta/_ki Ti ki Ti/_ku Tu ku Tu/_ma Ta ma Ta/_ma hA bi shud+d+ha bi Sha ya ni bA si ta/_ma hA kA ru Ni ka shwe te ya dz+nyA+o pa bI Ta/_rat+na mu ku Ta/_mA lA d+ha ra/_sarba dz+nya shi ra si kr-i ta dza TA mu ku Ta/_ma hA ad+d+hu 
[\[222a.3\]]ta/_ka ma la a laM kr-i ta ka ra ta la/_d+h+yA na/_sa mA d+hi/_bi mok+ShA pra kam+b+ya/_ba hu satwa san+ta ti pa ri pA tsa ka_/ma hA kA ru Ni ka sarba karmA wa ra Na bi sho d+ha ka_/sarba dz+nya dz+nyA na pa ri bU ra ka_/sarba byA d+hi pa ri mo tsa ka_/sarba satwa A shA pa ri pU ra ka_/sarba 
[\[222a.4\]]satwa sa mA shwA sa na ka ra na maHstu te swA hA/_a mo g+hA ya swA hA/_a mo g+ha pA shA ya swA hA/_a dzi tA ya swA hA/_a pa rA dzi tA ya swA hA/_a mi tA b+hA ya swA hA/_i mi tA b+hA su tA ya swA hA/_mA ra sai ne ya pra marda nA ya swA hA/_a b+ha yA ya swA hA/_a b+ha ya 
[\[222a.5\]]pra dA ya swA hA/_dza yA ya swA hA/_bi dza yA ya swA hA/_dza ya bi dza yA ya swA hA/_ba ra dA ya swA hA/_ba ra pra dA ya swA hA/_a kA la mri t+yu pra sha ma nA ya swA hA/_i dany+tsa me karma ku ru na maHstu te swA hA/_o~M ra Na ra Na hU~M phaT swA hA/_o~M dza ye hU~M phaT swA hA/_
[\[222a.6\]]o~M dzra dzriM dzuM swA hA/_o~M hU~M dza ya swA hA/_o~M hrIHtrai lo kya bi dza ya a mo g+ha pA sha a pra ti ha ta hrIHhaHhU~M phaT swA hA/_o~M pa su pa ti swA hA/_o~M A ro li ka swA hA/_o~M ba hu le ba hu le swA hA/_o~M A ro li ka hrIHhrIHhU~M phaT swA hA/_ni ya tA ni ya ta be da nI yA shu 
[\[222a.7\]]b+ha s+ya me b+ha ga wA na karma No\u0f85she Sha tAHk+Sha yaM ku ru swA hA/_o~M pad+ma ha stA ya swA hA/_a~M bud+d+ha d+harma saM g+hA ya swA hA/_bklags pas las thams cad 'grub pa yin no/_/dus gsum du bzlas na mtshams med pa lnga rnam par dag par 'gyur ro/_/las 
[\[222b\]]
[\[222b.1\]]kyi sgrib pa thams cad rnam par dag par 'gyur ro/_/a ga ru'i bdug spos dang /_thal ba dang /_chu dang /_yungs kar dang /_seng ldeng gi phur bu la sogs pas mtshams bcing ngo /_/rims nad thams cad la srung skud bcing bar bya'o/_/
[\[222b.2\]]nad thams cad la mar ram/_mar nag gam/_chu la yongs su bzlas te sbyin par bya'o/_/lus la khyab pa'i nad la mtshon chas gcad cing srung skud kyang bya'o/_/lto ba na ba la tshwa chus nyams par byed pa'am/_'jim bag gam/_chus kyang bya'o/_
[\[222b.3\]]mig gi nad la skud pa dkar po rna ba la bcing bar bya'o/_/so'i nad la ka ra bI ra'i so shing gis so/_/mtshams bcing ba la tshon sna lnga'i skud pa la lan nyi shu rtsa gcig gi bar du yongs su bzlas nas seng ldeng gi phur bu bzhi la bcings te phyogs bzhir gdab pa 
[\[222b.4\]]byas na mtshams bcings pa yin no/_/thams cad du srung skud dam/_chu'am/_thal bas bya'o/_/gza' thams cad la tshon sna lnga'i skud pas bya'o/_/rims thams cad la skud pa dkar pos bya'o/_/sbrul dang /_srin bu dang /_ba 
[\[222b.5\]]spu byi ba dang /_lhog pa dang /_gre ba 'gags pa rnams la sbrang rtsi pi pi ling dang ldan pas bya'o/_/mig gi nad la dri zhim po'i chu'am/_rgya skyegs kyi chu'am/_sbrang rtsi'am/_shing mngar gyis bya'o/_/rtsod pa'i dus thams cad 
[\[222b.6\]]du rtsod pa dang /_mi snyan par brjod pa la chu la yongs su bzlas te gdong bkru bar bya'o/_/yul gzhan gyi rgyal po'i 'tshe ba la yul 'khor du bum pa gang ba yang dag par bzhag nas gtsang mas gos gtsang ma gyon te mchod pa chen po byas shing 
[\[222b.7\]]bklags na zhi ba chen por 'gyur ro/_/de'i chus kyang gtor bar byas na sems can thams cad bsrung ba yin no/_/nye bar 'tshe ba thams cad dang /_yams rnams zhi ba yin no/_/phyag rgya tsan+dan gyi thig le la lan nyi shu rtsa gcig gi bar 
[\[223a\]]
[\[223a.1\]]du yongs su bzlas na mtshams med pa thams cad zad par byed do/_/rtag tu bzlas na khyim bsrung pa'o/_/pad+ma'i sbyin sreg gis sems can thams cad kyi bsrung ba'o/_/tsan+dan gyi sbyin sreg gis gza' dang /_/'byung po 
[\[223a.2\]]dang /_rgyu skar thams cad las bsrung ba'o/_/rgyal ba dang /_rnam par rgyal ba dang /_gzhan gyis mi thub pa dang /_na gu li dang /_dri'i na gu li dang /_d+ha ra ni dang /_mi 'jigs pa'i lag pa dang /_dbang po'i lag pa dang /_
[\[223a.3\]]dri'i pri yang ku dang /_ta ka ra dang /_'khor lo dang /_'khor lo chen po dang /_rnam par gnon pa dang /_so ma rA dzi dang /_su nat+ta zhes bya ba ste/_de dag gang yang rung ba la brgya rtsa brgyad kyi bar du yongs su bzlas nas nor bu lta bur byas nas 
[\[223a.4\]]mgo bo dang dpung pa la bcing bar bya'o/_/byis pa rnams kyi ni mgul du'o/_/bud med rnams kyi mdoms su bcangs na rang nyid mchog tu skal ba dang ldan par byed do/_/g.yang med pa nyams nas bu yang ster ro/_/nor bu 'di bcangs pas thams 
[\[223a.5\]]cad du bsrung ba byas pa yin no/_/dug dang mes mi tshugs so/_/dug gis byas pa yang skye bar mi 'gyur ro/_/nad byung ba yang mi skye zhing myur du zhi bar 'gyur ro/_/gza' rab tu zhi bar 'gyur ro/_/rlung dang /_sprin dang /_thog ni chus 
[\[223a.6\]]rengs par byed do/_/ka ra pI ra'i lcug mas ni las thams cad byed do/_/'phags pa spyan ras gzigs dbang phyug gi snying po mchog tu grub pa 'dis ma bsgrubs par yang las 'di rnams byed do/_/de nas sgrub par 'dod na thang sku'i cho ga ni tshon sna ma lus 
[\[223a.7\]]pas sangs rgyas kyi sku gzugs mnyam par bri bar bya ste/_'phags pa spyan ras gzigs dbang phyug ral pa'i cod pan 'chang ba [{]ri dgas [,]ri dwags [}]kyi pags pas smad dkris byas shing phyugs bdag gi cha lugs 'chang ba rgyan thams cad kyis brgyan pa bya'o/_/
[\[223b\]]
[\[223b.1\]]lha bzo mkhan gso sbyong dang ldan pas ri mo bri bar bya'o/_/de nas sgrub pa pos sku gzugs de'i mdun du ba lang gi lci bas dkyil 'khor byas la me tog dkar po bkram ste/_dri zhim po'i chus bkang ba'i bum pa brgyad gzhag par bya'o/_/nye bar spyod pa brgyad 
[\[223b.2\]]dang /_nye bar mkho ba drug cu rtsa bzhi dang /_khrag med pa'i gtor ma sha dang bcas pa bya'o/_/a ka ru'i bdug spos bsregs la rig pa stong phrag brgyad bzlas par bya'o/_/nyin zhag gcig tu smyung bar gnas pa'am/_dkar gsum za zhing /_dus gsum du 
[\[223b.3\]]khrus byas nas gos gtsang ma gyon par gyur pas bzlas pa bya'o/_/de nas sku gzugs kyi mdun du rang nyid bris pa bltas te de mthong bas dga' bar 'gyur ro/_/ji srid du 'phags pa spyan ras gzigs dbang phyug byon te bsam pa thams cad yongs su rdzogs 
[\[223b.4\]]par byed do/_/ldong ros sam mig sman la yongs su bzlas te mig la bskus na de nas mi snang bar 'gyur zhing nam mkha' la 'gro bar 'gyur ro/_/yang dag par rmongs pa med pa'i tshogs zhes bya ba'i ting nge 'dzin rab tu 'thob bo/_/sgrub pa po gang 'dod pa de 
[\[223b.5\]]'dis byed do zhes bya'o/_/bcom ldan 'das kyis de skad ces bka' stsal pa dang /_byang chub sems dpa' sems dpa' chen po 'phags pa spyan ras gzigs dbang phyug dang /_dge slong de dag dang /_byang chub sems dpa' de dag dang /_gnas gtsang ma'i 
[\[223b.6\]]ris kyi lha'i bu de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa don yod zhags pa'i snying po zhes bya ba theg pa chen po'i mdo 
[\[223b.7\]]rdzogs so//_//rgya gar gyi mkhan po a mo g+ha badzra dang /_bod kyi lots+tsha ba ba ri rin chen grags pas bsgyur cing zhus te gtan la phab pa//[ {D902}]@#/_/rgya gar skad du/_da sha b+hU mi d+hA ra NI/_bod skad du/_sa bcu 
[\[224a\]]
[\[224a.1\]]pa'i gzungs/_sangs rgyas dang /_byang chub sems dpa' thams cad la phyag 'tshal lo/_/de nas gsang sngags la 'jug pa rnams kyis dgos pa thams cad so sor bsgrub par 'gyur ba ni/_o~M zhes bya ba don yod zhags pa pad+ma gtsug tor gyi dkyil 
[\[224a.2\]]'khor thams cad du gsang sngags yi ge gcig po 'jig rten mgon po'i spyan sngar 'bum dran par byas nas dang po la gnas par 'gyur ro/_/sngon sdig pa bsags pa'i sems can dmyal ba mi bzad pa gang ci yang rung ba de dag thams cad ji ltar rlung gis phyag dar 
[\[224a.3\]]gtor ba bzhin 'jig par 'gyur ro/_/dngos grub thams cad thob par 'gyur/_don thams cad rjes su 'jug par 'gyur/_de bzhin gshegs pa thams cad dang /_gang dkyil 'khor gyi lha gzhan yang dgyes par 'gyur la/_'phags 
[\[224a.4\]]pa spyan ras gzigs dbang phyug rtag tu mchog sbyin par mdzad do/_/gsang sngags o~M zhes bya ba dran nas tshe 'phos pa ni 'jig rten gyi khams bde ba can du 'gro bar 'gyur ro/_/gsang sngags yi ge gcig pa'o/_/o~M b+huH/_yi ge gnyis pa 'bum bzlas 
[\[224a.5\]]brjod byas na sa gnyis pa'i yon tan thob par 'gyur ro/_/de bzhin gshegs pa snang ba mtha' yas kyi spyan snga na 'dug par 'gyur zhing mchog thams cad rjes su sbyin par mdzad do/_/sdig pa thams cad kyang rnam par dag par mdzad/_sngon gyi las 
[\[224a.6\]]ngan gyi nad kyang sos par 'gyur/_nor gyi dbang phyug nor bu bzang po'i bu dbang du 'gyur zhing nye bar gnas par 'gyur ro/_/mi gang gis kyang phyir zhing bar chad byed nus par mi 'gyur/_tshe 'phos nas kyang ri gru 'dzin du skye bar 'gyur/_don yod zhags 
[\[224a.7\]]pa'i dngos grub kyang thob par 'gyur ro/_/yi ge gnyis pa'o/_/o~M pad+me/_gsang sngags yi ge gsum pa 'bum bzlas brjod byas nas gsum pa la yang dag par 'jug par 'gyur/_pad+ma yangs pa'i dkyil 'khor gyi phyag rgya dang gsang sngags gang yin 
[\[224b\]]
[\[224b.1\]]pa thams cad la zhugs par 'gyur/_'phags pa spyan ras gzigs dbang phyug gzhon nu'i cha byad can mdun na bzhugs par 'gyur ro/_/'dod pa thams cad kyi mchog rjes su sbyin par mdzad do/_/don yod zhags pa'i pad+ma gtsug tor gyi dkyil 'khor 
[\[224b.2\]]ston par mdzad/_de bzhin gshegs pa thams cad kyi gsang ba'i dkyil 'khor rnams ston par mdzad/_thams cad du dngos grub rjes su sbyin par mdzad do/_/yi ge gsum pa'o/_/o~M pad+ma hrIH/_gsang sngags yi ge bzhi pa 'bum bzlas brjod 
[\[224b.3\]]byas nas bzhi pa la 'jug par 'gyur ro/_/'phags pa de bzhin gshegs pa mi 'khrugs pa sku mdog gser gyi kha dog can mdun na bzhugs shing dpung pa brkyang nas phyag spyi bor 'jog par mdzad la/_rig sngags 'chang la legs so zhes bya ba 
[\[224b.4\]]rjes su sbyin par mdzad de/_rig sngags 'chang tshur shog khyod kyi sdig pa dang sgrib pa thams cad yongs su dag ste/_rang gi ngo bo thams cad shin tu dri ma med par yongs su dag go/_/mi'i 'jig rten 'di nas tshe 'phos nas nga'i sangs rgyas kyi zhing du 'ong zhing 
[\[224b.5\]]tshe rabs dran par 'gyur ro/_/phyir zhing nams kyang mngal na gnas pas gos par mi 'gyur/_/'jig rten pa'i dgos pa thams cad 'grub par 'gyur ro/_/sa bzhi pa'o/_/o~M pad+ma b+hu dze/_gsang sngags yi ge lnga pa 'bum bzlas brjod byas nas lnga pa la gnas 
[\[224b.6\]]par 'gyur ro/_/de bzhin gshegs pa dgra bcom pa yang dag par rdzogs pa'i sangs rgyas pad+ma'i bla ma rab tu ston par mdzad do/_/sgrib pa thams cad yongs su zad par 'gyur ro/_/rig sngags 'chang la legs so zhes bya ba'i sgra sbyin par 'gyur te/_rig 
[\[224b.7\]]sngags 'chang legs so legs so/_/khyod la bsod nams kyi phung po chen po skyes te/_rig sngags 'chang khyod dge ba'i rtsa ba chen po bskyed pas rig sngags 'chang khyod tshe 'phos nas de bzhin gshegs pa bye ba khrag khrig dgu bcu rtsa gnyis kyi drung du dge ba'i 
[\[225a\]]
[\[225a.1\]]rtsa ba mtshungs pa med par skyed par 'gyur zhing /_nga'i sangs rgyas kyi zhing du skye bar 'gyur/_khyod kyis don yod zhags pa'i pad+ma'i gtsug tor gyi snying po dang /_gsang ba'i dkyil 'khor dang /_phyag rgya chen po'i rim par phye ba 'grub cing /_
[\[225a.2\]]rig sngags 'chang khyod sdig pa dang sgrib pa thams cad spangs kyis bya ba thams cad kyis shig_/yid la bya ba'i sgrub pa thams cad ji ltar 'dod pa bzhin du de dag thams cad shin tu grub par 'gyur ro/_/sa lnga ba'o/_/o~M pad+ma lo ki te/_gzungs sngags yi ge drug 
[\[225a.3\]]pa 'bum bzlas brjod byas na sa drug pa 'thob ste 'jug par 'gyur/_de bzhin gshegs pa thams cad snang bar mdzad par 'gyur/_stong gsum gyi stong chen po'i 'jig rten gyi khams kyi rdul phra mo snyed kyis de bzhin gshegs pa dgra bcom pa yang dag par 
[\[225a.4\]]rdzogs pa'i sangs rgyas rnams gzigs shing mngon sum du ston par mdzad/_dbugs 'byin par mdzad do/_/de nas de bzhin gshegs pa dgra bcom pa yang dag par rdzogs pa'i sangs rgyas pad+ma gzigs pa'i rgyal mtshan des rig sngags 'chang de la yang dag par 
[\[225a.5\]]dbugs 'byin par mdzad de/_rig sngags 'chang khyod nga'i sangs rgyas kyi zhing nas byang chub snying po'i mthar thug gi bar du tshur shog_/las byas pa shin tu yongs su zad cing /_khyod kyis sems can dmyal ba'i sgo rnams ni bcad/_khyod kyis sangs rgyas kyi zhing 
[\[225a.6\]]thams cad kyi sgo rnams ni phye/_khyod kyis de bzhin gshegs pa rnams kyi sa bon dang rigs spyi ni khong du chud/_khyod kyis don yod pa'i pad+ma'i gtsug tor gyi snying po dang /_gsang ba'i dkyil 'khor ni grub/_khyod kyis thams cad du gnas kyi sgo rnams ni phye bas/_
[\[225a.7\]]'jig rten dang 'jig rten las 'das pa'i las sgrub pa rnams ji ltar yid la byas pa bzhin las thams cad byos shig_/o~M pad+ma dz+wa la hU~M d+h+r-i ka_/yi ge bdun pa 'bum bzlas brjod byas ma thag tu ting nge 'dzin pad+ma dri ma med pa sgrib pa dang bral ba dag pa zhes bya ba 
[\[225b\]]
[\[225b.1\]]thob par 'gyur la/_ting nge 'dzin gang thob pas lus shin tu 'bar bar 'gyur zhing /_'od zer kha dog sna tshogs su 'gyur/_sa bdun pa la gnas par 'gyur/_lus kyi snang ba gang gis stong gsum gyi stong chen po'i 'jig rten gyi khams kyi sangs rgyas kyi zhing 
[\[225b.2\]]thams cad kyi gnas rnams snang bar byed cing /_gang dang gang du 'od zer rin po che 'bar ba rnam pa sna tshogs pa dag bab pa las me tog gi char sna tshogs pa rnams 'byung bar 'gyur la/_de bzhin gshegs pa la mchod par 'gyur ro/_/de nas de bzhin 
[\[225b.3\]]gshegs pa dgra bcom pa yang dag par rdzogs pa'i sangs rgyas dri ma med pa'i 'od zer 'bar ba gser gyi kha dog can dpung pa brkyang ste/_phyag g.yas pa rig sngags 'chang gi spyi bor 'jog cing legs so zhes bya ba byin nas dbugs 'byin par mdzad de/_
[\[225b.4\]]rig sngags 'chang legs so legs so/_/'di ni sangs rgyas bcom ldan 'das kyi snying po gsang ba bzlas brjod kyi cho ga mchod pa'i mchog yin no/_/'di ni 'phags pa spyan ras gzigs dbang phyug gi snying po gsang ba ces pa'i dkyil 'khor don yod zhags pa 
[\[225b.5\]]pad+ma gtsug tor gyi snying po yang dag pa'o/_/rig sngags 'chang khyod kyis dkyil 'khor mtha' dag rdzogs pa dang /_pad+ma gtsug tor gyi snying po'i cho ga zhib mo dang /_don yod zhags pa'i snying por rnam par sprul ba grub kyis/_rig sngags 'chang ba'i 
[\[225b.6\]]sangs rgyas kyi zhing du song la sangs rgyas kyi mdzad pa gyis shig_/oM a mo g+ha ma Ni pad+me/_gzungs kyi snying po yi ge brgyad pa 'bum bzlas brjod byas na lus shin tu yongs su dag cing dri ma med par 'gyur bzlas brjod byas pa tsam gyis nor bu rin po che me shel 
[\[225b.7\]]ltar phyi nang shin tu yongs su dag pa ste/_de ltar rig sngags 'chang lus yongs su dag par 'gyur/_sa brgyad pa la gnas par 'gyur/_byang chub sems dpa' sems dpa' chen po 'phags pa spyan ras gzigs dbang phyug rang gi lus yongs su dag pa rang 
[\[226a\]]
[\[226a.1\]]gi gzugs kyi ngo bor ston cing /_rig sngags 'chang gi mdun du gnas pa la rig sngags 'chang yang dag par dbugs 'byin par mdzad de/_phyag g.yas pa mgo bo'i spyi bor 'jog pa mdzad/_legs so zhes bya ba yang sbyin par mdzad de/_
[\[226a.2\]]rig sngags 'chang legs so legs so/_/rig sngags 'chang khyod lhag pa'i bsam pa dga' ba la zhugs so/_/rig sngags 'chang sangs rgyas kyi zhing mnyam par 'brel pa'i 'jig rten rnam par lta bar tshur shog_/der khyod kyis sangs rgyas kyi mdzad pa byed 
[\[226a.3\]]par 'gyur ro/_/khyod kyis don yod zhags pa pad+ma'i gtsug tor gyi snying po dkyil 'khor gsang ba grub kyis 'jig rten dang /_/'jig rten las 'das pa'i sgrub pa dam pa bya ba thams cad gyis shig_/oM pad+ma lo tsa ne hu ru hU~M/_gzungs sngags yi ge dgu pa 'bum bzlas 
[\[226a.4\]]brjod byas nas dgu pa la gnas par 'gyur/_'phags pa spyan ras gzigs dbang phyug gi sras kyi gtso bor 'gyur/_de bzhin gshegs pa dgra bcom pa yang dag par rdzogs pa'i sangs rgyas bye ba khrag khrig dgu bcu rtsa dgu dag rig sngags 'chang la mngon sum du 
[\[226a.5\]]ston cing /_/sangs rgyas kyi yul rnam par sprul pa sna tshogs ston par byed/_rig sngags 'chang gi spyi bor thams cad kyi phyag 'jog par mdzad de legs so zhes bya ba yang sbyin par mdzad de/_rig sngags 'chang chen po legs so legs so/_/khyod kyis ngal zhing sbyangs 
[\[226a.6\]]pa'i las legs par sgrub par byas so/_/khyod kyis 'jig rten pa dang 'jig rten las 'das pa sangs rgyas nyid du sgrub pa grub ste/_don yod zhags pa'i dkyil 'khor gyi cho ga zhib mo sgrub pa dang /_mdo sde dang lung dang bcas pa sgrub pa dang /_'jig rten gyi 'dren pas 
[\[226a.7\]]bstan pa gang yin pa de dag grub pa yin no/_/o~M pad+mo Sh+NI Sha bi ma le hU~M phaT/_gsang sngags yi ge bcu pa 'bum bzlas brjod byas na phyir mi ldog par gyur nas sa bcu la gnas par 'gyur zhing /_lha dang mi'i skye dgu dag 'di ni de bzhin gshegs pa'o zhes brjod la 
[\[226b\]]
[\[226b.1\]]bla na med pa yang dag par rdzogs pa'i byang chub las phyir mi ldog par 'gyur/_don yod zhags pa pad+ma'i gtsug tor gyi 'khor los sgyur bar 'gyur te the tshom mi bya'o/_/gsang sngags yi ge bcu pa'i sgrub pa de kho na nyid kyis dngos grub bla na med pa 'di ni don yod zhags 
[\[226b.2\]]pa'i snying po rnam par sprul pa bzlas brjod tsam gyis 'grub pa yin te/_bdag gis sngar bstan pa thams cad la lhag par zhen pa gtsang ma/_gtsang sbra spyod pa/_gos gtsang ma bgos pa/_byams pa'i sems dang /_snying rje skyes pa/_bden par smra ba/_bla ma 
[\[226b.3\]]la gus pa/_dkon mchog gsum la dad pa che ba/_bla ma dang slob dpon la rtag tu mchod pa byed pa 'di ni bzlas brjod kyi cho ga yin te/_sangs rgyas kyi byang chub bla na med par bstan to/_/sa bcu pa'i gzungs phan yon dang rtog pa rdzogs so//_//
[\[226b.4\]{D903}]@#/_/rgya gar skad du/_Ar+ya a mo g+ha pA sha pA ra mi tA Shan+pa ri pU ra kA nA ma d+hA ra NI/_bod skad du/_'phags pa don yod zhags pa'i pha rol tu phyin pa drug yongs su rdzogs par byed pa zhes bya ba'i gzungs/_sangs rgyas dang byang chub sems dpa' thams cad 
[\[226b.5\]]la phyag 'tshal lo/_/dus gsum du gshegs shing bzhugs pa'i de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/o~M a mo g+ha 
[\[226b.6\]]pA sha ma hA dA na pA ra mi tA pA ri pU ra ya hU~M/_da ra da ra/_bi bad+hi/_bi tsi traiH/_sarba satwA u pa b+ho ga_/sarba ta thA ga ta/_ma hA dA na pU dza me g+ha pra brta ya/_ta ra ta ra/_tA ra ya ma hA pad+ma ma Ni hU~M phaT swA hA/_'di ni don yod pa'i zhags pa'i sbyin pa'i pha rol tu phyin pa'i snying po 
[\[226b.7\]]chen po ste/_gang gis yungs 'bru tsam gyi sbyin pa yang byin te dran pa tsam gyis lan bdun bzlas brjod byas ni mchod sbyin chen po rnam par 'phrul pa chen po shin tu rgyas pa chen po'i sbyin pa'i pha rol tu phyin pa yongs su rdzogs par 'gyur ro/_/dus gsum gyi de bzhin gshegs pa 
[\[227a\]]
[\[227a.1\]]thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/o~M a mo g+ha shI la/_saM b+ha ra saM b+ha ra/_b+ha ra b+ha ra/_ma hA shud+d+ha sa twa pad+ma bi 
[\[227a.2\]]b+hA Shi ta/_b+hu dza/_d+ha ra d+ha ra/_sa man+ta a ba lo ki te hU~M phaT swA hA/_gzungs 'di gso sbyong gi yan lag brgyad bzung nas smyung bar gnas pa byas te mi smra bar lan nyi shu rtsa gcig tu dran pas brjod par bya'o/_/de nas don yod pa'i zhags pa'i snying po bzlas 
[\[227a.3\]]brjod bya'o/_/bzlas brjod byas pa tsam gyi mdo la tshul khrims dag pa chen po dang ldan par 'gyur ro/_/tshul khrims kyi pha rol tu phyin pa yongs su rdzogs par 'gyur ro/_/tshul khrims kyi dri zhim po mang po lus la 'byung zhing /_phyogs bcu'i 'jig rten du 
[\[227a.4\]]grags par 'gyur ro/_/gang zhig nyi ma re re zhing gzungs 'di dran par byed na de ni rtag tu tshul khrims yongs su dag par 'gyur ro/_/dge slong gang la la zhig tshul khrims zhig cing nyams par gyur pas smyung bar gnas pa byas te/_gzungs 'di bzlas brjod 
[\[227a.5\]]byas pa tsam gyi mod la tshul khrims yongs su dag par 'gyur zhing /_tshul khrims mang po dang ldan par 'gyur ro/_/dus gsum gyi de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa 
[\[227a.6\]]spyan ras gzigs dbang phyug la phyag 'tshal lo/_/o~M a mo g+ha k+ShAn+ti sarba bo d+hi sa twa k+Sha mi Ni/_k+Sha Na k+Sha Na ma hA mai tri kA ru Na/_sarba satwa bat+sa la/_ma hA kA ru Ni ka_/sarba satwa k+Sha mi Ni hU~M phaT swA hA/_gzungs 'di dran pas sems can du gyur pa thams cad la 
[\[227a.7\]]bzod pa dang /_bzod pa chen po dang /_snying brtse ba dang /_snying rje chen po dang ldan pa'i sems kyis mnyam par gnas pa dang /_byol song gi skye gnas su gtogs pa'i [{]ri dgas [,]ri dwags [}]dang /_bya dang /_ltos 'gro la sogs pa gang dag 'das pa gang yin pa dang /_gnas 
[\[227b\]]
[\[227b.1\]]pa gang yin pa dang /_skye bar 'gyur ba gang yin pa de dag rnams la snying brtse ba'i phyir gang la la zhig gzungs 'di dran pas bzod pa'i mchog sgom par byed na de sems can dmyal ba dang /[ {]yi dgas [,]yi dwags [}]dang /_dud 'gro thams cad las yongs su thar bar 'gyur 
[\[227b.2\]]zhing /_skye bo'i tshogs mang po sdug bsngal la gnas pa rnams las rnam par grol bar 'gyur ro/_/nam sangs rgyas kyi zhing yongs su dag pa la gnas par gyur gyi bar du bzod pa'i pha rol tu phyin pa yongs su rdzogs par 'gyur ro/_/dus gsum gyi de bzhin 
[\[227b.3\]]gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/o~M ma hA bIr+ya a mo g+ha bi lo ki te/_ba ra ba ra/_dr-i d+ha bIr+ya ma hA ba la/_
[\[227b.4\]]ba la ba la/_ma hA bo d+h+ya~M ga_/ba la/_bo d+ha ni hU~M phaT swA hA/_gzungs 'di dus rtag tu dran pa'am/_yongs su dag cing spro ba'i yid kyis dran pa tsam gyi mod la brtson 'grus kyi pha rol tu phyin pa yongs su dag par 'gyur ro/_/gang 'di yid la byed pa dang ldan 
[\[227b.5\]]pas dge ba sna 'ga' tsam byas pa yang dpag tu med pa byas par 'gyur/_stobs dang ldan par 'gyur/_myur bar 'gyur ro/_/byang chub kyi snying po la 'dug gi bar du brtson 'grus nyams par mi 'gyur/_brtson 'grus kyi pha rol tu phyin pa dang nam yang mi 
[\[227b.6\]]'bral bar 'gyur/_brtson pa chen por 'gyur ro/_/dus gsum gyi de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/
[\[227b.7\]]o~M sarba ta thA ga ta ma hA a mo g+ha kA ru Na/_d+h+yA na/_sa mA d+hi/_sarba bi mok+Sha/_a pra ka m+b+ya ka_/tsu ru tsu ru hU~M phaT swA hA/_gzungs 'di 'phags pa spyan ras gzigs dbang phyug gi drung du yid la byed pas rtse gcig tu dran par byas na dran pa tsam 
[\[228a\]]
[\[228a.1\]]gyi mod la bsam gtan gyi pha rol tu phyin pa yongs su rdzogs par 'gyur ro/_/gzhan yang ting nge 'dzin stong phrag brgya so sor rab tu thob par 'gyur ro/_/sangs rgyas kyi zhing thams cad du zhugs par 'gyur ro/_/bzlas brjod 
[\[228a.2\]]byas pa tsam gyi mod la ting nge 'dzin thams cad la dbang byed par 'gyur ro/_/dus gsum gyi de bzhin gshegs pa thams cad la phyag 'tshal lo/_/byang chub sems dpa' sems dpa' chen po snying rje chen po dang ldan pa/_'phags pa spyan 
[\[228a.3\]]ras gzigs dbang phyug la phyag 'tshal lo/_/o~M a mo g+ha ma hA pradz+nyA pA ra mi tA a ba b+hA sa swa b+hA ba/_sa maM ta sA ra Na/_bud d+hi/_pra sa ra pra sa ra/_sa man+ta bud+d+hi/_a ba lo ki te/_b+ha ga bA na pradz+nyA a ba lo ki te tsak+Shu ShaM ma hA pradz+nyA/_ba ra da 
[\[228a.4\]]ma Ni ma hA pradz+nyA/_pad+ma d+hA ri Ni b+hu dze hU~M phaT swA hA/_gzungs 'di dran pa tsam gyi mod la shes rab kyi pha rol tu phyin pa yongs su rdzogs par 'gyur ro/_/thabs dang shes rab sna tshogs kyi dge ba'i blo chen po rab tu 'phel bar 'gyur ro/_/rtag tu 
[\[228a.5\]]rgyun mi 'chad par pha rol tu phyin pa bcu'i blo dang ldan par 'gyur ro/_/phyogs bcu'i de bzhin gshegs pa thams cad dang /_'das pa dang /_ma 'ongs pa na 'byung bar 'gyur ba'i de bzhin gshegs pa thams cad yid la byed cing /_sangs rgyas 
[\[228a.6\]]rjes su dran pa'i shes rab kyi blo dang rab tu ldan par 'gyur ro/_/lan 'ga' yang pha rol tu phyin pa drug dang 'bral bar mi 'gyur ro/_/sbyin pa dang /_tshul khrims dang /_bzod pa dang /_brtson 'grus dang /_bsam gtan dang /_shes 
[\[228a.7\]]rab kyi pha rol tu phyin pa las yongs su nyams par mi 'gyur ro/_/byang chub tu mngon par rdzogs par sangs rgyas kyi bar du nam yang rmongs par mi 'gyur ro/_/chos thams cad kyi de bzhin nyid la yang dag par rjes su song ba zhes bya ba'i de kho na nyid dang rab tu 
[\[228b\]]
[\[228b.1\]]ldan par 'gyur ro/_/blo gros dpag tu med pa dang ldan pa phun sum tshogs par 'gyur ro/_/phyogs bcu'i de bzhin gshegs pa thams cad kyis rab tu dgongs par 'gyur ro/_/byang chub sems dpa' thams cad rjes su sems par 'gyur ro/_/'phags pa don 
[\[228b.2\]]yod pa'i zhags pa'i pha rol tu phyin pa drug yongs su rdzogs par byed pa'i gzungs chen po rdzogs so//_//paN+Di ta many+dzu shrI warma dang /_lots+tsha ba dge slong blo ldan shes rab kyis bsgyur cing zhus te gtan la phab pa/_lots+tsha ba chos kyi shes rab kyis kyang 
[\[228b.3\]]bsgyur te gtan la phab pa//[ {D904}]@#/_/rgya gar skad du/_Ar+ya sa man+ta b+ha dra nA ma d+hA ra NI/_bod skad du/_'phags pa kun du bzang po zhes bya ba'i gzungs/_sangs rgyas dang /_byang 
[\[228b.4\]]chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab na bya rgod phung po'i ri la/_dge slong brgyad stong gi dge 'dun chen po dang /_byang chub sems dpa' bye ba khrag khrig 'bum phrag 
[\[228b.5\]]dgu bcu rtsa dgu dang thabs cig tu bzhugs te/_gnas gtsang ma'i ris kyi lha'i bu 'bum phrag du mas yongs su bskor cing mdun gyis bltas nas chos ston to/_/de nas byang chub sems dpa' sems dpa' chen po spyan ras gzigs dbang phyug stan las langs te bla gos 
[\[228b.6\]]phrag pa gcig tu gzar nas pus mo g.yas pa'i lha nga sa la btsugs te/_bcom ldan 'das ga la ba de logs su thal mo sbyar ba btud nas bcom ldan 'das la 'di skad ces gsol to/_/bcom ldan 'das deng bdag ni bdag gis de bzhin gshegs pa zla ba bla 
[\[228b.7\]]ma'i 'od las blangs pa kun du bzang po'i gzungs yang dag par ston par 'tshal te/_gzungs de thos ma thag tu byang chub sems dpa'i theg pa pa rnams phyir mi ldog cing myur du bla na med pa yang dag par rdzogs pa'i byang chub mngon par rdzogs par 'tshang rgya'o/_/las 
[\[229a\]]
[\[229a.1\]]kyi sgrib pa thams cad kyang sel to/_/longs spyod chen po phun sum tshogs pa yang yongs su 'dzin to/_/lus rnam par dag pa yang 'thob bo/_/ngag rnam par dag pa yang 'thob bo/_/sems rnam par dag pa yang 'thob bo/_/
[\[229a.2\]]pha rol tu phyin pa rgya mtsho thams cad kyang yongs su rdzogs par bgyid do/_/gzungs rgya mtsho thams cad kyang 'thob bo/_/de bzhin gshegs pa mthong ba thams cad kyang mnyes par bgyid do/_/bcom ldan 'das bdag gis gzungs 'di thos ma thag 
[\[229a.3\]]tu mi skye ba'i chos la bzod pa thob par gyur to/_/dpa' bar 'gro ba'i ting nge 'dzin kyang thob/_rin chen phyag rgya'i ting nge 'dzin kyang thob/_'bar ba'i sgron ma'i ting nge 'dzin kyang thob/_rgya mtsho phyag rgya'i ting nge 'dzin kyang thob/_rdo rje dkyil 'khor 
[\[229a.4\]]gyi ting nge 'dzin kyang thob/_/mi zad pa'i za ma tog gi ting nge 'dzin kyang thob/_/sgyu ma lta bu'i ting nge 'dzin kyang thob/_/phyogs bcu rgyas par 'gengs pa'i ting nge 'dzin kyang 'thob ste/_bcom ldan 'das de la sogs pa ting nge 'dzin bye ba khrag khrig 'bum phrag 
[\[229a.5\]]gang gA'i klung gi bye ma snyed bdag la mngon sum du gyur to/_/bcom ldan 'das des na bdag da ltar dran pa 'di lta bu dang ldan/_blo gros 'di lta bu dang ldan/_chags pa ma mchis pa'i ye shes 'di lta bu dang ldan zhing /_mthong ba dang thos pa dang bsnyen bkur 
[\[229a.6\]]bgyis pa'i don mchis par gyur te/_bcom ldan 'das bdag thos pa don mchis/_gzungs 'di thos pa don mchis na/_bcom ldan 'das kyis gnang bar mdzad cing /_'khor bzhi po de yang yongs su dgod du gsol/_/bcom ldan 'das kyis 
[\[229a.7\]]bka' stsal pa/_sems can dag pa de'i dus la bab par shes na smros shig_/de bzhin gshegs pas 'khor bzhi po 'di byin gyis brlabs zin to/_/de nas byang chub sems dpa' sems dpa' chen po 'phags pa spyan ras gzigs dbang phyug 
[\[229b\]]
[\[229b.1\]]gis skad cig thang cig yud tsam de nyid la rdo rje'i dkyil 'khor gyi ting nge 'dzin la snyoms par zhugs nas gzungs 'di smras so/_/dkon mchog gsum la phyag 'tshal lo/_/byang chub sems dpa' sems dpa' chen po snying rje chen po dang ldan pa 
[\[229b.2\]]'phags pa spyan ras gzigs dbang phyug la phyag 'tshal lo/_/tad+ya thA/_kha ga me kha ga me/_tsak+Shu/_kha be/_shro tra kha be/_g+h+rA Na kha be/_dzi hwa kha be/_kA ya kha be/_ma na kha be/_sa ra kha be/_sa ra kha be/_sa ra kha be/_shU 
[\[229b.3\]]na tra kha be/_a na mi ta kha be/_a pra Ni hi ta kha be/_sa mA d+hi kha be/_pA ra mi tA kha be/_bo d+hi kha be/_sa ra sa ra sa ra/_sarba bud+d+ha a d+hiSh+Thi te/_b+ha ra b+ha ra b+ha ra/_d+harma a d+hiSh+Thi te/_ka la ka la ka la/_sang+g+ha a d+hiSh+Thi te/_na mo dwA na ba tI nAM/_bud+d+ha 
[\[229b.4\]]ko TI nAM/_a d+hiSh+Than+tu mAM/_tsa ta sra paR+Sha do A yur ba lany+tsa da dan+tu/_tad+ya thA/_su ra b+hi su ra b+hi/_ma hA su ra b+hi/_mu ni mu ni/_ma hA mu ni/_ma ti ma ti/_ma hA ma ti/_na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA 
[\[229b.5\]]satwA ya/_ma hA kA ru Ni kA ya/_sa mr-i dAn+tu mAM/_sa man+ta b+ha dra d+hA ra NI swA hA/_gzungs 'di thos ma thag tu byang chub sems dpa' bye ba phrag dgu bcu rtsa gnyis po de dag gis dpa' bar 'gro ba'i ting nge 'dzin thob par gyur to/_/byang chub sems dpa' 
[\[229b.6\]]dpag tu med pa dag ni gzungs sna tshogs thob par gyur to/_/gzungs 'di'i cho ga ni 'di lags te/_nang bar langs nas lan brgya rtsa brgyad bzlas brjod bgyi'o/_/lan nyi shu rtsa gcig bzlas brjod bgyis na 'phags pa spyan ras gzigs dbang phyug 
[\[229b.7\]]mthong bar 'gyur ro/_/phongs par gyur pa'i tshe lan bdun yid la bgyis na thar bar 'gyur ro/_/rims nad thams cad la rna bar bzlas brjod bgyi'o/_/rlung gis zin na mar dang 'bru mar la lan nyi shu rtsa gcig bzlas brjod bgyis te bsku bar bgyi'o/_/
[\[230a\]]
[\[230a.1\]]so na na so shing la lan nyi shu rtsa gcig yongs su bzlas te bca' bar bgyi'o/_/rna ba na na ras bal gyi sa bon 'bru mar dang lhan cig tu bskol ba la lan bdun bzlas brjod bgyis te zangs kyi snod kyis rna bar blugs par bgyi'o/_/klad pa na ba la 'bru mar ro/_/
[\[230a.2\]]lto na ba la bya ba par bgyi'o/_/gdon gyis btab pa la tshon skud sna lnga la lan brgya rtsa brgyad bzlas te mgul du gdags so/_/mkha' 'gro ma'i gdon gyis btab na 'bru mar la lan bdun bzlas te gshis thams cad du byug go/_/nad thams cad la byab par bgyi'o/_/'di 
[\[230a.3\]]ni sgrub pa ma mchis pa'i cho ga'o/_/ji ste sangs rgyas dang /_byang chub sems dpa' mthong ba dang /_gzungs dang /_ting nge 'dzin 'thob pa dang /_rdzu 'phrul gyis 'gro ba dang /_mi snang bar bgyi ba dang /_mig bsku ba dang /_ldong ros la sogs pa bsgrub par 'tshal na/_des 
[\[230a.4\]]sku gdung dang bcas pa'i mchod rten dang sku gzugs kyi spyan sngar dkyil 'khor bgyis te/_bum pa gang pa brgya rtsa brgyad bzhag la/_gdugs dang rgyal mtshan dang ba dan bres te/_me tog sna tshogs kyis chal par bkang la/_tsan+dan dang a ka ru dang kun du ru'i 
[\[230a.5\]]bdug pas bdugs te/_mar me brgya rtsa brgyad bud cing mchod pa chen po bgyis te/_tshangs par spyod pa gtsang bas gos gtsang ma bgos la gzungs kyi gsang sngags 'di dag gis mtshams gcad par bgyi'o/_/na mo rat+na tra yA ya/_na ma Ar+ya a ba lo ki te shwa rA ya/_
[\[230a.6\]]bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_ti li ban d+hA mi/_mi li ban d+hA mi/_tsi li mi li ban d+hA mi/_sI mi ban d+hA mi/_bdag gi mtshams las su yang 'da' bar ma gyur cig swA hA/_chu la lan nyi shu rtsa gcig yongs su bzlas te phyogs bcur 
[\[230a.7\]]mtshams gcad par bgyi'o/_/gang gis 'gugs par 'gyur ba'i gzungs 'di dag kyang thog mar brjod par bya'o/_/na mo rat+na tra yA ya/_na ma Ar+ya a ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_tsi li tsi li/_mi li mi li/_tsi le li/_e hi 
[\[230b\]]
[\[230b.1\]]b+ha ga bA na/_Ar+ya a ba lo ki te shwa ra ya swA hA/_'di ni bdag gi snying po bshad pa ste/_des bdag 'gugs par 'gyur ro/_/de'i 'og tu zla ba yar gyi ngo'i tshes brgyad nas bzung ste nya'i bar du lan brgya rtsa brgyad bzlas brjod bgyis te dus gsum du bzlas brjod bgyi/_dus gsum 
[\[230b.2\]]du khrus bgyi/_dus gsum du gos brdze bar bgyi'o/_/de nas tshes [{]bcwa [,]bco [}]lnga la mchod pa chen po bgyis te bzlas brjod dpag tu ma mchis par bgyi'o/_/'on tang nam gyi gung thun la 'phags pa spyan ras gzigs dbang phyug gser gyi kha dog gi lus dang ldan pa/_mtshan dang dpe byad 
[\[230b.3\]]bzang pos legs par brgyan pa/_lus las 'od zer bye ba stong 'byin cing mchi bar 'gyur ro/_/de la rig sngags 'chang gis skrag par mi bgyi zhing brtan par bgyis na mthong ma thag tu sa thob par 'gyur ro/_/gzungs dang ting nge 'dzin kyang thob par 'gyur ro/_/shar phyogs su de 
[\[230b.4\]]bzhin gshegs pa mi 'khrugs pa mthong bar 'gyur ro/_/lho phyogs su rin chen tog dang /_nub phyogs su 'od dpag med dang /_byang phyogs su de bzhin gshegs pa rnga sgra mthong bar 'gyur ro/_/de la sogs pa phyogs bcu'i de bzhin gshegs pa grangs med dpag tu med pa dag 
[\[230b.5\]]rigs pa'i tshul gyis mthong bar 'gyur ro/_/'di nas shi 'phos nas sangs rgyas kyi zhing yongs su dag pa rnams su skye bar 'gyur te/_thams cad du yang sangs rgyas bcom ldan 'das rnams mnyes par bgyid par 'gyur ro/_/de skad ces bka' stsal nas/_byang chub sems dpa' sems 
[\[230b.6\]]dpa' chen po 'phags pa spyan ras gzigs dbang phyug dang /_byang chub sems dpa' de dag dang /_gnas gtsang ma'i ris kyi lha'i bu rnams dang /_thams cad dang ldan pa'i 'khor de dang lha dang mi dang lha ma yin dang dri zar bcas pa'i 'jig rten yi rangs te/_bcom ldan 'das kyis 
[\[230b.7\]]gsungs pa la mngon par bstod do/_/'phags pa kun tu bzang po zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te skad gsar chad kyis kyang bcos nas gtan la phab pa//_//
[\[231a\]]
[\[231a.1\]{D905}]@##/_/rgya gar skad du/_Ar+ya nI la kaN+Tha nA ma d+hA ra NI/_bod skad du/_'phags pa nI la kaN+Tha zhes bya ba'i gzungs/_dkon mchog gsum la phyag 'tshal lo/_/bcom ldan 'das de bzhin gshegs pa dgra bcom pa yang dag par rdzogs pa'i sangs 
[\[231a.2\]]rgyas 'od dpag med la phyag 'tshal lo/_/byang chub sems dpa' sems dpa' chen po mthu chen thob pa la phyag 'tshal lo/_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par shes rab chen po'i mig thob par 
[\[231a.3\]]gyur cig_/btsun pa spyan ras gzigs dbang phyug thugs rje chen po dang ldan pa la phyag 'tshal lo/_/bdag nges par sems can thams cad yongs su skyob par gyur cig_/btsun pa spyan ras gzigs dbang phyug thugs rje can khyod la phyag 'tshal lo/_/
[\[231a.4\]]bdag nges par myur du thabs la mkhas pa thob par gyur cig_/btsun pa spyan ras gzigs dbang phyug thugs rje chen po can khyod la phyag 'tshal lo/_/bdag nges par myur du shes rab chen po'i grur zhugs par gyur cig_/btsun pa spyan ras gzigs dbang 
[\[231a.5\]]phyug thugs rje can khyod la phyag 'tshal lo/_/bdag nges par myur du sdug bsngal gyi rgya mtsho las rgal bar gyur cig_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par rdzu 'phrul gyi rkang pa dang ldan zhing lam myur du thob 
[\[231a.6\]]par gyur cig_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par myur du mya ngan las 'das pa'i ril 'dzeg par gyur cig_/btsun pa spyan ras gzigs dbang phyug rje can khyod la phyag 'tshal lo/_/bdag 
[\[231a.7\]]nges par myur du 'dus ma byas kyi khyim du 'jug par gyur cig_/btsun pa spyan ras gzigs dbang phyug thugs rje can khyod la phyag 'tshal lo/_/bdag nges par myur du chos kyi sku dang gcig par gyur cig_/gang gi tshe bdag ral gri'i ri la mchi ba na ral gri'i 
[\[231b\]]
[\[231b.1\]]ri de rang snyil zhing zhig par gyur cig_/gang gi tshe bdag me ma mur gyi nang du mchi ba na me ma mur de rang med par gyur cig_/gang gi tshe bdag sems can dmyal ba'i lam du mchi ba na sems can dmyal ba rnams rang bzhin gyis stongs par gyur cig_/gang gi tshe bdag gshin 
[\[231b.2\]]rje'i 'jig rten du mchi ba na [{]yi dgas [,]yi dwags [}]rnams rang tshim par gyur cig_/gang gi tshe bdag lha ma yin gyi gnas su mchi ba na de dag gi sems rang dul bar gyur cig_/gang gi tshe bdag dud 'gro rnams su mchi ba na de dag ye shes chen po rang thob par gyur cig_/na mo rat+na tra 
[\[231b.3\]]yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_sarba ban+d+ha na/_ts+tshe da na ka rA ya/_sarba pA pa sa mu dro ts+tshoSha na ka rA ya/_sarba byA d+hi pra sha ma na ka rA ya/_sarba it+yu pa dra ba/_bi nA sha na ka rA ya/_sarba b+ha ye Shu 
[\[231b.4\]]tA ra NA ya/_ta s+ya nA ma skr-i twA/_i daM Ar+yA ba lo ki te shwa rA ya/_ta ba nI la kaN+Tha/_nA ma pa ra ma hr-i da yaM/_A baR+ta yiSh+yA mi/_sarbA R+tha sA d+ha na na/_shu b+ha tse ta naM/_sarba b+hU tAnAM/_pA pa mAR+ga bi sho d+ha kaM_/tad+ya thA/_A lo ke/_A lo ke/_A lo ka/_a 
[\[231b.5\]]d+hi ba ti/_lo kA ti krAn+te/_e h+ye hi/_ma hA bo d+hi sa twa/_he bo ng+hi sa twa/_he ma hA bo d+hi satwa/_he pri ya bo d+hi satwa/_he ma hA kA ru Ni ka_ma hA sma ra hr-i da yaM e h+ye hi/_Ar+yA ba lo ki te shwa rA ya/_ba ra ma mai tri tsit+ta kA ru Ni ka/_ku ru ku ru/_karmA sA d+ha ya/_
[\[231b.6\]]sA d+ha ya/_bi d+yA na/_de hi de hi me rang+ga maM ga ma/_bi haM ga ma/_sid+d+ha yo gI shwa ra/_d+hu ru d+hu ru/_bIr+yan+te/_ma hA bir+yAn+te/_d+ha ra d+ha ra/_d+ha ren+d+re shwa ra/_tsa la tsa la/_bi ma la mUrte/_Ar+yA ba lo ki te shwa ra/_kr-iSh+NA dzi na/_dza TA mu ku TA/_a laM kr-i ta/_
[\[231b.7\]]sha rI ra lam b+ha/_pra lam ba/_bi lam pa/_ma hA sid+d+ha bid+yA d+ha ra/_ba la ba la/_ma hA ba la/_ma la ma la/_ma hA ma la/_tsa la tsa la/_ma hA tsa la/_kr-iSh+Na bar+Na/_kr-iSh+Na pak+Sha/_kr-iSh+Na pA na nir+g+hA ta na/_he pad+ma ha sta/_tsa ra tsa ra/_nish+tsa re shwa ra kr-iSh+Na 
[\[232a\]]
[\[232a.1\]]sarba kr-i ta yadz+nyo pa bI ta/_e h+ye hi ma hA bI ra/_ma hA bA rA ha mu kha tri pu ra da ha ne shwa ra/_nA rA ya Na/_rU pa ba la be ga d+ha ri/_he nI la kaN+Tha/_e h+ye hi ma hA ha la ha la/_bi Na ni rdzi ta/_lo ka s+ya rA ga bi Sha bi nA sha na/_dwe Sha bi Sha bi nA 
[\[232a.2\]]sha na/_mo ha bi Sha bi nA sha na ni rmo k+Sha Na/_hu lu hu lu/_ma hA hu lu ha re/_ma hA pad+ma nA b+hi/_sa ra sa ra/_si ri si ri/_su ru su ru/_bu d+h+ya/_bu d+h+ya/_bo d+ha ya/_bo d+ha yA mi ta ba nI la kaN+Tha e h+ye hi/_bA ma s+thi ta/_ma hA sid+ha mu kha/_ha sa ha sa/_muny+tsa 
[\[232a.3\]]muny+tsa/_ma hAT+Ta T+Ta hA sa/_e h+ye hi b+ho b+ho ma hA sid+d+ha/_yo gI shwa ra/_b+ha Na b+ha Na/_bA tsa na/_sA d+ha ya sA d+ha ya/_bi d+yA na/_sma ra sma ra twaM b+ha ga paM taM/_lo kA nu pi lo ki taM/_ta thA ga ta taM/_de hi de hi/_me daR+sha na kA ma s+ya/_daR+sha naM pra sA d+hA ya me swA hA/_sid+d+hA 
[\[232a.4\]]ya swA hA/_ma hA sid+d+hA ya swA hA/_sid+d+ha yo gI shwa rA ya swA hA/_nI la kaN+ThA ya swA hA/_bA rA ha mu khA ya swA hA/_sing ha mu khA ya swA hA/_ma hA na ra sing ha mu khA ya swA hA/_badzra ha stA ya swA hA/_ma hA badzra ha stA ya swA hA/_sid+d+hi bid+yA d+ha rA ya swA hA/_ma hA sid+d+ha bid+yA d+ha 
[\[232a.5\]]rA ya swA hA/_pad+ma ha stA ya swA hA/_ma hA pad+ma ha stA ya swA hA/_kr-iSh+Na sarba kr-i ta ya dz+nyo d+ha ra bI tA ya swA hA/_ma hA mA la mu ku Ta d+ha rA ya swA hA/_tsakrA yu d+ha d+ha rA ya swA hA/_shad+kha shab+da niR+NA da na ka rA ya swA hA/_bo d+ha na ka rA ya swA hA/_bA ma s+thi ta kan+d+ha de sha kr-iSh+Na dzi nA ya swA hA/_
[\[232a.6\]]byA g+h+ra tsarma ni bA sa nA ya swA hA/_lo ke shwa rA ya swA hA/_ma hA yo gi nI shwa rA ya swA hA/_sarba sid+d+he shwa rA ya swA hA/_rak+Sha rak+Sha mAM swA hA/_ku ru rak+Sha mUrtI nAM swA hA/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_sid+d+h+ya n+tu 
[\[232a.7\]]me man+t+ra ba dA ni swA hA/_'phags pa nI la kaN+Tha'i gzungs rdzogs so//[ {D906}]@##/_/rgya gar skad du/_Ar+ya a ba lo ki te shwa ra ha ya grI ba d+hA ra NI/_bod skad du/_'phags pa spyan ras gzigs 
[\[232b\]]
[\[232b.1\]]dbang phyug ha ya grI ba'i gzungs/_sangs rgyas dang byang chub sems dpa' thams cad la phyag 'tshal lo/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA kA ru Ni kA ya/_sarba satwe b+h+yaHsa nA ga ti ne/_na maH
[\[232b.2\]]sarba satwe b+h+yaHsa na/_A ba ha ri Ni/_na maHsarba satwa b+ha yot+ta ra NA ya/_na maHsar+b+ba b+ha ba/_pra sha ma na ka rA ya/_na maHsarba satwa bo d+hi tsi kit+saM ka rA ya/_na maHsarba ban+d+ha na/_ts+tshe da na ka rA ya/_na maHsarba duHkha pra mo k+Sha na ka rA ya/_na maHsarba an+b+ha 
[\[232b.3\]]ka rA bi d+ha ma na ka rA ya/_na maHsarba bi d+yA rA dza/_ba sha prAp+ta ye/_ma hA yo ga yo gI shwa rA ya ta s+ya na ma skr-i twA i daM Ar+yA ba lo ki te shwa ra mu khot+gIr+NaM r-i Shi bi da dA/_de ba nA ga/_yak+Sha rAk+Sha sa/_shAkya pra h+ma/_lo ka pA la biSh+NA ma he shwa ra/_na rA ya NA/_skan+d+ha 
[\[232b.4\]]ku be ra/_a su ren+d+ra/_ma tr-i ga Na/_na ma skri taM/_badzra khu ra sa hi yaM/_ha ya grI ba pra h+ma/_pa ra ma hr-i da ya/_ma brta yiSh+yA mi/_a ba pra me yAr+ha sa d+ha kaM/_a ba h+yaM/_arba b+hU tA nAM/_sarba bi g+h+na bi nA ya kaM/_a mo g+haM/_sarba karma NaM/_bi shA nany+tsa 
[\[232b.5\]]bi nA ya kaM/_tad+ya thA/_o~M ta ru la ta ru la/_bi ta ru la bi ta ru la/_sarba bi Sha g+hA ta ka/_sarba b+hU ta bi dra ba ka dz+wa li ta/_a na li/_bi spu ling+ga/_aT+Ta hA sa/_ke sa ra/_a to pA/_pra bi ta ka yaM badzra khu ra ni rga ti ta/_tsa li ta bA su dA ta la/_badzrod shwa se 
[\[232b.6\]]ta/_hA si ta ma ru to k+Sha ti/_pra sha man ka ra/_pa ra duSh+Ta bi g+h+na na/_saM b+ha k+Sha Na ka ra/_swa bi d+d+ho pa de sha ka ra/_pa ra ma shAn+ti ka ra/_bud+d+ha bud+d+ha/_bo d+ha yA mi te/_b+ha ga bA na ha ya grI ba/_sarba bid+yA hr-i da ya/_mA brta yiSh+yA mi/_khA da khA da/_ma hA rau dra/_
[\[232b.7\]]man+t+ran/_rak+Sha rak+Sha/_At+ma swa hi tA na man+t+ran/_sid+d+ha sid+d+ha/_sarba karme Shu me/_sid+d+he/_de hi de hi/_A be sha A be sha/_pra be sha pra be sha/_sarba gra he Shu/_a pra ti ha ta/_d+hu na d+hu na/_bi d+hu na bi d+hu na/_ma tha ma tha/_pra ma tha pra ma tha/_sarba ba ro pa 
[\[233a\]]
[\[233a.1\]]gra ma/_kr-i ta ka khordo/_dur lad+g+hi ta/_mu shi ka/_bi Sha ka ra/_bi Sha daM Sh+Ta bi Sha tsUr+Na yo a b+hi tsA ra biSha ka ra Na/_sid+d+ha any+dza na/_tsak+Shu rmo ha na/_tsit+ta bA k+She pa na ka ra/_Ni t+ya/_a ba_ra pre k+Sha Na/_trA sa ya trA sa ya/_ma hA bo 
[\[233a.2\]]d+hi sa twa r-id+b+h+ya daMSh+Ta Ne na/_sarba b+ha ye b+h+yaHsatwA nAM rak+Sha rak+Sha/_ma ma bud+d+ha/_d+harma saM g+ha/_a nu dz+nyA taM/_me karma/_shI g+h+raM ku ru ku ru phaT/_ha ya grI ba phaT/_badzra khu rA ya phaT/_badzra daMSh+Tod ka Ta/_b+ha ya b+he ra bA ya phaT/_pa ra man+tA na nA sha na ka rA ya 
[\[233a.3\]]phaT/_pa ra duSh+Ta big+h+nA na/_baM b+ha k+Sha Na ka rA ya phaT/_sarba gra hot+sA d+ha na ka rA ya phaT/_sarba gra heShu a pra ti ha tA ya phaT/_pa Ta la mu khA ya phaT/_ye ke tsi ta/_ma ma a hi te Shi na/_ka ye kra man+ti/_man+t+ra yan+ta/_ya mAn+ti/_dzu hwa na ti/_
[\[233a.4\]]kA kho rdaM kurba n+ti/_ta ni sarba na b+ha mu khe na/_bA kri hA ya phaT/_na maHsarba du Sh+Ta grA hot+sA d+ha nA ya/_ha ya grI bA ya/_sid+d+h+ya n+tu man+t+ra ba daiHswa hA/_oM a mi to da b+ha bA ya hU~M phaT phaT swA hA/_o~M na mo ha yA ya swA hA/_o~M na mo bi shwa mUrta ye swA hA/_na maH
[\[233a.5\]]sarba satwA nAM/_sid+d+h+yan+tu man+t+ra pa dA ya swA hA/_'phags pa spyan ras gzigs dbang phyug ha ya grI ba zhes bya ba'i gzungs rdzogs so//[ {D907}]@##/_/rgya gar skad du/_Ar+ya me kha la nA ma d+hA ra NI/_
[\[233a.6\]]bod skad du/_'phags pa me kha la zhes bya ba'i gzungs/_sangs rgyas dang byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das shAkya'i yul ser skya'i gnas na/_shing n+ya gro 
[\[233a.7\]]d+ha'i kun dga' ra ba na bzhugs te/_de'i tshe gzhon nu sgra gcan zin mal na nyal ba las srin po zhig gis dngangs par byas par gyur to/_/de nas gzhon nu sgra gcan zin de nyid kyi mtshan mo 'das nas gzhon nu mang po rnams kyis mdun du bdar cing yongs su bskor te 
[\[233b\]]
[\[233b.1\]]ser skya'i gnas nas byung nas/_bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te/_spyan sngar 'dug nas ngus so/_/de nas bcom ldan 'das kyis tshe dang ldan pa kun dga' bo la bka' stsal pa/_
[\[233b.2\]]kun dga' bo gzhon nu sgra gcan zin bsrung ba'i phyir me kha la zhes bya ba'i rig sngags bshad kyis khyod kyis zungs shig_/lha'i tshogs dang /_klu'i tshogs dang /_gnod sbyin gyi tshogs dang /_srin po'i tshogs dang /_lha ma yin gyi tshogs dang /_nam mkha' lding gi 
[\[233b.3\]]tshogs dang /_mi'am ci'i tshogs dang /_lto 'phye chen po'i tshogs dang /_sha za'i tshogs dang /[ {]yi dgas [,]yi dwags [}]kyi tshogs dang /_grul bum gyi tshogs dang /_srul po'i tshogs dang /_gza'i tshogs dang /_rgyu skar gyi tshogs dang /_gnod sbyin 
[\[233b.4\]]gyi sde dpon nyi shu rtsa brgyad dang /_rgyal po chen po bzhi dang /_drang srong 'dod chags dang bral ba rnams dang /_gangs la gnas pa dang /_phyogs bcu na 'byung po gang dag 'khod pa dang /_sring mo'i tshogs dang /_bA li dang /_kA Ta li di dang /_
[\[233b.5\]]bo da ri dang /_grong rna dang /_yid [{]bzangs [,]bzang [}]dang /_'phrog ma chen mo dang /_ma mo'i tshogs rnams nga la nyon cig_/rgya mtsho'i 'khor gyi srung ma shar phyogs kyi phyogs cha na srin mo 'phrog ma zhes bya ba dang /_lho phyogs kyi phyogs cha na srin mo glang sna 
[\[233b.6\]]ma zhes bya ba dang /_nub phyogs kyi phyogs cha na srin mo ral pa can zhes bya ba dang /_byang phyogs kyi phyogs cha na srin mo sa'i gtsug ces bya ba ste/_srin mo drag mo de dag re re la yang 'khor bye ba drug cus bskor ba me kha la'i rig sngags las brjod pa de dag 
[\[233b.7\]]thams cad kyis bsrung bar gyis shig_/tad+ya thA/_g+ha ne g+ha ne g+ha ne g+ha ne g+ha ne g+ha ne g+ha ne g+ha ne/_ba ti/_g+hu me g+hu me g+hu me g+hu me g+hu me g+hu me g+hu me g+hu me/_ba ti/_g+ha re g+ha re g+ha re g+ha re g+ha re g+ha re g+ha re g+ha re/_g+hi ri ri ni/_g+ha ra ba ti/_swa ra ba ti/_d+ha na pa ti 
[\[234a\]]
[\[234a.1\]]su ra ba ti/_a hi me/_ba ti ma ti/_a ba ti/_su ba ti/_ba hu ba ti/_ha la ha la ha la ha la ha la ha la ha la ha la/_hi li hi li hi li hi li hi li hi li hi li hi li/_hu la hu la hu la hu la hu la hu la hu la hu lu/_ti li ti li ti li 
[\[234a.2\]]ti li ti li ti li ti li ti li/_hi li hi li/_mi li mi li/_pe ta ya ba a ma ne/_ma bi sa re/_ha ha hi hi/_sa man+t+ra sa re/_a sa man+t+ra sa re/_pa ri kha sa me/_a brte sa man+ta brte/_g+ha ne/_me kha le/_kun dga' bo me kha la zhes bya ba stobs 
[\[234a.3\]]mo che/_rdzu 'phrul dang ldan ma/_brtson 'grus chen mo 'di ni rig sngags 'chang rnams dang /_'byung po rnams dang /_ro langs rnams las gang du yang bkag pa med de kun tu thogs pa med par 'gro'o/_/kun dga' bo me kha la zhes bya ba'i rig sngags 
[\[234a.4\]]'di ni sems can rnams la phan pa'i phyir dang /_bde ba'i phyir dang /_bsrung zhing sba ba'i bar du bya ba'i phyir 'das pa'i sangs rgyas bcom ldan 'das rnams kyis gsungs so/_/drang srong chen po gzhan dag gis kyang smras te/_kun dga' bo me kha la'i 
[\[234a.5\]]rig sngags ni sems can rnams la phan par byed do/_/gang su dag sdig pa'i las dang ldan pa/_gzi brjid 'phrog pa/_sa la gnas pa de dag thams cad me kha la'i rig sngags thos nas shin tu skrag ste phyogs dang phyogs mtshams rnams su 'gro'o/_/
[\[234a.6\]]kun dga' bo me kha la'i rig sngags legs par bzung ba byas pa la kun nas dpag tshad bcu gnyis su bsrung ba gyis shig_/yongs su bskyab pa dang /_yongs su gzung ba dang /_yongs su bskyang ba dang /_zhi ba dang /_bde legs su 'gyur 
[\[234a.7\]]bar gyis shig_/sangs rgyas la phyag 'tshal lo/_/chad pa spang bar gyis shig_/mtshon cha spang ba dang /_dug gzhil bar gyis shig_/mi mdza' bzlog par gyis shig_/mtshams gcad par gyis shig_/skud pas bcing bar gyis 
[\[234b\]]
[\[234b.1\]]shig_/sdang ba thams cad zlog par gyis shig_/mi dang mi ma yin pa sdig pa byed pa rnams 'tsher ma gzhug cig_/sangs rgyas la phyag 'tshal lo/_/gsang sngags kyi gzhi rnams grub par gyur cig swA hA/_de la cho ga ni de bzhin gshegs 
[\[234b.2\]]pa la phyag 'tshal te/_me tog dang /_bdug pa dag gsol nas skud pas bcing bar bya'o/_/bya ba pa dang /_mnye ba dang /_legs par khrus bya'o/_/cho ga 'dis gdon thams cad bzlog pa dang /_nad thams cad rab tu zhi bar bya'o/_/
[\[234b.3\]]tad+ya thA/_ti le be le/_bi ma le/_ta ma le/_hi li/_ni ri/_si ri ma sa ra/_rig sngags 'di ni thos gyur nas/_/sa rnams thams cad g.yos par gyur/_/'byung po'i tshogs rnams rab tu g.yos/_/lha tshogs rnams kyang lhags 
[\[234b.4\]]par gyur/_/klu yi rgyal po rnams kyang lhags/_/'byung po'i rgyal po rnams kyang lhags/_/bcom ldan byams pa'ang der phyin to/_/tshangs pa dang ni dbang po'ang lhags/_/dbang phyug che dang gzhon nu dang /_/gnyis ka der ni lhags par gyur/_/
[\[234b.5\]]me kha la las gang su dag_/brjod pa'i 'byung po rnams kyang lhags/_/de nas bcom ldan 'das la byang chub sems dpa' sems dpa' chen po byams pas 'di skad ces gsol to/_/bcom ldan 'das bdag gis kyang 'di la bsrung ba dang /_yongs 
[\[234b.6\]]su bskyab pa dang /_yongs su gzung ba dang /_zhi ba dang /_bde legs su 'gyur ba dang /_chad pa spang ba dang /_mtshon cha spang ba dang /_dug gzhil ba dang /_mi mdza' ba bzlog pa dang /_mtshams dgum pa dang /_me kha las yongs 
[\[234b.7\]]su bzlog pa stsal bar bgyi'o/_/tad+ya thA/_a baT+Ta ni/_baT+Ta ni/_i bi baT+Ta ni/_tsu lu tsi li/_ur+d+ha dAn+te/_sa man+ta/_dAn+te/_ni ra muN+De/_ni mi mu ni/_zhi ba dang /_bde legs su 'gyur bar bgyi'o swA hA/_sangs rgyas la phyag 'tshal lo/_
[\[235a\]]
[\[235a.1\]]bde legs su gyur cig swA hA/_de nas de'i tshe mi mjed kyi bdag po tshangs pas me kha la'i rig sngags kun nas 'dzin pa 'di'i 'khor gyi tshig 'di phul lo/_/s+yAd ya the dan/_ang gu re/_a du re/_du du re/_shi khi shi khi shi 
[\[235a.2\]]khi shi khi shi khi/_ba re/_da ra da ra ba ti/_mu tsa mu tsa bi mu tsa/_zhi ba dang /_bde legs su 'gyur bar bgyi'o swA hA/_de nas de'i tshe lha'i bu rab 'thab bral gyis me kha la'i rig sngags kyi 'khor phul ba/_s+yAd ya the dan/_pra duSh+Te/_
[\[235a.3\]]ru d+hi ra kar+Ne/_ga ma b+hI re/_dur de she na mu tse/_mu tse/_shAkya rA dze/_bde legs su 'gyur bar bgyi'o swA hA/_de nas de'i tshe lha'i dbang po brgya byin gyis me kha la'i rig sngags kyi 'khor phul ba/_s+yAd ya the dan/_soD+De/_be de De/_b+he da Da me/_
[\[235a.4\]]da na ti li/_ti li mi li/_bsrung ba gyis shig_/bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe rgyal po chen po lus ngan gyis me kha la'i rigs sngags kyi 'khor phul ba/_s+yAd ya the dan/_g+hu me g+hu me 
[\[235a.5\]]g+hu me g+hu me g+hu me/_u ke/_mu ke/_dz+wa le/_da le ma ti pha le/_swA re/_sa re/_a d+hi pa ti/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe rgyal po chen po yul 'khor srung 
[\[235a.6\]]gis me kha la'i rig sngags kyi 'khor phul ba/_s+yAd ya the dan/_d+ha d+ha re/_d+ha d+ha re/_d+hA ra NI/_d+hA ra NI/_d+hA re/_a tsu te/_mu tse/_mu ru mu ru/_zhi ba dang /_bde legs su 'gyur bar bgyi'o/_/mtshams dgum pa'i 
[\[235a.7\]]bar du rgya cher bgyi'o swA hA/_de nas de'i tshe rgyal po chen po 'phags skyes pos me kha la'i rig sngags kyi 'khor phul ba/_s+yAd ya the dan/_aN+Da re/_paN+Da re/_ka ra De/_pa ra pa tre/_ka ri ru he/_ka ri b+ha re/_ka na ka pa Te/_du ru me/_
[\[235b\]]
[\[235b.1\]]k+Shu k+Shu/_ak+Shi me/_bak+Shi/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas rgyal po chen po mig mi bzang gis me kha la'i rig sngags kyi 'khor phul ba/_s+yAd ya the dan/_dza ma la dza ma 
[\[235b.2\]]la/_d+hi ri d+hi ri/_b+hi ri b+hi ri b+hi ri/_sa man+ta b+hi ri/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe lha'i bu zla bas me kha la'i rig sngags kyi 'khor phul ba/_s+yAd ya the dan/_
[\[235b.3\]]a la he/_te la b+he/_ma De/_bi ma De/_d+ha ke/_d+ha ra ke/_sa ki ni/_ba ki ni/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe lha'i bu nyi mas me kha la'i rig sngags kyi 
[\[235b.4\]]'khor phul ba/_s+yAd ya the dan/_o~M bA de/_bi ma le/_pra b+hA swa re/_sha ha ra sme/_ha sa ha swa ra sme/_a ta swa ra si/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe 
[\[235b.5\]]lha'i tshogs rnams kyis me kha la'i rig sngags kyi 'khor phul ba/_s+yAd ya the dan/_ku ru ku ru/_su ru su ru/_mu ru mu ru/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe 
[\[235b.6\]]rgyu skar gyi tshogs rnams kyis me kha la'i rig sngags kyi 'khor phul ba/_s+yAd ya the dan/_ta ma la/_ta le a he/_da he A kA shA bi ma le/_zhi ba dang /_bde legs su 'gyur ba'i bar du bgyi'o/_/mtshams dgum pa'i bar du bgyi'o swA hA/_
[\[235b.7\]]de nas de'i tshe klu'i tshogs rnams kyis me kha la'i rig sngags kyi 'khor phul ba/_s+yAd ya the da na/_e le me le/_a tsa le/_pa d+he/_A shu ba d+he mo k+She/_zhi ba dang /_bde legs su 'gyur ba'i bar du bgyi'o/_/mtshams dgum pa'i 
[\[236a\]]
[\[236a.1\]]bar du bgyi'o swA hA/_de nas de'i tshe lha ma yin gyi tshogs rnams kyis me kha la'i rig sngags kyi 'khor phul ba/_s+yAd ya the dan/_a d+ha d+ha re/_bi bu te/_sam pu te/_da n+ti/_zhi ba dang /_bde legs su 'gyur bar bgyi'o/_/
[\[236a.2\]]mtshams dgum pa'i bar du bgyi'o swA hA/_de nas de'i tshe gnod sbyin gyi sde dpon nyi shu rtsa brgyad kyis me kha la'i rig sngags kyi 'khor phul ba/_s+yAd ya the dan/_tsha tsha pa ti/_tsha tsha pa ti/_ru ru drA rA/_u b+hi ra b+ha rA/_zhi ba dang /_bde legs su 
[\[236a.3\]]'gyur ba'i bar du bgyi'o/_/mtshams dgum pa'i bar du bgyi'o swA hA/_de nas de'i tshe [{]yi dgas [,]yi dwags [}]dang /_sha za dang /_grul bum gyi tshogs kyis me kha la'i rig sngags kyi 'khor phul ba/_s+yAd ya the dan/_b+hU ti bi b+hU ti/_a ti b+hU ti/_sarba rta 
[\[236a.4\]]na b+hU ti/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe srul po dang /_lus srul po'i tshogs kyis me kha la'i rig sngags kyi 'khor phul ba/_s+yAd ya the dan/_pha du me/_
[\[236a.5\]]kA rA De/_a d+hi ta/_tsu te/_sa mi ra Ni/_tshu tshu ba ti/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe ma mo'i tshogs thams cad kyis me kha la'i rig sngags kyi 'khor phul 
[\[236a.6\]]ba/_s+yAd ya the dan/_ke le ma ke le/_Da ma/_ke le pa ra Da re/_Da ma re Da Da re/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe phyogs bzhi'i srin mo chen mo bzhi po de dag gis 
[\[236a.7\]]me kha la'i rig sngags kyi 'khor phul ba/_s+yAd ya the dan/_A na/_ba ne/_kha dze/_kha ba dze/_khu khu ri ri/_mi ri hi ri/_zhi ba dang /_bde legs su 'gyur bar bgyi'o/_/mtshams dgum pa'i bar du bgyi'o swA hA/_de nas de'i tshe 
[\[236b\]]
[\[236b.1\]]srin mo chen mo 'gro lding bas me kha la'i rig sngags kyi 'khor phul ba/_s+yAd ya the dan/_da ra da re/_da ra da re/_ha ha/_hi hi/_hu hu hu hu/_shi ki kli ba kli ba/_ma khu ma khu/_dzu kha khi/_Ta pa Ta pi/_aT+T+yu raT+T+yu T+yu ra/_kla ma/_
[\[236b.2\]]ku dzu ku dzu/_dri dri dri/_dU dU dU/_tshi mi li mi li/_a Da kwa kwa kwa ka si/_du du/_ti thi ti thi/_ti mi li mi ti/_shi ti/_mi ti li/_ba ti/_pre tri pe tri Ne/_du hi ni/_a hA ni/_la he/_ba he/_tha Ta pai tha pe/_btsun pa 'di ni 
[\[236b.3\]]'gro lding ba'i rig sngags te/_me kha la'i gzungs sngags kyi 'khor du phul ba lags so/_/bsrung ba dang /_yongs su bskyab pa dang /_yongs su gzung ba dang /_yongs su bskyang ba dang /_zhi ba dang /_bde legs su 'gyur ba dang /_chad 
[\[236b.4\]]pa spang ba dang /_mtshon cha spang ba dang /_dug gzhil ba dang /_mi mdza' ba bzlog pa dang /_dpag tshad bcu gnyis su mtshams dgum pa dang /_yongs su bskyang bar bgyi'o/_/lha'am/_klu'am/_gnod sbyin nam/_srin po'am/_
[\[236b.5\]]grul bu mam/_sha za'am/_dri za'am/[ {]yi dgas [,]yi dwags [}]sam/_srul po'am/_lus srul po'am/_lha ma yin nam/_nam mkha' lding ngam/_mi'am ci'am/_lto 'phye chen po'am/_skem byed dam/_brjed byed dam/_smyo byed dam/_
[\[236b.6\]]gshed byed dam/_byad stems sam/_ro langs sam/_nyin gcig pa'am/_nyin gnyis pa'am/_nyin gsum pa'am/_nyin bzhi pa'am/_mi'am/_mi ma yin pa gang gis kyang gnod par bgyid par ma gyur cig_/co 'dri ba'am/_
[\[236b.7\]]rnam par 'tshe ba'am/_glags lta ba'am/_glags tshol bas glags rnyed par 'gyur ba de ni gnas ma mchis te/_sngon gyi las kyi rnam par smin pa ni ma gtogs so/_/'jigs pa thams cad dang /_mi ma yin pa thams cad la rtag tu bde legs su 
[\[237a\]]
[\[237a.1\]]gyur cig swA hA/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo khyod kyis me kha la'i rig sngags 'khor dang bcas pa zung shig_/kun dga' bo me kha la'i rig sngags 'di ni sprin 'ching 
[\[237a.2\]]ba/_rlung gnon pa/_tshar gcod pa/_bdag srung ba/_gzhan srung ba/_grong dang /_grong khyer srung ba/_mtshams gcod pa ste/_lha'am/_klu'am/_gnod sbyin nam/_srin po'am/[ {]yi dgas [,]yi dwags [}]sam/_grul bum mam/_
[\[237a.3\]]sha za'am/_lus srul po'am/_dge sbyong ngam/_bram ze'am/_spyod pa pa'am/_kun tu rgyu'am/_gcer bu pa'am/_'tsho ba pa'am/_mi thod can nam/_lus skya'am/_mi'am/_mi ma yin pas 'da' bar bya ba ma yin pa'o/_/
[\[237a.4\]]kun dga' bo me kha la'i rig sngags 'di ni gshed byed dang /_byad stems dang /_ro langs thams cad 'jig par byed pa'o/_/gdon thams cad zlog pa'o/_/bkra mi shis pa thams cad 'jig par byed pa'o/_/kun dga' bo me kha la'i rig 
[\[237a.5\]]sngags 'di ni dge sbyong gis byas pa gcod par byed pa'o/_/bram zes byas pa dang /_spyod pa ba dang /_kun tu rgyu dang /_'tsho ba pas byas pa'i rig sngags gcod par byed pa'o/_/dbang phyug chen pos byas pa'i rig sngags gcod par byed pa'o/_/
[\[237a.6\]]tshangs bas byas pa dang /_brgya byin gyis byas pa dang /_lha'i dbang pos byas pa dang /_rgyal po chen pos byas pa dang /_khyab 'jug gis byas pa dang /_'dod pa'i dbang phyug gi rgyal pos byas pa'i rig sngags gcod par byed pa'o/_/rgyal 
[\[237a.7\]]po chen pos byas pa dang /_gnod sbyin gyi sde dpon gyis byas pa dang /_zla ba dang /_nyi ma dang /_rgyu skar dang /_gzas byas pa'i rig sngags gcod par byed pa'o/_/lha dang /_klu dang /_gnod sbyin dang /_srin po dang /_dri za dang /_lha ma yin dang /_
[\[237b\]]
[\[237b.1\]]nam mkha' lding dang /_mi'am ci dang /_lto 'phye chen pos byas pa'i rig sngags gcod par byed pa'o/_/rdzu 'phrul dang ldan pas byas pa'i rig sngags gcod par byed pa'o/_/lha khang bas kyang byas pa'i rig sngags gcod par byed pa'o/_/dur 
[\[237b.2\]]khrod pas byas pa'i rig sngags gcod par byed pa'o/_shing drung pas byas pa dang /_ri drung pas byas pa dang /_ri rtse bas byas pa dang /_sa pas byas pa dang /_nam mkha' bas byas pa dang /_gnas thams cad pas byas pa dang /_mis byas 
[\[237b.3\]]pa dang /_mi ma yin pas byas pa'i rig sngags gcod par byed pa'o/_/me kha la'i rig sngags 'di ni gcod pa'o/_/phyir gcod pa'o/_/phyis gcod pa'o/_/kun dga' bo gang gis me kha la'i rig sngags 'dis bsrung ba dang /_yongs 
[\[237b.4\]]su bskyab pa dang /_yongs su gzung ba dang /_yongs su bskyang ba dang /_zhi ba dang /_bde legs su 'gyur ba dang /_chad pa spang ba dang /_mtshan cha spang ba dang /_dug gzhil ba dang /_mi mdza' ba bzlog pa dang /_dpag tshad dam/_
[\[237b.5\]]dpag tshad gnyis sam/_dpag tshad bcu gnyis kyi bar du mtshams gcad par byas na/_gang me kha la'i rig sngags 'di las 'da' bar byed pa ni lha dang bcas pa dang /_bdud dang bcas pa dang /_tshangs pa dang bcas pa dang /_dge sbyong dang 
[\[237b.6\]]bram zer bcas pa'i skye dgu'i 'jig rten dang /_lha dang /_mi dang /_lha ma yin du bcas pa'i 'jig rten na ngas ma mthong ste de ni gnas med do/_/kun dga' bo sangs rgyas thams cad kyi bden pa dang /_chos kyi bden pa dang /_dge 'dun gyi bden pa dang /_
[\[237b.7\]]bden par smra ba thams cad kyi bden pa dang /_drang srong thams cad kyi bden pa 'di las sems can gyi tshogs 'gal bar ma byed cig_/kun dga' bo dus las 'da' bar mi bya ba lnga ni 'di yin te/_sangs rgyas kyi bden pa las 'da' bar mi bya ba dang /_
[\[238a\]]
[\[238a.1\]]chos kyi bden pa las 'da' bar mi bya ba dang /_dge 'dun gyi bden pa las 'da' bar mi bya ba dang /_bden par smra ba rnams kyi bden pa las 'da' bar mi bya ba dang /_drang srong gi bden pa las 'da' bar mi bya ba ste/_'byung 
[\[238a.2\]]po thams cad dang /_nad thams cad dang /_mi thams cad dang /_mi ma yin pa thams cad kyis 'da' bar bya ba ma yin no/_/nad thams cad dang /_'byung po thams cad dang /_sdang ba thams cad dang /_mi mdza' ba thams cad las bde legs su gyur cig_/gang yang rnam 
[\[238a.3\]]par tho 'tsham par ma byed cig_/'tshe bar ma byed cig_/gang yang rdeg par ma byed cig swA hA/_me kha la'i rig sngags kyi cho ga bshad par bya'o/_/sangs rgyas la me tog gi mchod pa dang /_bdug pa dang /_spos dang /_lha bshos dag phul nas phyis 
[\[238a.4\]]bsrung bar bya'o/_/gtsang mas gos gtsang ma bgos te/_ba lang gi lci bas dkyil 'khor byugs nas me tog dag bkram ste/_ci 'byor pa'i gtor ma'am/_phye'am/_pad+ma dang /_bza' ba dang /_btung ba dang /_me tog bsres pas 
[\[238a.5\]]bum pa bkang ba'am/_snod bkang pa'i dbus su 'dug nas spos kyis rgyun mi 'chad par 'dug par bya'o/_/rtswa ku shas thams cad la byab par bya'o/_/bdag bsrung ba dang /_gzhan bsrung bar bya ba ni skud pas so/_/sprin bcing ba ni me tog 
[\[238a.6\]]sna ma'i shing dang /_sna ma'i mar gyis sbyin sreg bya'o/_/rlung dang /_char bzlog pa ni rtswa muny+dza'i lhas ma la lan gsum bzlas brjod byas te/_rtsa ba'i rig sngags kyis lan bdun btab nas mdud pa bdun bor bar bya'o/_/lam grub pa dang /_
[\[238a.7\]]bde bar bya na chos gos kyi grwar lan gsum bzlas brjod byas te mdud pa gsum bor bar bya'o/_/zas dkar gsum zos la nyin zhag gsum smyung ba byas nas pad+ma dang /_yungs kar dkar po la lan nyi shu rtsa gcig bzlas brjod byas te/_grong dang /_
[\[238b\]]
[\[238b.1\]]grong khyer mtshams gcad par bya'o/_/rig sngags thams cad gcod par 'dod pas sna tshogs pa'i mtshon cha la lan bdun bzlas brjod byas te chu la gcad par bya'o/_/snod sar par chu blugs nas lan bdun bzlas brjod byas te/_khrus byas na 
[\[238b.2\]]log 'dren thams cad bcing ba byas par 'gyur ro/_/me tog dkar po dag la bzlas brjod byas te bsnun na dug med par 'gyur ro/_/nad thams cad la shing ka ra bI ra'i lcug mas byab par bya ste/_bdag bsrung ba byas na gang du gdon gyi phyir 
[\[238b.3\]]yang las thams cad bya'o/_/'thab mo dang /_rtsod pa dang /_'gyed pa dang /_rgyal po'i pho brang 'khor du sna ma'i me tog gi 'bru mar gyi nang du a ti mug ta ka smyugs pa'i yam sreg shing la 'gro lding ba'i rig sngags kyis btab ste lan bcu bzhir 
[\[238b.4\]]sbyin sreg bya'o/_/'byung po dbang du bya bar 'dod pas ra'i 'o ma dang /_ra'i mar dang /_shing a pa marga'i yam sreg shing dag la 'gro lding ba'i rig sngags btab ste lan lngar sbyin sreg bya'o/_/'gro ba thams cad kyi ched du sbyin sreg bya bar 
[\[238b.5\]]'dod pas 'bras thug po che dang /_ba'i 'o ma dang /_ru rta dang /_rgyam tsha dang /_shing ka ra bI ra dkar po'i yam sreg shing la lan nyi shu rtsa gcig bzlas brjod byas te/_sbyin sreg byas na sems can thams cad kyi ched du sbyin sreg byas par 
[\[238b.6\]]'gyur ro/_/rnyed par bya ba'i don du ru rta dang /_'bru mar las 'gro lding ba'i rig sngags kyis lan bdun bzlas brjod byas te gdong la bskus nas smras na gang bslangs pa de thob par 'gyur ro/_/thams cad du yang de bzhin gshegs pa'am/_de bzhin 
[\[238b.7\]]gshegs pa'i mchod rten la spos dang /_phreng ba dang /_byug pa dang /_me tog dang /_bdug pa dang /_phye ma dang /_byug pa rnams kyis byug cing ci nus kyis lha bshos kyang dbul bar bya ste 'di dngos su grub bo/_/bcom ldan 'das kyis 
[\[239a\]]
[\[239a.1\]]de skad ces bka' stsal nas/_tshe dang ldan pa kun dga' bo dang /_gzhon nu sgra gcan zin dang /_thams cad dang ldan pa'i 'khor de dag dang /_lha dang /_mi dang /_lha ma yin dang /_dri zar bcas pa'i 'jig rten yi 
[\[239a.2\]]rangs te/_bcom ldan 'das kyis gsungs pa la mngon par bstod do/_/'phags pa me kha la zhes bya ba'i gzungs rdzogs so/_/bsrung ba dang bcas pa dang cho ga dang bcas pas mi mjed kyi sems can thams cad la bsrungs par gyur 
[\[239a.3\]]cig swA hA//_//rgya gar gyi mkhan po pradz+nyA ba ra ma dang /_zhu chen gyi lots+tsha ba ban+de ye shes sdes bsgyur cing zhus te gtan la phab pa//[ {D908}]@##/_/bod skad du/_snying rjes mi bshol ba zhes bya 
[\[239a.4\]]ba'i gzungs/_dkon mchog gsum la phyag 'tshal lo/_/rdzogs pa'i sangs rgyas bye ba phrag bdun la phyag 'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po mnga' ba/_gnod 
[\[239a.5\]]pa thams cad las thar bar mdzad pa/_nad thams cad rab tu zhi bar mdzad pa/_'byung po thams cad nges par bzlog pa/_sems can mi khom pa brgyad du lhung ba rnams yang dag par sgrol ba la phyag 'tshal lo/_/de la phyag 'tshal nas/_'phags 
[\[239a.6\]]pa spyan ras gzigs dbang phyug gis bshad pa'i gzungs thugs rje chen po mi bshol ba zhes bya ba 'di brjod kyis/_thugs rje chen po mnga' ba bdag la dgongs su gsol/_/'di lta ste/_o~M dza ta dza ta/_dzi ti dzi ti/_dzu tu dzu tu/_ta ra ta ra/_ti ri 
[\[239a.7\]]ti ri/_tu ru tu ru/_ka la ka la/_ki li ki li/_ku lu ku lu/_thugs rje chen po mnga' ba de bzhin gshegs pa rnams kyi 'dus pa rjes su dgongs te gshegs su gsol/_tsa ta tsa ta/_tsi ti tsi ti/_tsu tu tsu tu/_byang chub sems dpa' 
[\[239b\]]
[\[239b.1\]]thams cad kyi smon lam gyi sprin gyi rjes su dgongs te thugs rje chen po mnga' ba myur du gshegs su gsol/_/ra la ra la/_ri li ri li/_ru lu ru lu/_bsam gtan dang /_rnam par thar pa dang /_ting nge 'dzin dang /_snyoms par 'jug pa'i 
[\[239b.2\]]gzhi las bzhengs su gsol/_tsa la tsa la/_tsi li tsi li/_tsu lu tsu lu/_bo d+hi bo d+hi/_e hi e hi/_bud+d+ha bud+d+ha/_sangs rgyas kyi bden pa dang /_chos kyi bden pa dang /_dge 'dun gyi bden pas bzhengs su gsol bzhengs su gsol/_
[\[239b.3\]]byams pa chen pos 'byung po thams cad bzlog tu gsol/_/thugs rje chen po'i sprin gyis bdag gi nad thams cad rab tu zhi bar mdzad du gsol/_/b+hu na b+hu na/_bi b+hu na bi b+hu na/_ma thA ma thA/_pra ma tha pra ma tha/_bzhengs su gsol bzhengs 
[\[239b.4\]]su gsol/_/tshur gshegs tshur gshegs/_bdag gi bsam pa rdzogs par mdzad du gsol/_/las sbyong du gsol/_ma hA kA ru Ni kA ya swA hA/_ma hA pad+ma hastA ya swA hA/_pad+ma A sa nA ya swA hA/_shwe tA dz+nyA u pa bI ti ya swA hA/_
[\[239b.5\]]ki ri ta ne swA hA/_shU la ne swA hA/_tsakra Ne swA hA/_badzra Ne swA hA/_tri ne tre ya pra haM rU pA ya swA hA/_A kA shA ya swA hA/_shi ni shi ni swA hA/_pra tsa pa ta ye swA hA/_ya ma ye swA hA/_ya ma b+hud ya swA hA/_AN+Da dze b+h+yo b+hu te b+h+yaHswA hA/_dza 
[\[239b.6\]]ra yu dza b+h+yo b+hu te b+h+yaHswA hA/_saM swe da tshe b+h+yo b+hu te b+h+yaHswA hA/_a pa yu pa pa duHkhe b+h+yo b+h+ya te b+h+yaHswA hA/_bi ti ka b+h+yo b+hu te b+h+yaHswA hA/_bai d+hi ta ke b+h+yo b+h+ya d+h+yi b+h+yaHswA hA/_Sh+phaSh+Na ke b+h+yo b+h+ya d+h+yi b+h+yaHswA hA/_sa na ni pa hi ke b+h+yo b+h+ya d+h+yi b+h+yaHswA hA/_sarba bud+d+ho swA hA/_sarba b+h+ya 
[\[239b.7\]]ti b+h+yaHswA hA/_b+hu me an+ta r-i Shi tsar+ye b+h+yo b+h+yaHswA hA/_'di lta ste/_o~M tra Ta tra Ta/_tri Ti tri Ti/_tru Tu tru Tu/_bdag 'jigs pa thams cad dang /_'tshe ba thams cad dang nad thams cad las srungs shig swA hA/_gra sa gra sa/_ma tha ma tha/_pra 
[\[240a\]]
[\[240a.1\]]ma tha pra ma tha/_ha na ha na/_da ha da ha/_pa tsa pa tsa/_na maHAr+yA ba lo ki te shwa ra Adz+nyA pa ya ti swA hA/_snying rjes mi bshol ba zhes bya ba'i gzungs rdzogs so//_//
[\[240a.2\]{D909}]@##/_/rgya gar skad du/_Ar+yA ba lo ki te shwa ra mA tA nA ma d+hA ra NI/_bod skad du/_'phags pa spyan ras gzigs dbang phyug gi yum zhes bya ba'i gzungs/_sangs rgyas dang /_byang chub sems dpa' thams cad la phyag 'tshal lo/_/'di skad 
[\[240a.3\]]bdag gis thos pa dus gcig na/_bcom ldan 'das grong khyer yangs pa can na 'khor chen pos yongs su bskor cing mdun gyis bltas nas bzhugs te/_nyan thos chen po shA ri'i bu la sogs pa dge slong lnga brgya dang /_byams pa la sogs pa byang 
[\[240a.4\]]chub sems dpa' sems dpa' chen po rab tu mang pos yongs su bskor cing mdun gyis bltas nas/_bcom ldan 'das gdan bshams pa la bzhugs so/_/'khor der byang chub sems dpa' sems dpa' chen po kun tu bzang po zhes bya ba 'dus te/_
[\[240a.5\]]'dug par gyur ba de rang gi stan las langs nas/_bla gos phrag pa gcig tu gzar nas/_pus mo g.yas pa'i lha nga sa la btsugs te/_bcom ldan 'das kyi zhabs la mgo bos phyag 'tshal nas/_bcom ldan 'das la 'di skad ces gsol 
[\[240a.6\]]to/_/bcom ldan 'das spyan ras gzigs dbang phyug gi ma zhes bgyi ba'i gzungs kyi rig sngags chen mo gsang sngags gzhi 'di 'das pa dang /_ma byon pa dang /_da ltar byung ba'i sangs rgyas bcom ldan 'das rnams kyis sngon du gsungs shing /_da 
[\[240a.7\]]ltar gsung pa/_bcom ldan 'das byang chub sems dpar gyur te/_byang chub yongs su tshol ba na sems can thams cad rjes su gzung ba dang /_don dang /_byang chub sems dpa'i don gyi bar gyi phyir sngon gsungs pa/_byang chub sems dpa'i 
[\[240b\]]
[\[240b.1\]]theg pa pa'i rigs kyi bu'am/_rigs kyi bu mo rnams kyi phar gyur pa/_mar gyur pa/_skyabs ma mchis pa rnams kyi skyabs dang /_dpung gnyen ma mchis pa rnams kyi dpung gnyen dang /_mgon ma mchis pa rnams kyi mgon du gyur pa/_
[\[240b.2\]]sdig pa thams cad zad par bgyid pa mchis te/_gzungs de thos ma thag tu bsam pa thams cad yongs su rdzogs par 'gyur/_rig sngags thams cad kyang 'grub par 'gyur ro/_/bcom ldan 'das kyis bka' stsal pa/_byang chub 
[\[240b.3\]]sems dpa' sems dpa' chen po nga sngon byang chub sems dpar gyur te/_byang chub yongs su tshol ba na 'jig rten gyi khams gang gA'i klung gi bye ma snyed kyi pha rol gyi yang ches pha rol na/_'jig rten gyi khams bde ba can zhes bya ba de na de bzhin 
[\[240b.4\]]gshegs pa dgra bcom pa yang dag par rdzogs pa'i sangs rgyas 'od dpag med ces bya ba da ltar yang bzhugs te 'tsho zhing gzhes la chos kyang ston to/_/'khor de nyid na bram ze dbang phyug 'od ces bya ba byang chub sems dpa'i sa gsum pa thob par 
[\[240b.5\]]gyur pa zhig 'dug pa des spyan ras gzigs dbang phyug gi ma zhes bya ba'i gzungs/_rig sngags kyi rgyal mo chen mo 'di bram ze brgya stong mang po dang /_sems can bye ba khrag khrig phrag du ma las bsgrags/_bshad/_bstan te/_de dag 
[\[240b.6\]]thams cad kyis gzungs 'di thos ma thag tu sdig pa ltung bar byed pa thams cad las rnam par grol ba dang /_skye ba dran par 'gyur ba ngas dran no/_/byang chub sems dpa' sems dpa' chen po de smros shig_/phyi ma'i dus na 'jig rten gyi 
[\[240b.7\]]khams kun nas nyon mongs pa can du sems can sdig pa byed pa/_mtshams med pa byed pa bye ba khrag khrig 'bum phrag du ma'i sdig pa zad par 'gyur/_phan pa dang /_bde bar 'gyur/_mgon med pa rnams kyi mgon du 'gyur ro/_/ngas kyang gnang 
[\[241a\]]
[\[241a.1\]]zhing rjes su yi rang ngo /_/bcom ldan 'das kyis bka' stsal pa/_de nas byang chub sems dpa' sems dpa' chen po kun tu bzang pos spyan ras gzigs dbang phyug gi ma zhes bya ba'i gzungs kyi rig sngags chen mo'i gsang 
[\[241a.2\]]sngags kyi gzhi 'di dag smras so/_/dkon mchog gsum la phyag 'tshal lo/_/bcom ldan 'das de bzhin gshegs pa 'od dpag med la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan 
[\[241a.3\]]ras gzigs dbang phyug la phyag 'tshal lo/_/de dag la phyag 'tshal nas/_'phags pa spyan ras gzigs dbang phyug gi yum zhes bya ba'i gzungs rig sngags chen mo'i gsang sngags kyi gzhi 'di dag brjod par bya'o/_/bdag la rig pa 'di 
[\[241a.4\]]grub par gyur cig_/tad+ya thA/_i li mi li/_tsi li mi li/_kun+tu le/_kun+tu le/_kun+tu le si re/_si si re/_bi rA yA/_gau ri/_gan+d+ha ri/_drA mi De/_mA tad+gi/_pUk+ka si/_kaSh+DA ya/_mA la tsaN+Da lI/_huT+T+ya 
[\[241a.5\]]ma li ni/_hU~M d+hu d+hu ma li ni/_tsi le mi le/_gr-ih+Na sau mya dar+sha ni/_ku ru tsan+d+ra mu khe/_lA b+hu mA na yaM te/_Ar+ya da k+Shi Na b+hu dze/_sarba bid+yA nA ma/_pra sA d+ha ne/_sarba bid+yA nA ma/_I shwa ri swA hA/_bklags pas grub pa'i gzungs 'di'i 
[\[241a.6\]]cho ga ni 'di yin te/_thos ma thag tu las kyi sgrib pa thams cad byang bar 'gyur ro/_/'jigs pa thams cad las bsrung ngo /_/dus gsum du bzlas pa byas na zhag bdun gyis byang chub sems dpa' kun tu bzang po mthong bar 'gyur ro/_/
[\[241a.7\]]gzhan du mi sems pa'i yid kyis bzlas pa byas na zla ba gcig gis 'phags pa spyan ras gzigs dbang phyug gi ma rig pa chen mo bdag nyid ston te/_'phags pa 'od dpag med kyang mthong ngo /_/byang chub las phyir mi ldog par 'gyur ro/_/
[\[241b\]]
[\[241b.1\]]skye ba dran pa dang /_thos pa 'dzin par yang 'gyur ro/_/gang dang gang du skyes pa de dang der dam pa'i chos dang mi 'bral bar 'gyur ro/_/longs spyod chen por 'gyur ro/_/bcom ldan 'das kyis de skad ces bka' stsal nas/_byang chub 
[\[241b.2\]]sems dpa' sems dpa' chen po kun tu bzang po dang /_byang chub sems dpa' de dag dang /_dge slong de dag dang /_thams cad dang ldan pa'i 'khor de dag yi rangs te/_bcom ldan 'das kyis gsungs pa la mngon par bstod do/_/
[\[241b.3\]]'phags pa spyan ras gzigs dbang phyug gi yum zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te skad sar chad kyis kyang bcos 
[\[241b.4\]]nas gtan la phab pa//[ {D910}]@##/_/rgya gar skad du/_Ar+yA ba lo ki te shwa ra nA ma d+hA ra NI/_bod skad du/_'phags pa spyan ras gzigs dbang phyug gi gzungs zhes bya ba/_
[\[241b.5\]]'phags pa spyan ras gzigs thugs rje chen po dang ldan pa la phyag 'tshal lo/_/'phags pa spyan ras dbang phyug byams pa'i ngang las snying rje'i shugs kyis byang chub kyi sems rab tu bskyed nas/_pad+ma dang /_nyi ma dang /_zla ba'i gdan 
[\[241b.6\]]la hrIH'i 'phro 'du las zhal gcig pa la phyag bzhi pa/_dang po gnyis thal mo sbyar ba/_g.yas 'og ma na bgrang phreng mu tig dkar po/_g.yon 'og ma na pad+ma dkar po bsnams pa/_sku mdog dkar po zhabs rdzogs pa'i skyil krung 
[\[241b.7\]]bcas pa rin po che'i rgyan sna tshogs dang /_rin po che'i dbu rgyan gyis mdzes pa/_ma lha mo drug ma dang /_yab nor bu rin po ches brten pa/_byang chub sems dpa' dang /_sems ma rab tu mang pos bskor te 'di skad ces gsungs so/_/
[\[242a\]]
[\[242a.1\]]rigs kyi bu'am/_rigs kyi bu mos sngags 'di lan cig tsam brjod dam dran zhing yid la byas sam/_bris nas lus la bcangs sam/_mos shing gus par byas na mtshams med pa lnga dang /_de dang nye ba'i sdig 
[\[242a.2\]]pa'i las thams cad 'byang zhing ngan song gsum dang /_mi khom pa brgyad dang /_sdug bsngal dang bcas par mi skye'o/_/mi dang mi ma yin pa dang /_gcan gzan gyis 'jigs pa thams cad las grol bar 'gyur ro/_/nad dang gdon thams 
[\[242a.3\]]cad las thar par 'gyur ro/_/o~M ma Ni pad+me hU~M/_zhes brjod pas 'phags pa spyan ras gzigs kyi zhal mthong bar 'gyur zhing /_tshe 'phos nas kyang bde ba can du skye ste/_'di la the tshom mam/_som nyi'am/_yid gnyis ma za 
[\[242a.4\]]cig_/'phags pa spyan ras gzigs dbang phyug gi gzungs rdzogs so//[ {D911}]@##/_/sangs rgyas la phyag 'tshal lo/_/chos la phyag 'tshal lo/_/dge 'dun la phyag 'tshal lo/_/'phags pa 
[\[242a.5\]]spyan ras gzigs kyi dbang po byang chub sems dpa' sems dpa' chen po la phyag 'tshal lo/_/de rnams la phyag 'tshal nas rig pa 'di brjod kyis rig pa 'di bdag la grub par gyur cig_/tad+ya thA/_ha ha ha sa ne/_ni pa sa ne/_ta pa ta pa ne/_
[\[242a.6\]]dz+wa la dz+wa la ne/_tsa la tsa la ne/_pUrba yo ga sma ra pad+ma ha stA ya swA hA/_gang gis rig pa 'di bklags pa de tshe rabs brgya stong du skye ba dran par 'gyur te/_'di nas shi 'phos nas kyang bde ba can gyi 'jig rten du skye bar 'gyur ro/_/'phags pa spyan ras 
[\[242a.7\]]gzigs kyi snying po rdzogs so//_//[{D912}]'jam pa'i dbyangs la phyag 'tshal lo/_/na mo rat+na tra yA ya/_na ma Ar+yA ba lo ki te shwa rA ya/_bo d+hi satwA ya/_ma hA satwA ya/_ma hA kA ru Ni kA ya/_tad+ya thA/_o~M a ka Te/_bi ka De/_ni ka De/_
[\[242b\]]
[\[242b.1\]]ka Ta~M ka Te/_ka ro Te/_ka ro ta/_bIr+ye swA hA/_bcom ldan 'das de'i spyan sngar ba'i lci bas la ma lhung bas so sor maN+Dal brgyad byas la/_maN+Dal re re la lan bcu gsum gyi bar du bzlas la lci ba lhag ma la sngags bzlas te/_nad pa la nye 
[\[242b.2\]]bar byugs na nad thams cad nye bar zhi bar 'gyur ro/_/gal te nyi ma bdun nam/_bcu gsum mam/_nyi shu rtsa gcig gis 'grub ste mtshams med pa lnga byas pa ni ma yin no/_/de ltar ma grub na bdag gis mtshams med pa lnga byas par 'gyur ro/_/
[\[242b.3\]]seng ge sgras dam bcas pa'i gzungs rdzogs so//_//rgya gar gyi mkhan po ngag gi dbang phyug dang /_lots+tsha ba klog skya shes rab brtsegs kyis bsgyur ba'o//[ {D913}]@##/_/rgya gar skad du/_ka ru Na a gra nA ma d+hA 
[\[242b.4\]]ra NI/_bod skad du/_snying rje'i mchog ces bya ba'i gzungs/_thams cad mkhyen pa la phyag 'tshal lo/_/phyag na pad+ma bsnams pa/_sems can sdug bsngal rnam pa sna tshogs kyi tshang tshing du nub pa rnams yang dag par bsgral ba'i phyir blo gros 
[\[242b.5\]]shar ba la phyag 'tshal lo/_/de bzhin gshegs pa'i gsang sngags kyi mchog snying rje chen po'i rtse mo 'char ba/_thogs pa med pa'i don yod pa'i las kyi dngos grub de bzhin gshegs pa'i zhal nas byung ba/_sems can gyi dkyil 'khor ma lus pa'i 
[\[242b.6\]]las kyi sgrib pa dang /_ngan song gi sdug bsngal rnam pa sna tshogs zhi bar byed pa/_phan pa ma yin pa dang /_bkra mi shis pa dang /_rmi lam ngan pa dang /_ltas ngan pa thams cad dang /_nad rnam pa du ma dang /_dus ma yin par 'chi ba 
[\[242b.7\]]rnam pa sna tshogs rab tu zhi bar byed pa/_stong chen po rab tu 'joms par byed pa bshad par bya ste/_thog mar bcom ldan 'das bsod nams kyi tshogs du ma bye ba phrag 'bum gyis brgyan pa'i sku mnga' ba la phyag 'tshal nas brtsam par bya'o/_/
[\[243a\]]
[\[243a.1\]]na mo b+ha ga ba te/_bai ro tsa nA ya/_ta thA ga tA ya/_ar+ha te samyak+saM bud+d+ha ya/_sarba a dz+nyA na d+ha kA ra sha ma yi tre/_tad+ya thA/_sA d+ha ni sA d+ha ni/_sid+d+ha bid+d+ha ri/_b+ha ga ba ti pa raM pA ra/_kle sha d+ha pa ti/_a dz+nyA na sha 
[\[243a.2\]]ma nI sha mA ya/_sarba pA paM bi shud+d+ha d+harme ni rma la dz+nyA na go tsa re/_a saM ga tsa ri Ni pra sha ma mUrti su kha pra te sarba kle sha d+ha ba ti/_sarba pA paM bi sho d+ha ni/_bi d+ha mA ni/_bi na shA ni bi na shA ni/_bi na shA ya bi na shA ya/_b+ha ga ba ti su ra sa bi ma la bud+d+hi/_sa 
[\[243a.3\]]ra sa ra/_bi sa ra bi sa ra/_su ru su ru/_sU ra sU ra/_pra sa ra pra sa ra/_bi sa ra bi sa ra/_a dz+wa na ma ko Ti sa ha sra saM tsi taM karmaM A pa ra Ni k+Sha pa ya/_k+She ma ba ti bud+d+ha bi ShA ya/_pa sha brti ni pA ra mi tA dz+nyA na go tsa re/_bi she Sha ba ti/_a she Sha 
[\[243a.4\]]ma li ni/_kA ru Na go tsa re/_ma hA dz+nyA na/_a b+hi She ka ba ti/_su bi ni sh+tsi ta d+harme/_he he b+ha ga ba ti/_ma hA ka ru Ne ku ru ku ru/_bi sho d+ha ya/_ma~M sarba sa twa~M sh+tsa/_ma hA ka ru Not+se ke na sa na siny+tsA ya/_sa ma ba d+hA ya/_sa ma b+ha lA ya/_pra ro hA 
[\[243a.5\]]ye me/_ma hA ka ru Na bi dza na pa ri shud+d+ha ya/_a mo g+ha me ku ru dzI bi tan rak+Sha rak+Sha mA~M/_b+ha ga ba ti ma ma hA bo d+hi tsit+taM saM mU h+yed ma san+tu shud bi ti mi ka ru Ni/_bud+d+ha bo d+hi pra te/_na ra ka pre ta tir+ya ga ti duHkhe na mU la ni/_de ba ma nu Sh+ya ga ti saM pa ha na bi ga to 
[\[243a.6\]]pa kle she/_sarba bud+d+ha d+harmA pa ri pU ra Ni swA hA/_bcom ldan 'das kyi snying rje chen po'i mchog ces bya ba'i gzungs/_bcom ldan 'das kyi gtsug tor nas byung ba 'di ni gzungs grangs med pa phrag stong gi 'khor dang ldan pa'o/_/sdig pa dang /_las dang /_
[\[243a.7\]]nyon mongs pa thams cad 'joms pa'o/_/bkra mi shis pa dang /_rmi lam ngan pa dang /_ltas ngan pa dang /_dus ma yin par 'chi ba thams cad zhi bar byed pa'o/_/tshe dang /_bsod nams dang /_gzugs dang /_stobs dang /_bde 
[\[243b\]]
[\[243b.1\]]ba dang /_spobs pa dang /_nad med par byed pa'o/_/'byung po dang /_brjed byed dang /_gnod sbyin dang /_srin po dang /_nam mkha' lding dang /_lha ma yin dang /_mi'am ci'i gdon thams cad nges par 'joms pa'o/_/gzungs 'di'i 
[\[243b.2\]]ming gzung ba dang /_thos pa dang /_brjod pa tsam gyis kyang tshe rabs bye ba phrag 'bum gyi bar du bsags pa'i las kyi sgrib pa yang 'byang bar 'gyur ro/_/nyon mongs pa thams cad bsrabs par 'gyur ro/_/de'i ngan song gi 'gro ba thams cad kyang rgyun chad 
[\[243b.3\]]par 'gyur ro/_/sangs rgyas dang /_byang chub sems dpa' thams cad kyis kyang yongs su gzung bar 'gyur ro/_/byang chub sems dpa'i dge ba dang yang ldan par 'gyur ro/_/yongs su mi nyams pa'i chos can du yang 'gyur ro/_/snying rje las 
[\[243b.4\]]kyang nyams par mi 'gyur ro/_/sems can thams cad kyis kyang mngon par dga' bar bya bar 'gyur ro/_/nyin dus gsum/_mtshan dus gsum du lan bdun bdun brjod na sdig pa thams cad las rnam par thar par 'gyur la/_byang chub sems 
[\[243b.5\]]dpa'i yon tan stong phrag dpag tu med/_grangs med pa dag kyang thob par 'gyur ro/_/nam nangs pa'i dus su skyil mo krung bcas te bde bar 'dug la/_lag pa gru gsum gyi phyag rgya byas nas/_sangs rgyas dang /_byang chub sems dpa' thams 
[\[243b.6\]]cad la dmigs te/_de bzhin gshegs pa yon tan bdag nyid chen po mngon du bsams nas/_de bzhin gshegs pa la phyag 'tshal lo zhes smras te/_yid kyis phyag 'tshal nas lan nyi shu rtsa gcig brjod na/_de la yid la ji ltar 'dod pa'i bsam pa 
[\[243b.7\]]thams cad yongs su rdzogs par 'gyur te/_don ji lta ba bzhin du 'grub pa thob par 'gyur ro/_/tshes brgyad dang /_bcu bzhi dang /_bco lnga la bcom ldan 'das la mchod pa byas la/_bsnyen gnas blangs nas gos dkar po bgos te/_sbyin pa byas la byang 
[\[244a\]]
[\[244a.1\]]chub kyi sems chen po blangs nas mi sdug pa med par lag pa brkyang ba des rang gi lag gis dkyil 'khor byugs la/_me tog kha dog sna gsum gyis mchod nas tsan+dan dkar pos bdugs la/_'jig rten gyi khams stong phrag 
[\[244a.2\]]mtha' yas pa dag na mchod pa dang /_bkur sti chen po rnam pa sna tshogs yod pa/_de bzhin gshegs pa rnams la 'os pa rnams yid la bsams te/_sangs rgyas dang /_byang chub sems dpa' thams cad la phul nas/_de bzhin gshegs 
[\[244a.3\]]pa'i snying po stong chen po 'bar ba 'byung ba 'di nam dga' ba chen po skyes kyi bar du brjod na/_bdag nyid de bzhin gshegs pa rnams kyi drung na 'dug par shes shing /_de bzhin gshegs pa rnams kyi zang zing med pa'i chos kyi longs spyod chen po'i 
[\[244a.4\]]dga' ba thob par 'gyur te/_de phyin chad de bzhin gshegs pa'i rigs su phyir mi ldog par skyes pa yin no/_/tshe rabs gzhan du song na yang byang chub sems dpa'i sa chen po thob par 'gyur ro/_/rig sngags 'chang chen po'i 'khor los 
[\[244a.5\]]sgyur ba yang thob par 'gyur ro/_/gzungs kyang thob par 'gyur ro/_/de bzhin gshegs pa rnams kyang mnyes par byed do/_/mngon par shes pa mi nyams pa yang thob par 'gyur ro/_/tshe 'di la yang sems can thams cad dga' 
[\[244a.6\]]bar 'gyur ro/_/lha thams cad kyis kyang bsrung bar 'gyur ro/_/klu dang /_lha ma yin dang /_nam mkha' lding dang /_mi'am ci dang /_gnod sbyin dang /_srin po thams cad kyis kyang bsrung bar 'gyur te/_gang la smras pa de 
[\[244a.7\]]de'i bya ba sgrub par 'gyur ro/_/des ci bsams pa dang /_byed du bcug pa rnams kyang lha la sogs pa rnams byed par 'gyur ro/_/de'i 'dod pa thams cad kyang yongs su rdzogs par 'gyur ro/_/sus kyang ngag mi gcog par yang 
[\[244b\]]
[\[244b.1\]]'gyur ro/_/lha rnams kyis kyang de'i stobs dang /_gzugs dang /_bsod nams dang /_lang tsho dang /_nad med pa dang /_rgyas pa 'phel bar byed do/_/bgegs thams cad kyis kyang mi tshugs par 'gyur ro/_/mdor na 
[\[244b.2\]]de bzhin gshegs pa'i grong khyer du 'jug par 'dod pa rnams dang /_de bzhin gshegs pa'i sangs rgyas kyi sku chen po mthong bar 'dod pa rnams dang /_yon tan phun sum tshogs pa thams cad thob par 'dod pa rnams dang /_gzhan yang byang chub 
[\[244b.3\]]sems dpa' chen po'i bslab pa'i gang zag byed pa la 'jug par 'dod pa rnams dang /_byang chub sems dpa' chen po'i chos nyid kyi dam tshig thob par 'dod pa rnams dang /_rtag par rgyun mi 'chad pa dang /_bar chad med par rgyud chen po'i de kho 
[\[244b.4\]]na rtogs par 'dod pa rnams dang /_de bzhin gshegs pa'i yon tan gyi rgyan gyi bdag nyid brgyan par 'dod pa rnams kyis yon tan gyi tshogs chen po bsags pa'i phyir de bzhin gshegs pa rnams kyis bstod cing byang chub sems dpa' sems dpa' 
[\[244b.5\]]chen po rnams kyis yang dag par bsten pa 'di thog mar bsgrim pa chen pos de bzhin gshegs pa thams cad bsam pa'i cho ga ji skad bstan pa bzhin du blang bar bya'o/_/snying rje'i mchog ces bya ba'i gzungs rdzogs so//_//
[\[244b.6\]{D914}]@##/_/rgya gar skad du/_Ar+ya a nan+ta mu kha sA d+hA ka nA ma d+hA ra NI/_bod skad du/_'phags pa sgo mtha' yas pas sgrub pa zhes bya ba'i gzungs/_sangs rgyas dang /_byang chub sems dpa' thams cad la phyag 'tshal lo/_/'di 
[\[244b.7\]]skad bdag gis thos pa dus gcig na/_bcom ldan 'das yul yangs pa can tshal chen po'i khang pa brtsegs pa'i khang [{]bzangs [,]bzang [}]na/_dge slong brgyad stong gi dge slong gi dge 'dun chen po dang /_byang chub sems dpa' sems dpa' chen po 
[\[245a\]]
[\[245a.1\]]rab tu mang po dang thabs cig tu bzhugs te/_de'i tshe zla ba gsum po 'di dag 'das nas de bzhin gshegs pa yongs su mya ngan las 'da'o/_/zhes bcom ldan 'das kyis dran pa dang ldan zhing mkhyen bzhin du tshe'i 'du byed 
[\[245a.2\]]dag btang bar gyur to/_/de nas bcom ldan 'das kyis tshe dang ldan pa maud gal gyi bu chen po la bka' stsal te/_maud gal gyi bu chen po khyod song la stong gi 'jig rten gyi khams na dge slong ji snyed gnas pa de dag thams cad tshal chen po'i khang pa 
[\[245a.3\]]brtsegs pa'i khang [{]bzangs [,]bzang [}]'dir sdus shig_/de nas tshe dang ldan pa maud gal gyi bu chen pos bcom ldan 'das de bzhin no zhes gsol te/_bcom ldan 'das kyi ltar mnyan nas/_skad cig de nyid la rang gi rdzu 'phrul gyi stobs kyis ri rab kyi rtse mo 
[\[245a.4\]]la 'dug ste/_stong gi 'jig rten gyi khams skad kyis go bar byas pa/_bder gshegs slob ma sems can gang su dag_/'jig rten khams 'dir gnas pa kun nyon cig_/deng 'dir ston pa chos kyi char 'bebs kyis/_/gang dag nyan 
[\[245a.5\]]par 'dod pa 'dir sheg shig_/de'i tshe tshal chen po'i khang pa brtsegs pa'i khang [{]bzangs su [,]bzang du [}]dge slong bzhi khri 'dus par gyur te/_de dag lhags nas bcom ldan 'das mthong ba dang /_bcom ldan 'das kyi zhabs la mgo bos phyag 'tshal te/_
[\[245a.6\]]bcom ldan 'das la lan gsum bskor ba byas nas phyogs gcig tu 'khod do/_/de nas tshe dang ldan pa shA ri'i bu sangs rgyas kyi mthus skad cig de nyid la 'di snyam du sems te/_bdag gis rdzu 'phrul mngon par 'du bya ba gang mngon par 'du byas 
[\[245a.7\]]pas stong gsum gyi stong chen po'i 'jig rten gyi khams na nyan thos kyi theg pa can nam/_rang sangs rgyas kyi theg pa can nam/_theg pa chen po can yang rung ste/_dge slong ji snyed gnas pa de dag thams cad tshal chen po'i khang pa brtsegs pa'i 
[\[245b\]]
[\[245b.1\]]khang [{]bzangs su [,]bzang du [}]'du bar 'gyur ba de 'dra ba'i rdzu 'phrul mngon par 'du bya ba mngon par 'du bya gor ma chag snyam mo/_/de nas tshe dang ldan pa shA ri'i bus rdzu 'phrul mngon par 'du bya ba de lta bu mngon par 'du byas te/_rdzu 'phrul mngon par 'du bya ba de mngon par 'du byas 
[\[245b.2\]]pas stong gsum gyi stong chen po'i 'jig rten gyi khams na nyan thos kyi theg pa can nam/_rang sangs rgyas kyi theg pa can nam/_theg pa chen po can yang rung ste/_dge slong ji snyed gnas pa de dag thams cad tshal chen po'i khang pa brtsegs pa'i khang 
[\[245b.3\]{]bzangs su [,]bzang du [}]'dus par gyur te/_de dag lhags nas bcom ldan 'das mthong ba dang /_bcom ldan 'das kyi zhabs la mgo bos phyag 'tshal te/_bcom ldan 'das la lan gsum bskor ba byas nas phyogs gcig tu 'khod do/_/de nas 
[\[245b.4\]]bcom ldan 'das kyis skad cig de nyid la byang chub sems dpa' sems dpa' chen po rnams la bka' stsal pa/_'di lta ste/_byang chub sems dpa' sems dpa' chen po mthong ba don yod ces bya ba dang /_'jam dpal gzhon nur gyur pa 
[\[245b.5\]]dang /_/byang chub sems dpa' sems dpa' chen po ngan song thams cad spong ba dang /_byang chub sems dpa' sems dpa' chen po mya ngan thams cad kyi mun pa nges par 'joms pa dag_/byang chub sems dpa' sems dpa' chen po sgrib pa 
[\[245b.6\]]thams cad rnam par sel ba dang /_byang chub sems dpa' sems dpa' chen po dra ba can gyi 'od dang /_byang chub sems dpa' sems dpa' chen po yul thams cad kyi mun pa nges par 'joms pa'i blo gros dang /_byang chub sems dpa' sems dpa' 
[\[245b.7\]]chen po 'phags pa spyan ras gzigs dbang phyug dang /_byang chub sems dpa' sems dpa' chen po mthu chen thob dang /_byang chub sems dpa' sems dpa' chen po yid yongs su mi skyob dang /_byang chub sems dpa' sems dpa' 
[\[246a\]]
[\[246a.1\]]chen po spos kyi glang po che dang /_byang chub sems dpa' sems dpa' chen po dpa' bo dang /_byang chub sems dpa' sems dpa' chen po nam mkha' mdzod dang /_byang chub sems dpa' sems dpa' chen po 'od dpag med 
[\[246a.2\]]dang /_byang chub sems dpa' sems dpa' chen po zla 'od dang /_byang chub sems dpa' sems dpa' chen po ye shes tog dang /_byang chub sems dpa' sems dpa' chen po bzang skyong dang /_byang chub sems dpa' sems dpa' 
[\[246a.3\]]chen po blo gros rgya mtsho dang /_byang chub sems dpa' sems dpa' chen po blo gros mi zad pa dang /_byang chub sems dpa' sems dpa' chen po rdo rje snying po dang /_byang chub sems dpa' sems dpa' chen po nam mkha'i snying po dang /_byang 
[\[246a.4\]]chub sems dpa' sems dpa' chen po kun tu bzang po dang /_byang chub sems dpa' sems dpa' chen po lag na rdo rje dang /_byang chub sems dpa' sems dpa' chen po spobs pa brtsegs pa dang /_byang chub sems dpa' sems dpa' 
[\[246a.5\]]chen po byams pa la bka' stsal pa/_rigs kyi bu dag khyed deng la phyogs bcu thams cad kyi sangs rgyas kyi zhing gang gA'i klung gi bye ma snyed dag na byang chub sems dpa' srid pa tha ma pa dang /_skye ba gcig gis thogs pa'am/_phyir mi ldog 
[\[246a.6\]]pa'am/_mi skye ba'i chos la bzod pa thob pa'am/_dad pas mos pa ji snyed gnas pa de dag thams cad tshal chen po'i khang pa brtsegs pa'i khang [{]bzangs [,]bzang [}]'dir sdus shig_/de nas byang chub sems dpa' sems dpa' chen po de dag gis 
[\[246a.7\]]bcom ldan 'das kyi ltar mnyan te/_bcom ldan 'das legs so legs so zhes gsol nas/_skad cig de nyid la ltas de lta bu byas te/_ltas de byas pas tshal chen po'i khang pa brtsegs pa'i khang [{]bzangs su [,]bzang du [}]byang chub sems dpa' srid 
[\[246b\]]
[\[246b.1\]]pa tha ma pa bye ba khrag khrig brgya stong brjod du med pa'i brjod du med pa bye ba khrag khrig phrag 'bum dag lhags par gyur to/_/byang chub sems dpa' skye ba gcig gis thogs pa bye ba khrag khrig 'bum phrag dgu bcu brgya stong phrag dgu bcu dang /_byang chub sems 
[\[246b.2\]]dpa' phyir mi ldog pa bye ba khrag khrig brgya 'bum phrag stong phrag brgyad cu dang /_byang chub sems dpa' sems dpa' chen po mi skye ba'i chos la bzod pa thob pa bye ba khrag khrig 'bum phrag brgya stong phrag sum cu dang /_byang chub sems dpa' 
[\[246b.3\]]sems dpa' chen po dad pas mos pa bye ba khrag khrig 'bum phrag brgya stong phrag brgyad lhags par gyur to/_/de dag thams cad lhags te bcom ldan 'das mthong nas/_bcom ldan 'das kyi zhabs la mgo bos phyag 'tshal te/_bcom ldan 
[\[246b.4\]]'das la lan gsum bskor ba byas nas phyogs gcig tu 'khod do/_/de nas tshe dang ldan pa shA ri'i bus byang chub sems dpa' 'dus pa chen po de mthong nas skad cig de nyid la 'di snyam du sems te/_zhu ba lung bstan pa ji lta bus byang chub sems 
[\[246b.5\]]dpa' sems dpa' chen po 'di dag gi som nyi thams cad spong bar 'gyur ba dang /_sgrib pa med pa'i ye shes dang /_spobs pa myur du thob par 'gyur ba dang /_sangs rgyas kyi zhing gang gA'i klung gi bye ma snyed kyi de bzhin gshegs pa dgra bcom 
[\[246b.6\]]pa yang dag par rdzogs pa'i sangs rgyas thams cad las chos bstan pa thos par 'gyur ba dang /_thos nas kyang 'dzin par 'gyur zhing bla na med pa yang dag par rdzogs pa'i byang chub mngon par rdzogs par sangs rgyas kyi bar du brjed par mi 
[\[246b.7\]]'gyur ba dang /_byang chub sems dpa' sems dpa' chen po rnams kyi spyod pa yongs su dag pa gang yin pa bzhi po de dag rjes su thob par 'gyur ba ste/_bzhi gang zhe na/_'di lta ste/_sems can yongs su dag pa dang /_chos yongs su dag 
[\[247a\]]
[\[247a.1\]]pa dang /_smon lam yongs su dag pa dang /_sangs rgyas kyi zhing yongs su dag pa ste/_de dag rjes su 'thob par 'gyur ba dang /_gya nom pa yid du 'ong bar byed pa'i chos bzhi rjes su 'thob par 'gyur ba ste/_bzhi gang zhe na/_
[\[247a.2\]]'di lta ste/_lus yid du 'ong ba dang /_ngag yid du 'ong ba dang /_sems yid du 'ong ba dang /_skye ba yid du 'ong ba rjes su 'thob par 'gyur ba dang /_gzungs kyi sgor 'jug pa bzhi rjes su 'thob par 'gyur ba ste/_bzhi gang zhe na/_'di 
[\[247a.3\]]lta ste/_sgo mi zad pas sgrub pa'i gzungs kyi sgor 'jug pa dang /_sems can rnams kyi dbang po la mkhas pa'i gzungs kyi sgor 'jug pa dang /_las dang rnam par smin pa la mkhas pa 'dus ma byas kyi gzungs kyi sgor 'jug pa dang /_chos 
[\[247a.4\]]zab mo la bzod pa'i gzungs kyi sgor 'jug pa rjes su thob par 'gyur ba de lta bu'i zhu ba de bzhin gshegs pa dgra bcom pa yang dag par rdzogs pa'i sangs rgyas la bdag gis zhu gor ma chag snyam mo/_/de nas tshe dang ldan pa shA ri'i bus zhu ba ji skad 
[\[247a.5\]]smos pa/_ji ltar yid la bzung ba/_ji ltar yid la byas pa/_ji ltar kun chub par byas pa de dag sangs rgyas bcom ldan 'das la rgya cher gsol to/_/'di skad ces kyang gsol te/_bcom ldan 'das zhu ba ji skad smos pa/_
[\[247a.6\]]ji ltar yid la bzung ba/_ji ltar yid la bgyis pa/_ji ltar kun chub par bgyis pa 'di dag gis byang chub sems dpa' sems dpa' chen po 'di dag gi spyod pa ji ltar yongs su dag par 'gyur ba de ltar bcom ldan 'das kyis bshad du gsol/_/
[\[247a.7\]]de skad ces gsol ba dang /_bcom ldan 'das kyis tshe dang ldan pa shA ri'i bu la 'di skad ces bka' stsal to/_/shA ri'i bu legs so legs so/_/shA ri'i bu khyod de bzhin gshegs pa la don 'di zhu bar sems pa khyod yang legs so/_/shAri'i bu 
[\[247b\]]
[\[247b.1\]]de'i phyir khyod legs par rab tu nyon la yid la zung shig dang ngas khyod la bshad do/_/tshe dang ldan pa shA ri'i bus bcom ldan 'das de ltar 'tshal lo/_/de bzhin no zhes gsol te/_bcom ldan 'das kyi ltar nyan pa dang /_bcom ldan 'das kyis de la 'di 
[\[247b.2\]]skad ces bka' stsal to/_/shA ri'i bu 'di la byang chub sems dpa' sems dpa' chen po gang chos thams cad khas mi len cing 'dzin par mi byed pa des gzungs kyi gsang sngags kyi tshig 'di dag gzung bar bya'o/_/tad+ya thA/_o~M a ne a ne a ne/_mu khe 
[\[247b.3\]]mu khe mu khe/_sa man+ta mu khe/_dz+yo ti sau me sa t+ye sa t+yA rA me/_sau ti yuk+te/_ni ru k+te/_ni ruk+te pra b+he/_hi li hi li/_ka la pe/_ka la pe si sA re/_sA ra ba ti/_bud+d+ha ba ti/_hi li hi li/_hi le hi le hi le hi le/_hi le hi li/_hi li le/_ma hA 
[\[247b.4\]]hi li le/_hi le tuN+De/_tsaN+De tsaN+De/_tsa rA tsa rA Ne/_a tsa le ma tsa le/_a nan+te/_a nan+ta ga te/_a nan+ta mu khe/_a ra Ne/_nirma le/_nir+b+ha ba ne/_nirbar+t+ta ne/_nirdAn+te/_d+harma d+ha re/_ni hA ra ni hA ra/_bi ma le bi sho d+ha ne/_shI la bi sho d+ha 
[\[247b.5\]]ne/_pra kr-i ti/_dI ba ne/_b+ha ba ne/_b+ha ba bi b+ha ba ne/_a sa~M ge_/a sa~M ga bi ha re/_da me/_sha me/_bi ma le/_bi ma la pra b+he/_sa mA kaR+Sha Ne/_d+hi re/_d+hi d+hi re/_ma hA d+hi d+hi re/_ya sho ya sho ba ti/_tsa le/_a tsa le/_ma tsa le/_
[\[247b.6\]]sa ma tsa le/_Di D+ha sa na d+hi su s+thi re/_a sa~M ge/_a sa~M ga bi ha re/_a sa~M ga nir+ha re/_nir+ha ra bi ma le/_nir+ha ra bi sho d+ha ne/_Di D+ha so me/_s+thi re s+thA ma s+thA ma ba ti/_ma hA pra b+he/_sa man+ta pra b+he/_bi pu la pra b+he/_bi pu la rasmi sa~M b+ha be sa 
[\[247b.7\]]man+ta mu khe/_sarba twA nu ga te/_a nA ts+tshe d+ye pri ti b+ha ne/_d+hA ra NI ni d+hA ne/_d+harma ni d+hA ni/_d+harma ni d+hA na go tre/_sa man+ta b+ha dre/_sarba ta thA ga ta hr-i da ya/_a d+hiSh+ThA na a d+hiSh+Thi te swA hA/_shA ri'i bu byang chub sems dpa' sems dpa' chen po 
[\[248a\]]
[\[248a.1\]]gzungs 'di dag 'dzin pa ni 'dus byas dang /_'dus ma byas kyi chos rnams la rlom sems su mi byed/_dmigs par mi byed/_dmod par mi byed/_btang snyoms su mi byed/_'dzin par mi byed/_rtsom par mi byed de/_de dag thob par bya ba dang /_
[\[248a.2\]]spang bar bya ba dang /_bsgom par bya ba dang rnam par 'phel bar bya ba'i phyir mi byed/_rnam par mi byed/_mngon par 'du mi byed/_mtshungs par ldan pa'i chos rnams kyang mi mthong /_ldan pa ma yin pa rnams kyang mi mthong /_chos rnams kyi skye ba yang mi mthong /_
[\[248a.3\]]'gog pa yang mi mthong /_'das pa'i chos rnams kyang mi mthong /_ma 'ongs pa'i chos rnams kyang mi mthong /_da ltar byung ba'i chos rnams kyang mi mthong /_chos rnams kyi 'phel ba dang 'bri bar yang mi mthong /_chos gang yang sogs par yang mi byed/_
[\[248a.4\]]'grib par yang mi byed/_'dogs par yang mi byed/_rnam par rig par yang mi byed par sangs rgyas rjes su dran pa 'ba' zhig sgom ste/_de sgom pa na gzugs su ma yin/_gzugs med par ma yin/_mtshan du ma yin/_mtshan med par ma yin/_dpe 
[\[248a.5\]]byad bzang por ma yin/_dpe byad bzang po med par ma yin/_rnam par shes par ma yin/_rnam par shes pa med par ma yin/_nyon mongs par ma yin/_nyon mongs pa med par ma yin/_tshul khrims su ma yin/_tshul khrims med par ma yin/_ting nge 'dzin 
[\[248a.6\]]du ma yin/_ting nge 'dzin med par ma yin/_shes rab tu ma yin/_shes rab med par ma yin/_rnam par grol bar ma yin/_rnam par grol ba med par ma yin/_rnam par grol ba'i ye shes mthong bar ma yin/_rnam par grol ba'i ye shes mthong ba med par 
[\[248a.7\]]ma yin/_skye bar ma yin/_skye ba med par ma yin/_rigs su ma yin/_rigs med par ma yin/_rus su ma yin/_rus med par ma yin/_'khor du ma yin/_'khor med par ma yin/_gnas par ma yin/_gnas med par ma yin/_thob par ma yin/_
[\[248b\]]
[\[248b.1\]]thob pa med par ma yin/_mngon par rtogs par ma yin/_mngon par rtogs pa med par ma yin/_nyon mongs pa zad par ma yin/_nyon mongs pa ma zad par ma yin/_phung po dang /_khams dang /_skye mched du ma yin/_phung po dang /_khams dang /_skye mched 
[\[248b.2\]]med par ma yin/_shes par ma yin/_shes pa med par ma yin/_chos ston par ma yin/_chos mi ston par ma yin/_bdag rnam par dag par bya bar ma yin/_gzhan rnam par dag par bya bar ma yin/_sems can rnam par dag par bya bar ma yin/_sems can 
[\[248b.3\]]med pa rnam par dag par bya bar ma yin/_bdag gi don du ma yin/_gzhan gyi don du ma yin/_chos su ma yin/_'dul bar ma yin/_lus rnam par dag par ma yin/_ngag rnam par dag par ma yin/_yid rnam par dag par ma yin/_spyod pa rnam par dag par ma yin/_
[\[248b.4\]]sngon gyi mtha'i spyod pa rnam par dag par ma yin/_phyi ma'i mtha'i spyod pa rnam par dag par ma yin/_da ltar byung ba'i spyod pa rnam par dag par ma yin/_bdag gi rnam par ma yin/_gzhan gyi rnam par ma yin pa de ni shA ri'i bu byang chub sems dpa' sems dpa' chen 
[\[248b.5\]]po'i chos thams cad mi 'dzin pa la 'jug pa zhes bya ba'i sangs rgyas rjes su dran pa zhes bya'o/_/don dam pa sgrub pas chos thams cad yang dag par 'du ba la mi 'jigs pa thob par byed pa zhes bya ba'i gzungs so/_/gcig tu nges par thob pas bsam pa thams cad 
[\[248b.6\]]yongs su rdzogs par byed pa zhes bya ba'i ting nge 'dzin to/_/dge ba'i rtsa ba thams cad gzhan la rag ma las pa'i ye shes sgrub pas chos kyi gter mtshan dang dpe byad bzang po'i rigs zil gyis mi non pa zhes bya ba'i gzungs so/_/dam pa yongs su tshol ba la 
[\[248b.7\]]mkhas pas bdud kyi las thams cad las yang dag par 'da' ba zhes bya ba'i gzungs so/_/shA ri'i bu byang chub sems dpa' gang dag sgo mtha' yas pas sgrub pa'i gzungs 'di'i don thob pa de dag ni phyir mi ldog cing /_myur du bla na med pa yang dag par rdzogs 
[\[249a\]]
[\[249a.1\]]pa'i byang chub mngon par rdzogs par 'tshang rgya bar 'gyur ro/_/de ci'i slad du zhe na/_shA ri'i bu 'dir sangs rgyas thams cad kyi chos dang yon tan thams cad kyi gter nges pa'i phyir ro/_/dmigs pa med pa'i spyod pa dang ldan pa'i gzungs 'di 
[\[249a.2\]]nyid las byang chub sems dpa'i spyod pa thams cad kyi bye brag chod pa'i phyir ro/_/rab tu dbye bar 'gyur ba'i phyir ro/_/de nas bcom ldan 'das kyis de'i tshe tshigs su bcad pa 'di dag bka' stsal to/_/chos rnams stong par dogs med cing /_/byang chub ched 
[\[249a.3\]]du spros mi byed/_/chos dbyings 'khrugs par mi byed na/_/de phyir gzungs ni thob par 'gyur/_/mdo sde 'di ni mnyan par bya/_/'di la gzungs ni zad pa med/_/ye shes 'byor 'di 'di lta ste/_/des na byang chub thob par 'gyur/_/byang chub 
[\[249a.4\]]sems dpa' 'jigs med pa/_/gzungs 'di rab tu gzung byas na/_/phyogs bcu dag gi sangs rgyas kyi/_/chos bstan pa ni thos par 'gyur/_/don dang tshig 'brus bskyod kun gyi/_/mchog gi chos ni rnam par shes/_/nyi ma'i 'od zer ji snyed pa/_/de 
[\[249a.5\]]snyed tshig rnams shes par 'gyur/_/gang dag chos kyi mchog 'gyur ba/_/rlabs chen gzungs kyi sgo rnams te/_/gang zhig mdo 'di 'dzin de la/_/thams cad rtag tu mngon du 'gyur/_/gal te sems can thams cad kyis/_/de la bskal par dogs dris te/_/
[\[249a.6\]]the tshom thams cad chad gyur kyang /_/de yi ye shes mi zad do/_/mdo sde 'di la su dga' ba/_/de ni chos kyi rgyal po'i sras/_/byang chub mchog la nye ba ste/_/yid brtan gyur dang chos 'dzin pa'o/_/gzungs 'di 'dzin par su byed pa/_/de la sems can 
[\[249a.7\]]thams cad dga'/_/sangs rgyas rnams kyang de la dgyes/_/grags pa 'jig rten 'byung bar 'gyur/_/su zhig mdo sde 'di 'dzin pa/_/de ni 'chi ba'i dus byed tshe/_/sangs rgyas bye ba brgyad cu mthong /_/lag pa de la nye bar 'jog_/gzungs 'di 
[\[249b\]]
[\[249b.1\]]'dzin par byed pa ni/_/bskal pa bye ba stong rnams su/_/sngon chad sdig pa gang byas pa/_/zla ba gcig gis byang bar 'gyur/_/byang chub sems dpa'i bsod nams gang /_/bskal pa bye bar bsgrubs pa kun/_/gzungs 'di 'dzin par byed pa yis/_/zla 
[\[249b.2\]]ba gcig gis zil gnon 'gyur/_/khams gsum sems can ji snyed pa/_/gal te thams cad bdud gyur kyang /_/mdo sde 'di ni gang 'dzin pa/_/de la bar chad byed mi nus/_/byang chub 'tshang rgya bar du de/_/dran dang blo gros rtogs ldan 'gyur/_/gzungs 
[\[249b.3\]]kyi dam pa gang yin pa/_/de yi lce yi rtse mor gnas/_/ji ltar mdo sde bstan 'di la/_/gzungs ni so sor nges pa bzhin/_/'di las thams cad mkhyen pa bstan/_/'di las byang chub thob par 'gyur/_/gzungs 'di bshad ma thag tu yang /_/mar me zhes 
[\[249b.4\]]byas nga lung bstan/_/skad cig de la sangs rgyas ni/_/gang gA'i klung gi bye snyed mthong /_/gang zhig sangs rgyas thams cad kyis/_/bstan pa 'dir ni rtogs 'dod cing /_/mdo sde 'di la bsten pa des/_/thams cad myur du thob par 'gyur/_/sangs rgyas zhing ni rnam 
[\[249b.5\]]dag dang /_/nyan thos phun sum tshogs pa dang /_/'od dang mtshan kyang rnam dag pa/_/mdo sde 'dis ni byed par 'gyur/_/de bas bag ni yod gyur la/_/zhag bdun bar du 'di sems pa/_/sangs rgyas bye ba brgyad cu yis/_/de yi 'og tu gzungs sbyin 'gyur/_/
[\[249b.6\]]bsam bya sems par mi bsam ste/_/bsam bya min yang mi bsam mo/_/soms shig 'gal bar ma sems shig_/de yi 'og tu gzungs thob 'gyur/_/dper na rgya mtshor phyin pa'i mi/_/nor la som nyi med pa ltar/_/de bzhin gzungs 'di thob gyur 
[\[249b.7\]]nas/_/bde ba la yang som nyi med/_/'di las rdzogs pa'i byang chub nye/_/de bas 'di la sbyor bar gyis/_/zhi ba'i gnas ni thob gyur nas/_/rdzogs pa'i byang chub thob par 'gyur/_/de nas bcom ldan 'das kyis yang tshe dang ldan pa shA ri'i bu la bka' stsal pa/_
[\[250a\]]
[\[250a.1\]]shA ri'i bu byang chub sems dpa' sems dpa' chen po chos bzhi dang ldan na gzungs 'di thob par 'gyur ro/_/bzhi gang zhe na/_'di lta ste/_'dod pa rnams la lhag par chags pa med pa yin/_sems 
[\[250a.2\]]can thams cad la phrag dog med pa yin/_bdog pa thams cad yongs su gtong zhing 'gyod pa med par sbyin pa'i tshul can yin/_nyin mtshan du chos 'dod cing chos kyi kun dga' la dga' ba yin te nyin mtshan du chos la dga' zhing chos 'dod pa 
[\[250a.3\]]yin te/_shA ri'i bu byang chub sems dpa' sems dpa' chen po chos bzhi po de dag dang ldan na gzungs 'di thob par 'gyur ro/_/de nas bcom ldan 'das kyis de'i tshe tshigs su bcad pa 'di dag bka' stsal to/_/ngan cing bdud kyi spyod yul ba/_/'dod pa 
[\[250a.4\]]dri nga spang bar byos/_/de dag sems can dmyal ba'i rkyen/_/ngan song rnams kyi rgyu yang yin/_/shes kyi khe dang rnyed dang grags pa'i phyir/_/pha rol dag la phrag dog mi bya ste/_/dga' ba'i mig gis sems can bltas byas na/_/mthu che ba dang gzugs 
[\[250a.5\]]kyang mdzes par 'gyur/_/sems can gang dag kha cig rtsod 'gyur ba/_/de yi gzhi rtsa yongs su 'dzin pa ste/_/de ltas gang la sred par 'gyur ba spangs/_/sred pa spang ba byas na gzungs su 'gyur/_/gal te byang chub 'dod na gzhan ma sems/_/nyin 
[\[250a.6\]]dang mtshan du chos ni btsal bar byos/_/chos tshig 'di 'dra 'di dag sten byed na/_/de la gzungs ni mngon du 'gyur bar 'ong /_/shA ri'i bu gzhan yang byang chub sems dpa' sems dpa' chen po chos bzhi dang ldan na gzungs 'di thob par 'gyur ro/_/
[\[250a.7\]]bzhi gang zhe na/_'di lta ste/_dgon pa dang /_dben pa la gnas pa dang /_chos zab mo la bzod pa'i stobs skyed pa nyid dang /_rnyed pa dang /_bkur sti dang /_tshigs su bcad pa dag la lhag par chags pa med pa dang sdug pa'i dngos po thams cad la mi lta zhing /_
[\[250b\]]
[\[250b.1\]]tha na lus dang srog kyang yongs su gtong ba ste/_shA ri'i bu byang chub sems dpa' sems dpa' chen po chos bzhi po de dag dang ldan na gzungs 'di thob par 'gyur ro/_/de nas bcom ldan 'das kyis de'i tshe tshigs su bcad pa 'di dag bka' stsal to/_/
[\[250b.2\]]rgyal bas bsngags pa'i dgon par gnas par gyis/_/de la gnas pas gzhan la brnyas mi bya/_/zab mo'i bzod la 'dun pa bskyed nas su/_/bag yod mgo la 'bar bzhin gnas par gyis/_/'di ltar tshul 'chos byed kyi gzhir gyur pa/_/
[\[250b.3\]]shes khe rnyed pa rnams la gnas ma byed/_/bya dang 'dra bar ngan ngon dag gis chog byas te/_/mir gyur pa yi 'bras bu yod par byos/_/kye ma sangs rgyas bstan pa legs par rnyed/_/sdug bsngal mang po'i rtsa ba khyim yang spangs/_/lus dang ngag 
[\[250b.4\]]dang yid kyang yongs dag pas/_/sangs rgyas dang ni chos la gus par gyis/_/rnyed 'dod dran pa ma yin shes rab min/_/dad dang tshul khrims ma yin chos sems min/_/de ni byang chub ring ste gnam sa bzhin/_/de ltar rnyed pa yongs su spang bar 
[\[250b.5\]]bya/_/shA ri'i bu gzhan yang byang chub sems dpa' sems dpa' chen po chos bzhi dang ldan na gzungs 'di thob par 'gyur ro/_/bzhi gang zhe na/_'di lta ste/_yi ge 'bru brgyad kyi don khong du chud par bya'o/_/brgyad po de dag gang zhe na/_'di lta ste/_pa zhes 
[\[250b.6\]]bya ba don dam par chos thams cad la bdag med pa la 'jug pa khong du chud pa dang /_la zhes bya ba mtshan dang dpe byad bzang po dang mtshan dang dpe byad bzang po med par de bzhin gshegs pa'i chos kyi sku la 'jug pa khong du chud pa dang /_ba zhes bya ba byis 
[\[250b.7\]]pa'i chos rnams dang mkhas pa'i chos rnams ji lta ba bzhin du gnyis su med pa la 'jug pa khong du chud pa dang /_dza zhes bya ba skye ba dang rga ba dang 'chi ba dang /_skye ba dang rga ba dang 'chi ba med pa'i 'gro ba mi skye mi 'gag pa la 'jug pa khong du chud pa dang /_ka zhes bya ba 
[\[251a\]]
[\[251a.1\]]las dang rnam par smin pa dang /_las dang rnam par smin pa med pa la 'jug pa khong du chud pa dang /_d+ha zhes bya ba gzungs kyi chos kyi rnam grangs kyi stong pa nyid dang /_mtshan ma med pa dang /_smon pa med pa dang /_chos kyi dbyings 
[\[251a.2\]]la 'jug pa khong du chud pa dang /_sha zhes bya ba zhi gnas dang /_lhag mthong dang /_zhi gnas dang lhag mthong med par chos thams cad kyi de bzhin nyid la 'jug pa khong du chud pa dang /_k+Sha zhes bya ba chos thams cad skad cig pa ste/_gzod ma nas 
[\[251a.3\]]zhi ba'i phyir zad pa med pa dang /_'jigs pa med pa dang /_rgyu ba med pa dang /_chos thams cad mya ngan las 'das par 'jug pa khong du chud pa ste/_de ltar yi ge 'bru brgyad po de dag gi don khong du chud par rtogs par bya ba 'di ni don khong du chud pa dang 
[\[251a.4\]]po'o/_/gzungs kyi chos kyi rnam grangs 'di legs par bris te gzung bar bya ba 'di ni don khong du chud pa gnyis pa'o/_/zla ba phyed phyed cing gzungs kyi chos kyi rnam grangs 'di rtag tu klog pa dang /_rjes su dran par bya ba'i phyir brtson par bya ba 'di ni 
[\[251a.5\]]don khong du chud pa gsum pa'o/_/gzungs kyi chos kyi rnam grangs 'di la mngon par brtson pa'i byang chub sems dpa' sems dpa' chen pos sems can thams cad yang dag par dga' bar bya ba dang /_/yang dag par 'dzin du gzhug pa dang /_
[\[251a.6\]]yang dag par gzengs bstod pa la gzud pa'i phyir brtson par bya ba 'di ni don khong du chud pa bzhi pa ste/_shA ri'i bu byang chub sems dpa' sems dpa' chen po chos bzhi po de dag dang ldan na gzungs 'di thob par 'gyur ro/_/de nas bcom ldan 'das 
[\[251a.7\]]kyis de'i tshe tshigs su bcad pa 'di dag bka' stsal to/_/yi ge 'bru brgyad 'di dag bsam par bya/_/mdo sde 'di ni bris nas bcang bar bya/_/zla ba phyed cing rtag tu bklag par bya/_/sems can rnams kyang 'di 'dzin gzhug par bya/_/byang chub nye dang 
[\[251b\]]
[\[251b.1\]]shes rab rgya yang che/_/phyogs bcu rnams na sangs rgyas gang su dag_/bzhugs pa thams cad des ni mdun du mthong /_/de phyir 'dun pa bskyed de 'di la bslab/_/shA ri'i bu bzhi po 'di dag ni gzungs 'di la mngon par brtson pa'i byang 
[\[251b.2\]]chub sems dpa' sems dpa' chen po'i phan yon yin te/_bzhi gang zhe na/_'di lta ste/_phyogs bcu'i sangs rgyas bcom ldan 'das thams cad de la dgongs pa dang /_de la bdud kyi las mi 'byung ba dang /_de'i las kyi 
[\[251b.3\]]sgrib pa myur du 'byang ba dang /_spobs pa rgyun mi 'chad par myur du 'thob pa ste/_shA ri'i bu bzhi po de dag ni gzungs 'di la mngon par brtson pa'i byang chub sems dpa' sems dpa' chen po'i phan yon yin no/_/de nas bcom 
[\[251b.4\]]ldan 'das kyis de'i tshe tshigs su bcad pa 'di dag bka' stsal to/_/sangs rgyas kun gyis de ni yid la mdzad/_de la bdud kyis glags ni rnyed mi 'gyur/_/de yi las kyi sgrib pa myur du 'byang /_/spobs pa mtha' yas rnams 
[\[251b.5\]]kyang thob par 'gyur/_/shA ri'i bu sngon byung ba 'das pa'i dus na bskal pa grangs med pa'i yang ches grangs med pa/_yangs pa rgya cher gyur pa/_tshad med dpag tu med pa de'i tshe de'i dus na de bzhin gshegs pa dgra bcom pa yang dag par 
[\[251b.6\]]rdzogs pa'i sangs rgyas rin chen dpal gyi gzi brjid rgyal po lta bu zhes bya ba/_rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba'i kha lo sgyur ba/_bla na med pa/_lha dang mi rnams kyi ston pa/_
[\[251b.7\]]sangs rgyas bcom ldan 'das 'jig rten du byung ste/_shA ri'i bu bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen dpal gyi gzi brjid rgyal po lta bu de yongs su mya ngan las 'da' ba'i dus 
[\[252a\]]
[\[252a.1\]]kyi tshe 'khor los sgyur ba'i rgyal po snang ba 'dzin ces bya ba mi'i dbang po rin po che sna bdun dang ldan pa zhig byung ngo /_/de'i bu yon tan rin po che bsam gyis mi khyab pa'i dpal zhes bya ba zhig yod de/_/de skyes nas lo bcu drug 
[\[252a.2\]]lon pa dang /_des sgo mtha' pas sgrub pa'i gzungs kyi chos kyi rnam grangs 'di bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen dpal gyi gzi brjid rgyal po lta bu de las thos te/_
[\[252a.3\]]des gzungs 'di thos ma thag tu thob par bya ba'i phyir brtson par gyur to/_/de lo bdun khrir rmugs pa dang gnyid kyis ma bsten to/_/non par ma gyur to/_/de lan 'ga' yang rgyal srid la dga' ba'am/_nor la dga' ba'am/_bdag la dga' 
[\[252a.4\]]bar ma gyur to/_/de lo bdun khrir lan 'ga' yangs la glos ma phab ste/_gcig tu nges par nang du yang dag 'jog la gnas so/_/sangs rgyas bye ba phrag dgu bcu las chos bstan pa thos te/_thos nas kyang nyams su blangs so/_/thams 
[\[252a.5\]]cad bzung ngo /_/gzungs nyams su blangs nas kyang bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rin chen dpal gyi gzi brjid kyi rgyal po lta bu de nyid las rab tu byung ngo /_/de rab tu byung nas 
[\[252a.6\]]de lo dgu khri 'das pa dang /_des sgo mtha' yas pas sgrub pa'i gzungs 'di bsgrubs te/_bsgrubs nas kyang sems can rnams la rgya cher yang dag par bshad do/_/des tshe gcig po de nyid la sems can bye ba khrag khrig brgya stong phrag brgyad cu bla 
[\[252a.7\]]na med pa yang dag par rdzogs pa'i byang chub yang dag par 'dzin du btsud cing /_/phyir mi ldog pa'i sa la bkod par gyur to/_/shA ri'i bu 'khor de na tshong dpon gyi bu zla ba'i tog ces bya ba zhig yod do/_/des sgo mtha' yas pas sgrub pa'i gzungs kyi 
[\[252b\]]
[\[252b.1\]]chos kyi rnam grangs 'di chos smra ba'i dge slong de las thos so/_/thos nas kyang rjes su yi rang bar gyur te/_de rjes su yi rang ba'i mod las skyes pa'i dge ba'i rtsa ba des sangs rgyas bye ba phrag dgu bcu las chos bstan pa thos so/_/thos nas 
[\[252b.2\]]kyang nyams su blangs so/_/thams cad bzung ngo /_/thams cad du yang gzungs thob pa rnams kyi mchog dang /_tshig btsun pa dang gzungs su gzung ba'i tshig dang ldan pa rnams kyi mchog dang /_byang chub sems dpa' sems dpa' chen po spobs pa 
[\[252b.3\]]rgyun mi chod pa rnams kyi mchog tu gyur to/_/des bskal pa gsum du de bzhin gshegs pa dgra bcom pa yang dag par rdzogs pa'i sangs rgyas de dag mnyes par byas so/_/mnyes par byas nas bskal pa gsum 'das pa dang /_bla na med pa yang 
[\[252b.4\]]dag par rdzogs pa'i byang chub tu mngon par rdzogs par sangs rgyas so/_/shA ri'i bu de'i tshe de'i dus na tshong dpon gyi bu zla ba'i tog ces bya bar gyur pa de gzhan zhig yin pa snyam du khyod som nyi'am/_yid gnyis sam/_the tshom za bar gyur 
[\[252b.5\]]na/_shA ri'i bu khyod kyis de ltar mi blta'o/_/de ci'i phyir zhe na/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas mar me mdzad de'i tshe de'i dus na tshong dpon gyi bu zla ba'i tog ces bya bar gyur to/_/
[\[252b.6\]]shA ri'i bu de'i tshe de'i dus na yon tan rin po che bsam gyis mi khyab pa'i dpal zhes bya ba chos smra bar gyur pa de gzhan zhig yin pa snyam du khyod som nyi dang /_yid gnyis sam/_the tshom za bar gyur na/_shA ri'i bu khyod kyis de ltar mi blta'o/_/
[\[252b.7\]]de ci'i phyir zhe na/_bcom ldan 'das de bzhin gshegs pa dgra bcom pa yang dag par rdzogs pa'i sangs rgyas tshe dpag med de'i tshe de'i dus na dge slong chos smra ba yon tan rin po che bsam gyis mi khyab pa'i dpal zhes bya bar gyur to/_/
[\[253a\]]
[\[253a.1\]]shA ri'i bu nga dang bskal pa bzang po'i byang chub sems dpa' sems dpa' chen po rnams kyis kyang de'i tshe gzungs kyi chos kyi rnam grangs 'di thos so/_/thos nas kyang rjes su yi rangs te/_rjes su yi rang ba'i mod las skyes pa'i dge ba'i rtsa ba des 
[\[253a.2\]]ngas bskal pa bye ba 'bum phrag bzhi khrir 'khor ba phyir brnyil to/_/sangs rgyas bye ba phrag dgu bcu rtsa dgu las chos bstan pa yang thos te/_thams cad du yang gzungs thob pa rnams kyi mchog dang /_tshig btsun pa gzung ba'i tshig dang ldan pa 
[\[253a.3\]]rnams kyi mchog dang /_byang chub sems dpa' sems dpa' chen po spobs pa rgyun mi 'chad pa rnams kyi mchog tu gyur to/_/shA ri'i bu de lta bas na byang chub sems dpa' sems dpa' chen po myur du bla na med pa yang dag par rdzogs 
[\[253a.4\]]pa'i byang chub mngon par rdzogs par 'tshang rgya bar 'dod pas tha na gzungs kyi chos kyi rnam grangs 'di la rjes su yi rang bar yang brtson par bya'o/_/de ci'i phyir zhe na/_de nyid byang chub sems dpa' sems dpa' chen po de'i bla na med pa yang 
[\[253a.5\]]dag par rdzogs pa'i byang chub kyi ched du phyir mi ldog pa'i sa dang /_chos smra ba rnams mgu bar byed pa'i rgyur 'gyur na/_gang yi ger 'dri ba dang /_lung 'bog pa dang /_'dzin pa dang /_klog pa dang /_kun chub par byed pa dang /_tshul 
[\[253a.6\]]bzhin du yid la byed pa dang /_gzhan dag la rgya cher yang dag par ston pa lta ci smos te/_bsod nams kyi phung po de'i tshad ni de bzhin gshegs pa ma gtogs par sems can thams cad kyis kyang shes pa'am/_bsam par mi nus 
[\[253a.7\]]so/_/de nas bcom ldan 'das kyis de'i tshe tshigs su bcad pa 'di dag bka' stsal to/_/mdo sde thos nas rjes su yi rang dang /_/yi ger bris dang gzung dang bklags pa yis/_/bsod nams chu po ji tsam bskyed pa ni/_/sems can 
[\[253b\]]
[\[253b.1\]]kun gyis shes par yong mi nus/_/de ni tshe rabs kun tu rgyal ba mthong /_/de dag la yang dad pa bsam yas rnyed/_/mdo sde zab mo'i tshul yang shes par 'gyur/_/de ni myur du byang chub mchog 'tshang rgya/_/bla med byang chub ma reg bar du 
[\[253b.2\]]yang /_/de ni ting nge 'dzin dang mngon shes dang /_/gzungs rnams dang ni gzugs dang longs spyod dang /_/sangs rgyas mthong las nyams par yong mi 'gyur/_/rjes su dran pa sngon gyi tshe rabs na/_/tshong dpon bus ni gzungs 'di thos 
[\[253b.3\]]gyur nas/_/sangs rgyas gang gA'i bye snyed mthong gyur te/_/des ni 'dod bzhin byang chub rnams sangs rgyas/_/mar me mdzad pa de tshe tshong dpon bu/_/sngon gyi tshe rabs 'od zer mtha' yas gyur/_/de tshe chos smra sangs rgyas tshe dpag med/_/
[\[253b.4\]]nga ni bskal pa bzang dang bcas yi rang /_/byang chub myur du reg par su 'dod dang /_/bdud rnams myur du gzhom par su 'dod dang /_/bsod nams brgya yi mtshan bzang su 'dod pa/_/'di la brtson na rnyed par dka' mi 'gyur/_/gang gA'i 
[\[253b.5\]]klung gi bye snyed 'jig rten khams/_/gang gis rin chen bkang ste sbyin byin yang /_/bris dang bzung ba'i bsod nams gang yin pa/_/de la sbyin pas dper yang mi 'gyur ro/_/de ltar thos nas rtse gcig bag yod par/_/byang chub 
[\[253b.6\]]sems dpa' mkhas pas 'di bzung ngam/_/gzungs 'di bris shing sems pa de dag ni/_/byang chub rnyed pa dka' ba med par bshad/_/de nas bcom ldan 'das kyis tshe dang ldan pa shA ri'i bu la bka' stsal pa/_shA ri'i bu sgo mtha' yas 
[\[253b.7\]]pas sgrub pa'i gzungs 'di la mngon par brtson pa'i byang chub sems dpa' sems dpa' chen po'i lus la/_gangs la gnas pa'i gnod sbyin brgyad gzi brjid dang mdangs 'jug cing nyin mtshan du srung ba dang /_skyob pa dang /_sbed 
[\[254a\]]
[\[254a.1\]]par byed do/_/brgyad gang zhe na/_'di lta ste/_gnod sbyin dpa' bo zhes bya ba dang /_brtan po dang /_bdag po dang /_sred med kyi bu'i stobs dang /_spyod pa'i blo gros dang /_thub dka' dang /_'jigs su rung ba dang /_gnod sbyin lag 
[\[254a.2\]]bzang zhes bya ba ste/_gnod sbyin brgyad po de dag 'ong bar bya ba'i phyir shin tu khrus bya ba dang /_gos shin tu gtsang ma bgo ba dang /_'chag sar 'gro ba dang /_sems can thams cad la zhe 'gras pa med pa'i sems su bya/_gzungs kyi chos kyi rnam 
[\[254a.3\]]grangs 'di yang yid la byas te/_de ltar byas na de la gnod sbyin brgyad po de dag myur du bzhin ston par 'gyur ro/_/byang chub sems dpa' sems dpa' chen po 'dod pa na spyod pa'i lha rnams kyi nang du skyes pa brgyad po 'di dag kyang de la sems 
[\[254a.4\]]par 'gyur te/_brgyad gang zhe na/_'di lta ste/_byang chub sems dpa' sems dpa' chen po rnam par snang byed ces bya ba dang /_snang byed dang /_shes rab 'od dang /_nyi ma'i 'od dang /_yang dag skul byed dang /_bsam pa thams cad yongs su 
[\[254a.5\]]rdzogs byed dang /_skar ma'i rgyal po dang /_byang chub sems dpa' sems dpa' chen po spyod pa'i blo gros zhes bya ba ste/_byang chub sems dpa' sems dpa' chen po brgyad po de dag des gzungs thob par bya ba'i phyir mngon par brtson par 'gyur 
[\[254a.6\]]ro/_/gzungs 'di la brtson pa'i byang chub sems dpa' sems dpa' chen pos kyang bden pa'i dam bca' bar bya'o/_/byas pa gzo ba dang /_byas pa tshor ba can dang /_chos 'dod pa dang /_chos la dga' ba dang /_zab mo'i chos la 
[\[254a.7\]]bzod pa mngon par brtson par bya'o/_/byang chub sems dpa' sems dpa' chen po gzungs la brtson pas kun 'gyed bgo bsha' byed pa'i ngang tshul can du bya ste/_des ji ltar chung ba dang /_ji ltar nyung ba las kyang sbyin pa sbyin par bya na mang po 
[\[254b\]]
[\[254b.1\]]las lta smos kyang ci dgos/_bcom ldan 'das kyis gzungs kyi chos kyi rnam grangs 'di bshad pa na byang chub sems dpa' bye ba khrag khrig brgya stong phrag gang gA'i klung gi bye ma sum cus ni sgo mtha' yas pas sgrub pa'i gzungs 'di thob ste/_bla na 
[\[254b.2\]]med pa yang dag par rdzogs pa'i byang chub las kyang phyir mi ldog par gyur to/_/lha dang /_mi dang /_lha ma yin gyi skye dgu sngon sems ma bskyed pa dkrigs pa bye ba khrag khrig brgya stong 'bum phrag drug cus ni bla na med pa yang dag par rdzogs pa'i 
[\[254b.3\]]byang chub tu sems bskyed do/_/de nas bcom ldan 'das la tshe dang ldan pa shA ri'i bus 'di skad ces gsol to/_/bcom ldan 'das chos kyi rnam grangs 'di'i ming ci lags/_'di ji ltar gzung bar bgyi/_bcom ldan 'das kyis bka' stsal pa/_shA ri'i 
[\[254b.4\]]bu de'i phyir khyod kyis chos kyi rnam grangs 'di sgo mtha' yas pas sgrub pa'i gzungs zhes bya bar zung shig_/byang chub sems dpa' gcig tu nges par mngon par 'phags par byed pa zhes bya bar yang zung shig_/bdud thams cad rnam par 'jigs par byed pa 
[\[254b.5\]]zhes bya bar yang zung shig_/gcig tu nges pa rnam pa thams cad mkhyen pa nyid shin tu thob par byed pa zhes bya bar yang zung shig_/bcom ldan 'das kyis de skad ces bka' stsal nas/_tshe dang ldan pa shA ri'i bu dang /_dge slong de dag dang /_
[\[254b.6\]]byang chub sems dpa' de dag dang lha dang mi dang lha ma yin dang dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa sgo mtha' yas pas sgrub pa'i gzungs zhes bya ba'i mdo rdzogs 
[\[254b.7\]]so//_//rgya gar gyi mkhan po pradz+nyA barma dang /_zhu chen gyi lots+tsha ba ban+de ye shes sdes TI ka dang sbyar te slad kyis zhus nas gtan la phab pa//_//
[\[255a\]]
[\[255a.1\]{D915}]@#/_/rgya gar skad du/_Ar+ya su mu khaM nA ma d+hA ra NI/_bod skad du/_'phags pa sgo bzang po zhes bya ba'i gzungs/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_
[\[255a.2\]]bcom ldan 'das byang chub kyi shing drung na byang chub kyi snying po'i mchod rten chen po na/_dge slong stong nyis brgya lnga bcu'i dge slong gi dge 'dun chen po 'di lta ste/_tshe dang ldan pa sha ra dwa ti'i bu dang /_tshe dang ldan pa maud gal gyi bu chen po la sogs pa nyan thos chen 
[\[255a.3\]]po thams cad dang thabs cig tu bzhugs te/_byang chub sems dpa'i dge 'dun chen po 'di lta ste/_byang chub sems dpa' sems dpa' chen po lag na rdo rje dang /_byang chub sems dpa' sems dpa' chen po rdo rje'i rgyal mtshan dang /_byang chub sems 
[\[255a.4\]]dpa' sems dpa' chen po rdo rje'i snying po dang /_byang chub sems dpa' sems dpa' chen po byams pa la sogs pa bskal pa bzang po'i byang chub sems dpa' sems dpa' chen po rnams dang yang thabs cig go/_/de nas byang chub sems dpa' sems 
[\[255a.5\]]dpa' chen po lag na rdo rjes bcom ldan 'das la 'di skad ces gsol to/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis sgo bzang po zhes bgyi ba'i chos kyi rnam grangs bshad du gsol/_gang gis sems 
[\[255a.6\]]can rnams la snang ba bgyi bar 'gyur ba dang /_phyir rgol ba dang dgra thams cad kyis gnod pa mi bgyi bar bsrung ba dang /_bskyab par 'gyur ba dang /_'di lta ste/_lha'i dbang po rnams dang /_klu'i dbang po rnams dang /_gnod sbyin gyi dbang po rnams 
[\[255a.7\]]dang /_srin po'i dbang po rnams dang /_'byung po'i dbang po rnams kyis 'jigs par mi 'gyur ba dang /_sdig pa dang /_mtshon dang /_dug dang /_byad kyis gnod par mi 'gyur ba dang /_phar mchi'am/_slar mchi'am/_nyal lam/_
[\[255b\]]
[\[255b.1\]]gnyid kyis log gam/_smyos sam/_rab tu smyos kyang rung thams cad du yang skyob par 'gyur pa de dag gi don du de lta bu'i gsang sngags gzhi rnams bshad du gsol/_ji ltar bdag rtag tu de bzhin gshegs pa'i rim gro 'tshal ba dang /_rtag tu 
[\[255b.2\]]srung ba dang /_yongs su skyob par 'tshal ba dang /_de bzhin du sems can thams cad kyi don dang /_byang chub sems dpa'i theg pa pa'i rigs kyi bu'am/_rigs kyi bu mo de dag 'thab pa dang /_mtshang 'dru ba dang /_rtsod pa dang /_nad dang /_dus 
[\[255b.3\]]ma lags pa'i 'gum pa las bsrung ba dang /_yongs su bskyang bar bgyi ba'i slad du de bzhin gshegs pa la gsol ba 'tshal lags so/_/de nas bcom ldan 'das kyis byang chub sems dpa' sems dpa' chen po lag na rdo rjes gsol ba 
[\[255b.4\]]btab par thugs su chud nas de la 'di skad ces bka' stsal to/_/lag na rdo rje khyod sems can thams cad kyi don gyi phyir de bzhin gshegs pa la gsol ba 'debs pa legs so legs so/_/de'i phyir lag na rdo rje khyod legs par rab tu nyon la 
[\[255b.5\]]yid la zung shig dang /_sgo bzang po zhes bya ba'i chos kyi rnam grangs bshad par bya'o/_/u gu mu gu ba li ni/_ban d+ha ni/_ba la tsa ma na/_ba hu ba hu ba hu li brtA ya swA hA/_de bzhin gshegs pa'i spyi bo nas dbang bskur ba'i gzungs sngags gzhi 
[\[255b.6\]]rnams bka' stsal to/_/de bzhin gshegs pas kyang gzung bar 'gyur ro/_/byin gyis rlob par 'gyur ro/_/tad+ya thA/_badzrI badzrI badzrI badzrI d+ha ri/_badzrA pA Ni/_badzrI d+ha ri/_tsakra badzrI/_tsakra d+ha ri/_pa Tu d+hi d+hi ri/_b+hi ri/_mu ri/_tsi ri/_a 
[\[255b.7\]]hu ri/_b+ha ga/_b+hi b+hi ri/_shi ri tra/_shi ri/_ru ru tse/_ru ru tse/_tsa ri tsa ri/_da ri tsa le/_tsu ri mu ri paN+Da re/_sdig pa thams cad 'jig par byed pa/_nad thams cad rab tu zhi bar byed pa/_dus ma yin par 'chi ba 'gog pa nas rmi lam ngan 
[\[256a\]]
[\[256a.1\]]pa'i bar du 'gog par byed pa/_tad+ya thA/_ban+d+hi da/_ga ga ri Ni/_murta ni/_pra mUrta ni/_nA sha ni/_pra nA sha ni/_nad rab tu zhi bar byed pa nas rmi lam ngan pa'i bar du 'gog par byed pa 'di lta ste/_nA shA ni/_nA sha ni/_ban+d+ha ni/_
[\[256a.2\]]ban+d+ha ni/_ts+tshin+da ni/_ts+tshin+da ni/_tsi re mi re/_ma he ha da ni/_ba ni ba re/_kha re be re/_bi ri bi ri/_bo d+hi bo d+hi/_su Sha Ni/_sha ra Ni/_ba ru ba ri Ni/_bar hU~M ye/_prah+ma tsA ri Ni/_in+d+ra ba ti/_d+hi d+hi rI ya Ni/_na mo ma he shwa ra ya ni/_r-i shi/_b+hany+dza 
[\[256a.3\]]ni bA ba dza ha ni kA la pa ti ni/_b+hu ta ba da ni/_sat+ya ga the/_so ma bA di/_so ma pra b+he swA hA/_tshe ring bar 'gyur/_tad+ya thA/_ha ra ha ra ha ra hA ni swA hA/_tad+ya thA/_i Di ta ga Di ta/_ba di da/_a ye na/_a ri/_bany+dza ni/_ka kIrta ni/_pu tra da da hA ni/_
[\[256a.4\]]marga a b+hi ro ha ni/_hu sa ba ti/_mu pa ba di/_hi li hi li/_ya thA ba dzu ya/_ya thA ag+ni/_ya thA ba ran tsa ya thA na la ya/_ya thA badzra Na/_ya thA hr-i da ya swA hA/_lag na rdo rje 'di ni sgo bzang po zhes bya ba'i gzungs te/_de bzhin gshegs pa rnams 
[\[256a.5\]]kyi thugs rjes sems can rnams kyi don du bshad do/_/ji ltar sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyis gsungs shing byin gyis brlabs pa dang /_bden pa'i thugs dam gyis rnam par gzhag bzhin du 
[\[256a.6\]]nga yang 'chad do/_/de nas bcom ldan 'das kyis skyes bu chen po'i mtshan smin mtshams kyi mdzod spu nas 'od zer phyung ste/_sangs rgyas kyi zhing thams cad du 'od zer gyi snang ba byung ngo /_/'od zer gyi snang ba des bskul bas rang rang gi sangs rgyas kyi zhing dag 
[\[256a.7\]]nas chas te/_'jig rten gyi khams mi mjed 'dir byon nas/_bcom ldan 'das shAkya thub pa la legs so zhes bya ba byin te/_shAkya thub pa khyod kyis sems can thams cad kyi don du sgo bzang po zhes bya ba'i chos kyi rnam grangs gzungs sngags gzhi rnams 
[\[256b\]]
[\[256b.1\]]snang bar byed pa/_mchog tu dga' bar byed pa/_dran par byed pa bshad pa legs so legs so/_/bdag cag gis kyang byin gyis brlab bo/_legs so zhes bya ba byin no/_/rigs kyi bu'am/_rigs kyi bu mo gang la la gzungs sngags gzhi 'di dag 
[\[256b.2\]]'dzin cing /_nang par langs nas klog pa'i rigs kyi bu'am/_rigs kyi bu mo de'i yon tan gyi phan yon nyi shur shes par bya ste/_nyi shu gang zhe na/_'di lta ste/_sangs rgyas thams cad kyis byin gyis brlabs par 'gyur ba dang /_sangs rgyas thams cad 
[\[256b.3\]]kyis dgongs par 'gyur ba dang /_ngan song du 'gyur ba'i las kyi sgrib pa thams cad med par 'gyur ba dang /_tshe ring bar 'gyur ba dang /_ring du 'tsho zhing grags pa dang ldan pa dang /_longs spyod dang ldan pa dang /_stobs dang ldan pa dang /_gzi brjid 
[\[256b.4\]]dang ldan pa dang /_rtag tu nad med pa dang ldan pa dang /_brtson 'grus dang ldan pa dang /_sangs rgyas bcom ldan 'das thams cad dgyes shing thugs su chud par 'gyur ba dang /_lha thams cad kyis bsams par 'gyur ba dang /_dge bar spyod par 
[\[256b.5\]]'gyur ba dang /_dge ba'i don la rab tu brtson pa dang /_snang bar byed par 'gyur ba dang /_mchog tu dga' ba dang /_dran pa dang ldan par 'gyur ba dang /_mtshan phun sum tshogs par 'gyur ba dang /_mi 'jigs par 'gyur ba dang /_dge ba'i rtsa 
[\[256b.6\]]ba thams cad dang ldan par 'gyur ro/_/lag na rdo rje 'di ni de bzhin gshegs pa dgra bcom pa yang dag par rdzogs pa'i sangs rgyas rnams kyi gsang ba'i gnas kyi gzungs sngags gzhi 'di rnams gsungs shing /_sangs rgyas thams cad kyis byin 
[\[256b.7\]]gyis brlabs pa yin no/_/de nas byang chub sems dpa' sems dpa' chen po lag na rdo rjes bcom ldan 'das la 'di skad ces gsol to/_/bcom ldan 'das bdag gis kyang rigs kyi bu'am/_rigs kyi bu mo de la bsrung ba dang /_yongs su 
[\[257a\]]
[\[257a.1\]]bskyang ba'i slad du gzungs sngags gzhi rnams bshad par bgyi'o/_/su zhig sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_nang par langs nas klog pa de rnam par 'tshe ba thams cad 
[\[257a.2\]]las bsrung bar bgyi'o/_/tad+ya thA/_shi khi shi khi shi khi shi ka/_tsi tsi tsi tsi/_b+ha b+ha b+ha b+ha/_ru ru ru ru/_dzi dzi dzi dzi/_gra gra gra gra/_hri hri hri hri/_ha ha ha ha/_ma ma ma ma/_ha na ha na me/_sarba prat+yaR+thi kA/_da ha da ha me/_sarba sha 
[\[257a.3\]]tra ba/_pa tsa pa tsa me/_sarba a hi te Shi na swA hA/_de nas bcom ldan 'das kyis byang chub sems dpa' sems dpa' chen po lag na rdo rje la legs so zhes bya ba byin te/_lag na rdo rje sems can thams cad kyi don gyi phyir dngos grub dam pa'i 
[\[257a.4\]]gzungs sngags gzhi rnams smras pa legs so legs so/_/byang chub sems dpa' lag na rdo rjes gsol pa/_bcom ldan 'das gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_nang par langs nas klog 
[\[257a.5\]]pa de'i spu'i khung bu rnams su mdangs thams cad stsal bar bgyi bar bshad par bgyi'o/_/tad+ya thA/_hi li mi li tsi li swA hA/_prah+ma swa re swA hA/_prah+ma a ba su gar+b+he/_a ka la be/_pu Sha saM sta re swA hA/_btsun pa bcom ldan 'das 'di ni gang nang 
[\[257a.6\]]par langs nas klog pa'i rigs kyi bu'am/_rigs kyi bu mo de bsrung ba dang /_yongs su bskyang ba'i slad du gzungs sngags gzhi rnams lags so/_/de nas bcom ldan 'das la lha'i dbang po brgya byin gyis 'di skad ces gsol to/_/btsun 
[\[257a.7\]]pa bcom ldan 'das bdag gis kyang gang gi tshe skyong ba'i rig sngags 'di dag 'dzin cing /_nang par langs nas klog pa'i rigs kyi bu'am/_rigs kyi bu mo bsrung ba dang /_yongs su bskyang ba'i slad du sangs rgyas kyi byin gyi brlabs kyis gzungs 
[\[257b\]]
[\[257b.1\]]sngags gzhi rnams bshad par bgyi'o/_/tad+ya thA/_bo d+hi tsit+te/_pa ra Ni/_da mA raN+De/_dit+ta tit+tit+ti gau ri/_gan+d+ha ri sa ra ma tan+ta/_badzra tu la ni/_dz+wA la mA la li ni/_tsakra bA ka/_sha ba re sha ba re/_sha ma re sha ma re swA hA/_de nas rgyal po chen 
[\[257b.2\]]po rnam thos kyi bu dang /_rgyal po chen po yul 'khor srung dang /_rgyal po chen po 'phags skyes po dang /_rgyal po chen po mig mi bzang gis/_bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol 
[\[257b.3\]]to/_/btsun pa bcom ldan 'das bdag cag rgyal po chen po bzhis kyang gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing nang par langs nas klog pa'i rigs kyi bu'am/_rigs kyi bu mo de la bsrung ba dang yongs 
[\[257b.4\]]su bskyang ba'i slad du gzungs kyi gsang sngags 'di brjod par bya'o/_/tad+ya thA/_puSh+pe su puSh+pe/_bo d+ha ni/_saM sho d+ha ni/_d+hu ma pa ri ha re/_Ar+ya pra sha ste/_shAn+te/_ni ra muk+te/_mang+ga l+ye/_hi ra N+ya gar+b+he/_sta re sta pa ti swA hA/_de nas 'byung po'i 
[\[257b.5\]]ma mo 'phrog mas bcom ldan 'das la 'di skad ces gsol to/_/btsun pa bcom ldan 'das bdag gis kyang gang sgo bzang po'i chos kyi rnam grangs tshe skyong ba'i rig sngags 'di 'dzin cing /_nang par langs nas klog pa dang /_yid la bgyid pa'i 
[\[257b.6\]]rigs kyi bu'am/_rigs kyi bu mo de la bsrung ba dang /_yongs su bskyang ba'i slad du gzungs kyi gsang sngags gzhi rnams brjod par bgyi'o/_/tad+ya thA/_pi li si pa pi li/_si li/_ma hA pi pi li/_si me li si/_gu ru Ne/_gu ru gu ru Ne 
[\[257b.7\]]ma hA gu ru Ne phu swA hA/_de nas gnod sbyin gyi sde dpon chen po lngas rtsen bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa bcom ldan 'das bdag gis kyang gang sgo bzang po 
[\[258a\]]
[\[258a.1\]]zhes bgyi ba'i chos kyi rnam grangs 'di 'dzin cing /_nang par langs nas klog pa'i rigs kyi bu'am/_rigs kyi bu mo de la bsrung bar bgyi'o/_/tad+ya thA/_aT+Te phu/_baT+Te phu/_naT+Te phu/_ku naT+Te phu/_ma naT+Te phu/_muN+Da 
[\[258a.2\]]ta ha ke phu/_shri phu b+haM ge phu/_ma~M ge phu swA hA/_de nas bcom ldan 'das la byang chub sems dpa' sems dpa' chen po lag na rdo rjes 'di skad ces gsol to/_/btsun pa bcom ldan 'das bdag gis kyang gang sgo bzang po zhes bgyi ba'i chos kyi rnam 
[\[258a.3\]]grangs 'di 'dzin cing /_nang par langs nas klog pa'i rigs kyi bu'am/_rigs kyi bu mo de la bsrung bar bgyi'o/_/yongs su bskyang ba dang /_yongs su gzung ba dang /_yongs su bskyab pa dang /_zhi ba dang /_bde legs su 'gyur ba dang /_
[\[258a.4\]]chad pa spang ba dang /_dug gzhil bar bgyi'o/_/mtshams gcad par bgyi'o/_/tad+ya thA/_hi badzre/_he badzre/_hI hA/_bi si bi si/_ma hA bi si phu swA hA/_de nas bcom ldan 'das la lha'i bu dbang phyug chen pos 'di skad ces gsol to/_/btsun 
[\[258a.5\]]pa bcom ldan 'das bdag gis kyang gang sgo bzang po zhes bgyi ba'i chos kyi rnam grangs 'di 'dzin cing /_nang par langs nas klog pa'i rigs kyi bu'am/_rigs kyi bu mo de la bsrung ba dang /_yongs su bskyang ba'i slad du gzungs sngags gzhi rnams brjod par 
[\[258a.6\]]bgyi'o/_/tad+ya thA/_hu lu hu lu/_hu lu hu lu lu/_sarba b+hU ta pra ti She d+ha naM ka ro mi swA hA/_de nas sde dpon gzhon nus bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa bcom ldan 
[\[258a.7\]]'das bdag gis kyang gang sgo bzang po zhes bgyi ba'i chos kyi rnam grangs gtsang ma 'di 'dzin cing /_nang par langs nas klog pa'i rigs kyi bu'am/_rigs kyi bu mo de la bsrung ba dang /_yongs su bskyang bar bgyi ba'i slad du gzungs sngags gzhi 'di rnams 
[\[258b\]]
[\[258b.1\]]brjod par bgyi'o/_/tad+ya thA/_hi li hi li/_hi li hi li/_hi li hi li/_mi li mi li/_tu ru tu ru/_tu ru tu ru/_sarba b+hU ta pra ti She d+ha na~M ka ro mi swA hA/_de nas lha'i bu zla 'od kyis bcom ldan 'das ga la ba de logs su thal mo sbyar ba btud de/_bcom ldan 
[\[258b.2\]]'das la 'di skad ces gsol to/_/btsun pa bcom ldan 'das bdag gis kyang gang sgo bzang po zhes bgyi ba'i chos kyi rnam grangs gtsang ma 'di 'dzin cing /_nang par langs nas klog pa'i rigs kyi bu'am/_rigs kyi bu mo de la bsrung ba dang yongs su bskyang 
[\[258b.3\]]bar bgyi'o/_/tad+ya thA/_a~M ge/_ba~M ge/_tsa~M ge/_hi ni/_Di Di/_di di tsi tsi phu swA hA/_de nas bcom ldan 'das la byang chub sems dpa' sems dpa' chen po 'phags pa spyan ras gzigs dbang phyug gis 'di skad ces gsol to/_/btsun pa 
[\[258b.4\]]bcom ldan 'das bdag gis kyang gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_nang par langs nas klog pa'i rigs kyi bu'am/_rigs kyi bu mo de la bsrung ba dang yongs su bskyang bar bgyi'o/_/tad+ya thA/_ha 
[\[258b.5\]]te/_bi ha te/_ni ha te/_sarba pra t+ya rI kA/_pra t+yA/_mi tra shud+d+he/_mu k+te/_bi muk+ti/_bi ma le/_ni rma le/_pra b+ha swa re/_pra b+ha ka re phu swA hA/_de nas bcom ldan 'das la byang chub sems dpa' sems dpa' chen po byams pas 'di skad ces 
[\[258b.6\]]gsol to/_/btsun pa bcom ldan 'das bdag gis kyang gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_nang par langs nas klog pa'i rigs kyi bu'am/_rigs kyi bu mo de la bsrung bar bgyi'o/_tad+ya 
[\[258b.7\]]thA/_dz+wa le dz+wa le/_ma hA dz+wa le dz+wa la/_dz+wa le ni uk+ke muk+ke/_sha me pra sha me/_ma hA pra sha me/_sha me sa mAd+he/_ma hA sa mA d+he/_sa mA ba d+he/_dz+wa le ma hA dz+wa le/_dz+wa la ba me phu swA hA/_de nas gnod sbyin gyi sde dpon kha ba can gyis bcom ldan 'das 
[\[259a\]]
[\[259a.1\]]ga la ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa bcom ldan 'das bdag gis kyang gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_
[\[259a.2\]]nang par langs nas klog pa'i rigs kyi bu'am/_rigs kyi bu mo de la bsrung ba dang /_yongs su bskyang bar bgyi'o/_/tad+ya thA/_u duM ba re/_u duM pe pra duM be/_byA brde/_A na g+he/_sa mA d+he/_ma hA sa mA d+he/_nI le nI le/_
[\[259a.3\]]nI la ke she ke she ni/_ku le ku le/_ma hA ku le/_nI la ku le/_sid+d+hi/_sid+d+hi/_ma no ha re/_aT+Te/_baT+Te/_naT+Te/_ku naT+Te/_sa ma the/_ba ba la/_ku tse/_dAn+te/_nI la ka she/_ku le/_nI la/_dAn+te dzAM gu le/_hu she/_mU she/_ba laM 
[\[259a.4\]]ku she/_ha la ku she/_pha la mu tse swA hA/_de nas gnod sbyin gyi sde dpon chen po bde ba'i ri gnas kyis bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa bcom ldan 'das bdag 
[\[259a.5\]]gis kyang gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_nang par langs nas klog pa'i rigs kyi bu'am/_rigs kyi bu mo de la bsrung ba dang yongs su bskyang bar bgyi'o/_/tad+ya thA/_a ma le/_bi ma le/_
[\[259a.6\]]ni ra ma le/_ma~M ga le/_hi ra n+ya gar+b+he/_sarba aR+tha sA d+ha ni/_ka mash+tsi ni yu bi ra dze/_ku Ta ku Ta/_kaM ba le prah+ma/_prah+ma swa re/_prah+ma sid+d+he/_sid+d+hi ma nor the gu swA hA/_de nas lha mo chen mo rdo rje lu gu rgyud kyis bcom ldan 'das ga la ba de logs su 
[\[259a.7\]]thal mo sbyar ba btud de/_bcom ldan 'das la 'di skad ces gsol to/_/btsun pa bcom ldan 'das bdag gis kyang gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_nang par langs nas klog pa'i rigs kyi 
[\[259b\]]
[\[259b.1\]]bu'am/_rigs kyi bu mo de la bsrung ba dang /_yongs su bskyab pa dang /_yongs su gzung ba dang /_yongs su bskyang ba'i slad du gzungs sngags gzhi rnams brjod par bgyi'o/_/tad+ya thA/_badzre badzre/_ma hA badzre/_badzra da ni/_bud+d+ha badzre/_
[\[259b.2\]]bud+d+ha a d+hiSh+Thi te badzre/_su bud+d+he/_ni bud+d+he/_ba hu bud+d+he/_bi shi Sh+Ta bud+d+he/_shud+d+he/_bud+d+he bud+d+he/_nI sha~M grA ma Ni/_dzaM ge le/_a la se/_ti li me/_ti le/_ti li le/_marge/_shAn+ta shAn+ta gA mI ni phu swA hA/_de nas bcom ldan 'das la byang chub 
[\[259b.3\]]sems dpa' sems dpa' chen po rdo rje'i sdes 'di skad ces gsol to/_btsun pa bcom ldan 'das bdag gis kyang gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_nang par langs nas klog pa'i rigs kyi 
[\[259b.4\]]bu'am/_rigs kyi bu mo de la bsrung bar bgyi'o/_/tad+ya thA/_hi le badzre/_he hi badzre/_he he badzra ya ba ki ri ki ri badzra swA hA/_tad+ya thA/_aN+Da re/_paN+Da re/_shwe te/_paN+Da ra ba si ni/_kin+na re/_ka rA de/_ke yU re/_e ha bud+d+he/_ta twa bud+d+he/_
[\[259b.5\]]b+hU dze b+hU dze/_b+hU dza~M ga me/_b+hU dza pA ba te/_b+ha ye b+ha ye/_b+ha ya a gra ba te/_bi nI bi nI/_shi ra pa the/_shi ba pa the/_A dit+ya pa the/_te dze te dza ba to/_/A kA sha pa the phu swA hA/_de nas rdo rje pho nya mos bcom ldan 'das ga la ba de logs su thal mo sbyar 
[\[259b.6\]]ba btud de/_bcom ldan 'das la 'di skad ces gsol to/_/btsun pa bcom ldan 'das bdag gis kyang gang sgo bzang po zhes bgyi ba'i chos kyi rnam grangs tshe skyong ba'i rig sngags 'di 'dzin cing /_nang par langs nas klog pa'i rigs kyi bu'am/_
[\[259b.7\]]rigs kyi bu mo de la bsrung ba dang bskyang ba dang sba bar bgyi'o/_/tad+ya thA/_ku Te ku Te/_ku Ti ni/_ku Ta ku Ta re swA hA/_nI li nI le/_nI la ke she swA hA/_pI te pI te/_pI ta ke she swA hA/_lo hi te/_lo hi te/_lo hi ta ke she swA hA/_a ba dA de/_a 
[\[260a\]]
[\[260a.1\]]ba dA de/_a ba dA ta ke ni swA hA/_many+dziSh+The/_many+dziSh+The/_many+dziSh+The ke she swA hA/_tsakre tsakre/_badzra tsakre swA hA/_de nas bcom ldan 'das kyis phyag g.yas pa gser gyi kha dog can brkyang nas brgya byin dang /_tshangs pa dang /_'jig rten 
[\[260a.2\]]skyong ba thams cad la legs so zhes bya ba byin te/_bzhin [{]bzangs [,]bzang [}]dag de bzhin gshegs pa'i byin gyi brlabs kyis lha dang 'jig rten skyong ba khyod kyis sems can thams cad la phan gdags pa dang /_bsrung ba'i phyir gzungs sngags gzhi 'di 
[\[260a.3\]]dag legs par brjod pa legs so legs so/_/de nas bcom ldan 'das kyis kyang byang chub sems dpa' lag na rdo rje la bka' stsal pa/_lag na rdo rje rigs kyi bu'am/_rigs kyi bu mo gang la la zhig sgo bzang po zhes bya ba'i chos kyi rnam grangs 
[\[260a.4\]]tshe skyong ba'i rig sngags 'di 'dzin cing /_nang par langs nas klog pa de sangs rgyas thams cad kyis byin gyis brlabs par 'gyur/_lha'i dbang po dang /_klu'i dbang po dang /_gnod sbyin gyi dbang po dang /_lha ma yin gyi dbang po dang /_nam mkha' 
[\[260a.5\]]lding gi dbang po dang /_mi'am ci'i dbang po dang /_lto 'phye chen po'i dbang po thams cad kyis bsams par gyur to/_/bcom ldan 'das kyis de skad ces bka' stsal nas/_byang chub sems dpa' lag na rdo rje dang /_brgya byin dang /_tshangs pa 
[\[260a.6\]]dang /_'jig rten skyong ba thams cad dang thams cad dang ldan pa'i 'khor de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/
[\[260a.7\]]'phags pa sgo bzang po zhes bya ba'i gzungs rdzogs [{]s+ho[,]so[}]//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te skad gsar chad kyis kyang bcos nas gtan 
[\[260b\]]
[\[260b.1\]]la phab pa//[{D916}]@#/_/rgya gar skad du/_Ar+ya Shan+mu kha nA ma d+hA ra NI/_bod skad du/_'phags pa sgo drug pa zhes bya ba'i gzungs/_'jam dpal gzhon nur gyur pa la phyag 'tshal lo/_/'di skad 
[\[260b.2\]]bdag gis thos pa dus gcig na/_bcom ldan 'das 'khor gyi khyams gnas gtsang ma'i steng nam mkha'i dkyil na gnas pa rin po che sna bdun gyis rab tu rnam par phye bar spras pa na/_byang chub sems dpa'i tshogs grangs med pa dang thabs cig tu 
[\[260b.3\]]bzhugs te/_de'i tshe bcom ldan 'das kyis byang chub sems dpa' rnams la bka' stsal pa/_rigs kyi bu dag khyed kyis 'gro ba thams cad la phan pa dang bde ba'i phyir sgo drug pa zhes bya ba'i gzungs zung shig_/de ni 'di lta ste/_'khor ba 
[\[260b.4\]]nas 'khor ba'i skye gnas gzhan dag tu bdag gis sdug bsngal gang ci myong ba de sems can thams cad dang mnyam pa nyid du mi shes pa'i mtshan nyid du ma gyur cig_/bdag gis 'jig rten pa'i phun sum tshogs pa'i bde ba gang ci myong ba de sems can thams 
[\[260b.5\]]cad dang thun mong du yongs su spyod par gyur cig_/bdag gis sdig pa mi dge ba'i las gang ci byas pa de so sor bshags pa bla na med pas so sor ma bshags par ma bshags par ma gyur cig_/bdag gis bdud kyi las gang ci byas pa de yongs su shes pa 
[\[260b.6\]]bla na med pas yongs su mi shes par ma gyur cig_/bdag gi pha rol tu phyin pa dang ldan pa'i dge ba'i rtsa ba 'jig rten pa dang 'jig rten pa dang 'jig rten las 'das pa yang rung gang ci yod pa de thams cad bla na med pa'i ye shes kyi 'bras bur gyur cig_/bdag gi rnam 
[\[260b.7\]]par grol ba gang ci yod pa des sems can thams cad rnam par thar bar gyur cig_/'khor ba dang mya ngan las 'das pa la bdag gnas par ma gyur cig_/tad+ya thA/_oM k+Sha me k+Sha me/_k+ShAn+te k+ShA n+te/_da me da me/_dAn+te dAn+te/_b+ha dre b+ha dre/_su 
[\[261a\]]
[\[261a.1\]]b+ha dre su b+ha dre/_tsan+d+re tsan+d+re/_su tsan+d+re su tsan+d+re/_tsan+d+ra ki ra Ne/_tsan+d+ra ba ti/_te dzo ba ti/_ya sho ba ti/_d+harma ba ti/_brah+ma ba ti/_sarba kle sha bi sho d+ha ni/_sarba ar+tha sA d+ha ni/_sarba ar+tha pra sha ma ni/_pa ra mAr+tha sA d+ha ni/_kA 
[\[261a.2\]]ya bi sho d+ha ni/_bA ga bi shwa d+ha ni/_ma naHsa~M shwa d+ha ni swA hA/_rigs kyi bu dag de ltar na rigs kyi bu dang /_rigs kyi bu mo gang la la zhig gis sgo drug pa zhes bya ba'i gzungs 'di nyin lan gsum mtshan lan gsum bklags na de'i las kyi sgrib pa thams cad byang 
[\[261a.3\]]nas skye bdun gyi bar du de skye ba dran par 'gyur ro/_/bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/_/bcom ldan 'das dgyes shing de skad ces bka' stsal nas/_byang chub sems dpa'i tshogs de 
[\[261a.4\]]dag dang gnas gtsang ma'i ris kyi lha'i bu de dag yi rangs te/_bcom ldan 'das kyis gsungs pa la mngon par bstod do/_/'phags pa sgo drug pa zhes bya ba'i gzungs rdzogs [{]s+ho[,]so[}]//_//
[\[261a.5\]{D917}]@#/_/rgya gar skad du/_Ar+ya Sha Da k+Sha ra bid+yA/_bod skad du/_'phags pa yi ge drug pa'i rig sngags/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom 
[\[261a.6\]]ldan 'das mnyan yod na bzhugs te/_de nas bcom ldan 'das kyis tshe dang ldan pa kun dga' bo la bka' stsal pa/_kun dga' bo yi ge drug pa'i rig sngags gang yang dag par rdzogs pa'i sangs rgyas drug dang /_'jig rten skyong ba bzhi dang /_gnod 
[\[261a.7\]]sbyin gyi sde dpon chen po nyi shu rtsa brgyad kyis bshad pa/_yi ge drug pa'i rig sngags kyi rgyal mo 'di kun dga' bo khyod kyis zung shig_/chongs shig_/lhogs shig_/kun chub par gyis shig_/tad+ya thA/_dan+ti le/_kan+ti le/_daN+Di ma 
[\[261b\]]
[\[261b.1\]]ti/_ma d+hu ma ti/_ma raN+De/_ko raN+De/_drA bi ti/_ko shA ri/_tsha Ta dze/_du du ma ti/_ke tu ma ti/_tsu dun+d+he/_kau Ta dAn+te/_ta hu ra re/_e na ni ge/_hu ta ba hu ni/_kun dga' bo 'di ni yi ge drug pa'i rig sngags te/_klad pa na ba dang /_mig na ba 
[\[261b.2\]]dang /_rna ba na ba dang /_so na ba dang /_sna na ba dang /_lce na ba dang /_snying na ba dang /_lto na ba dang /_rgyab na ba dang /_rtsib logs na ba dang /_chu so na ba dang /_byin pa na ba dang /_rkang pa na ba dang /_yan lag na ba dang /_nying lag na ba 
[\[261b.3\]]dang /_zas ma zhu ba dang /_lbos pa dang /_mngal du thogs pa dang /_rlung las gyur pa dang /_mkhris pa las gyur pa dang /_bad kan las gyur pa dang /_'dus pa las gyur ba dang /_rims drag po dang /_nyin gcig pa dang /_nyin 
[\[261b.4\]]gnyis pa dang /_nyin gsum pa dang /_nyin bzhi pa dang /_rims yud tsam pa dang /_nyin mo'i rims dang /_mtshan mo'i rims kyis btab pa la yi ge drug pa'i rig sngags 'dis bsrung ba dang /_yongs su bskyab pa dang /_yongs su gzung 
[\[261b.5\]]ba dang /_yongs su bskyang ba dang /_zhi ba dang /_bde legs su 'gyur ba dang /_chad pa spang ba dang /_mtshon cha spang ba dang /_dug gzhil ba dang /_chus gtor ba dang /_srad bus bcing ba byas pa las gang zhig 'gal bar byed na/_de'i mgo ardza ka'i 
[\[261b.6\]]dog pa bzhin du tshal ba bdun du mi 'gas pa ni/_kun dga' bo ngas lha dang bcas pa dang /_bdud dang bcas pa dang /_tshangs pa dang bcas pa dang /_dge sbyong dang bram zer bcas pa'i skye dgu dang /_lha dang /_mi dang /_lha ma yin du bcas pa'i 
[\[261b.7\]]'jig rten na ma mthong ngo /_/tad+ya thA/_aN+Da re/_paN+Da re/_ka ra te/_ke yU re/_b+hU ta~M ga me/_b+hU ta ga he/_b+hU ta pra k+Shi te/_b+hU ta ya sma ra ya ni/_pri yA ba ti/_te dza ba ti/_ya sho ba ti/_gi rI Ni ni/_sha ri Ni ni/_bdag 'jigs pa thams cad dang gnod pa 
[\[262a\]]
[\[262a.1\]]thams cad las bde legs su gyur cig swA hA/_bcom ldan 'das kyis de skad ces bka' stsal nas/_tshe dang ldan pa kun dga' bo dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom 
[\[262a.2\]]ldan 'das kyis gsungs pa la mngon par bstod do/_/'phags pa yi ge drug pa zhes bya ba'i rig sngags rdzogs so//[ {D918}]@#/_/rgya gar skad du/_gA thA dwi tI ya d+hA ra nI/_bod skad du/_tshigs su 
[\[262a.3\]]bcad pa gnyis pa'i gzungs/_'jam dpal gzhon nur gyur pa la phyag 'tshal lo/_/sangs rgyas dang ni chos la brnyas pa dang /_/le lo dang ni cung zad chog par 'dzin/_/'dod chags dang ni nga rgyal spyod pa dang /_/'gyod pa dang ni ma nges spyod pa 
[\[262a.4\]]rnams/_/sems can rnams kyi sgrib par gyur pa ste/_/de yi gnyen por theg pa mchog bstan pa/_/de yis bar du gcod pa de dag gi/_/nyes pa thams cad rab tu spong bar 'gyur/_/tad+ya thA/_oM badzra pra kA ra/_badzra pra kA ra/_badzra tsakra/_da~MSh+TA b+ha 
[\[262a.5\]]ya na ke/_a ma le/_bi ma le/_nirma le/_tsu lu ke/_tsu lu tsu lu sarba bud+d+he swA hA/_tshigs su bcad pa gnyis pa'i gzungs la ni/_/tshig gam don gyi sgo nas gang sbyor ba/_/sems can dam pa blo dang ldan pa des/_/phan yon rnam pa bcu dag thob 
[\[262a.6\]]par 'gyur/_/khams rnams mtha' dag rtas par 'gyur ba dang /_/'chi ba'i tshe na mchog dga' dam pa 'thob/_/ji ltar 'dod pa bzhin du skye ba dang /_/thams cad du ni tshe rabs dran par 'gyur/_/sangs rgyas rnams dang phrad par 'gyur ba dang /_/
[\[262a.7\]]de bzhin de dag las ni theg mchog thos/_/mos par 'gyur ba blo dang bcas pa dang /_/sgo gnyis dang ni byang chub myur du 'thob/_/tshigs su bcad pa gnyis pa'i gzungs rdzogs so//_//
[\[262b\]]
[\[262b.1\]{D919}]@#/_/rgya gar skad du/_Ar+ya ru tsi ra a~M ga yaSh+Thi nA ma d+hA ra NI/_bod skad du/_'phags pa lus kyi dbyibs mdzes zhes bya ba'i gzungs/_sangs rgyas dang /_byang chub sems dpa' thams cad la phyag 'tshal lo/_/na mo bi pu la 
[\[262b.2\]]bi ma na su pra tiSh+Thi te a sa~M khe ya/_sUr+ya sha ta sa ha sra a ti re ka te dza/_pra b+ha a ba b+ha se ta mUrta ye/_ma hA ma Ni mu ku Ta kuN+Da la/_a la~M ka ra d+hA ri Ne b+ha ga ba te pad+ma pA Na ye/_sarba lo ka a pa ya sha ma nA ya/_bi bi d+ha khu kha sa ma bA sha a biSh+Tha/_sarba 
[\[262b.3\]]satwa pa ri mo tsa kA ya/_tad+ya thA/_o~M b+hu ra b+hu ba swA hA/_ma hA A lo ka ka raN ta ma sti mi ra pa ta la bi nA sha ka/_rA ga dwe Sha ma hA mo ha dz+wa la sha ma ka/_sha sa ka rak+Sha ka/_sarba a pA ya durga ti pra sha ma ka/_sarba satwa sa mA shwA sa na ka ra/_sarba A sha 
[\[262b.4\]]pa ri pU ra ka/_sarba ta thA ga ta sa~M b+ha na ka ra/_he he ma hA bo d+hi satwa/_ba ra ba ra dA ya ka/_pad+ma A lo ka sa~M b+ha ta/_ma hA kA ru Ni ka/_dza TA mu ku Ta/_a la~M kr-i ta shi rA/_ma Ni ka na ka rA dza/_sha ta badzra baiDUr+ya a la~M kr-i ta sha rI ra/_a mi tA b+ha dzi na ka ma la 
[\[262b.5\]]a la~M kr-i ta/_pra b+ha ra Na rA dza na sha ta sa ha sra a b+hi la Shi ta kA ya/_ma hA bo d+hi sa twa bar bi d+ha ma bi d+ha ma/_bi nA sha ya/_bi nA sha ya/_ma hA yA~M tra kle sha ka ba TA a ba bad+d+ha bi bo d+hi satwa saM sa ra tsa ra ka pra ma thA na/_pu ru Sha pad+ma/_pu ru Sha nA ga/_pu ru Sha sA ga 
[\[262b.6\]]ra/_pu ru Sha siM ha/_bi ha/_bi ra bi ra dza/_su dAn+ta pa ri bri ta/_d+ha ma d+ha ma/_sa ma sa ma/_d+hu ru d+hu ru/_pra shA sa yA/_pra shA sa yA/_pra d+h+wa na sA ya/_pra d+h+wan sA ya/_g+hi ri g+hi ri/_d+hi ri d+hi ri/_bi d+hi ri bi d+hi ri/_bi ri bi ri/_bi bi ri/_
[\[262b.7\]]bi bi ri/_tsi ri tsi ri/_si ri si ri/_su ru su ru/_mu ru mu ru/_mu ya mu ya/_muny+tsa muny+tsa/_d+hu na d+hu na/_bi d+hu na/_bi d+hu na/_d+hu ru d+hu ru/_g+ha ya g+ha ya/_g+hA d+ha ya g+hA d+ha ya/_ha sa ha sa/_pra ha sa pra ha sa/_nA nA bi bi d+ha kle sha bA sa nA/_ha ra ha ra/_
[\[263a\]]
[\[263a.1\]]sa~M nya ra sa~M ha ra/_d+hu ru Ti/_d+hu ru Ti/_ma hA maN+Da a laM ka ra Na/_sha ta pra se ka/_a ba bA si ta ma hA bi Sha sha ma ka/_ma hA bo d+hi satwa ba ra da swA hA/_bcom ldan 'das lag na pad+ma'i lus kyi dbyibs mdzes pa zhes bya ba'i gzungs/_byang 
[\[263a.2\]]chub sems dpa'i khang [{]bzangs [,]bzang [}]dam pa/_rdo rje chen pos bgegs par gsungs pa/_lha dang /_klu dang /_sbyin byed ma'i bu dang /_mi'am ci dang lha ma yin chen pos bstod pa/_re ba thams cad phun sum tshogs par byed pa 'di sgrib pa chen po mang pos 
[\[263a.3\]]bsgribs pa gang la la zhig nyan tam/_'chang ngam/_'don tam/_klog gam/_mthong nas legs par rtogs par byed na/_de'i las dang nyon mongs pa'i sgrib pa thams cad yongs su byang bar 'gyur ro/_/nang par langs nas lan cig 'don na lag 
[\[263a.4\]]na pad+ma phyi bzhin 'brang bar 'gyur ro/_/yid la gang dag 'dod pa'i dgos pa bsams pa tsam gyis 'grub par 'gyur ro/_/gcig pu rab tu dben par 'dug ste/_sangs rgyas yid la bya ba mngon du dmigs nas/_bcom ldan 'das lag na pad+ma rjes 
[\[263a.5\]]su dran par byas la/_lan bdun brjod na dam pa ci 'dod pa thob par 'gyur ro/_/sems can thams cad kyi yid du 'ong bar 'gyur ro/_/de'i ngan 'gro thams cad 'gag par 'gyur ro/_/yud tsam zhig 'chag cing 'dug la yid la brjod na bskal pa bye ba 
[\[263a.6\]]'bum phrag du mar bsags pa'i las byang bar 'gyur ro/_/'khor los sgyur ba stong gis bsags pa'i bsod nams kyi phung po chen po dang ldan par 'gyur ro/_/tshe rabs tshe rabs su yang pad+ma'i rigs chen por skye bar 'gyur ro/_/skye bo khyad du 'phags pas 
[\[263a.7\]]bkur bar 'gyur ro/_/me tog dri zhim pos snyim pa bkang ste/_'phags pa spyan ras gzigs dbang phyug gi mdun du lan bdun brjod na yon tan chen po stong thob par 'gyur ro/_/snying rje chen po'i chos nyid snang ba yang de la skye bar 'gyur/_dam pa chen po dang 
[\[263b\]]
[\[263b.1\]]ldan par 'gyur ro/_/de nyid kyi gdong du bltas te bzlas brjod byas na/_bcom ldan 'das zhal rtag tu bzhad pa 'phags pa spyan ras gzigs dbang phyug mthong bar 'gyur zhing /_chos snang ba'i gsal ba dang po dri ma med par byed pa zhes bya ba 'thob 
[\[263b.2\]]par 'gyur ro/_/tshe 'di nyid la sangs rgyas rjes su dran pa thob par 'gyur ro/_/sems mnyam par bzhag bzhin du 'chi ba'i dus byed par 'gyur/_tshe rabs thams cad du tshe rabs dran par 'gyur ro/_/ji ltar 'dod pa bzhin du las kyi sgrib pa thams 
[\[263b.3\]]cad zad par byed par 'dod na/_tshes [{]bcwa [,]bco [}]lnga'i zla ba nya ba la smyung ba byas la gos dkar po bgos te/_ring bsrel dang bcas pa'i mchod rten nam/_sku gzugs kyi spyan sngar tsan+dan dkar pos dkyil 'khor bskus la/_dkyil 'khor de dang bcom 
[\[263b.4\]]ldan 'das la me tog sna tshogs gtor te/_bcom ldan 'das dang /_'phags pa spyan ras gzigs dbang phyug la dri zhim po'i bdug pa dang /_mar me dang /_spos kyi bsti stang byas te de nyid du 'dug la lan brgya rtsa brgyad brjod na/_des 
[\[263b.5\]]sdig pa thams cad dang bral bar 'gyur ro/_/mtshams med pa byed pa yang sdig pa byang zhing /_shin tu yongs su dag pa'i sems kyi rgyud dang ldan pa dang /_shin tu yongs su dag pa'i lus dang /_ngag dang /_yid kyi spyod pa dang ldan par 'gyur ro/_/
[\[263b.6\]]de bzhin gshegs pa rnams kyis rtag par rgyun du ting nge 'dzin gyi stobs dang /_dbang bskur ba'i stobs dang /_sa dang pha rol du phyin pa'i stobs dang /_ye shes khyad par can gyi stobs sgrub par mdzad do/_/gnam la gyen du bltas te bzlas brjod byas 
[\[263b.7\]]na char 'bab bo/_/sa la bltas te bzlas brjod byas na lo tog thams cad legs par 'gyur ro/_/'bab chu dang /_mtshe'u dang /_rdzing bu'i shul du bltas te bzlas brjod byas na chu 'byung bar 'gyur ro/_/nad thams cad la lag pas byab cing bzlas brjod byas 
[\[264a\]]
[\[264a.1\]]na sos par 'gyur ro/_/dran pa nyams pa'i mdun du bzlas brjod byas na dran pa rnyed par 'gyur ro/_/bkres pa dang skom pa'i gdong du bltas te bzlas brjod byas na phyid par 'gyur ro/_/mi ngas chen po byung na ras la bris te 
[\[264a.2\]]rgyal mtshan gyi rtse mor btags na dpag tshad tshun chad mtshams gcad pa dang bsrung ba byas par 'gyur ro/_/'phags pa lus kyi dbyibs mdzes zhes bya ba'i gzungs rdzogs [{]s+ho[,]so[}]//_//rgya gar gyi mkhan po pradz+nyA bar ma dang /_zhu chen 
[\[264a.3\]]gyi lots+tsha ba ban+de ye shes sdes bsgyur cing zhus te gtan la phab pa//[ {D920}]@#/_/rgya gar skad du/_bo d+hi gar+b+hA lang+kA ra lak+Sha d+hA ra NI/_bod skad du/_byang chub kyi snying po'i rgyan 'bum gyi gzungs/_
[\[264a.4\]]sangs rgyas dang /_byang chub sems dpa' thams cad la phyag 'tshal lo/_/o~M na mo b+ha ga ba te/_bi pu la ba da na kAny+tsa nod k+Ship+ta/_pra b+hA sa ke tu mur+d+ha ne/_ta thA ga tA ya/_aR+ha te/_samyak+saM bud+d+ha ya/_na mo b+ha ga ba te shAkya mu na ye/_ta thA ga tA ya/_
[\[264a.5\]]aR+ha te/_samyak+saM bud+d+hA ya/_ta d+yathA/_bo d+hi bo d+hi/_bo d+ha ni bo d+ha ni/_sarba ta thA ga ta go tsa re/_d+ha ra d+ha ra/_ha ra ha ra/_pra ha ra pra ha ra/_ma hA bo d+hi tsit+ta d+hA re/_tsu lu tsu lu/_sha ta ra smi sany+tso di te/_sarba ta thA ga tA b+hi Shik+te/_gu Ne gu Na ba te/_
[\[264a.6\]]sarba bud+d+ha NA ba b+ha se/_mi li mi li/_ga ga na ta le/_sarba ta thA ga ta a d+hiSh+thi te/_na b+ha sta le/_sha me sha me/_pra sha me pra sha me/_sarba pA pa~M pra sha ma ne/_sarba pA pa~M bi shwa d+ha ne/_hu lu hu lu/_ma hA bo d+hi mArga saM pra tiSh+Thi te/_sarba ta thA ga tA su pra tiSh+Thi te shud+d+he 
[\[264a.7\]]swA hA/_mU la man+t+raM/_oM sarba ta thA ga ta bya ba lo ki te/_dza ya dza ya swA hA/_hr-i da ya~M/_o~M hu ru hu ru dza ya mu khe swA hA/_u pa hr-i da ya~M/_o~M badzra A yu She swA hA/_dge slong ngam/_dge slong ma'am/_dge bsnyen nam/_dge bsnyen ma'am/_gzhan 
[\[264b\]]
[\[264b.1\]]yang rigs kyi bu'am/_rigs kyi bu mo gang la la zhig gis gzungs 'di bris te/_mchod rten byas la mchod rten de'i nang du gzungs 'di bcug na/_des mchod rten gcig byas na 'bum byas par 'gyur ro/_/lha rdzas kyi me tog dang /_dri dang /_phreng 
[\[264b.2\]]ba dang /_byug pa dang /_phye ma dang /_na bza' dang /_gdugs dang /_rgyal mtshan dang /_ba dan la sogs pas kyang mchod par 'gyur te/_mchod rten 'ba' zhig mchod pa ma yin gyi/_sangs rgyas dkon mchog dang /_chos dkon 
[\[264b.3\]]mchog dang /_dge 'dun dkon mchog rnams la yang mchod pa'i yo byad de dag gis mchod par 'gyur ro/_/dga' bo ngas mdo 'di bshad pa ni bsod nams zhan pa dang /_ma dad pa dang /_lta ba log pa dang /_the tshom za ba dang /_mtshams med 
[\[264b.4\]]pa byed pa dang /_tshe thung ba dang /_sems can dmyal ba dang /_byol song dang /_gshin rje'i 'jig rten dang /_mtshams med par 'gro ba'i sems can de lta bu dag gi phyir gzungs 'di bshad do/_/dga' bo phyi ma'i dus phyi ma'i tshe khyim na gnas 
[\[264b.5\]]pa dang /_dge slong las phal cher gzungs 'di mi klog pa dang /_mchod par mi byed pa rnams ji ltar khyim pa rnams sdug bsngal bar bshad pa de bzhin du rab tu byung ba rnams kyang sdug bsngal bar 'gyur ro/_/de ste de bzhin du sangs rgyas mchod cing 
[\[264b.6\]]'di la nyan pas mchod rten gcig byas na chos kyis brgyan pa brgyad khri bzhi stong rnams kyang mchod par 'gyur ro/_/gzhan yang bsod nams kyi phung po dpag tu med par 'gyur ro/_/sdong pos brgyan pa bklags shing kha ton du byas par 'gyur ro/_/'jig 
[\[264b.7\]]rten dang /_'jig rten las 'das pa'i dkyil 'khor du yang zhugs par 'gyur ro/_/byang chub kyi snying po'i rgyan 'bum las btus pa 'bum gyi gzungs rdzogs [{]s+ho[,]so[}]//_//
[\[265a\]]
[\[265a.1\]{D921}]@#/_/bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnam par snang mdzad 'od kyi rgyal po la phyag 'tshal lo/_/de la mchod rten gcig btab na bye ba btab par 'gyur ba'i sngags dang /_cho ga 
[\[265a.2\]]ni 'jim pa la sogs pa yo byad thams cad la sngags 'di lan nyi shu rtsa gcig bzlas par bya'o/_/o~M na mo b+ha ga ba te bai ro tsa na pra b+ha rA dzA ya/_ta thA ga tA ya/_aR+ha te saM myak+saM bud+d+hA ya/_tad+ya thA/_oM sU k+Sha me sU k+Sha me sa me sa ma ye/_shAn+te dAn+te a sa mA 
[\[265a.3\]]ro pe a nA laM pe ta ra la be/_ya shwa ba ti/_ma hA te dzo ni rA ku le ni ra bA Ne/_sarba bud+d+ha ad+hiSh+ThA na/_a d+hiSh+Thi te swA hA/_tsai t+ya 'debs pa'i 'jim pa'am/_sngags bri ba'i tshe lan bdun du gdab pa'i sngags la/_na maHsa man+ta bud+d+hA nAM/_o~M badzra A yu She 
[\[265a.4\]]swA hA/_'bi 'bi'i sngags la/_oM badzrod b+ha ba ya swA hA/_tsai t+ya phor bu'i nang dang /_sa tsha'i nang du phye ma gdab pa'am/_'bru mar byug pa'i sngags la/_oM a ra dze bi ra dze swA hA/_phyag rgya'am/_sngags gzhug pa'i sngags la/_o~M d+harma d+hA 
[\[265a.5\]]tu gar+b+he swA hA/_tsai t+ya phor bur 'bi 'bi gzhug pa'i sngags la/_oM badzra d+hA tu gar+b+he swA hA/_tho bas rdeg cing gdab pa'i sngags la/_o~M badzra mung+ga ra A ko Ta ya hU~M phaT swA hA/_tsai t+ya phor bu nas phyir dbyung ba'i sngags la/_o~M d+harma ra te swA hA/_'khor 
[\[265a.6\]]lo dang /_dbu zhu gsol ba'i snga gsal/_oM b+h+ra ma Na ye swA hA/_tsai t+ya'i dkyil 'khor la bzhugs pa'i sngags la/_oM su pra tiSh+Tha ta badzra swA hA/_cho ga de ltar byas na tsai t+ya btab pas bye ba btab par 'gyur ro/_/thams cad du skye ba dran par 'gyur ro/_/
[\[265a.7\]]dkyil 'khor byas pa'i lag pa 'jim pa can gyis gang na bar bskus na nad mdze'i rnam pa [{]bcwa [,]bco [}]brgyad la sogs pa thams cad ma lus par zhi bar 'gyur ro/_/mchod rten gcig btab na bye ba btab par 'gyur ba'i gzungs rdzogs [{]s+ho[,]so[}]//_//
[\[265b\]]
[\[265b.1\]{D922}]@#/_/rgya gar skad du/_Ar+ya tsU Da ma Ni nA ma d+hA ra NI/_bod skad du/_'phags pa gtsug gi nor bu zhes bya ba'i gzungs/_sangs rgyas dang /_byang chub sems dpa' dang /_'phags pa nyan thos dang /_rang sangs rgyas thams cad la phyag 
[\[265b.2\]]'tshal lo/_/dkon mchog gsum la phyag 'tshal lo/_/phyogs bcu'i de bzhin gshegs pa dgra bcom pa yang dag par rdzogs pa'i sangs rgyas shes bya mtha' yas pa ma lus par khyab pa mchog tu rmad du byung zhing rnam par dag pa'i thugs mnga' ba rnams la phyag 
[\[265b.3\]]'tshal lo/_/byang chub sems dpa' sems dpa' chen po 'phags pa spyan ras gzigs dbang phyug thugs rje chen po dang ldan pa/_mi 'jigs pa sbyin pa/_phongs pa thams cad las yongs su skyob par mdzad pa/_'jigs pa thams 
[\[265b.4\]]cad las rnam par thar par mdzad pa/_yams kyi nad dang /_gnod pa thams cad 'jig par mdzad pa/_mi mthun pa dang /_rtsod pa dang /_'thab pa dang /_'gyed pa thams cad rab tu zhi bar mdzad pa/_sdig pa thams cad 'joms 
[\[265b.5\]]par mdzad pa/_'byung po dang /_ro langs dang /_gshis ngan du 'chi ba dang /_rmi lam ngan pa dang /_bgegs kyi log 'dren thams cad 'jig par mdzad pa/_pha rol gyi dmag tshogs dang /_mu ge dang /_mya ngan gyi 'jigs pa 
[\[265b.6\]]thams cad zlog par mdzad pa/_lha dang /_klu dang /_gnod sbyin dang /_srin po dang /_dri za dang /_lha ma yin dang /_nam mkha' lding dang /_mi'am ci dang /_lto 'phye chen po thams cad 'dun par mdzad pa/_dug dang /_'brum phran 
[\[265b.7\]]dang /_thor bu dang /_gshed byed dang /_byad dang /_ro langs dang /_bkra mi shis pa'i 'jigs pa thams cad 'jig par mdzad pa la phyag 'tshal lo/_/gshed byed thams cad sel bar byed/_/sdig pa thams cad 'phrog pa nyid/_/nor dang 
[\[266a\]]
[\[266a.1\]]'bru rnams 'phel mdzad pa/_/bdag gi bu dang tsha bo dang /_/g.yog 'khor rtag tu mang gyur pa/_/phyir zlog pa 'di brjod par bya/_/lha dang lha min g.yul bkye ste/_/brgya byin lha min rnams las pham/_/de nas rings pa kho nar 
[\[266a.2\]]ni/_/'jig rten dbang gi drung 'ongs te/_/de nas snying ni rab skrag pas/_/'di skad kyi ni tshig gsol to/_/lha min bdag pham 'jig rten dbang /_/ji ltar bdag gis nan tan bgyi/_/'jig rten dbang po bdag la ni/_/lha yi gzigs pas rtag tu 
[\[266a.3\]]gzigs/_/brgya byin gyi ni tshig gsan nas/_/dbang phyug gis ni 'di skad gsungs/_/lha yi dbang po nga la nyon/_/khyod la ngas ni srung ba sbyin/_/lha'i dbang po sngon byung ba 'das pa'i dus na 'jig rten gyi khams 'jig rten gyis rnam par bltas pa zhes 
[\[266a.4\]]bya ba na/_de bzhin gshegs pa dgra bcom pa yang dag par rdzogs pa'i sangs rgyas 'jig rten dbang phyug 'od las ngas gtsug gi nor bu zhes bya ba'i phyir zlog pa de bzhin gshegs pa bye bas gsungs pa bzung ngo /_/mkhas pa gang gis rig sngags 'di/_/
[\[266a.5\]]bris nas spyi bor 'dogs pa'am/_/'don tam 'on te klog na yang /_/de yi 'jigs pa kun med de/_/rtag tu bsrung zhing sba ba dang /_/g.yul 'gyed pa na rgyal bar byed/_/sdig dang rmi ngan zhi ba dang /_/bsod nams bkra shis rab tu 'phel/_/
[\[266a.6\]]lha yi dbang po de bas na/_/gang zhig rgyal bar 'gyur 'dod pas/_/bris te spyi bor gdags par bya/_/yid la rtag tu dran par gyis/_/g.yul 'gyed 'ba' zhig ma yin te/_/'di ni rtag tu sdig pa 'phrog_/bud med rnams la bu pho skyed/_/mngal 
[\[266a.7\]]na gnas pa yongs su skyong /_/phun sum tshogs pa thams cad byed/_/sdig pa thams cad rab tu 'jig_/'di med phyir zlog byed ces bya/_/yan lag rnams la phyir 'bab byed/_/lha'i dbang po phyir zlog pa zhes bya ba rig sngags kyi rgyal mo chen mo 
[\[266b\]]
[\[266b.1\]]sems can thams cad la phan par byed pa/_lha ma yin rnams pham par byed pa/_pha rol gyi dmag tshogs thams cad rab tu zhi bar byed pa zung shig_/sangs rgyas la phyag 'tshal lo/_/chos la phyag 'tshal lo/_/dge 'dun la phyag 'tshal lo/_/yang 
[\[266b.2\]]dag par rdzogs pa'i sangs rgyas bdun nyan thos kyi dge 'dun dang bcas pa/_byang chub sems dpa' dag dang bcas pa rnams la phyag 'tshal lo/_/tad+ya thA/_o~M dza ya ka ri/_yud+d+hot+ta ra Ni bi tsi tra mu khi/_sarba mang+ga la d+hA ra Ni/_dzI mU te/_sa ha sra b+hu dze/_
[\[266b.3\]]sa ha sra ne tre/_sa ha sra shi ra se/_nA nA lang kA rA/_b+hi b+hU Shi te/_ma Ni kuN+Da la saM nA ha san+na d+he bi tsi tra mau li d+ha re/_tsan+da sUr+ya a ti re ke/_A kA sha ga ga na tsa ri Ne/_mang+ga la shi re dzI mU te/_pa bI tra kr-i ta mang+ga l+ye/_b+hU ri ma d+h+ri ka ra Ne/_tsu ru tsu ru/_
[\[266b.4\]]shwe te pa ste/_mu ru mu ru shwe te/_a ba nat+te/_hu ru hu ru/_pa bi tra mu khi/_ku ru ku ru/_tsan+d+ra mu khi/_A di t+ya pa sha brti ni/_dzam+b+ha Ni/_mang+ga la d+hA ra Ni/_stam+b+ha ni/_sarba bid+yA d+harma te/_mo ha ne/_a mo g+ha pA sha ha ste/_sarba b+ha ya bi mo tsa ni/_rA 
[\[266b.5\]]dza tsau ra ag+ni pi Sha u da ka b+ha ya pra sha ma ni/_ka kho rda ni bA ra Ni/_o~M hi ri hi ri/_dza ya ka ri/_ba la ka ri/_d+ha na ka ri/_te dza ska ri/_bi bA da pra sha ma ni/_yud+d+ha ni/_bA ra Ni/_pa ra tsakra pra sha ma ni/_pa ra sai n+ya bi nA sha ni/_yud+d+hot+ta ra Ni/_bra b+hU ta be 
[\[266b.6\]]la/_ma Ni ma Ni/_ma hA ma Ni/_ma hA ma Ni/_ma NI na d+ha ri/_tri lo ka A lo ka ka ri/_tri pu ra na ga ra/_bi d+han+sa ni/_ba ra sai n+ya bi dra ba ni/_sarba kr-i t+ya karma Ni sU da ni/_sarba bya d+hI nAM pra sha ma ni/_o~M tsi li mi le swA hA/_tsi le mi le swA hA/_mi 
[\[266b.7\]]li mi li swA hA/_tsi li tsi li swA hA/_tsa khi li tsa khi li swA hA/_tsaN+Da li mi Ti ni swA hA/_U ra d+ha ke shi ping+ga le/_ping+ga lA k+She da d+hi mu khi swA hA/_o~M ka ra ka ra/_tsa ra tsa ra/_sa ra sa ra/_si ri si ri/_su ru su ru/_muny+tsa muny+tsa/_muny+tsA pa ya/_muny+tsA pa ya/_
[\[267a\]]
[\[267a.1\]]pra sha ma ya/_pra sha ma ya/_yud+d+hot+ta ri Na phaT/_tsit+ta ni ra ma la ka ri phaT/_a su ra nir+g+ha ta ni phaT/_dza ya ka ri phaT/_pri ti ka ra phaT/_sa ha sra shi ra se phaT/_sa ha sra b+hu dze phaT/_sa ha sra ne tre phaT/_sarba bid+yA d+ha ra d+ha ra na ma skr-i 
[\[267a.2\]]te phaT/_sarba sha trU~M nA sha ni phaT/_sarba b+ha ya bi mo k+Sha Ni phaT/_pa ra tsakra ni ba ra Ni phaT/_pa ra sain+ya bi dra pa Ni phaT/_sarba kr-i t+ya/_karma sU da ni phaT/_sarba byA d+hi pra sha ma ni phaT/_sarba gra hot+sA da ni phaT/_rak+Sha rak+Sha mA~M sarba bud+d+ha bo d+hi satwA nAM/_sa man+ta bi 
[\[267a.3\]]trA NA~M/_so bsta ya kA nA~M/_sa pa ri bA rA NA~M/_te dza sa~M ma ma sha rI raM/_sarba b+ha yo ba dra be b+h+yaH/_sarba yud+he b+h+ya/_sarba gra he b+h+yaH/_sarba byA d+hib+h+yaH/_sarba du skr-i te b+h+yaH/_sarba kr-i t+ya ka kho rde b+h+yaH/_sarba bi She b+h+yaH/_sarba kA ya bA ga tsit+ta bi rA d+he b+h+ya sh+tsa/_rak+Sha 
[\[267a.4\]]rak+Sha mA~M swA hA/_gtsug gi nor bu zhes bya ba'i phyir zlog pa las kyi sgrib pa thams cad byang bar byed pa/_nad thams cad rab tu zhi bar byed pa/_thams cad du zhi bar byed pa/_bsod nams thams cad sogs par byed pa/_sangs rgyas dang /_byang chub 
[\[267a.5\]]sems dpa' thams cad yang dag par ston par byed pa/_rnam pa thams cad du dpal du byed pa ste/_yi ger bris pa dang /_ston pa dang /_bklags pa dang /_bzung bas bdag dang gzhan srung ba'o/_/de bzhin du khrus bya ba dang /_sbyin sreg 
[\[267a.6\]]gis yams kyi nad dang gnod pa thams cad rab tu zhi bar byed pa'o/_/'phags pa gtsug gi nor bu zhes bya ba'i gzungs rdzogs so//_//rgya gar gyi mkhan po shI len+d+ra bo d+hi dang /_zhu chen gyi lots+tsha ba ban+de ye shes sdes bsgyur cing zhus 
[\[267a.7\]]te gtan la phab pa//[ {D923}]@#/_/rgya gar skad du/_Ar+ya d+h+wa dza a gra ke yU ra nA ma d+hA ra NI/_bod skad du/_'phags pa rgyal mtshan gyi rtse mo'i dpung rgyan ces bya ba'i gzungs/_sangs rgyas 
[\[267b\]]
[\[267b.1\]]dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das sum cu rtsa gsum pa'i lha'i nang na la ba dkar po lta bu'i rdo leb la bzhugs te/_de nas lha'i dbang po brgya byin lha 
[\[267b.2\]]ma yin rnams las pham/_rab tu pham nas de rtab cing rings pa'i gzugs kyis bcom ldan 'das ga la ba der song ste phyin nas bcom ldan 'das kyi zhabs la mgo bos phyag 'tshal te/_bcom ldan 'das la 'di skad ces gsol to/_/bcom ldan 
[\[267b.3\]]'das bdag 'di ltar lha ma yin dang g.yul bkye ba las/_lha ma yin gyi dbang po thags zangs ris las pham/_rab tu pham ste/_sum cu rtsa gsum pa'i lha rnams kyang pham/_rab tu pham na bcom ldan 'das bdag cag gis de la ji ltar bsgrub par 
[\[267b.4\]]bgyi/_bcom ldan 'das kyis bka' stsal pa/_lha'i dbang po khyod kyis rgyal mtshan gyi rtse mo'i dpung rgyan ces bya ba gzhan gyis mi thub pa'i gzungs zung shig_/ngas kyang sngon byang chub sems dpar gyur pa na de bzhin gshegs pa gzhan gyis mi thub pa'i rgyal mtshan 
[\[267b.5\]]las 'di mnos so/_/mnos nas kyang gzhan la rgya cher yang dag par bshad do/_/mngon par dran te de tshun chad 'jigs pa'am/_bag tsha ba'am/_spu zing zhes byed pa'am/_tha na skad cig yud tsam yang lus la gnod pa byung ma myong ngo /_/bcom 
[\[267b.6\]]ldan 'das rgyal mtshan gyi rtse mo'i dpung rgyan ces bgyi ba gzhan gyis mi thub pa'i gzungs de gang lags/_bcom ldan 'das kyis bka' stsal pa/_tad+ya thA/_oM dza ya dza ya/_bi dza ya bi dza ya/_dza ya bA hi ni/_shang ka ri shang ka ri/_pra b+haM ka ri/_
[\[267b.7\]]bdag dang sems can thams cad kyi sarba shatrU~M/_dzam+b+ha ya dzam+b+ha ya/_stam+b+ha ya stam+b+ha ya/_mo ha ya mo ha ya/_b+ha ga ba te/_dza ya bA hi ni/_ma tha ma tha/_pra ma tha pra ma tha/_gra sa gra sa/_ha sa ha sa/_hU~M hU~M/_la hU~M la hU~M/_la m+bo da ri/_tri ne tre/_
[\[268a\]]
[\[268a.1\]]tsa tu ra bAk+t+re/_tsa tu da daMSh+Te/_tsa tur b+hu dze/_a si mu sa la/_tsakra tri shU la/_badzra ka ba tsa d+hA ra Ni/_bdag gnod pa thams cad las srungs shig srungs shig_/o~M b+ha ga ba ti/_ha na ha na/_da ha da ha/_pa tsa pa tsa/_ma 
[\[268a.2\]]tha ma tha/_pra ma tha pra ma tha/_d+hu na d+hu na/_bi d+hu na bi d+hu na/_hU~M hU~M/_phaT phaT/_b+hany+dza b+hany+dza/_pa ra sai n+ya~M bi d+hAn+sa ya/_sarba sha trU~M nA sha ya/_d+h+wa dza a gra ke yU re/_tri Ta tri Ta tri Ta/_b+h+ri Ta b+h+ri Ta/_u lkA mu khi/_u lkA d+hA ra NI/_trai lo kya ma thA ni/_
[\[268a.3\]]bi d+h+wan+sa ya pa ra sai n+ya na/_bdag gnod pa thams cad las srungs shig srungs shig_/tsa la tsa la/_tsi li tsi li/_tsu lu tsu lu/_ka~M pa ka~M pa/_ka la ka la/_ki li ki li/_ku lu ku lu/_muny+tsa muny+tsa/_aT+Ta hA saM/_bi d+h+wan+sa ya pa ra sai n+yan/_bdag 
[\[268a.4\]]gnod pa thams cad las srungs shig srungs shig_/trA sa ya trA sa ya/_b+h+rA ma ya b+h+rA ma ya/_bud+d+ha sa t+ye na/_d+harma sat+ye na/_saM g+ha sat+ye na/_sa t+ya bA di nA~M/_sa t+ye na/_bud+d+ha sa t+ye mA ti kra ma/_d+harma sa t+ye mA ti kra ma/_saM g+ha sa t+ye mA ti kra ma/_sat+ya bA 
[\[268a.5\]]di nA~M/_sat+ya mA ti kra ma/_lam+bo da ri/_lam+bo da ri/_ku Ta ku Ta/_kuT+Ta kuT+Ta kuT+Ta/_kuT+TA ba ya kuT+TA pa ya/_ru dra ma nA ya/_biSh+Nu ma nA ya/_tsan+d+ra sUr+ya prah+ma ma nA ya/_trai lo kya a d+hi pa ti ma nA ya/_sarba de ba a d+hi pa ti ma nA ya/_sarba yak+Sha 
[\[268a.6\]]rAk+Sha sa/_ga na d+harba/_ku~M b+haN+Da/_ma ho ra ga a d+hi pa ti ma nA ya/_bi d+h+wan+sa ya pa ra sai n+ya~M/_raM ga raM ga/_raM gA pa ya raM gA pa ya/_dz+wA la dz+wA la/_puSh+pa mA li ni/_run+d+ha run+d+ha/_ri ti ri ti/_tsi ti tsi ti/_d+h+ri ti d+h+ri ti/_b+h+r-i ku Ti mu kha pa ra/_se na 
[\[268a.7\]]ku lot+sA da ni ka ri/_ha la ha la/_hi li hi li/_hu lu hu lu/_he he/_ri Ni ri Ni/_ri Ni ma ti/_dza~M b+ha d+h+wa dze/_sarba bud+d+ha/_a ba lo ki te/_bdag 'jigs pa thams cad las srungs shig srungs shig_/sarba ta thA ga ta/_a ba lo ki te swA hA/_
[\[268b\]]
[\[268b.1\]]gu Na rA dza pra b+hA sot+ta me swA hA/_sUr+ya arka bi ma le swA hA/_tsan+d+ra arka bi ma le swA hA/_sarba gra ha na k+Sha tra d+he mI ka ra Ne swA hA/_bdag 'jigs pa dang /_gnod pa dang /_nad 'go ba dang /_'khrug pa thams cad las srungs shig srungs shig 
[\[268b.2\]]swA hA/_lha'i rgyal po rgyal mtshan gyi rtse mo'i dpung rgyan zhes bya ba gzhan gyis mi thub pa'i gzungs 'dis khyod g.yul sprod pa'am/_'thab pa'am/_rtsod pa'am/_'gyed pa'am/_gang du 'gro yang rung ste mi 'jigs shing thams cad du rgyal bar 
[\[268b.3\]]'gyur ro/_/rgyal mtshan gyi rtse mo'am/_mgul du btags na mi'i rgyal po dang /_skyes bu dpa' bo thams cad la srung bar byed do/_/bud med kyi gzugs lta bur bsgyur nas mdun du 'dug ste mi 'jigs pa sbyin zhing srung bar byed/_dpal 
[\[268b.4\]]skyed par byed/_pha rol gyi sde spa 'gong bar byed/_bkra shis pa dang /_gtsang ba dang /_grags pa dang /_dpal dang /_phun sum tshogs pa kun du gnas par byed do/_/bcom ldan 'das kyis de skad ces bka' stsal nas/_lha'i 
[\[268b.5\]]dbang po brgya byin dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod do/_/'phags pa rgyal mtshan gyi rtse mo'i dpung rgyan ces bya ba'i gzungs rdzogs 
[\[268b.6\]]so//_//rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban+de ye shes sdes bsgyur cing zhus te/_skad gsar chad kyis kyang bcos nas gtan la phab pa//_//
[\[268b.7\]{D924}]@#/_/rgya gar skad du/_Ar+ya ka na ka ba ti nA ma d+hA ra NI/_bod skad du/_'phags pa gser can zhes bya ba'i gzungs/_sangs rgyas dang /_byang chub sems dpa' thams cad la phyag 'tshal lo/_/'di skad bdag gis thos pa dus gcig na/_
[\[269a\]]
[\[269a.1\]]bcom ldan 'das lhas ma lta bu na gnod sbyin gyi sde dpon chen po lag na rdo rje dang thabs cig tu bzhugs te/_de nas lha'i dbang po brgya byin bcom ldan 'das ga la ba der song ste phyin nas/_bcom ldan 'das kyi zhabs la mgo bos 
[\[269a.2\]]phyag 'tshal te phyogs gcig tu 'dug go/_/phyogs gcig tu 'dug nas lha'i dbang po brgya byin gyis bcom ldan 'das la 'di skad ces gsol to/_/bcom ldan 'das bdag g.yul ngor mchis te g.yul 'gyed pa na/_lha ma yin gyi sgyu dang /_rig 
[\[269a.3\]]sngags rnams dang /_gsang sngags dang /_sman dag gis pham par gyur pa mkhyen lags sam/_bcom ldan 'das/_bdag cag rjes su gzung ba dang /_bdag cag la thugs brtse ba dang /_lha ma yin rnams kyi sgyu dang /_rig sngags 
[\[269a.4\]]dang /_gsang sngags dang /_sman rab tu gzhom pa dang /_rab tu gzhig pa'i slad du rnam par rgyal ba chen po'i gsang sngags chen po legs par bstan du gsol/_de nas bcom ldan 'das kyis lha'i dbang po brgya byin la 'di skad ces bka' stsal 
[\[269a.5\]]to/_/kau shi ka de de bzhin no/_/lha ma yin dang g.yul sbrad pa na rig sngags rnams dang /_gsang sngags rnams dang /_sman rnams kyis pham pa de de bzhin te/_kau shi ka snying brtse ba'i phyir nga 'dir rig sngags brjod par bya ste/_sgyu thams 
[\[269a.6\]]cad rengs par byed pa/_rig sngags thams cad zlog par byed pa/_gsang sngags thams cad rengs par byed pa/_'thab pa dang /_rtsod pa dang /_mtshang 'dru ba dang /_'thab mo dang /_'gyed pa thams cad rab tu zhi bar byed pa/_gsang 
[\[269a.7\]]sngags dang /_sman thams cad gcod pa'i rig sngags bshad par bya'o/_/de nas bcom ldan 'das kyis de'i tshe rig sngags chen po gser can bka' stsal pa/_gang bskal pa grangs med pa gsum du gzhan mu stegs can spyod pa ba dang /_
[\[269b\]]
[\[269b.1\]]kun du rgyu ba dang /_gcer bu pa rnams kyis ngan du bsams shing bar chad du byas pa las ngas de tshun chad sgyu dang ldan pa rnams kyi rig sngags thams cad bzlog nas pha rol tu phyin pa drug yongs su rdzogs par byas te/_gzhan mu stegs can spyod pa ba 
[\[269b.2\]]dang /_kun du rgyu dang /_gcer bu pa dang /_'tshe ba rnams kyi sgyu dang /_rig sngags dang /_gsang sngags dang /_sman dang /_bdud kyi sde thams cad rab tu 'joms pa'i rig pa chen mo de ngas bshad par byas/_kau shi ka khyod kyis sems 
[\[269b.3\]]can thams cad rjes su gzung ba'i phyir gsang sngags chen mo rnam par rgyal ba chen mo zung shig_/bcom ldan 'das de bzhin no zhes gsol te/_lha'i dbang po brgya byin bcom ldan 'das kyi ltar nyan pa dang /_de nas bcom ldan 'das kyis de'i tshe rig 
[\[269b.4\]]sngags chen mo gser can 'di dag bka' stsal to/_/tad+yA thA/_o~M hi ni hi ni/_hi li hi li/_mi li mi li/_hi li mi li/_ni hi ni hi/_ni hi ra bi ni/_kAny+tsa nA pa ti/_lo kA mA te/_b+hu te/_b+hu ku ta man+t+ra/_a d+hi kr-i te/_be de be de be ta man+t+ra 
[\[269b.5\]]a d+hi kr-i te/_ha na ha na/_ha sa ha sa/_ts+tshin+d+ha ts+tshin+d+ha/_b+hin+d+ha b+hin+d+ha/_b+ha ga ba ti/_dza ye bi dza ye/_dzam+b+ha ni/_stam+b+ha ni/_ban+d+ha ni/_mo ha ni/_a mo g+ha shak+t+ri d+hA ra Ni/_gr-ih+Na gr-ih+Na/_kA Da ma mA na si/_dzam+b+ha ya dzam+b+ha ya/_b+hany+dza ya b+hany+dza ya/_stam+b+ha 
[\[269b.6\]]ya stam+b+ha ya/_b+han+d+ha ya ban+d+ha ya/_mo ha ya mo ha ya/_lha'i sgyu dang /_klu'i sgyu dang /_gnod sbyin gyi sgyu dang /_srin po'i sgyu dang /_nam mkha' lding gi sgyu dang /_dri za'i sgyu dang /_lha ma yin gyi sgyu dang /_mi'am ci'i sgyu dang /_lto 'phye chen po'i sgyu dang /_
[\[269b.7\]]rig sngags 'chang gi sgyu dang /_rig sngags 'chang grub pa'i rgyal po'i sgyu dang /_drang srong gi sgyu dang /_sems can dang /_rig sngags 'chang thams cad kyi sgyu dang /_'byung po'i sgyu dang /_sgyu thams cad/_ra la ra la/_radz+dza radz+dza/_d+hu ma d+hu ma/_d+hu 
[\[270a\]]
[\[270a.1\]]d+hu ma/_rA ba rA ba rA ba na/_tsakrA nan+ta/_grAn+tha ni/_ha na ha na/_sarba bid+yA/_sha trUNA~M/_stam+b+ha ya/_bA yuM stam+b+ha ya/_sUr+yAM stam+b+ha ya/_so maM stam+b+ha ya/_ba ru NAM stam+b+ha ya/_a g+niM stam+b+ha ya/_ud+da kaM d+hi ti d+hi ti/_d+hA ra NI pA sha 
[\[270a.2\]]ha ste/_peSh+Ta ya pA sha ne/_gang dag bdag la phyir rgol ba rnams dang /_dgra rnams dang /_sdang ba dang /_rab tu sdang ba'i sems dang ldan pa rnams dang /_'thab pa dang /_rab tu 'thab pa dang /_mi phan par 'dod pa thams cad/_ha na ha na/_da 
[\[270a.3\]]ha da ha/_pa tsa pa tsa/_b+hany+dza ya b+hany+dza ya/_dzam+b+ha ya dzam+b+ha ya/_stam+b+ha ya stam+b+ha ya/_ban+d+ha ya ban+d+ha ya/_mo ha ya mo ha ya/_ma hA mo ha ni/_b+ha ga ba ti swA hA/_bdag 'jigs pa dang /_gnod pa dang /_nad 'go ba thams cad las srungs shig srungs 
[\[270a.4\]]shig phaT swA hA/_kau shi ka rigs kyi bu'am/_rigs kyi bu mo'am/_rgyal pa 'am/_rgyal po'i blon po chen po gang la la zhig gser can gyi rig sngags 'di rjes su dran par byed na de la pha rol gyi 'jigs pa mi 'byung ngo /_/de'i sde la pha rol gyi 
[\[270a.5\]]dmag tshogs kyis mi tshugs so/_/lhas ma yin/_klus ma yin/_gnod sbyin gyis ma yin/_srin pos ma yin/_dri zas ma yin/_lha ma yin gyis ma yin/_nam mkha' lding gis ma yin/_mi'am cis ma yin/_rig sngags 'chang 
[\[270a.6\]]gis ma yin/_mkha' 'gro mas ma yin/_dus ma yin par 'chi bas 'chi ba'i dus byed par mi 'gyur/_rig sngags dang /_gsang sngags dang /_sman rnams kyis mi tshugs/_pha rol gyi dmag tshogs kyis mi tshugs/_pha rol gyi dmag 
[\[270a.7\]]tshogs kyis 'chi ba'i dus byed par mi 'gyur/_lus la mtshon gyis mi tshugs/_lus la me dang /_chu dang /_dug dang /_rig sngags dang /_rig sngags dang /_gsang sngags dang /_sman rnams kyis mi tshugs so/_/gang gis sdig pa byas pa dang /_byed 
[\[270b\]]
[\[270b.1\]]du bcug pa dang /_rjes su yi rang ba de nyid la slar 'bab par 'gyur/_de nyid du slar 'gro bar 'gyur ro/_/kau shi ka de lta bas na dad pa'i dge slong ngam/_dge slong ma'am/_dge bsnyen nam/_dge bsnyen ma'am/_rigs kyi bu'am/_rigs 
[\[270b.2\]]kyi bu mos rig sngags 'di chu la lan bdun bzlas te bdag gi lus la byugs na bdag gi lus bsrung bar 'gyur ro/_/'jigs pa thams cad dang /_gnod pa thams cad dang /_yams kyi nad dang /_nad 'go ba thams cad dang /_rig sngags thams 
[\[270b.3\]]cad dang /_gsang sngags dang /_sman thams cad dang /_byad thams cad las shin tu 'da' bar 'dod pas gser can gyi rig sngags 'di dran par bya'o/_/rgyal po'am/_rgyal po'i blon po pha rol gyi dmag tshogs gzhom pa dang /_pha rol gyi dmag 
[\[270b.4\]]tshogs gdul bar 'dod pas gser can gyi rig sngags 'di dran par bya'o/_/lan bdun bzlas te mdud pa bdun bor ba'i srad bu gdags par bya ba'am/_chu la lan bdun bzlas pas bdag bsrung bar bya'o/_/'jigs pa thams cad la thogs pa 
[\[270b.5\]]med pa'i gzungs yi ger bris te bcang bar bya/_mgul du gdags par bya'o/_/yi ger bris nas rgyal mtshan gyi rtse mo la btags te g.yul du zhugs na dge ba dang bde bar thar bar 'gyur ro/_/rig sngags 'di'i stobs kyis nang mi dang /_
[\[270b.6\]]g.yog 'khor dang /_sde dang bcas te dge ba dang bde bar rgal bar 'gyur ro/_/ma grub pa rnams kyang grub par 'gyur ro/_/rig sngags rengs par byed par 'dod pas srad bu dkar po la lan bdun bzlas te mdud pa bdun bor na bcings pa dang rengs 
[\[270b.7\]]par byas par 'gyur ro/_/sgyu rengs par byed par 'dod pas dur khrod kyi sa la lan bdun bzlas te gtor na sgyu rengs par byas par 'gyur ro/_/'gyed pa'i tshe kha lkugs par byed par 'dod pas zin thig le la lan bdun bzlas te 'chos na smra ba thams cad 
[\[271a\]]
[\[271a.1\]]kyi lan thebs par 'gyur ro/_/bklag par bya/_kha ton du bya/_brjod par bya ste/_brjod pa tsam gyis sdig pa thams cad rab tu zhi bar 'gyur ro/_/gang gis byas par gyur pa dang /_gang gis bsams 
[\[271a.2\]]par gyur pa de nyid la slar 'gro'o/_/srad bu btags sam/_chus bdag bsrung bar byas na de'i lus la rig sngags dang /_gsang sngags dang /_sman thams cad kyis mi tshugs so/_/ma grub pa rnams grub par 'gyur ro/_/de'i don thams 
[\[271a.3\]]cad kyang mthun par 'gyur ro/_/bcom ldan 'das kyis de skad ces bka' stsal nas/_lha'i dbang po brgya byin yi rangs te/_bcom ldan 'das kyis gsungs pa la mngon par bstod do/_/'phags pa gser can zhes bya ba'i gzungs rdzogs so//_//
[\[271a.4\]]rgya gar gyi mkhan po dzi na mi tra dang /_dA la shI la dang /_zhu chen gyi lots+tsha ba ban+de ye shes sdes bsgyur cing zhus te/_skad gsar chad kyis kyang bcos nas gtan la phab pa//_//
[\[271a.5\]{D925}]@#/_/rgya gar skad du/_Ar+ya sarba a b+ha ya pra dA nA ma d+hA ra NI/_bod skad du/_'phags pa thams cad la mi 'jigs pa rab tu sbyin pa zhes bya ba'i gzungs/_sangs rgyas dang /_byang chub sems dpa' thams cad la phyag 'tshal lo/_/'di skad 
[\[271a.6\]]bdag gis thos pa dus gcig na/_bcom ldan 'das yul ma ga d+hA nas yul rgyu zhing a mra'i tshal du gshegs te byon nas/_a mra'i tshal lus 'phags ri'i dbang po'i brag phug na bzhugs so/_/de nas lha'i dbang po brgya byin bcom ldan 'das 
[\[271a.7\]]ga la ba der song ste phyin nas/_bcom ldan 'das kyi zhabs la mgo bos phyag 'tshal te phyogs gcig tu 'dug go/_/phyogs gcig tu 'dug nas lha'i dbang po brgya byin gyis bcom ldan 'das la 'di skad ces gsol to/_/bcom ldan 'das 
[\[271b\]]
[\[271b.1\]]lha ma yin rnams ni rab tu gnod pa bgyid pa ste/_bcom ldan 'das lha ma yin rnams ni bdag la yun ring por phyir rgol ba'i dgra lags na/_/de las bcom ldan 'das kyis bdag la chos bstan du gsol/_de skad ces gsol pa dang /_bcom 
[\[271b.2\]]ldan 'das kyis lha'i dbang po brgya byin la 'di skad ces bka' stsal to/_/lha'i dbang po khyod kyis thams cad la mi 'jigs pa sbyin pa'i rig sngags don thams cad byed pa/_'jigs pa thams cad rab tu zhi bar byed pa/_nad thams cad rab tu zhi bar 
[\[271b.3\]]byed pa/_dug thams cad 'jil ba/_mtshon thams cad rengs par byed pa/_rkang med dang /_rkang gnyis dang /_rkang bzhi pa thams cad rengs par byed pa/_dgra thams cad phung bar byed pa/_nam mkha' lding dang /_sbyin byed ma'i bu dang /_
[\[271b.4\]]sha za dang /_brjed byed dang /_smyo byed dang /_bram ze'i srin po dang /_'byung po dang /_ro langs dang /_bya'i gdon dang /_srul po dang /_nam gru dang /_gnon po'i gdon dang /_gnon po dang /_brjed byed kyi gdon dang /_lha'i gdon 
[\[271b.5\]]dang /_klu'i gdon dang /_gnod sbyin gyi gdon dang /_dri za'i gdon dang /_mi'am ci'i gdon dang /_log 'dren gyi gdon dang /_ma mo'i gdon phung bar byed pa/_mdangs 'phrog ma dang /_zas su phreng ba za ba dang /_zas su spos za ba 
[\[271b.6\]]dang /_zas su me tog za ba dang /_zas su bdug pa za ba dang /_zas su khrag 'thung ba dang /_zas su rnag 'thung ba dang /_zas su mi gtsang ba za ba dang /_zas su gcin 'thung ba rab tu phung bar byed pa/_rims nad thams cad dang /_rlung 
[\[271b.7\]]las gyur pa dang /_mkhris pa las gyur pa dang /_bad kan las gyur pa dang /_'dus pa las gyur pa dang /_'gro ba drag shul spyod pa rab tu 'jig par byed pa/_'thab pa dang /_rtsod pa dang /_'gyed pa dang /_mtshang 'dru ba thams cad 
[\[272a\]]
[\[272a.1\]]rab tu zhi bar byed pa 'di zung shig_/thams cad la mi 'jigs pa sbyin pa'i rig sngags bshad par bya'o/_/tad+ya thA/_a De ma De pra ma De/_pra me di ri/_go la me/_po le bo se/_mod de/_bad de/_kha rad te/_kha 
[\[272a.2\]]ra ne/_gra Na gra Ne/_gra Na pra ga Ne/_mo Ne/_pra ti mo Ni/_kA lI pra krA lI tsaN+Di/_ma hA caN+De pra ti tsaN+De/_be ge a ti ba ge/_so na/_go na/_mo hA/_pra mo hA/_mo ta pra mo TA/_nA shA ni/_pra nA shA ni/_d+ha ba nI/_pra d+ha ba nI/_ba la ga nI/_
[\[272a.3\]]pra ba la ga nI/_nr-id t+ya nI/_pra nrid t+ya nI/_kro d+ha ni/_pra ti kro d+ha ni/_ha na ha na/_bi ha na bi ha na/_sarba duSh+Ta pra duSh+Tan nA sha ya/_sarba a b+ha ya pra te/_bdag 'khor dang bcas pa 'jigs pa thams cad dang /_gnod pa thams cad dang /_
[\[272a.4\]]nad 'go ba thams cad las srungs shig srungs shig_/gnas 'dir bdag gi don thams cad grub par gyur cig_/de lta bas na khi di khi di/_tsum b+he/_sarba satwa hi te ra te/_na maHsarba bud+d+hA nA~M swA hA/_lha'i dbang po thams cad la mi 'jigs 
[\[272a.5\]]pa sbyin pa'i rig sngags tshig bzhi bcu rtsa gcig po 'di skud pa la mdud de bcings sam/_skra la mdud pa bor ram/_bzlas brjod byas sam/_yungs kar ram/_gi'u wang la lan cig sngags te bskus sam/_go cha la bsngags na mtshon 
[\[272a.6\]]gyis mi tshugs/_dug gis ma yin/_rims nad kyis ma yin/_nyin gcig pas ma yin/_nyin gnyis pas ma yin/_nyin gsum pas ma yin/_nyin bzhi pas ma yin/_mes ma yin/_gsang sngags kyis ma yin/_ro 
[\[272a.7\]]langs kyis ma yin/_dug gis ma yin/_nad kyis ma yin te/_chus 'chi ba'i dus byed par mi 'gyur ro/_/rig sngags dang /_gsang sngags dang /_sbyor ba sgrub pa thams cad sbyor ba rnams kyis ma grub par byed do/_/sbyar 
[\[272b\]]
[\[272b.1\]]te grub pa rnams gzhan gyis mi tshugs par byed do/_/pha rol gyis bcings pa las grol bar byed do/_/gzhan gyi rig sngags gcod par byed do/_/bdag gi rig sngags 'phel bar byed do/_/gdon thams cad phung bar byed do/_/gdon gang 
[\[272b.2\]]gis mi gtong na yang de'i mgo ardza ka'i dog pa bzhin du tshal pa bdun du 'gas so/_/de nas lha'i dbang po brgya byin de nyid du mi snang bar gyur te/_bcom ldan 'das kyis de skad ces bka' stsal nas/_lha'i dbang po brgya byin yi rangs te/_bcom ldan 'das 
[\[272b.3\]]kyis gsungs pa la mngon par bstod do/_/'phags pa thams cad la rab tu mi 'jigs pa sbyin pa zhes bya ba'i gzungs rdzogs [{]s+ho[,]so[}]//_//rgya gar gyi mkhan po dzi na mi tra dang /_dA na shI la dang /_zhu chen gyi lo ts+tsha ba ban+de ye shes sdes bsgyur cing zhus te/_skad gsar 
[\[272b.4\]]chad kyis kyang bcos nas gtan la phab pa//[ {D926}]@#/_/rgya gar skad du/_Ar+ya sarba an+ta rA ya ki bi sho d+ha ni nA ma d+hA ra NI/_bod skad du/_'phags pa bar du gcod pa thams cad rnam par sbyong ba zhes bya ba'i gzungs/_sangs rgyas la phyag 'tshal 
[\[272b.5\]]lo/_/chos la phyag 'tshal lo/_/dge 'dun la phyag 'tshal lo/_/'di skad bdag gis thos pa dus gcig na/_bcom ldan 'das rgyal po'i khab kyi shar phyogs bram ze'i grong shing a mra'i gnas zhes bya ba de'i byang phyogs na lus 'phags ril dbang po'i brag phug na 
[\[272b.6\]]bzhugs so/_/de nas lha'i dbang po brgya byin la 'chi 'pho'i chos su gyur te/_tshe'i 'du byed kyi lhag ma lus pa'i snga ltas khong du chud nas skrag pa skyes te/_btsun mo'i 'khor dang /_g.yog dang bcas par bcom ldan 'das kyi gan du song nas/_bcom 
[\[272b.7\]]ldan 'das kyi zhabs la mgo bos phyag 'tshal te/_lan gsum bskor ba byas nas phyogs gcig tu 'dug ste/_yang tshe don du gnyer ba dang /_bcom ldan 'das kyis de la bka' stsal pa/_kau shi ka de'i phyir khyod kyi rig pa'i gsang sngags gzhi gang 
[\[273a\]]
[\[273a.1\]]dag gis bdud thams cad dang /_phyir rgol ba thams cad dang /_phas kyi rgol ba thams cad shin tu tshar gcad par 'gyur ba/_bar du gcod pa thams cad rnam par sbyod pa zhes bya ba'i rig pa'i gsang sngags gzhi 'di rnams 
[\[273a.2\]]nyon cig_/tad+ya thA/_a b+ha ye/_b+ha ya bi ga te/_b+ha ya pa ri shwa d+ha ne/_a b+ha ye/_a b+ha yaM da de/_ni ru ba kliSh+Ti/_a na ku le/_a ku la ba ri sho d+ha ne/_a gra te/_a bi kalpe/_a bi kalpa ne/_ats+yu te/_shu b+he shu b+he/_
[\[273a.3\]]te dza ste dzo ba ti/_sha me u pa sha me/_ma ho pa sha me/_mai tri mai t+r+yud+d+hi te to She/_to Sha ya Ne sa t+ye/_sa t+ya dar+Shi/_a bi rud+d+he/_sa hi te/_si hi ta twe/_aR+the aR+tha sid+d+he/_a mr-i te/_a mr-i ta pa te/_ab+hI te/_badzra sat+ye/_ak+Sha ye/_ak+Sha ya pra b+he/_dran+t+ra ba re/_shud+d+he 
[\[273a.4\]]shud+d+he/_pra b+he/_a ba b+hA se/_a ba b+hA sa ba ti/_u pa yo ge/_a nut+ta re/_sa ma tsit+te/_bud+d+ha/_a d+hiSh+ThA ne/_shI le bi sho d+ha ne/_a saM har+ye/_su ni gr-i hI taM ma ra ba lA nAM/_pa ra dza yo dr-iSh+Ti ga trA NA~M/_dz+wa la naM d+harmo lkA yai/_ut+g+ha TA nAM/_d+harma ni d+ha na s+ya/_
[\[273a.5\]]sa~M gra hA NAM/_d+harma ko Sha s+ya/_kau shi ka khyod kyi rig pa'i gsang sngags gzhi ngag ni khyod kyi rig pa'i gsang sngags gzhi gang dag gis bdud thams cad dang /_phyir rgol ba thams cad dang /_phas kyi rgol ba thams cad shin tu tshar bcad par 'gyur ba 
[\[273a.6\]]dag go/_/'di bzlas brjod byas na sngon gyi las kyi rnam par smin pa ma gtogs par bar du gcod pa thams cad rnam par dag par 'gyur/_don thams cad kyang 'grub par 'gyur ro/_/bcom ldan 'das kyis de skad ces bka' stsal pa dang /_lha'i 
[\[273a.7\]]dbang po brgya byin yi rangs te/_de'i tshe 'di skad du/_kho bo lha las ma gyur la/_/'di nyid na ni 'dug bzhin du/_/kho bos tshe yang thob zin gyis/_/grogs dag de ltar shes par gyis/_/zhes ched du brjod pa ched du brjod do/_/'di'i mthu thams 
[\[273b\]]
[\[273b.1\]]cad kyis bdag gi bar du gcod pa dang /_bgegs dang /_log 'dren thams cad ni med par gyur cig_/phun sum tshogs pa thams cad ni grub par gyur cig_/na mo a ke tu len ge tsaN+Da na ye swA hA/_sarba ar+tha sA d+ha ni ye swA hA/_d+harmar+tha 
[\[273b.2\]]sA d+ha ni ye swA hA/_sarbA an+ta rA yi bi sho d+ha ni ye swA hA/_bcom ldan 'das kyis de skad ces bka' stsal nas/_lha rnams kyi dbang po brgya byin btsun mo'i 'khor dang bcas shing 'khor dang bcas pa dang /_thams cad dang ldan pa'i 'khor de yi rangs te/_
[\[273b.3\]]bcom ldan 'das kyis gsungs pa la mngon par bstod do/_/'phags pa bar du gcod pa thams cad rnam par sbyong ba zhes bya ba'i gzungs rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye 
[\[273b.4\]]shes sdes bsgyur cing zhus te gtan la phab pa//[ {D927}]@#/_/rgya gar skad du/_Ar+ya dwA mi DA bid+yA rA dzA/_bod skad du/_'phags pa 'gro lding ba'i rig sngags kyi rgyal po/_/sangs rgyas dang /_byang chub sems 
[\[273b.5\]]dpa' thams cad la phyag 'tshal lo/_/'di skad bdag gis thos pa dus gcig na/_bcom ldan 'das mnyan yod na smyig ma'i myu gu'i 'khor gyi khyams na bzhugs te/_de nas bcom ldan 'das kyis tshe dang ldan pa kun dga' bo la bka' stsal pa/_kun 
[\[273b.6\]]dga' bo khyod kyis glog thams cad zlog pa/_so sor 'brang ba/_sngon gyi yang dag par rdzogs pa'i sangs rgyas rnams kyis gsungs pa nga yang da ltar 'chad kyis zung shig_/kun dga' bo shar phyogs na 'ong ba zhes bya ba'i glog yod/_kun dga' bo lho phyogs 
[\[273b.7\]]na skad brgya pa zhes bya ba'i glog yod/_kun dga' bo nub phyogs na 'od nyams pa zhes bya ba'i glog yod/_kun dga' bo byang phyogs na rgyun gyi bdag po zhes bya ba'i glog yod do/_kun dga' bo gang la la glog 'di rnams kyi ming shes pa dang /_phyogs 
[\[274a\]]
[\[274a.1\]]rnam par gnas pa shes pa de la glog gi 'jigs pa thams cad du mi 'byung bar shes par bya'o/_/glog gi ming 'di dag yi ger bris te/_gnas gang dag tu bzhag pa'i gnas de dag tu glog thams cad mi 'bab bo/_/de nas 
[\[274a.2\]]bcom ldan 'das kyis de'i tshe 'gro lding ba'i gsang sngags gzhi 'di dag bka' stsal to/_/tad+ya thA/_ni mi ni ni mi ni ni mi ni ni mi na d+ha re/_'jig rten gsum snang bar byed pa/_lag na rtse gsum pas phyogs 'dir glog thams cad las bdag 
[\[274a.3\]]la srungs shig srungs shig swA hA/_yang de'i tshe byang chub sems dpa' sems dpa' chen po 'phags pa spyan ras gzigs dbang phyug 'khor de nyid du 'dus par gyur te 'dug pa des/_bcom ldan 'das la 'di skad ces gsol to/_/bcom 
[\[274a.4\]]ldan 'das bdag gis kyang chos kyi rnam grangs 'di la/_'gro lding ba'i gsang sngags gzhi 'di rnams brjod par bgyi'o/_/tad+ya thA/_ha te bi ha te/_ni ha te/_pra t+yar+thi ke/_pra t+ya mi tre/_shud+d+he/_muk+te/_bi ma le/_pra b+hA swa re/_aN+DA re/_
[\[274a.5\]]paN+Da re/_shwe te/_paN+Da ra bA si ni/_ha ri ka ra di/_ping+ga lA k+Shi dan+ti mu khi/_dus ma yin par 'chi ba thams cad las bdag la srungs shig srungs shig_/'phags pa spyan ras gzigs dbang phyug gi gzi brjid kyis bdag dus ma yin par 
[\[274a.6\]]'chi ba thams cad mthong bar ma gyur cig swA hA/_de nas gsang ba pa'i bdag po lag na rdo rjes bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/bcom ldan 'das bdag gis kyang 
[\[274a.7\]]chos kyi rnam grangs 'di la gzungs kyi tshig rnams brjod par bgyi'o/_/tad+ya thA/_mu ni mu ni/_mu ni mu ni/_re ri/_ma ti ma ti/_su ma ti/_ma hA ma ti/_hA hA hA hA/_khyod la sdig pa med kyis ma 'jigs shig ces lag na rdo rjes smras kyis 
[\[274b\]]
[\[274b.1\]]dr-I D+ha swA hA/_bcom ldan 'das bdag gi srung ba gzhan gyis mi thub pa 'di su'i snying la 'dzin tam/_yi ger bris na de la bdag gis rtag par rgyun du 'jigs pa thams cad las bsrung bar bgyi'o/_/dus ma lags par 'gum pa thams cad 
[\[274b.2\]]las thar bar bgyi'o/_/de nas mi mjed kyi bdag po tshangs pas bcom ldan 'das la 'di skad ces gsol to/_/bcom ldan 'das bdag gis kyang sems can thams cad kyi don dang sman pa dang bde ba bskyed pa'i slad du chos kyi rnam grangs 
[\[274b.3\]]'di la gzungs kyi gsang sngags gzhi rnams brjod par bgyi'o/_/tad+ya thA/_hi li mi li/_tsi li swA hA/_prah+ma swA re swA re swA hA/_pra h+ma gar+b+ha puSh+pa sa~M sta re swA hA/_bcom ldan 'das 'di ni bdag gi srung ba tshangs pa'i chad pa zhes bgyi ba ste/_dus ma lag par 
[\[274b.4\]]'gum pa thams cad las yongs su skyob pa/_sdig pa thams cad rab tu zhi bar bgyid pa lags so/_/de nas lha'i dbang po brgya byin gyis/_bcom ldan 'das ga la de logs su thal mo sbyar ba btud de/_bcom ldan 'das la 'di skad 
[\[274b.5\]]ces gsol to/_/bcom ldan 'das bdag gis kyang chos kyi rnam grangs 'di la gzungs kyi gsang sngags gzhi rnams brjod par bgyi'o/_/tad+ya thA/_ni bar NI/_ban+d+ha ban+d+ha/_mA da na d+he/_ma ti ma ti/_ti Ti/_gau ri/_gan+d+ha ri/_
[\[274b.6\]]tsaN+Da li/_ma ta~M gi/_ba ra la ni/_hI na ma d+h+ya ma d+hA ra nI ma la ni/_da la mat+te/_tsakra pa kri/_sha pa ri sha pa ri swA hA/_btsun pa bcom ldan 'das 'di ni bdag gi rig sngags rdo rje lce 'bebs pa zhes bgyi ste/_'jigs pa thams cad las 
[\[274b.7\]]rnam pa thar par bgyid pa/_dus ma lags par 'gum pa thams cad las yongs su skyob pa lags so/_/de nas rgyal po chen po yul 'khor srung dang /_'phags skyes po dang /_mig mi bzang dang /_rgyal po chen po 
[\[275a\]]
[\[275a.1\]]rnam thos kyi bus/_bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/bcom ldan 'das bdag gis kyang skye bo mang po la sman pa dang /_skye 
[\[275a.2\]]bo mang po la bde ba dang /_'jig rten la snying brtse ba'i slad du/_chos kyi rnam grangs 'di la gzungs kyi gsang sngags gzhi rnams brjod par bgyi'o/_/tad+ya thA/_puSh+pe puSh+pe/_d+harma ba ri ha ri/_Ar+ya pra sha ste/_ni ra mu k+te/_ma~M 
[\[275a.3\]]ga li/_stu te/_ta bi te swA hA/_btsun pa bcom ldan 'das 'di ni rgyal po chen po bzhi po bdag cag gi srung ba 'jigs pa ma mchis pa zhes bya ste/_'jigs pa thams cad las mi 'jigs par bgyid pa/_tshe skyong ba/_dus ma lags par 
[\[275a.4\]]'gum pa thams cad las yongs su skyob pa lags so/_/de nas klu'i rgyal po rgya mtsho dang /_klu'i rgyal po glog 'od dang /_klu'i rgyal po ma dros pa dang /_klu'i rgyal po glog lce dang /_klu'i rgyal po 'od zer brgya pas bcom ldan 'das ga 
[\[275a.5\]]la ba de logs su thal mo sbyar ba btud de/_bcom ldan 'das la 'di skad ces gsol to/_/bcom ldan 'das bdag cag gi srung ba chen po yid bzhin gyi nor bu zhes bgyi ba/_glog thams cad zlog pa/_dus ma lags par 'gum 
[\[275a.6\]]pa thams cad sel ba/_dug rnams mi sdug par bgyid pa/_gshed byed dang /_byad dang /_ro langs dang /_bkra mi shis pa 'jig par bgyid pa mchis na/_bcom ldan 'das bdag cag klu'i skye gnas 'di nas dbyung 
[\[275a.7\]]ba dang /_ser sna spang ba'i slad du thugs brtse bar dgongs te de bzhes su gsol/_de ci'i slad du zhe na/_bcom ldan 'das bdag cag klu rnams ni sems ser sna can te/_sems ser snas kun nas dkris pa lags pa'i slad 
[\[275b\]]
[\[275b.1\]]du'o/_/tad+ya thA/_ar dze/_a ma re/_a mr-i te/_ak+Sha ye/_puN+ya par+yA ba te/_sarba pA pa pra sha ma nA ya swA hA/_Ar+ya pu N+ya so pa kI ye swA hA/_btsun pa bcom ldan 'das gsang sngags gzhi 'di dag skyes pa'am/_
[\[275b.2\]]bud med gang la la'i lce la 'don tam/_yi ger bris pa de la glog gi 'jigs pa thams cad ma mchis par rig par bgyi'o/_/rtsa ba'i dug gam/_mche ba'i dug gam/_dbyig dug gam/_gang dag gzhan yang yan lag las 
[\[275b.3\]]byung ba'i dug de dag gis de 'gum pa'i dus bgyid par mi 'gyur ro/_/bdag 'jigs pa thams cad dang /_gnod pa thams cad las bde legs su gyur cig_/de nas bcom ldan 'das kyis brgya byin dang /_tshangs pa dang /_'jig 
[\[275b.4\]]rten skyong ba dang /_klu'i bdag po de dag la legs so zhes bya ba byin te/_bzhin [{]bzangs [,]bzang [}]dag khyod skye bo mang po la phan pa dang /_skye bo mang po la bde ba'i phyir zhugs te/_chos kyi rnam grangs 'di rjes su gzung ba'i phyir 'gro lding ba'i gsang 
[\[275b.5\]]sngags kyi tshig rnams bshad pa legs so legs so/_/phyogs rnams na gnyid log pa dang /_myos pa dang /_rab tu myos pa rnams bsrung bar 'gyur ro/_/bcom ldan 'das kyis de skad ces bka' stsal nas/_dge slong de dag 
[\[275b.6\]]dang /_brgya byin dang /_tshangs pa dang /_'jig rten skyong ba de dag dang /_klu'i dbang po de dag dang /_lha dang /_mi dang /_lha ma yin dang /_dri zar bcas pa'i 'jig rten yi rangs te/_bcom ldan 'das kyis gsungs pa la mngon par bstod 
[\[275b.7\]]do/_/'phags pa 'gro lding ba'i rig sngags kyi rgyal po rdzogs so//_//rgya gar gyi mkhan po dzi na mi tra dang /_dA na shI la dang /_zhu chen gyi lots+tsha ba ban+de ye shes sdes bsgyur cing zhus te/_skad gsar chad kyis 
[\[276a\]]
[\[276a.1\]]kyang bcos nas gtan la phab pa//[ {D928}]@#/_/rgya gar skad du/_Ar+ya a b+ha ya pra dA nA ma a pa rA dzi ta/_bod skad du/_'phags 
[\[276a.2\]]pa gzhan gyis mi thub pa mi 'jigs pa sbyin pa zhes bya ba/_sangs rgyas dang /_byang chub sems dpa' thams cad la phyag 'tshal lo/_/grub pa thams cad la phyag 'tshal lo/_/sangs rgyas la phyag 'tshal lo/_/chos la 
[\[276a.3\]]phyag 'tshal lo/_/dge 'dun la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/sems can thams cad kyi sdug bsngal sel 
[\[276a.4\]]ba la phyag 'tshal lo/_/sems can thams cad sdug bsngal las grol bar mdzad pa la phyag 'tshal lo/_/sems can thams cad kyi 'ching ba gcod pa la phyag 'tshal lo/_/sems can thams cad la mi 'jigs pa sbyin pa la 
[\[276a.5\]]phyag 'tshal lo/_/de nas 'jigs pa med pa 'phags pa spyan ras gzigs dbang phyug gi gzhan gyis mi thub pa'i snying po brjod par bya'o/_/las kun byed pa dge ba ste/_/'byung po kun gyis 'jigs pa med/_/bdud rtsi las ni 
[\[276a.6\]]bdud rtsi 'byung /_/'di ni las kun byed pa yin/_/dgra kun 'jigs par byed pa ste/_/rtsod dang de bzhin 'thab pa dang /_/gzhan dang dgras ni 'khor ba dang /_/rtsod pa'i nang du rtsod byed dang /_/rtag tu dgra dang phrad pa dang /_/
[\[276a.7\]]rmugs par byed cing rengs par byed/_/rmongs par byed cing sdig pa sel/_/dug dang me ni dengs byed dang /_/rims dang nyes sdig thams cad sel/_/chom rkun dang ni chu dang sbrul/_/rmi lam ngan pa thams cad sel/_/
[\[276b\]]
[\[276b.1\]]'byung po thams cad zlog pa yin/_/sangs rgyas byang chub 'dren pa dang /_/chos kun rab tu ston pa ste/_/'di ni rig sngags mthu stobs can/_/gzhan gyis mi thub srin po 'joms/_/gang tshe rig sngags 'di bshad 
[\[276b.2\]]pa/_/de nas 'di g.yo bar 'gyur/_/'jigs med ldan pa zhes bya ba'i/_/rig sngags rgyal po bla na med/_/'jig rten mgon pos gsungs pa ste/_/'jig rten gsum po kun gyis mchod/_/de nas 'jigs 
[\[276b.3\]]pa med par spyan ras gzigs dbang phyug gis de bzhin gshegs pa rjes su dran par byas nas/_rang gi snying po gzhan gyis mi thub pa de bzhin gshegs pa thams cad kyis gsungs pa 'di smras so/_/o~M ta ra ta ra/_tA 
[\[276b.4\]]re tA re/_mo ri ke/_tsan+d+ra pra b+he/_b+hi ri b+hi ri/_tsi ri tsi ri/_sUr+ya kAn+te/_he ma pra b+he/_bud d+h+ya bud d+h+ya/_bo d+ha ni/_sarba pA pa pra sha ma ni/_tsa ra tsa ra/_bi Sha pra sha ma ni/_tsi ri tsi ri/_tsu ru tsu ru/_sarba 
[\[276b.5\]]bid+yA d+ha ra na ma skri te/_d+ha ra d+ha ra/_d+hi ri d+hi ri/_d+hu ru d+hu ru/_sarba ta thA ga ta b+hA Shi ta/_pa ra pa ra/_pi ri pi ri/_pu ru pu ru/_pradz+nyA pA ra mi tA/_a nudz+nyA te/_Sha Ta pA ra mi ta/_pa ri pU re/_gaM gA na dI bA lu ko 
[\[276b.6\]]pa ma/_ta thA ga ta/_b+hA Shi ta/_pri yaM ka ri/_d+ha na ka ri/_pri ti ka ri/_shu b+ha ka ri/_pa bi tra/_ma~M ga la d+hA ri Ni/_sarba de ba tA/_a d+hiSh+Thi te/_sarba ma ho ra ga a d+hiSh+Thi te/_sarba kiM na ra a d+hi Sh+Thi te/_sarba 
[\[276b.7\]]yak+Sha rA k+Sha sa/_a d+hiSh+Thi te/_prah+ma b+hA Shi te/_in+d+ra b+hA Shi te/_tsa tu ra ma hA rA dza b+hA Shi te/_tsan+d+ra sUr+ya b+hA Shi te/_o~M ti ri ti ri/_tsan+d+ra kI ra Ne/_ki li ki li/_sarba sha trU~M bi nA sha ni hU~M phaT swA hA/_de nas byang chub sems dpa' 
[\[277a\]]
[\[277a.1\]]sems dpa' chen po byams pa dang ldan pa 'phags pa spyan ras gzigs dbang phyug gis/_byang chub sems dpa' mi 'jigs pa sbyin pa la 'di skad ces smras so/_/mi 'jigs pa sbyin pa 
[\[277a.2\]]sngon byung ba 'das pa'i dus na/_'jig rten gyi khams gang gA'i klung gi bye ma snyed 'das pa na/_de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_sems can thams cad 
[\[277a.3\]]la phan 'dogs pa/_gzhan gyis mi thub pa'i dbang phyug 'od ces bya ba 'jig rten du byung ste/_de las bdag gis 'di dag thos so/_/de las bzung nas byang chub sems dpa' rnams dang /_sems can thams cad la yang 
[\[277a.4\]]bsnyad do/_/mi 'jigs pa sbyin pa gzhan gyis mi thub pa'i snying po 'di ni yang dag par rdzogs pa'i sangs rgyas bdun po rnam par gzigs dang /_gtsug tor can dang /_thams cad skyob dang /_'khor ba 'jig dang /_gser 
[\[277a.5\]]thub dang /_'od srung dang /_shAkya thub pa rnams kyis gsungs so/_/gzhan gyis mi thub pa'i snying po 'di ni bdag srung ba dang /_gzhan srung ba dang /_gnyi ga srung ba dang /_grong dang /_grong khyer dang /_grong rdal 
[\[277a.6\]]dang /_ljongs dang /_yul 'khor dang /_rgyal po'i pho brang srung ba/_srog skyong ba/_tshe sbyin pa/_lag cha rengs par byed pa/_'thab mo dang /_'thab pa dang /_'gyed pa dang /_rtsod pa thams cad zhi bar byed pa/_
[\[277a.7\]]dgra thams cad zlog pa/_'ching ba thams cad grol bar byed pa/_thams cad du gzhan gyis mi thub pa'o/_/shud+d+he/_muk+te/_pra b+hA swa re/_shwe te/_paN+Da rA hA si ni/_sarba duSh+Ta na dzaM b+ha yA mi/_stam+b+ha yA mi/_mo ha 
[\[277b\]]
[\[277b.1\]]yA mi/_oM swA hA/_pa bi tre swA hA/_shwe te swA hA/_shwe te pa ta pa bit+t+re swA hA/_tad+ya thA/_tA re tA re/_tA ri Ni rak+Sha rak+Sha/_sarba ka li/_ka la ha/_bi gra ha/_bi byA d+hi/_duHsop+na b+ha ye b+h+yaHswA hA/_rtag tu le lo med 
[\[277b.2\]]par ni/_/gang zhig gzungs 'di 'chang byed pa/_/de la lha tshogs thams cad kyang /_/dus kun du ni srung bar byed/_/de ni 'jigs par 'gyur ba med/_/de ni rtag srung lhan ner 'dug_/ji ltar nyi ma sa steng na/_/gzi brjid grags 'chang 
[\[277b.3\]]lhan ne bzhin/_/de la gshed byed byad stems dang /_/srul po dag gis mi tshugs te/_/de la dpal yon 'jug par 'gyur/_/kha dog dang ni tshe yang 'phel/_/'phags pa gzhan gyis mi thub pa mi 'jigs pa sbyin pa zhes bya ba rdzogs so//_//
[\[277b.4\]]rgya gar gyi mkhan po pra dz+nyA barma dang /_zhu chen gyi lots+tsha ba ban+de ye shes sde la sogs pas bsgyur cing zhus te gtan la phab pa//[ {D929}]@#/_/rgya gar skad du/_Ar+ya rat+na mA la nA ma a pa rA dzi ta/_bod skad du/_'phags pa gzhan 
[\[277b.5\]]gyis mi thub pa'i rin po che'i phreng ba zhes bya ba/_dkon mchog gsum la phyag 'tshal lo/_/sangs rgyas la phyag 'tshal lo/_/chos la phyag 'tshal lo/_/dge 'dun la phyag 'tshal lo/_/yang dag par rdzogs pa'i sangs rgyas bye ba phrag bdun 
[\[277b.6\]]nyan thos kyi dge 'dun dang bcas pa rnams la phyag 'tshal lo/_/byams pa la sogs pa byang chub sems dpa' thams cad la phyag 'tshal lo/_/yang dag par song ba rnams la phyag 'tshal lo/_/yang dag par zhugs pa rnams la phyag 'tshal lo/_/
[\[277b.7\]]dgra bcom pa rnams la phyag 'tshal lo/_/phyir mi 'ong ba rnams la phyag 'tshal lo/_/lan cig phyir 'ong ba rnams la phyag 'tshal lo/_/rgyun du zhugs pa rnams la phyag 'tshal lo/_/lha'i drang srong rnams la phyag 'tshal lo/_/brtul zhugs grub pa 
[\[278a\]]
[\[278a.1\]]rnams la phyag 'tshal lo/_/lha rnams la phyag 'tshal lo/_/klu rnams la phyag 'tshal lo/_/gnod sbyin rnams la phyag 'tshal lo/_/dri za rnams la phyag 'tshal lo/_/lto 'phye chen po rnams la phyag 'tshal lo/_/mi'am ci rnams la phyag 'tshal lo/_/
[\[278a.2\]]srin po rnams la phyag 'tshal lo/_/sha za skra gyen du brdzes pa rnams la phyag 'tshal lo/_/rig pa'i bdag po thams cad la phyag 'tshal lo/_/zla ba dang nyi ma rnams la phyag 'tshal lo/_/rgyu skar nyi shu rtsa brgyad la phyag 'tshal lo/_/de nas gzhan gyis mi thub pa'i rin po 
[\[278a.3\]]che'i phreng ba'i snying po yang dag par rdzogs pa'i sangs rgyas kyis gsungs pa/_lha dang /_klu rnams kyis rjes su yi rang ba las thams cad byed pa gtsang ma brjod par bya ste/_dag cing de bzhin bkra shis pa/_/bsod nams byed gtsang dpal yon can/_/srin po 'joms 
[\[278a.4\]]pa'i lha rnams dang /_/sems can kun gyis mi thub pa'o/_/sdig pa thams cad rab 'jig pa/_/don kun sgrub pa dpal yon can/_/gdon kun rnam par 'jig byed pa/_/rig sngags 'di ni brjod par bya/_/'di ni rtag tu rgyal byed pa/_/brgya byin gyis kyang mi thub 'di/_/
[\[278a.5\]]dug dang gshed byed 'jig byed pa/_/me dgra rgyal po'i 'jigs pa dang /_/gshed byed gdon dang ro langs dang /_/rmi lam ngan dang lus srul dang /_/lha dang lha min dri za dang /_/gnod sbyin srin po klu rnams las/_/kun nas dpag tshad brgya tshun chad/_/rtag 
[\[278a.6\]]tu bdag la bsrung bar mdzod/_/nyin gcig pa yi rims nad dang /_/nyin gnyis pa dang nyin gsum dang /_/nyin bzhi pa yi rims nad dang /_/mi bzad rims las 'di srung byed/_/dug dang dbyig dug zos pa yang /_/kha zas bzhin du 'ju bar 
[\[278a.7\]]'gyur/_/gang gi mngal na mi chags dang /_/gang gi bu pho 'chi ba yang /_/rin po che yi phreng ba 'dis/_/de dag myur du 'tsho bar byed/_/nor 'dod pas ni nor rnams 'thob/_/dpal 'dod pa yang dpal 'thob 'gyur/_/'thab cing 'gyed dang 
[\[278b\]]
[\[278b.1\]]g.yul ngor yang /_/myur du rgyal bar byed pa yin/_/sems can rnams la gnong gzigs nas/_/'jig rten mgon gyis rab gsungs pa/_/rin chen phreng zhes bya ba yi/_/rig sngags 'di ni brjod par bya/_/tad+ya thA/_o~M d+ha na ka ri/_bi pu la ka ri/_
[\[278b.2\]]dza ya ka ri/_yaSh+Ti ka ri/_pri d+hi ka ri/_A yurda de/_puN+ya dA ri/_a la k+Sh+mA pra sha ma ni/_d+ha na d+ha n+ya/_bi brta ni/_shrI ka ri/_sarba gra ha na k+Sha tra pA sha brti ni/_me d+hA dza na ni/_pu tra dza na ni/_pa ri ba rA bar+d+ha ni/_A yurda de/_pri ti ka 
[\[278b.3\]]ri/_dzaM b+ha ni/_staM b+ha ni/_mo ha ni/_a mo g+ha shak+ti/_kany+tsa na mA le/_gra ha sau mya ka ra Ni/_sarba ka li ka la ha/_bi gra bi byA d+ha/_pra sha ma ni/_pa ra cekra ni bA ra Ni/_pa ra sai n+ya/_stam+b+ha ni/_tsit+ta ni ra ma lI ka ra NI/_sarba pA paM pra sha ma ni/_
[\[278b.4\]]sarba kA la biSh+Ta nA sha ni swA hA/_tsu ru tsu ru swA hA/_tu ru tu ru swA hA/_mu ru mu ru swA hA/_sarba de ba a nu dz+hi te swA hA/_sarba nA ga saM rak+Shi te swA hA/_o~M ni ri ni ri phaT/_ha na ha na phaT/_da ha da ha phaT/_pa tsa pa tsa phaT/_gang dag bdag la 
[\[278b.5\]]sdang bar sems pa dang /_gnod par sems pa dang /_sbyin sreg byed pa dang /_byad byed pa dang /_byed du 'jug pa dang /_byed pa la rjes su yi rang ba de dag thams cad phaT phaT swA hA/_ag+hiM stam+b+ha yA mi be Shi shU trUM u da kaM tsau rA na/_sarba duSh+Ta na 
[\[278b.6\]]sarba pra t+yar+thi ka/_pra t+ya man+t+ra/_staM b+ha yA mi/_dzaM b+ha yA mi/_mo ha yA mi/_phaT phaT swA hA/_gzhan gyis mi thub ces bya ba/_/rin chen phreng gis rnam par brgyan/_/las kun byed dang de bzhin du/_/rtag tu srung ba byed pa 'di/_/'gro ba'am 
[\[278b.7\]]yang na ci yang rung /_/de dag 'ga' zhig bris te 'chang /_/srin po 'joms pa bsod nams mchog_/sdig pa'i rnyog pa 'jig par byed/_/g.yul 'gyed pa dang 'thab par yang /_/kun tu rgyal bar byed pa dge/_/mi gang gtsang sbrar byas nas su/_/
[\[279a\]]
[\[279a.1\]]rig sngags 'di bris 'chang ba dang /_/bklags dran shes rab can de la/_/'jigs pa kun du mi 'byung ngo /_/cho ga bzhin du klog 'chang na/_/gsang ba po kun rtag tu srung /_/yongs su skyong bar byed par 'gyur/_/rtag 
[\[279a.2\]]tu rgyal bar byed pa ste/_/dper na rin chen phreng ba yis/_/mgo bo brgyan na mdzes pa ltar/_/de bzhin phun sum tshogs pas mdzes/_/gang zhig rig sngags 'di 'chang na/_/de yi gdon rnams rnam par 'jig_/nad kyis btab 
[\[279a.3\]]par mi 'gyur ro/_/bu dang tsha bo rnam par 'phel/_/de yi 'khor ni bzang por 'gyur/_/sems can kun la phan phyir dang /_/bye brag tu ni byas pa'i phyir/_/de bzhin gshegs pa thams cad kyis/_/rig sngags 'di ni byin gyis brlabs/_/
[\[279a.4\]]lha yi dbang po rnams dang ni/_/de bzhin byang chub sems dpa' srung /_/de la phyogs bcu rnams kyi ni/_/de bzhin gshegs pa gzigs par mdzad/_/dge ba dang ni nor rnams 'phel/_/sdig pa rnams kyang byad par 'gyur/_/rmi 
[\[279a.5\]]lam ngan nyes byas pa yis/_/grol 'gyur 'di la the tshom med/_/tad+ya thA/_mu ni mu ni/_mu ni mu ni mu ni ri/_ma ti ma ti ma ti/_ma hA ma ti/_bdag 'jigs pa thams cad las srungs shig srungs shig_/sangs rgyas thams 
[\[279a.6\]]cad la phyag 'tshal lo/_/yams kyi nad dang /_gnod pa thams cad las bdag bde legs su gyur cig swA hA/_'phags pa gzhan gyis mi thub pa rin po che'i phreng ba zhes bya ba rdzogs [{]s+ho[,]so[}]//_//rgya gar gyi mkhan po su ren+d+ra bo d+hi dang /_
[\[279a.7\]]zhu chen gyi lots+tsha ba ban+de ye shes sdes bsgyur cing zhus te gtan la phab pa//[ {D930}]@#/_/dkon mchog gsum la phyag 'tshal lo/_/de bzhin gshegs pa dgra bcom pa yang dag par rdzogs pa'i 
[\[279b\]]
[\[279b.1\]]sangs rgyas 'od dpag med la phyag 'tshal lo/_/byang chub sems dpa' sems dpa' chen po snying rje chen po dang ldan pa 'phags pa spyan ras gzigs dbang phyug la phyag 'tshal lo/_/tad+ya thA/_o~M dza ye dza ye/_ma hA dza ye/_dza ya bA hi ni/_
[\[279b.2\]]dza yot+ta ri/_ka la ka la/_ma la ma la/_tsa la tsa la/_tsa la tsa la/_k+ShiN k+ShiN/_sarba karma A ba ra NA ni me sarbA dz+nyA dz+nyA na a d+hiSh+Thi te swA hA/_na mo b+ha ga ba ti sa ha sra brte/_sarba bud+d+ha a ba lo ki ti tsak+ShuHshro tra g+h+ra Na dzi hwA kA ya ma no bi dz+nyA na bi sho d+ha ni swA hA/_phu ru phu ru/_
[\[279b.3\]]su ru su ru/_phu rA phu rA/_pra phu rA pra phu rA/_sarba bud+d+ha a d+hiSh+Thi te swA hA/_d+harma d+ha tu gar+b+he swA hA/_a b+hA ba swA hA/_sarba d+harma a ba bo d+ha ni swA hA/_gzungs 'di'i cho ga ni 'di yin te/_lan cig brjod pas kyang bskal pa stong gi bar du las kyi 
[\[279b.4\]]sgrib pa bsags pa thams cad zad par 'gyur ro/_/sangs rgyas stong gis dge ba'i rtsa ba bsags pa 'thob par 'gyur ro/_/bskal pa stong gi bar du 'khor ba la rgyab kyis phyogs par 'gyur ro/_/tshe brjes nas 'khor los sgyur ba'i rgyal srid thob par 
[\[279b.5\]]'gyur ro/_/'chi ba'i dus kyi tshe sangs rgyas stong mthong bar 'gyur ro/_/sangs rgyas kyi zhing dag pa dag tu skye bar 'gyur ro/_/nyin dus gsum mtshan dus gsum du nyi shu rtsa re re brjod na ci 'dod pa rmi lam du mthong bar 'gyur ro/_/de bzhin 
[\[279b.6\]]gshegs pa'i sku gser gyi mdog can yang 'thob par 'gyur ro/_/sangs rgyas dang /_byang chub sems dpa'i yul rnams la yang mi phyed pa'i sems dad pa can du 'gyur te/_de la sogs pa phan yon tshad med pa dag 'byung ngo /_/stong 'gyur 
[\[279b.7\]]zhes bya ba'i gzungs rdzogs [{]s+ho[,]so[}]//[ {D931}]@#/_/rgya gar skad du/_Ar+yA Sh+Ta ma hA b+ha ya tA ra NI nA ma d+hA ra NI/_bod skad du/_'phags pa 'jigs pa chen po brgyad las sgrol pa zhes bya ba'i gzungs/_sangs 
[\[280a\]]
[\[280a.1\]]rgyas dang /_byang chub sems dpa' thams cad la phyag 'tshal lo/_/de bzhin gshegs pa yon tan 'byung gnas la phyag 'tshal lo/_/de bzhin gshegs pa kun nas spos dri la phyag 'tshal lo/_/de bzhin gshegs pa gzhan gyis mi 
[\[280a.2\]]thub pa'i rtsal dang ldan pa la phyag 'tshal lo/_/de bzhin gshegs pa sgrib pa thams cad rnam par sel ba la phyag 'tshal lo/_/de bzhin gshegs pa zla ba mchog la phyag 'tshal lo/_/de bzhin gshegs pa zhi ba'i rgyal po la phyag 'tshal 
[\[280a.3\]]lo/_/de bzhin gshegs pa zla ba'i bla ma la phyag 'tshal lo/_/byang chub sems dpa' sems dpa' chen po snying rje chen po dang ldan pa 'jigs pa med par byed pa la phyag 'tshal lo/_/tad+ya thA/_d+ha re d+ha re/_d+hA re d+hA ra NI/_rat+na ko Te/_a b+ha 
[\[280a.4\]]ya kalbe/_kalbe ni/_ga Ne a nan+ta kalbe/_a mr-i ta kalbe/_hu tA sha re/_a nan+ta mu khe/_a nan+ta tsak+Shu sa mut+ga te/_o~M b+ha swA hA/_rigs kyi bu gzungs kyi gsang sngags 'di dag ni sems can ngan song du 'gro ba rnams kyi don gyi phyir/_sangs 
[\[280a.5\]]rgyas bcom ldan 'das gang gA'i klung gi bye ma snyed dag gis gsungs pa dang /_byin gyis brlabs pa dang /_rjes su yi rang ba yin no/_/rigs kyi bu byang chub sems dpa' gang la la gzungs 'di 'dzin par byed pa de 'jigs pa brgyad po sems can 
[\[280a.6\]]dmyal ba'i 'jigs pa mtha' yas pa dang /_dud 'gro'i skye gnas kyi 'jigs pa mtha' yas pa dang /_gshin rje'i 'jig rten gyi 'jigs pa mtha' yas pa dang /[ {]yi dgas [,]yi dwags [}]kyi 'jigs pa mtha' yas pa dang /_bgrod dka' ba'i 'jigs 
[\[280a.7\]]pa mtha' yas pa dang /_skye ba'i 'jigs pa mtha' yas pa dang /_nad kyi 'jigs pa mtha' yas pa dang /_'chi ba'i 'jigs pa mtha' yas pa dag las yang dag par 'da' bar 'gyur ro/_/phyogs bcu'i sangs rgyas bcom ldan 'das 
[\[280b\]]
[\[280b.1\]]rnams kyis dgongs par 'gyur ro/_/sems rnam par g.yeng ba med par 'chi ba'i dus byed cing /_sangs rgyas rnams kyi spyan sngar skye bar 'gyur/_zad mi shes pa'i lus thob par 'gyur/_sprul pa'i lus kyang thob par 'gyur ro/_/
[\[280b.2\]]na maHsarba bid+yA/_sid+d+h+ya n+tu me man+t+ra pA da swA hA/_'phags pa 'jigs pa chen po brgyad las sgrol ba zhes bya ba'i gzungs rdzogs [{]s+ho[,]so[}]//[ {D932}]@#/_/'phags pa shes rab kyi pha rol tu phyin pa 
[\[280b.3\]]stong phrag brgya pa'i gzungs/_bcom ldan 'das ma yum shes rab kyi pha rol tu phyin pa la phyag 'tshal lo/_/tad+ya thA/_o~M mu ni d+harme/_saM gra ha d+harme/_a nu gra ha d+harme/_bi mu k+tid+harme/_sA ra a nu gra ha d+harme/_bai shra ba Na pa ri brta 
[\[280b.4\]]na d+harme/_sarba kAr+ya pa ri pra ma Na d+harme/_sa man+tA nu pa ri brta na d+ha rme swA hA/_o~M pradz+nye shru ti smr-i ti ma ti bi dza ye swA hA/_d+hIHd+hA ra NI swA hA/_o~M pradz+nyA pA ra mi tA ba la swA hA/_'di bzung bas shes rab kyi pha rol tu phyin pa stong phrag brgya pa gzung bar 
[\[280b.5\]]'gyur ro/_/rtag tu bzlas brjod byas na yid gzhungs par 'gyur ro/_/las kyi sgrib pa thams cad byang bar 'gyur ro/_/shes rab kyi pha rol tu phyin pa stong phrag brgya pa'i gzungs rdzogs so//_//
[\[280b.6\]{D933}]@##/_/'phags pa shes rab kyi pha rol tu phyin pa stong phrag nyi shu lnga pa'i gzungs/_bcom ldan 'das ma yum shes rab kyi pha rol tu phyin pa la phyag 'tshal lo/_/tad+ya thA/_o~M pradz+nyA pradz+nye/_pradz+nyA a pa b+hA se/_pradz+nyA ba lo ka ti sarba d+harma an+d+ha 
[\[280b.7\]]kA ra bid+ha ma ni/_sid+d+he su sid+d+he/_sid+d+h+yan+tu mAM b+ha ga ba ti/_sarba dz+nyA na san+d+ha ri/_b+ha ga ba ti bats+tshe la/_pra sa ra d+he ha sta ma ma su ka ra/_sid+d+hi sid+d+hi/_bud+d+ha bud+d+ha/_kaM pa kaM pa/_pA la pA la/_d+ha ra d+ha ra/_ba ra ba ra/_gardza gardza/_A gats+tsha A gats+tsha/_b+ha ga ba ti mA bi 
[\[281a\]]
[\[281a.1\]]laM ba swA hA/_'di bzung bas shes rab kyi pha rol tu phyin pa stong phrag nyi shu lnga pa gzung bar 'gyur ro/_/las kyi sgrib pa thams cad byang bar 'gyur ro/_/'phags pa shes rab kyi pha rol tu phyin pa stong phrag nyi shu lnga pa'i gzungs rdzogs 
[\[281a.2\]]so//[ {D934}]@#/_/'phags pa shes rab kyi pha rol tu phyin pa brgyad stong pa'i gzungs/_bcom ldan 'das ma yum shes rab kyi pha rol tu phyin pa la phyag 'tshal lo/_/tad+ya thA/_o~M hrIHshru ti smr-i ti bi dza ye swA hA/_pradz+nyA pA ra mi tA yai/_sarba 
[\[281a.3\]]durga te shwa d+ha ya/_rA dzA ya swA hA/_'di bzung bas shes rab kyi pha rol tu phyin pa brgyad stong pa gzung bar 'gyur ro/_/ltas ngan pa sna tshogs kyang zlog go/_/las kyi sgrib pa dang /_ngan song thams cad rnam par sbyong bar 'gyur ro/_'phags pa 
[\[281a.4\]]shes rab kyi pha rol tu phyin pa brgyad stong pa'i gzungs rdzogs so//[ {D935}]@#/_/pha rol tu phyin pa drug gi snying po'i gzungs/_'phags pa yum shes rab kyi pha rol tu phyin pa la phyag 'tshal lo/_/sangs rgyas la phyag 'tshal 
[\[281a.5\]]lo/_/chos la phyag 'tshal lo/_/dge 'dun la phyag 'tshal lo/_/na mo d+harma kA ya/_saM b+ho ga kA ya/_nirmA Na kA ya/_tad+ya thA/_dA na pA ra mi tA/_shI la pA ra mi tA/_k+ShAn+ti pA ra mi tA/_bIr+ya pA ra mi tA/_d+h+ya na bA ra mi tA/_pradz+nyA pA ra mi tA/_sarba d+harma shUn+ya 
[\[281a.6\]]tA swA hA/_'di bzung bas pha rol tu phyin pa drug gzung bar 'gyur ro/_/stong pa nyid yid la byas par 'gyur ro/_/rtag tu bzlas brjod byas na chos thams cad kyi mdo dang rgyas pa shes par 'gyur ro/_/mtshams med pa lnga byang bar 'gyur ro/_/ltas ngan 
[\[281a.7\]]pa thams cad kyang mi sdig go/_/pha rol tu phyin pa drug gi snying po'i gzungs rdzogs so//[ {D936}]@#/_/dkon mchog gsum la phyag 'tshal lo/_/sbyin pa'i snying po 'di lan cig thos pas sbyin pa thob par 'gyur ro/_/o~M na ma s+t+wai b+ha 
[\[281b\]]
[\[281b.1\]]ga ba ti dA nA d+hi pa ta ye swA hA/_tshul khrims kyi snying po 'di lan cig thos pas tshul khrims thob par 'gyur ro/_/na maHsarba ta thA ga tA nAM/_ma hA ka nA da ma kA nAM/_na mo b+ha ga ba t+yai/_shI la pa ri pUr+Na sha rI yai shI laM me/_sAd+ha ya sA d+ha ya/_ki na tiSh+Ta saM buMd+d+ho 
[\[281b.2\]]b+ha ga ba na d+harma s+ya/_sa mA dz+nyA nA pa ya ti swA hA/_bzod pa'i snying po 'di lan cig thos pas bzod pa thob par 'gyur ro/_/na maHsarba ta thA ga tA ya/_a tsin+ta go tsar+ya/_na mo k+ShA na ti yai ba hu b+hiHta thA ga ta na b+hu ta ko Ti b+hi ba ri ba ra ti ta yai rak+Sha ku ru tu ru tu ru sa ma ya ma nu sma ra/_
[\[281b.3\]]shAkya mu ni sarba ta thA ga tA nAM a pa ri mi tA dz+nyA na go tsa ro dz+nyA nA pa ya ti swA hA/_brtson 'grus kyi snying po 'di lan cig thos pas brtson 'grus thob par 'gyur ro/_/na maHsarba ta thA ga tA nAM ma tsi na t+ya bi shA ya nA/_na ma stu te b+ha ga ba te bIr+ya pA ra mi tA/_bIr+ya na 
[\[281b.4\]]ku ru bIr+ye bIr+ye/_ma hA bIr+ya ta thA ga ta/_sarba dz+nyA nA pa ya ti swA hA/_bsam gtan gyi snying po 'di lan cig thos pas bsam gtan thob par 'gyur ro/_/namaHsarba ta thA ga tA nAM/_o~M bi ma le/_ni ra ma le/_d+h+yA ne d+h+yA ne/_d+h+yA na pri ye 
[\[281b.5\]]hU~M phaT/_shes rab kyi snying po 'di lan cig thos pas shes rab thob par 'gyur ro/_/na maHsarba ta thA ga tA ya/_a pa ri mi ta dz+nyA na go tsa rA ya/_na mo b+ha ga ba te/_dz+nyA na pA ra mi tA yai/_dz+nyA nAM ne ku ru ku ru bi gA na ta thA ga ta s+ya/_
[\[281b.6\]]sa ma ya ma nu sma ra/_hi hi hi hi/_dz+nyA dz+nyA dz+nyA dz+nyA hU~M hU~M phaT/_pha rol tu phyin pa drug gzung bar 'gyur ba'i gzungs rdzogs so//[ {D937}]@#/_/pha rol tu phyin pa bcu'i snying 
[\[281b.7\]]po 'di lan cig thos pas pha rol tu phyin pa bcu thob par 'gyur ro/_/na maHsarba tA nAM/_ta thA ga tA nAM/_da sha pA ra mi tA pa ri pU ra kA nAM hAM/_pha rol tu phyin pa bcu thob par 'gyur pa'i gzungs rdzogs [{]s+ho[,]so[}]//_//
[\[282a\]]
[\[282a.1\]{D938}]@#/_/'di lan cig brjod pas byams pa thob par 'gyur ro/_/na maHsarba ta thA ga tA nAM/_tsu ru tsu ru/_mu ru mu ru/_kA ru Ne/_kA ru N+ya tsit+ta mut+pA da ya/_b+ha ga ba ti sarba b+ha yaM me nA sha ya swA hA/_'di lan cig brjod 
[\[282a.2\]]pas snying rje thob par 'gyur ro/_/na maHsarba ta thA ga tA nAM/_na mo b+ha ga ba ti sarba sa tra pri ye hU~M mu di te swA hA/_'di lan cig brjod pas dga' ba thob par 'gyur ro/_/na maHsarba ta thA ga tA nAM/_a tsin+t+ya bi shA nI/_o~M tu ru tu ru 
[\[282a.3\]]traM/_hu lu hu lu/_mu lu mu lu swA hA/_'di lan cig brjod pas btang snyoms thob par 'gyur ro/_/na maHsarba ta thA ga tA hr-i da ya/_a nu ga te o~M ku ruM gi ni swA hA/_tshad med pa bzhi thob par 'gyur ba'i gzungs rdzogs 
[\[282a.4\]{]s+ho[,]so[}]//[ {D939}]@#/_/bcom ldan 'das ma 'phags ma shes rab kyi pha rol tu phyin pa la phyag 'tshal lo/_/tad+ya thA/_o~M mu ni d+harme/_saM gra ha d+harme/_a nu gra ha d+harme/_bi muk+ti d+harme/_sa dA A nu gra ha d+harme bai shra ba Na pa ri brti ta d+harme/_sarba kAr+ya 
[\[282a.5\]]ba re pra ma Na d+harme/_sa ma tA pa ri brtan d+harme swA hA/_o~M pradz+nye shru ti smr-i ti bi dza ye d+hIHd+har NI ye swA hA/_'di bzung bas shes rab kyi pha rol tu phyin pa stong phrag brgya pa gzung par 'gyur ro/_/shes rab kyi pha rol tu phyin pa stong phrag brgya pa gzung bar 'gyur ba'i gzungs 
[\[282a.6\]]rdzogs so//[ {D940}]@#/_/dkon mchog gsum la phyag 'tshal lo/_/o~M n+thAM/_na maHsarba bud ng+hA nAM/_o~M mA~M/_b+hU~M mU~M/_tad+ya thA/_o~M b+hU~M/_'di bzung bas 'phags pa phal po che gzung bar 'gyur ro/_/'dri ba dang klog pa yang de dang 'dra'o/_/
[\[282a.7\]]'phags pa phal po che gzung bar 'gyur ba'i gzungs rdzogs so//[ {D941}]@#/_/dkon mchog gsum la phyag 'tshal lo/_/namaHsa man+tA budz+nyA naM/_a pra ti ha ta shA sa nA nAM/_oM ki Ni ki Ni/_ta thA ga ta/_ud b+ha ba 
[\[282b\]]
[\[282b.1\]]shAn+te bar de/_ut+ta ma ut+ta ma/_ta thA ga ta/_ud b+ha ba hU~M phaT swA hA/_'di bzung bas 'phags pa sdong po bkod pa'i mdo thams cad rdzogs par bklags shing kha ton du byas par 'gyur ro/_/'jig rten dang 'jig rten las 'das pa thams cad kyi dkyil 
[\[282b.2\]]'khor dang dam tshig shes par 'gyur ro/_/phyag rgya rnams kyang shes par 'gyur ro/_/'phags pa sdong po bkod pa'i snying po rdzogs [{]s+ho[,]so[}]//[ {D942}]@#/_/dkon mchog gsum la phyag 'tshal lo/_/na maHsa man+ta bud+d+hA nAM/_a pra 
[\[282b.3\]]ti ha ta shA sa nA nAM/_o~M d+hu na d+hu na hU~M hU~M phaT phaT swA hA/_'di bzung bas 'phags pa ting nge 'dzin gyi rgyal po'i mdo gzung bar 'gyur ro/_/'phags pa ting nge 'dzin gyi rgyal po'i mdo gzung bar 'gyur ba'i gzungs rdzogs [{]s+ho[,]so[}]//_//
[\[282b.4\]{D943}]@#/_/dkon mchog gsum la phyag 'tshal lo/_/sangs rgyas kun nas thogs med ston la phyag 'tshal lo/_/o~M pi shu ne swA hA/_'di bzung na 'phags pa rma bya chen mo gzung bar 'gyur ro/_/'phags pa rma bya chen mo'i snying po rdzogs so//_//
[\[282b.5\]{D944}]@#/_/dkon mchog gsum la phyag 'tshal lo/_/na maHsa man+ta bud+d+hA nAM/_a pra ti ha ta shA sa nA nAM/_o~M ma Ni d+ha ri badzri Ni ma hA pra ti sa re hU~M hU~M phaT phaT swA hA/_'di bzung bas 'phags ma rig pa'i rgyal mo so sor 'brang ma chen mo gzung bar 'gyur ro/_/'phags 
[\[282b.6\]]ma so sor 'brang ma chen mo gzung bar 'gyur ba'i gzungs rdzogs so//[ {D945}]@#/_/'phags pa lang kar gshegs pa la phyag 'tshal lo/_/blo gros chen po sngags kyi tshig 'di dag bshad par bya'o/_/tad+ya tha/_o~M pad+me pad+me de bai/_hi ne 
[\[282b.7\]]hi ne hi ne/_tsu lu tsu lu tsu lu/_hu le hu le hu le/_yu le yu le yu le/_pa le pa le pa le/_mu~M ts+tshi da na de/_b+hi na de b+han dz+we/_man de bra ma de/_di na ka ra swA hA/_blo gros chen po rigs kyi bu'am rigs kyi bu mo gang la la sngags kyi tshig 'di dag 'dzin pa dang /_
[\[283a\]]
[\[283a.1\]]'chang ba dang /_klog pa dang /_kun chub par byed na/_lha'am/_lha mo'am/_klu'am/_klu mo'am/_gnod sbyin nam/_gnod sbyin mo'am/_lha ma yin nam/_lha ma yin mo'am/_nam mkha' lding ngam/_nam 
[\[283a.2\]]mkha' lding mo'am/_mi'am ci'am/_mi'am ci mo'am/_lto 'phye chen po'am/_lto 'phye chen mo'am/_dri za'am/_dri za mo'am/_'byung po'am/_'byung mo'am/_grul bum mam/_grul bum mo'am/_sha za'am/_sha za 
[\[283a.3\]]mo'am/_gnon po'am/_gnon mo'am/_brjed byed dam/_brjed byed mo'am/_srin po'am/_srin mo'am/_phra man pho'am/_phra man mo'am/_mdangs 'phrog pho'am/_mdangs 'phrog mo'am/_lus srul po'am/_lus 
[\[283a.4\]]srul mo'am/_mi'am/_mi ma yin pa de dag thams cad kyis glags mi rnyed do/_/gsang sngags kyi tshig 'di dag klog par byed pa des lang kar gshegs pa'i mdo thams cad bklags par 'gyur ro/_/sngags kyi tshig 'di dag ni 
[\[283a.5\]]bcom ldan 'das kyis srin po la sogs pa rnams bzlog pa'i phyir gsungs so/_/'phags pa lang kar gshegs pa'i mdo thams cad bklags par 'gyur ba'i gzungs sngags rdzogs [{]s+ho[,]so[}]//_//
