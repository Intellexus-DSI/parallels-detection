[\[1a\]]
[\[1a.1\]]@#/_/rgyud 'bum ga ba bzhugs so/_/
[\[1b\]]
[\[1b.1\]{D374}]@##/_/rgya gar skad du/_shrI he ru kA b+h+ya da ya nA ma/_bod skad du/_dpal khrag 'thung mngon par 'byung ba zhes bya ba/_dpal he ru ka la phyag 'tshal lo/_/de nas yang dag 
[\[1b.2\]]bshad bya ba/_/mchog tu rmad byung gseng ba ni/_/gang zhig mis ni yang dag rig_/sgrub po dngos grub thob par 'gyur/_/tshes grangs med cing skar ma'ang med/_/smyung ba med par 
[\[1b.3\]]brjod bya ste/_/dag pa dang ni mi gtsang med/_/mi smra chu yi bya ba med/_/dus dang tshod las rnam par grol/_/gtsang sbra'i spyod pa rnam par spangs/_/de yis grong pa'i chos mi spyad/_/
[\[1b.4\]]rtsod ldan dus su dngos grub 'gyur/_/rdzogs ldan yon tan gcig 'grub ste/_/de bzhin gsum ldan yon tan gnyis/_/gnyis ldan yon tan gsum du gsungs/_/rtsod ldan 
[\[1b.5\]]yon tan bzhi nyid de/_/dngos grub nyid du the tshom med/_/dpal khrag 'thung mngon par 'byung ba las 'jug pa'i cho ga'i le'u zhes bya ba ste dang po'o//_//de nas gzhan ni 
[\[2a\]]
[\[2a.1\]]rab bshad bya/_/rgyud rnams kun tu sbas pa ste/_/dpal ldan khrag 'thung rgyud chen du/_/'dod pa'i don kun sgrub par byed/_/sa yi cha mnyam yid 'ong bar/_/dri yi chu yis nyer byugs te/_/sna tshogs spos ni yid 
[\[2a.2\]]'ong dang /_/me tog sna tshogs gcal du bkram/_/gtsang zhing dben pa'i sa phyogs su/_/sngags shes pas ni bsrung bar bya/_/phyogs ni bcing bar bya ba'o/_/de ltar cho ga yang dag ldan/_/mkhas pas dgod bya dgod par bya/_/sems ni 
[\[2a.3\]]shin tu dga' ba yis/_/kun nas kun tu cho ga bsam/_/bud med phyag rgya ge sar bcas/_/dang po'i tsheg drag rjes dbyangs dang /_/ring dang thung bar rab tu grags/_/gru gsum gnyis ni yang dag ldan/_/de bzhin ma ning bzhi bo 
[\[2a.4\]]dang /_/bud med skyes bu rnam pa bzhi/_/de bzhin gnyis pa dang po'i dbyangs/_/ring dang thung bar shes bya ste/_/dbyangs kyi phyi mo dgong par bya/_/dbyangs kyi sde ni dang por dgod/_/lce rtsa'i dbyangs ni gnyis par dgod/_/tsheg drag 
[\[2a.5\]]dbyangs ni gsum par ro/_/dbus su pad ma bzhi par ro/_/lnga pa ta yi sde tshan te/_/drug pa pa yi sde tshan yin/_/an tas+tha ni bdun par 'dod/_/dro ba'i yi ge brgyad pa ste/_/mtha' ma ru ni bsdus pa yin/_/de ltar rig 
[\[2a.6\]]cing rnam shes pas/_/sngags kyi gtso bo nyid ni btu/_/bkod pa las ni sngags btus pas/_/myur du dngos grub 'bras bu 'thob/_/dpal khrag 'thung mngon par 'byung ba las sngags dgod pa'i cho ga'i le'u zhes bya ba ste gnyis pa'o//_//
[\[2b\]]
[\[2b.1\]]de nas sngags kyi cho ga bshad/_/'dod pa'i dngos grub bsgrub pa'o/_/gang gis rnam par shes tsam gyis/_/sgrub pos dngos grub 'thob 'gyur ba'o/_/lnga pa yi ni lnga pa dang /_/drug pa yi ni lnga pa nyid/_/de nyid kyi ni bzhi pa dang /_/gnyis pa yi ni gsum 
[\[2b.2\]]pa dang /_/an tas+tha yi bzhi pa nyid/_/lnga pa yi ni dang po dang /_/an tas+tha yi bzhi pa nyid/_/de nyid kyi ni gnyis pa dang /_/uSh+ma Na yi dang por brjod/_/an tas+tha yi dang po nyid/_/drug pa yi ni lnga pa dang /_/uSh+ma Na yi bzhi pa nyid/_/gnyis pa yin ni 
[\[2b.3\]]dang po dang /_/an tas+tha yi gsum pa nyid/_/gnyis pa yi ni gsum pa dang /_/uSh+ma Na yi gsum pa nyid/_/lnga pa yi ni lnga pa dang /_/drug pa yi ni bzhi pa dang /_/an tas+tha yi dang por brjod/_/gsum pa yi ni gsum pa dang /_/bzhi pa yi ni dang por brjod/_/
[\[2b.4\]]drug pa yi ni lnga pa nyid/_/de bzhin du ni bcu bdun pa/_/nyi shu rtsa bdun pa ni mchog_/de bzhin sum cu rtsa gnyis pa/_/nyi shu rtsa bdun mchog nyid dang /_/an tas+tha yi dang por brjod/_/lnga pa yi ni gsum pa dang /_/uSh+ma Na yi gnyis pa nyid/_/bcu bdun 
[\[2b.5\]]pa yi mchog nyid do/_/an tas+tha yi gnyis pa dang /_/de bzhin du yang gsum pa'o/_/de nas bcu dgu pa yi mchog_/drug pa yi ni gnyis pa nyid/_/uSh+ma Na yi gnyis pa dang /_/sum cu rtsa gcig de nas blang /_/drug pa yi ni lnga pa dang /_/yang na [{]bcwa [,]bco [}]
[\[2b.6\]]brgyad pa nyid dang /_/an tas+tha yi dang por brjod/_/uSh+ma Na yi gsum pa dang /_/de nyid kyi yang bzhi pa nyid/_/de bzhin du yang gsum pa nyid/_/drug pa yi ni bzhi pa dang /_/gsum pa yi ni gsum pa nyid/_/drug pa yi ni bzhi pa dang /_/uSh+ma Na yi gsum 
[\[2b.7\]]pa nyid/_/an tas+tha yi gnyis pa dang /_/de nyid kyi ni dang po nyid/_/drug pa yi ni dang po dang /_/an tas+tha yi gnyis pa nyid/_/'di ltar drod kyi dang po dang /_/drug pa'i dang por brjod par bya/_/uSh+ma Na yi dang po nyid/_/de bzhin d+h+ya yig rnal 'byor ma/_/lnga pa yi 
[\[3a\]]
[\[3a.1\]]ni dang po dang /_/uSh+ma Na yi dang por brjod/_/an tas+tha yi gsum pa nyid/_/de bzhin du ni [{]bcwa [,]bco [}]brgyad pa/_/bzhi pa yi ni dang po dang /_/gnyis pa yi ni gsum pa nyid/_/lnga pa yi ni bzhi pa dang /_/an tas+tha yi gnyis pa nyid/_/bzhi 
[\[3a.2\]]pa yi ni lnga pa dang /_/byA yi yi ge dang por brjod/_/de nas nyi shu pa nyid dang /_/de bzhin nyi shu rtsa bzhi mchog_/lnga pa yi ni lnga pa dang /_/drug pa yi ni lnga pa nyid/_/an tas+tha yi gnyis par brjod/_/lnga pa yi ni bzhi ba dang /_/an tas+tha yi de bzhin 
[\[3a.3\]]nyid/_/de nyid kyi ni dang po dang /_/drug pa yi ni lnga pa nyid/_/drod kyi sde tshan bzhi pa dang /_/lnga pa yi ni bzhi pa nyid/_/'di ltar drug pa'i lnga pa dang /_/lnga pa yi ni lnga pa dang /_/de bzhin mkhas pas bcu bdun pa/_/an tas+tha yi gnyis pa dang /_/de nyid kyi 
[\[3a.4\]]yang bzhi pa nyid/_/drug pa'i dang po'ang brjod par bya/_/drod kyi sde tshan gnyis pa dang /_/an tas+tha yi dang por brjod/_/ka ra ka ra/_ku ru ku ru/_b+han d+ha b+han d+ha/_trA sa ye trA sa ya/_k+Sho b+ha ya k+Sho b+ha ya/_hrauM hrauM/_hraHhraH_phai~M phai~M/_phaT phaT/_da ha da ha/_pa tsa pa tsa/_b+ha k+Sha 
[\[3a.5\]]b+ha k+Sha/_ba su ru d+hi ra an+t+ra mA lA ba la~M bi ne/_gr-ih+Na gr-ih+Na/_sap+ta pA ta la ga ta b+hu dza~M ga~M sar+b+ba~M bA tar+dz+dza ya tar+dz+dza ya/_A kaDa D+ha ya a kaDa D+ha ya/_hra~M hra~M/_dz+hauM dz+hauM/_k+Sh+mA~M k+Sh+mA~M/_hA~M hA~M/_hA~M hA~M/_hU~M hU~M/_ki li ki li/_si li si li/_hi li hi li/_d+hi li d+hi li/_hU~M hU~M phaT/_oM gyi yi ge dang po 
[\[3a.6\]]ste/_/hU~M phaT yi ge tha mar sbyar/_/rtsa ba'i sngags su rab tu grags/_/dpal khrag 'thung mngon par 'byung ba las yi ge btu ba'i cho ga'i le'u zhes bya ba ste gsum pa'o//_//snying po 'dir ni bshad par bya/_/'dod pa'i don kun sgrub byed pa'o/_/khams gsum 
[\[3a.7\]]rnam rgyal zhes bya bas/_/chos don 'dod dang thar bar skyel/_/drod kyi sde tshan gsum pa la/_/dbyangs kyi lnga pa sbyar bar bya/_/dang po ru ni yongs su grags/_/drug pa yi ni lnga pa la/_/de nyid kyi ni bzhi pas ni/_/'og gi char ni rnam par brtag_/lnga pa yi ni lnga pa la/_/
[\[3b\]]
[\[3b.1\]]dbyangs yig gsum par sbyar ba yin/_/drod kyi sde tshan gsum pa la/_/dbyangs yig lnga par yang dag ldan/_/bzhi pa ru ni yongs su grags/_/drug pa yi ni lnga pa la/_/de nyid kyi ni bzhi pas ni/_/'og gi char ni the tshom med/_/drod kyi sde tshan bzhi pa la/_/
[\[3b.2\]]dbyangs yig lnga pa yang dag ldan/_/steng du nA da sbyar ba ni/_/drug pa ru ni yongs su grags/_/drug pa yi ni gnyis pa dang /_/bzhi pa'i dang por brjod par bya/_/dang po yi ni tshig rkang ste/_/dngos grub kun gyi 'bras bu ster/_/gcig ma tshang ba'i nyi shu la/_/
[\[3b.3\]]me yi bus ni dbye bar bya/_/dbyangs yig gsum par yang dag ldan/_/dang po ru ni yongs su grags/_/drod kyi sde tshan bzhi pa la/_/lnga ba'i lnga pa yang dag ldan/_/lan gnyis su ni yongs su grags/_/drod kyi sde tshan bzhi pa la/_/[{]bcwa [,]bco [}]lnga pa yis 
[\[3b.4\]]brgyan byas te/_/bzhi pa'i mtha' dang yang dag ldan/_/lnga pa ru ni yang dag grags/_/drug pa yi ni gnyis pa dang /_/bzhi pa yi ni dang po ste/_/thams cad mtshan nyid yang dag ster/_/tshig rkang gnyis par brjod pa'o/_/gnyis pa yi ni gsum pa la/_/
[\[3b.5\]]me yi sa bon yang dag gnas/_/dbyangs yig gsum pa yang dag ldan/_/dang po ru ni yongs su grags/_/drod kyi sde tshan bzhi pa la/_/lnga ba'i lnga pa yang dag ldan/_/dbyangs yig gnyis par sbyar ba ste/_/drug pa yi ni dang po dang /_/de ltar yang ni gnyis 
[\[3b.6\]]ldab bo/_/drod kyi sde tshan bzhi pa la/_/bzhi pa'i mtha' dang yang dag ldan/_/de nas [{]bcwa [,]bco [}]lnga pa yis brgyan/_/drug pa yi ni gnyis pa dang /_/bzhi pa yi ni dang po dang /_/tshig rkang gsum par brjod pa yin/_/'dod pa'i don kun sgrub pa'o/_/dang po yi ni 
[\[3b.7\]]gnyis pa dang /_/lnga pa yi ni lnga pa dang /_/an tas+tha yi dang po dang /_/drod kyi sde tshan bzhi pa la/_/dbyangs yig bcu gsum yang dag ldan/_/mchog tu dge zhing dam pa'o/_/drug pa yi ni bzhi pa dang /_/gcig ma tshang ba'i nyi shu dang /_/an tas+tha yi bzhi pa la/_/
[\[4a\]]
[\[4a.1\]]dbyangs yig gnyis pa yang dag ldan/_/thig le yis ni steng du brgyan/_/an tas+tha yi bzhi pa dang /_/nyi shu rtsa bzhi pa nyid la/_/me yi bus ni rnam par dbye/_/drod kyi sde tshan bzhi pa la/_/lnga pa yis ni yang dag brgyan/_/steng du stong 
[\[4a.2\]]pas rnam par brgyan/_/drug pa yi ni gnyis pa dang /_/bzhi pa yi ni dang po ste/_/'di rnams rkang pa bzhi pa yin/_/'dod pa'i don kun sgrub pa po/_/bzhi pa yi ni sngags 'di dag_/ma byung 'byung bar mi 'gyur ro/_/dpal khrag 'thung mngon par 'byung ba 
[\[4a.3\]]las snying po'i sngags btu ba'i cho ga'i le'u zhes bya ba ste bzhi pa'o//_//de nas sngags rnams 'di dag ni/_/dpa' bo rnams la sbyar bya ba/_/rnal 'byor ma ni rnams yin te/_/sngags kyi cho ga shes pas bzlas/_/gnyis med dngos grub rnal 'byor ma/_/
[\[4a.4\]]gnyis pa yi ni yi ge la/_/dbyangs yig bcu gsum par ni ldan/_/drug pa'i yi ge bye brag tu/_/dbyangs yig bcu gcig pas ni ldan/_/bdun par yongs su grags pas ni/_/dbyangs yig bzhi pas ldan pa yin/_/yi ge brgyad pa dag la ni/_/dbyangs 
[\[4a.5\]]yig bcu gnyis yang dag ldan/_/yi ge bcu gnyis pa dag ni/_/dbyangs yig gnyis pas rnam par dbye/_/yi ge bcu gnyis ngag la ni/_/dbyangs yig gnyis pas ldan byas te/_/drug pa'i dang po nyid kyis ni/_/'og gi gnas su rab tu brtag_/yi ge 
[\[4a.6\]]bcu bzhi pa dag ni/_/dbyangs yig gnyis pa dag dang ldan/_/dge zhing mchog tu phan pa yin/_/yi ge [{]bcwa [,]bco [}]lnga pa'i mtshan nyid/_/dbyangs yig gsum par ldan byas te/_/lnga pa yi ni lnga pas ni/_/'og gi cha ru yang dag ldan/_/de bzhin yi ge bcu drug 
[\[4a.7\]]nyid/_/steng du nA das sbyar ba yin/_/yi ge bcu bdun pa nyid la/_/dbyangs yig gsum pas yang dag ldan/_/yi ge [{]bcwa [,]bco [}]brgyad pa la ni/_/dbyangs yig gnyis pas yang dag ldan/_/yi ge nyi shu gcig pa ni/_/dbyangs yig gnyis par yang dag ldan/_/
[\[4b\]]
[\[4b.1\]]yi ge nyi shu rtsa gsum pa/_/dbyangs yig lnga pas mnyam par ldan/_/dbyangs yig bcu gsum par ldan pa/_/yi ge nyi shu rtsa bzhi yin/_/gnyis pa yi ni dang po yis/_/nyi shu rtsa lnga pa dang ldan/_/mkhas pas rtag tu ldan pas ni/_/nyi shu rtsa drug 
[\[4b.2\]]pa la brjod/_/dbyangs yig gnyis pas ldan pa ru/_/mtshon byed gnyis ni mtshon par byed/_/yi ge nyi shu rtsa brgyad pa/_/de bzhin [{]bcwa [,]bco [}]lnga pas ni mtshon/_/gcig ma tshang ba'i sum cu la/_/bzhi pa'i dang po sbyar ba dang /_/dbyangs yig 
[\[4b.3\]]gnyis pa yang dag ldan/_/me dang yang dag ldan par bya/_/dbyangs yig gnyis pas ldan pa ni/_/sum cu rtsa gcig yi ge yin/_/sum cu rtsa gnyis yi ge la/_/dbyangs yig bcu gsum pas ni ldan/_/sum cu rtsa gsum yi ge la/_/nyi ma 
[\[4b.4\]]yis ni rab tu dbye/_/sngags rnams kun gyis gsal ba ste/_/de ltar the tshom med pa yin/_/sum cu rtsa bzhi yi ge la/_/dbyangs kyi bzhi pas ldan pa ste/_/go 'phang mchog tu dge ba yin/_/dbyangs kyi lnga pas ldan pa ni/_/de bzhin sum cu rtsa 
[\[4b.5\]]bdun yin/_/sum cu rtsa brgyad yi ge la/_/dbyangs kyi gnyis pas ldan par bya/_/dngos grub thams cad rnam par nges/_/de bzhin bzhi bcu rtsa gnyis la/_/nyi ma yis ni sbyar ba yin/_/bzhi bcu rtsa gsum yi ge la/_/dbyangs kyi lnga pas sbyar bar 
[\[4b.6\]]bya/_/de yang dge ba'i mchog yin no/_/bzhi bcu rtsa lnga rab gsungs pa/_/dbyangs yig gnyis pas ldan par bya/_/de ltar nyid du the tsom med/_/dbyangs kyi lnga pas ldan pa ni/_/de bzhin bzhi bcu rtsa drug pa'o/_/bzhi bcu rtsa bdun pa nyid la/_/
[\[4b.7\]]dbyangs kyi gnyis pas mnyam par bya/_/de bzhin lnga bcu rtsa gcig la/_/dbyangs kyi lnga pas sbyar bar bya/_/'dis ni thar pa grub pa nyid/_/dbyangs kyi gnyis pas ldan pa ni/_/mkhas pas lnga bcu rtsa gnyis brjod/_/dbyangs yig bcu gsum 
[\[5a\]]
[\[5a.1\]]par ldan pa/_/lnga bcu rtsa gsum yi ge yin/_/lnga bcu rtsa drug yi ge la/_/dbyangs kyi drug par ldan pa yin/_/gcig ma tshang ba'i drug cu la/_/an tas+tha yi bzhi par sbyar/_/dbyangs kyi gnyis pa sbyar bar bya/_/steng du nA 
[\[5a.2\]]das rnam par brgyan/_/dbyangs kyi gnyis pas ldan pa ni/_/drug cu rtsa gcig pa la sbyar/_/dbyangs kyi gsum pas ldan pa ni/_/drug cu rtsa gnyis bye brag go/_/dbyangs yig bcu gcig ldan pa ni/_/drug cu rtsa gsum mkhas pas brjod/_/dbyangs yig 
[\[5a.3\]]lnga pas sbyar ba ni/_/yi ge drug cu rtsa bzhi pa'o/_/de bzhin drug cu rtsa lnga la/_/mes ni nges par sbyar bar bya/_/dngos grub thams cad ces bya ba/_/'dzin pa ru ni the tshom med/_/dbyangs kyi gsum pas ldan pa ni/_/drug cu rtsa drug phye ba yin/_/rigs 
[\[5a.4\]]dang rigs min rab bsgrub pa'o/_/dbyangs kyi gnyis pas yang dag ldan/_/drug cu rtsa bdun bshad pa ni/_/dpa' bo mchod pa zhes ni bya/_/an tas+tha yi bzhi pa yis/_/drug cu rtsa brgyad rab tu grags/_/bdun cu rtsa gcig yi ge la/_/dbyangs kyi 
[\[5a.5\]]gnyis par ldan par byas/_/bdun cu rtsa bzhi yi ge la/_/de bzhin dbyangs yig gnyis pas ldan/_/mtshon cha ru ni rab tu grags/_/bdun cu rtsa lnga pa nyid la/_/dbyangs kyi drug pas sbyar ba yin/_/de ltar du ni gyur pa yin/_/bdun cu rtsa drug yi ge la/_/dbyangs kyi 
[\[5a.6\]]gnyis pas ldan byas te/_/me yi bus ni rnam par dbye/_/lnga pa'i bzhi pas sbyar bar bya/_/bdun cu rtsa bdun yi ge la/_/dbyangs yig gnyis pas ldan pa yin/_/bdun cu rtsa brgyad mkhas pas brjod/_/brgyad cu rtsa gcig de bzhin mchog_/
[\[5a.7\]]dbyangs kyi lnga pas sbyar ba yin/_/brgyad cu rtsa gnyis yi ge la/_/dbyangs kyi gnyis par sbyar bar bya/_/chos don 'dod dang thar pa ster/_/dpa' bo rnams la phan 'dod pas/_/rig pa'i rgyal po zhes bshad do/_/dpal khrag 'thung mngon par 'byung ba las sngags 
[\[5b\]]
[\[5b.1\]]btu ba'i le'u ste lnga pa'o//_//de nas dngos grub gsang chen gyi/_/de yi snying po nye snying po/_/sngags kyi cho ga shes pas gsang /_/zab pa rgya mtsho chen po bzhin/_/lnga bcu pa yi dgu steng du/_/sum cu rtsa gsum gnas pa ste/_/[{]bcwa [,]bco [}]lnga 
[\[5b.2\]]pas ni rnam par brgyan/_/dbyangs kyi bzhi pas yang dag ldan/_/dngos grub kun gyi gzhi yin no/_/rnal 'byor snying la tshad med pa'o/_/yi ge re re gnyis gnyis la/_/de bzhin dbyangs ni bcu gnyis ldan/_/mkha' 'gro chen mo lam rnams kyi/_/kun tu 
[\[5b.3\]]yongs su bzlog pa yin/_/nye ba'i snying po brjod pas 'grub/_/rnal 'byor rgyud las rnyed dka' ba'i/_/pho nya yi ni dngos grub pa'o/_/lhan cig skyes pa'i dngos grub ni/_/rim dang rim pa med pas skye/_/khrag 'thung rgyud las gzhan du min/_/rnal 'byor 
[\[5b.4\]]phyag rgya mchog yin te/_/ye shes zla ba mchog ni btu/_/kha zas mchog ni bza' bya ste/_/'di ni bstan bcos nges pa yin/_/dpal khrag 'thung mngon par 'byung ba'i rgyud las sngags btu ba'i le'u zhes bya ba ste drug pa'o//_//de nas gzhan yang 
[\[5b.5\]]mdor bsdus pa/_/brda yi cho ga'i mtshan nyid dag_/rnal 'byor pas ni rtag bsgrubs na/_/grol ba'i dngos grub skye bar 'gyur/_/dbang chen dang ni me tog gis/_/de bzhin bdud rtsi bskyed par 'gyur/_/zho dang 'o mar ldan pa yis/_/bcud len mchog tu phan 
[\[5b.6\]]pa'o/_/dkyil 'khor 'khor lo zhes brjod la/_/thams cad kun gyi 'dus pa ni/_/tshogs kyi 'khor lo mchog yin te/_/thams cad mdza' bas mnyam par 'gro/_/ma dang sring mo chung ma dang /_/bu mo dag ni bkug nas su/_/rnal 'byor rjes su 'jug par 
[\[5b.7\]]bya/_/'di rnams longs ni spyad bya ste/_/chos ma yin par mi 'gyur ro/_/sngags kyi rgyal po 'di dag ni/_/lan gcig bzlas pas bud med rnams/_/pho nya rnams ni 'gugs par brjod/_/oM sar+b+ba badzra ka mi nI/_/sar+b+ba b+ha k+Sha sho d+ha ya gu h+ya~M badzri NI hU~M swA hA/_
[\[6a\]]
[\[6a.1\]]bud med kyis ni yongs bskor nas/_/ji ltar bde ba longs spyod cing /_/sangs rgyas la 'bul mchod par bya/_/dngos grub thob pa zhes su brjod/_/dpal ldan rdo rje bcom ldan la/_/mgo bor thal mo sbyar nas ni/_/gtor ma'i cho 
[\[6a.2\]]ga kun gyis mchod/_/g.yas dang g.yon pa'i lag gnyis kyis/_/'gying dang bcas pa'i gar bya'o/_/rnal 'byor pa yis thams cad mchod/_/bsod nams chen po sogs pa yin/_/de ltar mchod pa tsam gyis ni/_/yang dag dngos grub rim pas 'thob/_/
[\[6a.3\]]gang zhig phyag rgya che mi mchod/_/de bzhin gshegs pa la mchod pa/_/ngal ba don med yongs su bsten/_/de yis 'bras bu thob mi 'gyur/_/gal te bdag nyid dngos grub 'dod/_/mchod pas dpa' bo mchod par bya/_/gang zhig phyag rgya che las 
[\[6a.4\]]sdang /_/'dod pa'i don kun sgrub pa po/_/skye ba stong phrag du ma ru/_/byol song skye gnas skye bar 'gyur/_/dpal ldan khrag 'thung ji lta bar/_/yul du nges par gnas pa ste/_/gtum mo sbom mo'i gnas dag la/_/de ni yul du gyur pa na/_/de yi yul du 
[\[6a.5\]]gyur pa ste/_/gang yang de yi bu dang gnyen/_/gang zhig dpa' bo rnams mchod pa/_/'dod pa'i don kun sgrub pa po/_/de ni dgra la 'jigs pa med/_/rgyal po'i 'jigs pa la sogs med/_/dus min 'chi bar mi 'gyur ro/_/me dang ngan 'gro'i 'jigs 
[\[6a.6\]]pa med/_/rtag tu phyag rgya mchod par bya/_/bsod nams las ni thob pa yin/_/dpa' bo rtag tu der gnas bdag_/gus pas mchod pa bzhes nas ni/_/rnal 'byor chen po bzhugs pa yin/_/de ni mchod cing bsnyen par bya/_/gsol ba yi ni don ched du/_/
[\[6a.7\]]rnal 'byor gzhan la brten byas na/_/log par yongs su langs shing za/_/des ni 'bras bu mi 'thob bo/_/dpa' bo'i rjes su bzung byas na/_/rtsod pa'i dus su dngos grub thob/_/dpa' bo gang zhig phyag rgya bral/_/sgrub po mchod par byed pa ni/_/phub ma 
[\[6b\]]
[\[6b.1\]]'bru dang mtshungs pa ste/_/sa stengs su ni rnal 'byor pa/_/chom po ba ru gyur pa yin/_/dpal ldan khrag 'thung rnal 'byor 'dzin/_/bdag nyid mchod par byed pa la/_/grol ba'i lam ni rnam par ster/_/dpal ldan khrag 'thung rnal 'byor che/_/
[\[6b.2\]]bdag gis bzung bar byas pa yin/_/gang zhig gnyis med mi bsten pa/_/shi nas dmyal bar 'gro bar 'gyur/_/de la skyob pa med pa yin/_/rnal 'byor med par rnal 'byor 'chos/_/phyag rgya la ni bgrod 'gyur dang /_/ye shes med par ye shes tshul/_/dmyal 
[\[6b.3\]]bar 'gro bar the tshom med/_/dpa' bo thod pa'i phreng ba can/_/de bzhin sku lus dkar po ste/_/sangs rgyas nor bu'i gtsug tor can/_/rdo rje phag mo g.yon du byas/_/de yi phyag mtshan kha dog 'dzin/_/thod pa gcig ni gdan dag la/_/sa dang nam mkha' 
[\[6b.4\]]nyid dag dang /_/gnyis pa dag dang bzhi pa ni/_/dpal ldan khrag 'thung phyag na bsnams/_/rdo rje phag mo gsum pa yin/_/'gro ba kun ni de ltar gnas/_/lha dang lha min mir bcas dang /_/sa ni thams cad gdan byas nas/_/de nas las ni mnyam par 
[\[6b.5\]]brtsam/_/dpal khrag 'thung mngon par 'byung ba las kha zas gnyis su med par bsgrub pa nges pa'i cho ga'i le'u zhes bya ba ste bdun pa'o//_//de nas rnal 'byor ma sngags 'dis/_/dngos grub thams cad rab ster ba/_/ji ltar rigs par rab bshad 
[\[6b.6\]]bya/_/dpa' bo rnal 'byor gnyis med de/_/de la mi yis mchod par bya/_/dpa' bo'i sngags kyi yid bsgrub pa'o/_/oM na mo b+ha ga ba ti badzra bA rA hi baM/_/Ar+yA bA rA dzi te/_/trai lo kya mA te ma hA bid+yai shwa ri/_/sar+b+ba b+hU ta b+ha yA ba he ma hA badzre/_/badzrA sa ne a dzi te 
[\[6b.7\]]a pa rA dzi te ba sh+yaM ka ri ne tra b+hA ma Ni/_sho Sha Ni ro Sha Ni/_kro d+ha ni ka rA li ni/_trA sa ni ma ra Ni pra b+he da ni a pa rA dza ye bi dza ye dzam b+ha ni/_sta~M b+ha ni/_mo ha ni/_badzra bA rA hi/_ma hA yo gi ni kA mai shwa ri kha ge_/tad ya thA pro ta~M ge_/pro ta~M ge_/he na ha na/_prA NA~M 
[\[7a\]]
[\[7a.1\]]kiM ki Ni khiM khi Ni/_d+hu na d+hu na/_badzra ha ste sho Sha ya sho Sha ya/_kha T+wA~M ga ka pA la d+hA ri Ni/_ma hA pi shi ta mA~M sA sha Ni mA nu Sh+yAM tra pra pr-it+te saM ni d+h+ya~M na ra shi ro mA lA graM thi ta d+hA ri ni/_su~M b+ha ni sum b+he ha na ha na/_prA NA~M sar+b+ba pA pa satwA nA~M sar+b+ba pa shu nA~M/_ma hA 
[\[7a.2\]]ma~M sats+tsha da ni mUr ti da~M Sh+T+rA ka ra li ni/_ma hA mu dre shrI he ru ka de ba s+ya/_a gra ma hi Shi sa ha sra shi re sa ha sra wA ha we sha ta sa ha sra A na ne/_dz+wa li ta te dza se dz+wa la mu khi pa ga la lo tsa ne/_badzra sha rI re badzra A sa ne/_mi li te ni mi li tA+e he he ha ha hU~M hU~M kha kha d+hu d+hu/_ru ru/_
[\[7a.3\]]d+hu ru d+hu ru/_mu ru mu ru/_a dwai te/_ma hA yo gi nI pa thi ta/_sid d+hi dreM d+h+ra~M dreM d+h+ra~M/_gra~M gra~M/_he he/_ha ha/_b+hI me ha sa ha sa bI re/_/hA hA/_ho ho/_hU~M hU~M/_trai lo kya/_bi nA sha ne/_sha ta sa ha sra ko Ti/_ta thA ga ta pa ri bA ri te hU~M hU~M phaT/_sing ha rU pe khaH/_ga dza 
[\[7a.4\]]rU pe gaH/_trai lokya u dwa ri/_sa mu dra me kha le gra sa gra sa hU~M hU~M phaT/_pI rA dwai te hU~M hU~M ha ha ma hA pa shu mo ha ni/_yo gI shwa ri s+t+wa~M DA ki ni/_lo kA nA~M ban+dA ni sa t+ya pra t+ya ya kA ri Ni hU~M phaT/_b+hU ta trA sa ni/_ma hA bI re pa ra ma sid d+he/_bi d+ye yo gI shwa ri phaT/_hU~M hU~M phaT 
[\[7a.5\]]phaT swA hA/_dpal khrag 'thung mngon par 'byung ba las dpal rdo rje phag mo'i rtsa ba'i sngags su gsungs pa'i cho ga'i le'u zhes bya ba ste brgyad pa'o//_//de nas rdo rje phag mo yi/_/rtsa ba'i sngags ni mchog grub pa/_/he ru ka dang phag mo ni/_/ma byung 
[\[7a.6\]]'byung bar mi 'gyur ro/_/'di dang 'dra ba'i gsang sngags ni/_/'jig rten gsum na med pa ste/_/'bum dang 'bum phrag gsum du gsungs/_/rgyud kyi snying po mtha' dag bsdus/_/gang gis cho ga 'di rnams rig_/thams cad gtong ba lo ma bzhin/_/
[\[7a.7\]]bdag gis phyi ru ma bzlas kyang /_/las rnams kun ni 'grub pa'o/_/nyon mongs kun las nges par grol/_/dngos grub 'bras bu myur du 'thob/_/shes shing dran pa tsam gyis ni/_/dngos grub thams cad rab tu ster/_/de nyid srog chags rnams kyi 
[\[7b\]]
[\[7b.1\]]srog/_/de nyid mchog tu mi 'gyur ba/_/kun la khyab pa de nyid rnyed/_/de ni lus kun la ni gnas/_/de nyid sangs rgyas ye shes te/_/dpal ldan he ru ka yis gsungs/_/sngags 'di dag ni yang dag 'byung /_/gang zhig la lar rab tu gnas/_/bstan 
[\[7b.2\]]bcos mtha' dag sa steng du/_/grub mtha' nges pa yang dag gnas/_/'di ni shes pas 'grub pa ste/_/sngags rnams kun ni the tshom med/_/'jig rten 'di dang pha rol tu/_/de med par yang dngos grub med/_/grub mtha' rig byed mtha' dag ni/_/snying po 
[\[7b.3\]]gcig tu rab grags pa/_/bdag nyid kyis ni 'grub par 'gyur/_/rnal 'byor bdag nyid gnyis med zlos/_/dngos grub thams cad the tshom med/_/las rnams kun gyis gos med de/_/rab 'phel kun tu gtso bor 'gyur/_/lus rnams kun la rnam par gnas/_/
[\[7b.4\]]dpal ldan khrag 'thung lhar shes bya/_/rigs rnams kun la kun tu spyad/_/kha zas la ni brtag mi bya/_/'di ni don dam ye shes te/_/'di ni go 'phang mchog yin no/_/sngags rnams snying po 'di dag ni/_/'jig rten kun la ster ba yin/_/dpal khrag 'thung 
[\[7b.5\]]mngon par 'byung ba las rdo rje phag mo'i rtsa ba'i sngags kyis thams cad dag pa'i le'u zhes bya ba ste dgu pa'o//_//de nas sngags 'di thob pa yis/_/rang 'dod dkyil 'khor byas nas ni/_/rdo rje phag mo ma de gzhag_/rab tu 'bad pas bzlas pa bya/_/rang 
[\[7b.6\]]'byung rdul ni dmar po yis/_/yul nas rnyed pa'i ras gtub cing /_/byi la yi ni rtug pa nyid/_/dngos grub 'dod pas spos su bya/_/bcom ldan 'das kyis byin gyis rlob/_/spos bzang 'di ni sngags rig go/_/rdo rje phag mo'i phyag rgya yis/_/thod pa kha sbyar 
[\[7b.7\]]bcing bar bya/_/skra yi sbyin sreg brjod pa ste/_/de ltar ma rtogs mnyam bshad pa'i/_/dam tshig rab tu bskyang bar bya/_/rtag tu phyag rgya mchod bya ste/_/rtag tu bza' btung bya ba yin/_/'di ltar sngags zhes bya ba yin/_/dngos grub thams cad rab tu ster/_/
[\[8a\]]
[\[8a.1\]]chang dang ba lang sha bsgos te/_/lag pa g.yon pas sbyin sreg bya/_/lha rnams kun dang skar ma dang /_/klu sogs sum cu rtsa gsum gnas/_/sangs rgyas kyang ni dbang 'gyur na/_/phra mo mi rnams smos ci dgos/_/lce yi dri ma so shing dang /_/
[\[8a.2\]]de bzhin rang lus dril phyis dang /_/mi dang a lak+ta dag gi/_/sbyin sreg dag ni byas pa yis/_/'jig rten gsum ni dbang du 'gyur/_/rdul dang rang byung dmar po dang /_/kha zas skyugs pa'i bza' ba dang /_/mi yi skra dang yang dag ldan/_/lan cig gis ni 
[\[8a.3\]]'gugs pa'i mchog_/rang lugs mar ni skyugs pa dang /_/rang gi skra yis sbyin sreg bya/_/nim pa'i shing gi me sbar bas/_/lan cig gis ni sdang ba'i mchog_/bya rog sgro yis sbyin sreg bya/_/smyo byed ma la mnyam gzhag pas/_/tsha ba'i mar khus 
[\[8a.4\]]yang dag ldan/_/skad cig tsam gyis gsad dang bskrad/_/stong phrag dgu ru dgang blugs dang /_/sbyin sreg dag ni bya ba ste/_/dus mi ring bar rgyal po 'thob/_/gang gis sha ni blugs pa dang /_/mkhas pas dgang blugs brgya phrag gis/_/de yi zla gsum 
[\[8a.5\]]nang du ni/_/skad cig tsam gyis dbul ba zad/_/gang gis rtag tu dran pa yis/_/skye bo kun la sdug par 'gyur/_/zhag ni nyi shu rtsa gcig gis/_/'grub par 'gyur te the tshom med/_/'dod pa'i lha 'dra bud med mchog_/myos shing smyo ba bsten par bya/_/
[\[8a.6\]]'dod pa shin tu rgyas pa yis/_/'jig rten rnams la brtse bar bya/_/sa stengs rnams su dngos grub thob/_/bud med bye bas yongs su bskor/_/dpal ldan rdo rje phag mo dang /_/dpal ldan khrag 'thung mnyam sbyor la/_/dpa' bo kun gyis phyag byas nas/_/'jig 
[\[8a.7\]]rten gsum du dngos grub ster/_/dam tshig spyod pa bsrung bar bya/_/dpal khrag 'thung mngon par 'byung ba las dpal rdo rje phag ma'i rtsa ba'i sngags kyi sbyin sreg gi cho ga'i las kyi le'u zhes bya ba ste bcu ba'o//_//de nas las mchog dam pa dag_/dpa' 
[\[8b\]]
[\[8b.1\]]bo gnyis med rnal 'byor ni/_/rtag tu 'khyud pas gsang mchod bya/_/rnal 'byor mas ni mchog ster 'gyur/_/sgrub pa pos ni nub kun tu/_/de nas pho nya mchod par bya/_/sha za'i rtsa ba khar bcug ste/_/ji tsam 'dod pa de tsam du/_/rtags ni las su 
[\[8b.2\]]'gyur ba ste/_/sa yi dbu ni snying po dag_/til gyi mar khur btsos nas ni/_/rkang pa'i mthil la byug par bya/_/de nas rtags su gyur pa ste/_/pa ta dang ni ka Tu dang /_/ro hi ni dang rta yi dri/_/'di rnams cha ni mnyam byas te/_/a rga'i 'o mar btags 
[\[8b.3\]]nas ni/_/ling ga la ni bskus byas nas/_/ji tsam tshad du 'dod pa ru/_/de tsam tshad du 'dod pa yin/_/myur du chu ni dron mo yis/_/bskus na snga ma bzhin du 'gyur/_/pad ma dkar po ge sar dag_/sbrang rtsi dag dang btags nas ni/_/lte ba la ni bskus nas 
[\[8b.4\]]ni/_/rtags ni brtan par 'gyur ba yin/_/pad+ma dmar po ge sar dang /_/til ni dkar po dag dang ni/_/ma he'i mar ni ma bskol dang /_/dpa' bo gcig pa'i rtsa ba dang /_/sbrang rtsi lhan cig btags nas ni/_/lte ba la ni byugs byas na/_/de srid rtags ni 
[\[8b.5\]]'gyes mi 'gyur/_/rdul dang yung ba gnyis blangs te/_/ba yi dar ba bre do ni/_/ji srid bre gang gyur tsam du/_/de srid bskol bar byas pa yin/_/de ltar btung bar byas pa ni/_/nyi ma bdun gyis rdzogs par 'gyur/_/bcud len sbyor ba yang dag pa/_/dpa' 
[\[8b.6\]]bo yis ni gsungs pa'o/_/spre'u'i mchil ma blangs byas te/_/phye ma zhib mor byas pa dang /_/rang gi dpa' bo'i sgo nas ni/_/byung dang yang dag ldan byas ni/_/dbang du byed pa'i mchog yin no/_/rdo rje phag mo bzlas byas te/_/yid ni gang dang gang gnas pa/_/
[\[8b.7\]]lan cig bzlas pa'i sdigs mdzub ni/_/lag pa g.yon pa bskor byas te/_/gang dang gang la bsams pa ste/_/'tsho ba gro dang gser dang ni/_/bza' ba'i zas dang btung ba dag_/de dag thams cad blangs nas ni/_/sngags pa'i khyim ni yongs su gang /_/khrag 
[\[9a\]]
[\[9a.1\]]dang rang byung gcig byas te/_/sgrub pos rig pa lan bdun bzlas/_/des ni mi la reg byas na/_/reg pas skyes bu khrag 'dzag 'gyur/_/lan cig bzlas pa'i rig pa 'dis/_/chus ni yongs su thar bar 'gyur/_/de ltar sems can gang 
[\[9a.2\]]gang ni/_/khrag dang khrag chen po dag gis/_/skud pa sbags te bcing bar bya/_/lan bdun bzlas pa dag gis ni/_/de gzugs 'dzin par the tsom med/_/kun tu chu yis grol bar 'gyur/_/bltas pas bud med gzugs bzang dang /_/rgyal po rnams dang 
[\[9a.3\]]sa bdag dag_/sgrub pos mthong dang ma mthong ba/_/thams cad 'gugs par 'gyur ba ste/_/lan bdun mngon par bsngags byas nas/_/mda' yi shugs kyis 'ong bar 'gyur/_/nyi ma bdun na the tsom med/_/dpal khrag 'thung mngon par 'byung ba las dpal 
[\[9a.4\]]rdo rje phag mo'i rtsa ba'i sngags kyi rnal 'byor gyi 'dod pa dang /_bcud kyis len dang 'gugs pa'i cho ga'i le'u zhes bya ba ste bcu gcig pa'o//_//de nas dngos grub rnal 'byor che/_/'jigs pa thams cad rnam spangs te/_/thang ka'i gzugs kyi ri mo ni/_/
[\[9a.5\]]sngags pas cho ga bzhin du bri/_/rnal 'byor ma yi lus gnas pa/_/sgrub pa pos ni mtshan par bya/_/bcu bzhi dang ni tshes brgyad dam/_/nag po'i phyogs kyi tshes bcu la/_/rig pas nub mo mchod par bya/_/sgrub pos dri dang me tog dang /_/spos ni ji 
[\[9a.6\]]ltar gsungs pa dang /_/de bzhin yang ni bza' dang btung /_/mar me phreng ba dbul ba dang /_/dri zhim spos kyis mchod par bya/_/stan gcig la ni gnas nas ni/_/lha la mngon par kha bltas nas/_/sngags pas kha ni nub tu blta/_/sgrub pa pos ni thang 
[\[9a.7\]]ka'i gzugs/_/zhal bzhi phyag ni bzhi pa dang /_/thod pa dang ni kha T+wAM ga/_/mdzes pa dag ni gzung bar bya/_/lag pas zhags pa lcags kyu bzung /_/kha dog nag po 'bar ba che/_/thod pa'i phreng ba bcings pa dang /_/stag gi bags pas bla gos byas/_/stan la 
[\[9b\]]
[\[9b.1\]]g.yas brkyang ba yis gnas/_/ral pa'i cod pan zla tshes brgyan/_/shin tu mdzes pa'i rus pas brgyan/_/cho gas yang dag bsgom byas nas/_/de nas phreng ba blang bar bya/_/stan gcig la ni gnas nas ni/_/dpa' bo chen po 'jigs pa yi/_/me 'dra'i 
[\[9b.2\]]lus kyi rig pa bzlas/_/sgrub pa pos ni snying po ni/_/mtshan ni thog thag bzlas pa bya/_/dang po'i thun la ha ha rgod/_/spyang ki yi ni sgra sgrogs pa/_/sgrub po g.yog dang bcas pa yis/_/de mthong 'jigs par mi bya'o/_/gnyis pa yi ni thun dag la/_/
[\[9b.3\]]nam mkha'i steng du 'bar bar mthong /_/mi g.yo bas ni bzlas pa bya/_/'gro ba thams cad za 'dra yang /_/srin po'i 'jigs pa 'gyur ba'i zhal/_/thun gsum pa la mthong ba yin/_/lhar bcas lha min mir bcas rnams/_/thun bzhi pa la 'grub par 
[\[9b.4\]]'gyur/_/rdo rje phag mo mchog ster lag_/dpa' bo chen po legs so legs/_/nga yis mchog ni sbyin zhes smra/_/mchog tu sa 'og 'gro ba dang /_/ral gri mig sman 'khor lo dang /_/ngag gis thams cad 'grub pa dang /_/phyag rgya chen po rjes su 'grub/_/
[\[9b.5\]]phyag rgya gang gis sgrub pa po/_/dngos grub thams cad phun sum tshogs/_/dpal ldan khrag 'thung des mchod bya/_/phyag rgya'i yid dang lus dag la/_/phyag rgya'i mchod pas mchog ni yod/_/'di ni bstan bcos nges pa yin/_/phyag rgyas dngos grub shes pa 
[\[9b.6\]]ste/_/'jig rten gsum na yang dag gnas/_/dpa' bo rnal 'byor mas bshad pa/_/ma lus lus pa med pa 'grub/_/dpal khrag 'thung mngon par 'byung ba las phyag rgya chen po bsgrub pa'i thabs kyi cho ga'i le'u zhes bya ba ste bcu gnyis pa'o//_//
[\[9b.7\]]de nas dgug pa bshad par bya/_/skye ba bdun pas dngos grub ster/_/srid par dngos grub dpa' bo che/_/thams cad pas ni lus gnas mchog_/kun tu lag pa brkyang ba'i mtha'/_/kun tu mig dang spyi bo dang /_/kun tu kha dang rna ba yis/_/'jig rten pa 
[\[10a\]]
[\[10a.1\]]rnams bskor te gnas/_/de phyir myur du bsgrub par bya/_/gnyis med ye shes sems kyis ni/_/rang gi lus la des phyung ba/_/'og gi char ni the tshom med/_/de ru bsgrub bya la ni gzhug_/rtsa ba'i lam nas rnal 'byor ma/_/phyugs kyi sa bon 
[\[10a.2\]]blangs nas ni/_/bdag gi lus la gzhug par bya/_/rlung dang me ni yang dag 'byung /_/bsgrub bya'i lus ni bza' ba yin/_/mgrin pa zhags pas bcings nas ni/_/lha mo'i sngags kyis rmongs byas te/_/thams cad 'gugs par 'gyur ba yin/_/
[\[10a.3\]]sgrub pa po yis sngags lus kyis/_/brgyal zhing dran med rmongs pa dang /_/rdo rje phag mos shin tu rmongs/_/de ni rtag tu dbang du 'gyur/_/'ong zhing rjes su 'ong bar 'gyur/_/de lta nyid du bkod nas ni/_/bsam gtan dag dang yang dag ldan/_/bdag nyid chen pos 
[\[10a.4\]]brgya byin dang /_/sngon du brgya byin chung ma bkug_/de nas thabs ni shes par bya/_/khams gsum dag ni ma lus dang /_/rgyal ba rnams kyang dgug par bya/_/kun tu thabs ni phan pa'i mchog_/gang zhig rgyud rnams kun tu sbas/_/rnal 'byor sngags ni 
[\[10a.5\]]gsungs pa'o/_/brtul zhugs dang ni bzlas pa bral/_/smyung ba cung zad mi dgos te/_/bsam gtan 'di yis 'grub par 'gyur/_/'gro ba blta zhing rab tu sbyar/_/dpal khrag 'thung mngon par 'byung ba las skye ba bdun pa la sogs pa thams cad dgug pa'i cho 
[\[10a.6\]]ga'i le'u zhes bya ba ste bcu gsum pa'o//_//de nas dkyil 'khor cho ga bshad/_/dngos grub thams cad rab ster ba/_/'khor lo chen po pad ma bzhin/_/dpa' bo gnyis med rnal 'byor ma/_/dkyil 'khor rgyal po mthong ba yis/_/dngos grub ci ste skye mi 
[\[10a.7\]]'gyur/_/ring po nas ni thos pa dang /_/ring po rnams ni mig gis mthong /_/rnal 'byor ma yis 'dod chags dang /_/zhe sdang rnams ni spong ba yin/_/gru bzhi pa la sgo bzhi pa/_/pad ma bzhi ni yang dag ldan/_/grub pa'i slob dpon mtshan nyid ldan/_/dkyil 
[\[10b\]]
[\[10b.1\]]'khor thig ni gdab par bya/_/sa yi cha mnyam yid 'ong bar/_/zug rngu thams cad rnam spangs te/_/tshon sna lnga dang ldan pa yis/_/dkyil 'khor mchog ni bri ba yin/_/dngos grub 'dod pas mnyam bzhag pas/_/pho nya dag ni mchod par bya/_/dpa' bo'ang 
[\[10b.2\]]mchod par 'gyur ba yin/_/des ni rdul tshon bsgrub par bya/_/rdul tshon rdzogs pa nyid kyis ni/_/'dod pa'i don kun thar pa ster/_/mthe chung gi ni tshad tsam du/_/rdul tshon yang dag bri bya ste/_/gal te re mig 'di dag ni/_/dma' dang chad dang 'khyog por gyur/_/
[\[10b.3\]]dma' ba'i re khAs dngos grub med/_/'khyog pos nad ni byed pa ste/_/slob dpon slob ma gnyis ka ni/_/ri mo chad pas 'chi bar 'gyur/_/de ltar ri mo'i mtshan nyid ldan/_/sa yi dbus su mtho ba bri/_/shar dang byang dag dma' bas ni/_/sngags pas dngos 
[\[10b.4\]]grub thob par 'gyur/_/shar dang byang dag dma' ba dang /_/dbus ni mtho bas rgyal por 'gyur/_/rig pa 'dzin pa'i go 'phang nga nges/_/byang mtho bas ni 'chi bar 'gyur/_/yang na nor ni brlag par 'gyur/_/ji ltar sngon gsungs shar mtho bas/_/myur du 
[\[10b.5\]]rigs ni zad par 'ong /_/ji ltar sa yi dbus dma' bas/_/sgrub pa po ni gsod pa yin/_/de ltar ri mo mtshan nyid ldan/_/sa la dkyil 'khor kun tu bri/_/khru gang khru gnyis khru bzhi 'am/_/brgyad dam bcu gnyis bcu drug nyid/_/steng dang 'og tu brtag pa med/_/
[\[10b.6\]]gal te rtog pa med na ni/_/slob dpon ye shes rnyed par dka'/_/dmyal ba mi bzad par ni 'gro/_/gang zhig dman pa'i mi ru 'gyur/_/de nas dgod pa'i cho ga bshad/_/dpa' bo gnyis med rnal 'byor mas/_/dpal ldan rdo rje khrag 'thung lha/_/drug cu rtsa 
[\[10b.7\]]bzhi'i 'khor gyis bskor/_/gshin rje ma dang skrag byed ma/_/tsan+Di kA ni kun spyod ma/_/nor ma dpa' bo'i blo ma dang /_/sdud ma 'jigs ma brgyad pa ste/_/dngos grub thams cad rab ster ba'o/_/gzugs can ma dang 'od byed ma/_/lA mA dang ni rab 'phel ma/_/
[\[11a\]]
[\[11a.1\]]sA pa li kA slar ldog ma/_/i hi kA dang gar dbang phyug_/brgyad pa ru ni brjod pa ste/_/rnal 'byor ma ni yongs su grags/_/khro gnyer ma dang mche gtsigs ma/_/sna chen ma dang ba lang gdong /_/dri chen ma dang glang chen lce/_/ba lang rna ba gdong bzang 
[\[11a.2\]]ste/_/rnal 'byor spyod par gyur pa'o/_/dmar ba'i gtum mo nyid dang ni/_/sa ni ljang gu nyid dag dang /_/stobs chen dpag tshang gsum ma dang /_/rtsub mo dang ni bden smra ma/_/zhal ni shin tu mdzes ma dang /_/thod pa'i dum bu ma dag ste/_/'di rnams snying rje'i dngos 
[\[11a.3\]]grub ster/_/sngon gyi rdo rje phag mo nyid/_/rang nyid kyi ni rig pa yin/_/rang ming brjod pa'i sngags dag la/_/dang por oM gyi yi ge la/_/hU~M hU~M phaT kyis mtha' mar sbyar/_/'dod pa'i don kun sgrub pa pa pos/_/de ni rtag tu mchod par bya/_/de ltar thams cad the tsom 
[\[11a.4\]]med/_/sring mo dang ni bu mo dang /_/chung ma shin tu gzugs bzang dang /_/rta dang glang po ba lang dang /_/zhing dang bran pho bran mo dang /_/rin chen rnams ni dbul bar bya/_/deng nas brtsams te bdag nyid 'bangs/_/bdag gis lus ni phul ba lags/_/slob ma 
[\[11a.5\]]dag ni mi 'bul na/_/dngos grub ring bar the tshom med/_/'jig rten 'di dang pha rol na/_/des ni dngos grub mi 'thob bo/_/dkyil 'khor mthong ba nyid kyis ni/_/dngos grub ci ste skye mi 'gyur/_/sdig pa kun las rnam par grol/_/'bad pas slob dpon 
[\[11a.6\]]dgyes par bya/_/de yis dngos grub myur du 'gyur/_/de bzhin gshegs pa'i lha yis ni/_/ji lta bu ru gsungs pa yi/_/ji lta bzhin du rdul tshon lngas/_/dkyil 'khor mnyam par bri bar bya/_/gdong ni gos kyis bcings byas te/_/lho phyogs sgor ni dgug 
[\[11a.7\]]par bya/_/me tog snyim pas gtor bar bya/_/me tog gang du lhung ba yi/_/gnas la sogs pa bstan par bya/_/oM shrI he ru kA ya bid+yA ma he bid+yA rA dzA ya d+hIHma he swA hA/_bdag gis dpa' bo rab tu bskul/_/bklags pas las ni thams cad byed/_/'chi ba'i 
[\[11b\]]
[\[11b.1\]]dus kyi dngos grub ni/_/'chi ba la ni brjod par 'gyur/_/dngos grub 'di yi bye brag gis/_/nyi ma gcig gis dngos grub che/_/'jig rten gsum sgrub bsgom par bya/_/sgrub pa'i dbang po cho ga shes/_/dpal ldan he ru ka yi ni/_/brtul zhugs la ni nub 
[\[11b.2\]]gsum gnas/_/lha yi lus su skye bar 'gyur/_/lha yi ye shes mthong 'gyur te/_/de bzhin lha yi gzugs su 'gyur/_/rtsod pa kun las rgyal ba dang /_/rgas dang 'chi ba rnam par spangs/_/sangs rgyas bzhin du lha mo bsten/_/dpa' bo bzhin du sa la rtse/_/
[\[11b.3\]]phyag rgya dang ni bcas nyid du/_/nyi ma gsum gyis 'gyur ba nyid/_/dpal khrag 'thung mngon par 'byung ba las lha dgod pa dang dbang bskur ba dang /_bla ma mchod pa'i cho ga'i le'u zhes bya ba ste bcu bzhi pa'o//_//de nas dkyil 'khor bshad 
[\[11b.4\]]par bya/_/dbang bskur 'khor lo mchod pa ni/_/slob mas nyi ma bzang po 'am/_/ji ltar du ni nub mo la'o/_/de nas dpa' bo mchod par bya/_/stan gcig la ni gnas nas kyang /_/pho nya mo ni bcu drug nyid/_/dpa' bo dang ni gnyis med gnas/_/dpal 
[\[11b.5\]]ldan rdo rje phag mo la/_/sum b+ha ni yi rig pa yis/_/phyogs bzhi ru ni mchod par bya/_/de ltar rnal 'byor chen po mchod/_/gzugs brgyad pos ni rab tu bsrung /_/sngags dang phyag rgya yongs rdzogs nas/_/gnyis med ye shes brtsam par bya/_/nub mo 
[\[11b.6\]]kun tu sgrub pa pos/_/de nas pho nya mchod par bya/_/dus mi ring bar rgyal po 'grub/_/'khor los sgyur ba stobs kyi rgyal/_/sgrub po shin tu mnyam gzhag pas/_/sngags dang phyag rgya sbyar bar bya/_/dam tshig thams cad bskyang bya ste/_/'jig rten gsum na 
[\[11b.7\]]rnyed dka' ba/_/g.yon nas skyes pas byed pa yin/_/dam tshig spyod pa'i mtshan nyid dang /_/sbyor nyid cho ga'i ye shes ni/_/de ni nga yis bshad kyis nyon/_/dbugs dbyung mchog gi bar dag ni/_/dri yi chu dang bcas pa dang /_/rtag tu ril bu bza' bar bya/_/mchod 
[\[12a\]]
[\[12a.1\]]pa'i dus kyi bye brag la/_/pho nyas lhan cig skyes dngos grub/_/dman pa mchog dang 'bring rnams kyi/_/de yis sbyor bas dngos grub 'gyur/_/'dod pa'i don kun sgrub pa'o/_/dpal ldan he ru ka las byung /_/rang byung me tog nyid dag gis/_/cho 
[\[12a.2\]]ga shes pas kun tu spyod/_/bzlas dang bsam gtan mchod pa dang /_/me tog gcig dang yang dag ldan/_/blo ldan gyis ni ston mo bsgrub/_/ma lus snod gnyis 'dus byas te/_/rtog pa med pa'i shes rab che/_/sngags dang rgyud kyi tshul gyis ni/_/gang ltar 
[\[12a.3\]]ji ltar rnyed pa la/_/yid kyis gus pas mchod par bya/_/gnyis dang gnyis med rnal 'byor bdag_/mkha' lding kha bzhin btung bar bya/_/rigs lnga gcig tu yang dag 'grub/_/ston mo bzang po brtsam par bya/_/rtag tu nub mo rgya che ba'i/_/mchod pa 
[\[12a.4\]]bya zhing brtsam par bya/_/gnas der me yi las kyis ni/_/rgyu dang mi rgyu dkrug par bya/_/rnal 'byor gang gis me tog gnas/_/sgrub pa thams cad spangs pa dang /_/byol song rnal 'byor mchog tu 'grub/_/dman pa 'bring dang mchog rnams ni/_/
[\[12a.5\]]ce spyang gnyis skyes mig chen dang /_/khrung khrung sa ra sa dang khra/_/pho rog 'ug pa bya rgod kyis/_/dgang blugs kun gyi bye brag gis/_/mkha' 'gro ma la gtor ma sbyin/_/mchog dang dman pa'i dngos grub ster/_/de yi rdzas kyi dngos grub skye/_/de bzhin mthong 
[\[12a.6\]]dang reg pa dang /_/rtag tu 'o dang 'khyud pa dang /_/sbyor ba'i gnas kyi bye brag gis/_/ji srid rnal 'byor tshogs kyis ni/_/dngos grub kun gyis byed par brjod/_/sngags las 'byung ba sbyin par bya/_/gzhan du nam yang ma yin no/_/ma dang bu mo sring mo 
[\[12a.7\]]dang /_/chung ma pho nya mor gnas pa/_/gang gis rtag tu sngags ster ba/_/de ni de yi cho gar brjod/_/de nas bdag gis dam tshig bshad/_/g.yon nas 'byung ba mchog yin no/_/gang zhig mi yi bu mo thob/_/he ru ka yi sngags kyis ni/_/'dod pa'i dngos 
[\[12b\]]
[\[12b.1\]]grub 'thob par 'gyur/_/ring po nas kyang rnam shes bya/_/khyim mam zhing la rnam gnas nas/_/khrag 'thung rnal 'byor las gzhan min/_/slob dpon rnal 'byor ma yin te/_/yid can gyis ni rgyud 'di ru/_/rnal 'byor thams cad shes par bya/_/
[\[12b.2\]]gzhan du nam yang ma yin no/_/sngon du dang ba la brten nas/_/gus pa yis ni mchod par bya/_/rtag tu ma mos rnam par gnas/_/gnyis su med dang ngo tsha med/_/phyag rgya shin tu rnal 'byor ldan/_/tshul khrims yang dag brjod pa yin/_/skye ba'i yul 
[\[12b.3\]]las skyes pa dang /_/dam tshig yang dag bsrung ba yin/_/sems kyi bdag nyid snying rjes phan/_/dam tshig can la khro min te/_/ma gus pa la bshad mi bya/_/mtshan mo thog thag bzlas pa bya/_/rnal 'byor ma la mchod par bya/_/bcu drug gnyis med 
[\[12b.4\]]rgyal po'i don/_/nub mo ru ni dam tshig ste/_/dpa' bo rtag tu gcer bu yin/_/sgrub pos sngags dang phyag rgya dang /_/phyag rgya lnga dang yang dag ldan/_/sgrub po las ni mnyam par brtsam/_/bdag nyid pho nya mchog kun dang /_/rnal 'byor gnyis med 
[\[12b.5\]]gnas na ni/_/de las 'byung ba'i rdzas kyis bsgrub/_/de bzhin mthong dang reg pa pos/_/nyin mo rtag tu gsang ba ste/_/rtag tu nub mo gsal bar bya/_/srog chags pags pas sham thabs bya/_/bde ba'i don du bskyod par bya/_/sgrub pa po ni dngos grub nyid/_/
[\[12b.6\]]dag pa rnam gsum gyis 'grub ste/_/dpal ldan khrag 'thung gnyis med gnas/_/zhal ni dkar gnag dang smra dang /_/mi smra'i dka' thub la sogs spangs/_/dang po yi ni dag pa yi/_/sgrub thabs kun gyi mtshan nyid dang /_/byol song zos pas bsod nams sog_/
[\[12b.7\]]gnyis pa'i dag pa brjod bya ba/_/zla ba'i chu ni 'thungs pa nyid/_/gsum pa gnyis med brjod pa'o/_/dpal khrag 'thung mngon par 'byung ba las tshogs kyi dkyil 'khor la mchod pa dang dbang bskur ba'i cho ga'i le'u zhes bya ba ste [{]bcwa [,]bco [}]lnga pa'o//_//
[\[13a\]]
[\[13a.1\]]de nas sdom pa bshad par bya/_/rnal 'byor rgyud las rnyed dka' ba/_/ma lus lus pa med par 'grub/_/kun gyi rgyal por grags pa ste/_/rtag tu phyag rgya bsgrub par bya/_/'dod pa'i dngos grub 'bras don du/_/spun dang slob 
[\[13a.2\]]dpon mchod par bya/_/de nyid gnyis med rnams gnas so/_/spun dang bu dang lhan cig tu/_/bde dang sdug bsngal kun tu 'byung /_/de la ye shes bstan mi bya/_/sngags rnams su ni 'byin pa yin/_/gtsang zhing dag pa bza' bya ste/_/rtag tu dam tshig yan lag 
[\[13a.3\]]gsang /_/sngags ni su la'ang mi sbyin te/_/man ngag rnam par nyams mi bya/_/gang gi don du man ngag rnams/_/dam tshig srung ba sbyin par bya/_/rtag tu 'jig rten g.yon la spyod/_/rkang pa g.yon pa sngon du gtang /_/yan lag g.yon pa bsgyur bar brtson/_/
[\[13a.4\]]g.yon pas mdzub gtor byas la btung /_/lag pa g.yon pas bdag nyid mchod/_/'di ru g.yon pas 'khyud pa dang /_/g.yon pas gus par mchod par bya/_/g.yon nas kun tu blta ba nyid/_/de bzhin g.yon pas 'gro byas na/_/dngos grub thams cad 
[\[13a.5\]]rab tu ster/_/ji ltar bdag nyid g.yon pas spyod/_/g.yon pas thar pa'i mtshan nyid de/_/cung zad gsungs dang ma gsungs pa/_/dpal ldan khrag 'thung g.yon la spyod/_/sgrub pos sa stengs gnas nas ni/_/bzlas dang brtul zhugs bral byas kyang /_/
[\[13a.6\]]g.yon pas dngos grub 'gyur ba yin/_/dpal khrag 'thung mngon par 'byung ba las g.yon pa'i mchod pa dang sdom pa'i cho ga'i le'u zhes bya ba ste bcu drug pa'o//_//de nas rnal 'byor ma yi ni/_/lta bas rengs pa'i cho ga bshad/_/snying gong sna rtser byin gyis 
[\[13a.7\]]brlab/_/de ltar rlung ni g.yo med par/_/snying gi gong bus ske bcings te/_/gzugs bzang ba ni myur du 'ong /_/de nas [{]yi dgas [,]yi dwags [}]mo bsgrub pa/_/skye gnas la ni gi wang gzhug_/sngags pas pad+ma'i steng gnas te/_/bsam gtan bzlas pa yang dag 
[\[13b\]]
[\[13b.1\]]brtsam/_/skyo zhing kun tu ngu bar 'gyur/_/thig le byas nas gnas pa dang /_/rgod cing dgyes pa nyid dag go/_/de ltar gi wang dngos grub ni/_/gsang ba'i rgyud las nges par 'byung /_/ldong ros dang ni man shing la/_/bu mo la ni gzhug par bya/_/ser 
[\[13b.2\]]zhing zlum pa'i mig nas ni/_/mchi mar bcas shing rtag tu ngu /_/'di rnams kyi ni bzlas par gnas/_/de bzhin snying po nye snying po/_/rang gi srog bzhin legs par 'dzin/_/de ltar dpa' bo dngos grub che/_/rgyud 'di ru ni the tshom med/_/rtsod pa chen po 
[\[13b.3\]]'byung ba la/_/ya~M yig kha dog sngon po la/_/rlung gi shugs kyis bskor bar bya/_/'khrugs pa chen po gzhan gyi sde/_/thams cad rengs shing brlag par bya/_/tsheg drag yi ges mtshon cha bya/_/nyon mongs med par sbyar bya ste/_/de ma thag tu thams cad 
[\[13b.4\]]brlag_/de ni mi yi sde kun te/_/gang zhig cung zad mtshan mchog gis/_/bya ba la sogs byed pa yin/_/gza' dang dug dang me dang dgra/_/ser ba rlung dang mtshon cha'i char/_/dpal khrag 'thung mngon par 'byung ba las gzugs bzang ma blta ba dang gi 
[\[13b.5\]]wang dang gzhan gyi sde rengs pa'i cho ga'i le'u zhes bya ba ste bcu bdun pa'o//_//de nas gzhan yang bshad bya ba/_/ro langs kyi ni sgrub pa'i thabs/_/cho ga yongs rdzogs rnal 'byor bdag_/'grub par 'gyur te the tshom med/_/sngags pas ji ltar rnyed 
[\[13b.6\]]pa yi/_/ro ni nad med gas pa med/_/de ni blangs te bsgrub par bya/_/rnal 'byor kun la dngos grub ster/_/ba nag mo yi 'o ma dang /_/sran gre'u 'bras dang ldan pa yi/_/thug pa ro yi kha ru ni/_/'jigs pa med par blug par bya/_/ji srid ro ni langs kyi 
[\[13b.7\]]bar/_/bdag gis ci bgyi zhes ni smra/_/ril bu mig sman dngos grub dang /_/mchil lham rgyal po ral gri dang /_/sbyin dang dgra bo brlag pa dang /_/rkang byug dang ni bcud kyis len/_/don mchog gcig ni byin nas ni/_/'grub 'gyur gzhan du ma yin no/_/
[\[14a\]]
[\[14a.1\]]de ltar cho ga'i rim pa ni/_/mtshan nyid kun la bral gyur na/_/sdig pa dang ni yang dag ldan/_/dngos grub rab tu brlag par 'gyur/_/rtog pa 'di yi tshad ma rnams/_/snying po ru ni rab tu sgrogs/_/khyab 'jug drag po dbang po 
[\[14a.2\]]dang /_/tshangs pa la sogs pa dag dang /_/byang chub sems dpa' rnams dang ni/_/drang srong sna tshogs dag pa dang /_/klu dang dri za lha rnams te/_/ro langs nam mkha' lding la sogs/_/drag po lha min mi 'am ci/_/sha za dang ni srin po sogs/_/nyi ma 
[\[14a.3\]]zla ba skar ma bcas/_/'jig rten skyong ba bgegs kyi rgyal/_/ma mo'i dkyil 'khor rnal 'byor ma/_/mkha' 'gro ma ni sna tshogs dang /_/lA ma dang ni dum skyes ma/_/gzugs can ma ni slar ldog ma/_/'dod ma sangs rgyas dbang dang ni/_/grub pa'i rig 
[\[14a.4\]]pa 'dzin pa dang /_/gnod sbyin pho dang gnod sbyin mo/_/phyogs chen dpa' mo u ma la/_/ji ltar bde bar rtse zhing rtse/_/de nas grub pa'i dpa' bo che/_/sngags rnams kyis ni 'di dag gis/_/de ltar grub pa'i sngags chen po/_/rig pa yis ni rnal 'byor skye/_/
[\[14a.5\]]dpal khrag 'thung mngon par 'byung ba las ro langs chen po bsgrub pa'i thabs lha thams cad dang rtse zhing bde ba'i cho ga'i le'u zhes bya ba ste [{]bcwa [,]bco [}]brgyad pa'o//_//de nas yang dag bshad bya ba/_/snying po'i sngags sogs bzlas pa la/_/phreng ba'i rigs dang 
[\[14a.6\]]grangs dag dang /_/cho gas rnal 'byor bzlas pa bya/_/shel dang nya phyis mu tig dang /_/ru drA k+Sha ni mdzes pa yin/_/rdo rje'i mig gis dngos grub ster/_/pu tra dzI ba kun la bshad/_/ni bar ta dang lung thang dang /_/tshe ring nad med 'phel ba yin/_/dbang 
[\[14a.7\]]du byed dang zhi 'dod dang /_/nor 'phel ba ni byed pa yin/_/byi ru yis ni 'phel ba dang /_/rin chen phreng bas mdzes pa yin/_/gser gyi phreng ba dag dang ni/_/sgrub pos rin chen phreng ba bsrel/_/rgyal po'i don du sngags pas bzlas/_/dpal ni che ba nyid du thob/_/
[\[14b\]]
[\[14b.1\]]dngos grub thams cad yod pa dang /_/sa yi dbang por the tshom med/_/'byung po'i mtshan nyid dbang du byed/_/nor rnams 'gugs par byed pa'o/_/bya rog sgro yis bskrad pa nyid/_/bong bu yis ni sdang ba'o/_/khyi dang rta yi phreng ba la/_/sgrub pos me 
[\[14b.2\]]tog gis ni mchod/_/ro yi skra yi skud pa dang /_/bong bu'i spu dang yang dag ldan/_/skud pa 'di yis sdang ba dang /_/khyi yi spu dang bsres pas ni/_/dngos grub thams cad byed pa yin/_/gser gyi skud pas zhi bar 'gyur/_/yang na ras kyi skud pa ni/_/
[\[14b.3\]]gzhon nu ma yis bka' ba yin/_/gzugs mdzes yongs su rdzogs pa dang /_/gtsang zhing dran ldan 'jam par smra/_/de lta'i skud pa'i phreng bas ni/_/grol ba'i dngos grub ster bar 'gyur/_/dpal ldan khrag 'thung mchod par bya/_/spyi bor ri bong can 
[\[14b.4\]]gyis mtshan/_/zhi zhing zhal ni bzhi pa ste/_/'dod pa kun gyi gzugs bzang ba/_/dpa' bo thod pa'i phreng ba can/_/sangs rgyas nor bus gtsug phud byas/_/lag pas kha T+rA~M ga ni bzung /_/mdung dang ral pa'i cod pan byas/_/rgyan rnams kun gyis 
[\[14b.5\]]rnam par brgyan/_/brgya phyed phreng bas mtshan pa ste/_/lha chen chung mar bcas pa yi/_/steng nas mnyam par gnas pa yin/_/steng nas gdugs dkar pos g.yogs te/_/lha yi dri yis byugs pa dang /_/lha yi me tog lus la mchod/_/phyag ni 
[\[14b.6\]]'bum phrag dang ldan pa/_/lha yi ga bur dri yis ni/_/lus la bdug cing byugs pa'o/_/mkha' 'gro ma ni sna tshogs pas/_/rnga yab gyis ni g.yob pa yin/_/rnal 'byor mas ni mnyam par bskor/_/lA ma dang ni dum skyes ma/_/rdo rje phag mo g.yon la gnas/_/
[\[14b.7\]]dpal ni skyed tshal pad+ma ni/_/rtag tu me tog 'bras bu gnas/_/'dod pa'i shing la lcug ma rgyas/_/lha dang lha min tshogs kyi gnas/_/'dod pa'i rjes chags skye ba ste/_/skyed mos tshal na dpal mchog ste/_/sprin gyi phreng ba phyed kyis bkab/_/'dod 
[\[15a\]]
[\[15a.1\]]pa'i ro yi char pa 'bab/_/'dod pa'i gnas ni mchog yin te/_/chags dang byams pas kun tu gang /_/pho nya kun dang mnyam par spyod/_/dpa' bo dang ni yang dag ldan/_/nags kyi dbus na rtse ba ste/_/dpal ldan rdo rje 'chang dbang phyug_/
[\[15a.2\]]glu dang gling bu gar la sogs/_/zangs dung sgra ni mnyam pa'i rigs/_/rnga ring gi ni sgra la sogs/_/cha lang sgra ni chen po dang /_/rdza rngar byas pa'i sgra dag dang /_/pa Ta ha ni brdungs pa'i sgra/_/pi wang dgu po rgyud mang sgra/_/rol mo kun gyi sgra chen pos/_/dpal chen 
[\[15a.3\]]bcas par rtse ba ste/_/kun tu yongs su khengs pa yin/_/de yis sbyor ba'i dngos grub 'gyur/_/ji srid snying po skyes kyi bar du'o/_/dpal khrag 'thung mngon par 'byung ba las bzlas pa'i mtshan nyid dang /_/mchod pa dang rtse ba'i rtsed mo'i cho ga'i le'u zhes bya ba 
[\[15a.4\]]ste bcu dgu pa'o//_//de nas dngos grub rnal 'byor che/_/sbyin sreg las ni rab bsgrub pa/_/dngos grub kun gyi dbang phyug rgyal/_/sbyin sreg gnyis med dgang blugs kyis/_/mnyam med skal bzang de yi ni/_/dngos grub kun ni skye ba ste/_/skye shi rga 
[\[15a.5\]]dang mya ngan dbul/_/myur ba nyid du brlag par 'gyur/_/rgyal po'i don du sgrub pa pos/_/stong phrag bcu yi sngags ni bzlas/_/pho nya'i steng du gnas nas ni/_/sbyin sreg stong phrag lnga ru bya/_/sha chen dang ni 'o mar bsnos/_/sbyin sreg dgang blugs rim pa yis/_/
[\[15a.6\]]dpag tshad 'bum phrag brgya yi bar/_/g.yog 'khor phun sum tshogs par 'gyur/_/dngos grub chen po rgyal dbang dpal/_/ma nyams kun tu khyab cing 'gro/_/sngags pas dus bzhi ru ni gson/_/de la sus kyang gnod mi nus/_/gnyis med ye shes rnal 'byor gyis/_/
[\[15a.7\]]stong phrag sum cu rtsa gnyis bzlas/_/ba lang sha dang sha chen dang /_/ce spyang sha yis dgang blugs ni/_/chang dang 'o ma mnyam par bsnos/_/sbyin sreg 'bum phrag gcig tu bya/_/gling bdun gyi ni rgyal dbang por/_/'di yis dpal chen longs spyod 'gyur/_/ji srid 
[\[15b\]]
[\[15b.1\]]snying po rgyas kyi bar/_/de nas dngos grub sngags chen po/_/brgyad lhag pa yi brgya ni bzlas/_/rdzas dang cho ga rdzogs pa yis/_/dgang blugs stong phrag lhag par bya/_/dpa' bo rtsa ba'i sngags kyis ni/_/'di nyid du ni dgang blugs brgya/_/bzlas pa rab tu 
[\[15b.2\]]sbyin bya ste/_/dpa' bo rnal 'byor ma bzhin spun/_/de ltar sbyin sreg cho ga brjod/_/de nas rab 'phel sngags shes pas/_/sa steng gang gis 'grub par 'gyur/_/bskal pa chen po stong phrag gam/_/de bzhin bskal pa stong phrag tu/_/ma nyams sngags pa kun 
[\[15b.3\]]khyab spyod/_/ji ltar ji bzhin 'gro ba nyid/_/sgrub pos nyi ma re re ru/_/rtag tu dgang blugs lnga yis mchod/_/rgyal po yul 'khor dbang du 'gyur/_/bcu yis mi dbang rgyal po dang /_/sde ni stobs dang bcas pa kun/_/de rnams myur du dbang du 'gyur/_/
[\[15b.4\]]sna tshogs bdag nyid nor dang ni/_/sa ni sum cu thams cad dang /_/gling bdun rnams kyang dbang du 'gyur/_/rgya mtsho bdun ni mtha' gtugs par/_/longs spyod sa ni gser rang bzhin/_/sum cu lnga yi sbyin sreg gis/_/sa 'og bdun gyi lha ma yin/_/sgrub 
[\[15b.5\]]pos chung mar bcas pa ni/_/myur bar dbang du byed par 'gyur/_/de ltar dngos grub rnal 'byor che/_/dpa' bo dbang phyug dag gis gsungs/_/de nas sha yi dgang blugs 'bul/_/yang na sha chen dag gi'o/_/chang dang bcas nas bsres nas ni/_/pad+ma gcig tu 
[\[15b.6\]]sbyin sreg bya/_/sngags pas yul ni rnyed par 'gyur/_/sum brgya ya ni tshad kyis so/_/'bum phrag gsum gyi sbyin sreg gis/_/'dzam bu gling ni kun tu 'thob/_/'bum phrag lnga yi dgang blugs kyis/_/gling bdun de yis longs spyod 'gyur/_/rtse zhing dngos grub rgyal dbang 
[\[15b.7\]]po/_/ji srid snying po rgyas kyi bar/_/rtag par gsung ba'i cho gar gnas/_/skal dman gyis kyang 'grub par 'gyur/_/de ltar gsungs pa'i sbyin sreg ni/_/sngags dang rgyud kyi bdag nyid che/_/dpal khrag 'thung mngon par 'byung ba las gling bdun gyi 'khor los sgyur 
[\[16a\]]
[\[16a.1\]]ba'i rgyal po'i sbyin sreg gi cho ga'i le'u zhes bya ba ste nyi shu pa'o//_//de nas mngon spyod kyi ni las/_/'dod pas dpa' bo rnams ni bsten/_/dug khrag tsha ba'i mar khu dang /_/mi yi rus pas sbyin sreg bya/_/tsher ma'i me ni rab tu 
[\[16a.2\]]sbar/_/de bzhin 'bras bu phub mar ldan/_/khro ba rgyas shing skra yang grol/_/gcer bu kha yang lho ru bltas/_/sngags pas gos ni nag po byas/_/nyi ma phyed na me la ni/_/drag po las kyi sbyin sreg bya/_/gtum po'i me la sems gcig gis/_/ji ltar nub 
[\[16a.3\]]mo'ang bya ba yin/_/sngags kyi mtha' ni ming dang sbyar/_/nus pa grol zhing myur bar dgug_/stobs ldan sde dang bcas pa ni/_/mngon spyod kyis ni gsad par bya/_/pho nya de nyid rnal 'byor bdag_/'grub par 'gyur bar the tshom med/_/'di ni gsad pa'i las yin 
[\[16a.4\]]te/_/phyi nas lha la bzod par gsol/_/'o ma bil ba sbrang rtsi mar/_/til dang ldan pas dgang blugs bya/_/de ltar dpa' bo rab tu ni/_/yang dang yang du sngags 'di bzlas/_/de nas bskrad pa rab tu bshad/_/nyi ma gzhan la las brtsams te/_/bya rog sgro 
[\[16a.5\]]yis sbyin sreg bya/_/dri chen ro ni rgya chen dang /_/sha za'i shing gis me sbar te/_/rlung phyogs kha ni bltas te bskrad/_/bdag nyid du ni gnas nas ni/_/zhag bdun gyis ni the tsom med/_/rnam par sdang ba bshad par bya/_/sngags pas nim pa'i 'dab ma dang /_/
[\[16a.6\]]sbrul gyi pags brjes yang dag ldan/_/bya rog 'ug pa'i tshang dag dang /_/smyo byed me ni rab sbar te/_/brgyad lhag brgya ni gzhug par bya/_/'jigs pa thams cad rnam par dbye/_/gnyen dang bshes rnams gtong bar 'gyur/_/dgug pa'i don du sbyin sreg ni/_/
[\[16a.7\]]mtshan gyis 'di bzhin bsam gtan bya/_/seng ldeng me ni rab tu sbar/_/dus gsum du ni sbyin sreg spyod/_/de yi ming ni lan cig blang /_/de la sngags kyis sbyor ba ste/_/rtag tu sngags pas sbyin sreg bya/_/nges par thams cad 'gugs pa yin/_/sngags 
[\[16b\]]
[\[16b.1\]]pas nub mo sbyin sreg bya/_/'dod pas pho nya bcas pa ru/_/de yis thams cad 'grub par 'gyur/_/phyag rgya yi ni rjes 'jug pas/_/phyag rgya yi ni sbyor bar 'grub/_/rtag tu rgyal po dbang po dang /_/yang dag sangs rgyas pha rol gnon/_/ye shes 
[\[16b.2\]]gzugs ni rnal 'byor che/_/'dod gzugs mar ni gyur pa ste/_/lha mo chen mo lha ma yin/_/klu mo nyid kyi bu mor 'dod/_/srin mo dang ni nye srin mo/_/dri za dang ni gnod sbyin mo/_/mi rnams nyid ni thams cad du/_/'jig rten gsum ni dbang du 'gyur/_/drug 
[\[16b.3\]]cu rtsa bzhi rab sbyar bas/_/rnal 'byor phyag rgya la ni rtse/_/bza' dang btung dang rnyed dang 'jigs/_/'di rnams kun ni yongs su gtang /_/de nyid don dam ye shes te/_/de nyid don dam go 'phang yin/_/de nyid don dam sangs rgyas nyid/_/de nyid don dam bde ba ste/_/
[\[16b.4\]]gzhan du yod par mi brjod do/_/dam tshig nye bar spyad pa yin/_/rtag tu gnyis med phyag rgyar bcas/_/pho nya mchod pas rab tu 'phel/_/sgrub pos mchod pa tsam gyis ni/_/dngos grub kun ni shin tu byed/_/pho nya smad par mi bya ste/_/sgrub pos thams cad 
[\[16b.5\]]'gugs pa yin/_/rgyab dang smad dang bcas pa dang /_/longs spyod sdig pas gos mi 'gyur/_/pho nyas lhan cig skyes dngos grub/_/gsang ba'i mchod pa rab tu 'phel/_/rnal 'byor sbyor bral mi bya ste/_/'di rnams sngags ni smras pa yin/_/dpal khrag 
[\[16b.6\]]'thung mngon par 'byung ba las phrin las bzhi'i sbyin sreg gi cho ga'i le'u zhes bya ba ste nyi shu rtsa gcig pa'o//_//de nas yang dag bshad par bya/_/ro langs chen po sgrub pa'i thabs/_/dpal ldan khrag 'thung rnal 'byor che/_/'khor lo kun la rnam par 
[\[16b.7\]]gnas/_/mi yi mar khu de yi sha/_/sreg blugs brgya rtsa brgyad blugs bya/_/de ru rdo rje phag mo byin/_/mkha' 'gro ma yi 'khor gyis bskor/_/ro langs srin pos yang dag gang /_/bsregs pa rgod cing 'jigs par byed/_/ce spyang sna tshogs nga ro che/_/yongs su 
[\[17a\]]
[\[17a.1\]]bskor nas 'jigs par sgrogs/_/srin pos bkram nas sdigs par byed/_/'jigs pa'i dbyangs kyis sdigs par byed/_/de mthong 'jigs par mi bya ste/_/lus kyi sngags kyi nga rgyal bya/_/dpa' bo chen po legs zhes brjod/_/bdag nyid 
[\[17a.2\]]rdo rje sems brtul zhugs/_/sgrub po yid la ci 'dod pa'o/_/de la mchog ni brgya ster te/_/de yi gnas su dpa' bo 'gro/_/rnal 'byor ma yis yongs su bskor/_/de nas de ma thag nyid du/_/'jig rten gsum la spyod par 'gyur/_/rang nyid lha yi lus su skye/_/dpal 
[\[17a.3\]]chen skal bzang 'dod pa'i gzugs/_/rtag tu de bzhin gshegs pa kun/_/nam mkhar kun tu spyod pa nyid/_/nad dang 'chi ba rnam par spang /_/gnas kun la ni spyod pa ste/_/'di rnams las ni dam pa mchog_/rnal 'byor ma dang dpa' bos bshad/_/gnas 
[\[17a.4\]]las rnam par rgyal bar 'grub/_/de nas dpal chen las rgyas byas/_/rdo rje sems dpa' bdag nyid che/_/rdo rje sems dpa'i go 'phang 'thob/_/de yi las ni rab tu 'grub/_/gang gis bzlas med rgyud kyang med/_/spyod pa med cing smyung ba med/_/yid kyis ma lus 
[\[17a.5\]]par byas nas/_/sems dpa' chen po 'grub par 'gyur/_/dpal khrag 'thung mngon par 'byung ba las ro langs chen po'i sgrub thabs kyi cho ga'i le'u zhes bya ba ste nyi shu rtsa gnyis pa'o//_//de nas dgug pa bshad par bya/_/mdor bsdus pa ste rgyas par min/_/
[\[17a.6\]]bdag nyid khrag 'thung rnal 'byor gyis/_/'grub par 'gyur te the tsom med/_/thod pa dum bu gcig pa ste/_/skyon kun med cing mdzes pa la/_/bsgrub bya'i lus ni bri bar bya/_/de bzhin brgya phyed 'dab ma la/_/sngags dang ming ni lhan cig tu/_/khrag chen dang ni 
[\[17a.7\]]mnyes nas su/_/gser gyi smyu gus nang du bri/_/sngags ni gi wang khu bas so/_/steng nas 'khor lo kha sbyor yin/_/snying po bzlog ste bsgrub par bya/_/sngags ni bzlas shing gzhug par bya/_/sngags pas nam phyed du gnas te/_/'dab ma gcig ni yang dag 
[\[17b\]]
[\[17b.1\]]blang /_/lus kyi sngags kyi nga rgyal gyis/_/'dab ma brgya ni sbyin sreg bya/_/sems kyis yid la ci 'dod pa/_/sbyin sreg pho nya'i ye shes dang /_/gtor ma sbyin pa'i bye brag dang /_/gnyis med ye shes rnal 'byor gyis/_/phyag rgya bcing ba bsam par bya/_/
[\[17b.2\]]bsgrub bya de yis 'gugs par 'gyur/_/rgyal po'i bu mo bud med mchog_/'khor los sgyur bar bcas pa dang /_/gzhan du bya ba brtag mi dgos/_/dngos grub 'di rnams mchog tu gsang /_/rnal 'byor mchog ni mngon du bsgrub/_/mdun du dgyes byed 
[\[17b.3\]]mchog gis so/_/yang na las mchog dam pa dag_/sgrub pos bsgrub bya'i lus dag ni/_/tsan dan dmar po'i rang bzhin las/_/gzugs brnyan dag ni rab tu byas/_/rang gi khrag dang gi wang gis/_/mngon par bris te snying gar gzhag_/tsha ba gsum gyis 
[\[17b.4\]]lus ni byug_/zangs kyi khab kyis bsgrub bya yi/_/snying dang lte ba gsang ba ru/_/gnas gsum dag ni phug pa ste/_/nam phyed kyi ni dus dag tu/_/snying po'i sngags ni go bzlog bzlas/_/gang 'dod de ni 'gugs par 'gyur/_/seng ldeng me la de srid 
[\[17b.5\]]gdung /_/sngags ni rjes su dran pa yis/_/bsgrub bya myur du 'ong bar 'gyur/_/gnas der sangs rgyas 'jig rten sogs/_/rdo rje sems dpa' dag kyang ni/_/rlung gi shugs kyis 'ong bar 'gyur/_/sngags 'di dag ni dran tsam gyis/_/'jig rten 
[\[17b.6\]]gsum ni dbang du 'gyur/_/nam mkha'i bya yang lhung bar 'gyur/_/shing rnams kyang ni gus par 'gyur/_/chu ni rgyun las ldog pa ste/_/'khrul 'khor dang ni glang chen dang /_/rta dang sbrul dang spre'u dag dang /_/mtsho yi rlabs ni 'ching bar byed/_/ji ltar thang la 
[\[17b.7\]]'gro ba bzhin/_/de ltar chu la 'gro bar 'gyur/_/gser gyi btsag gis b+ha ga bri/_/de steng lag pa g.yon pa ni/_/bzhag ste brgya rtsa brgyad bzlas bya/_/gang gi ming ni gzung na ni/_/de ni de ma thag tu 'ong /_/rang gi mal stan la gnas te/_/lag pa g.yon par rang 
[\[18a\]]
[\[18a.1\]]rtags gzung /_/gang gi ming brgya rtsa brgyad bzlas/_/de ni de ma thag tu ni/_/sangs rgyas dkar mo de bzhin du/_/rab tu 'dod par 'gyur ba yin/_/dpal ldan rdo rje phag mo ni/_/dran pas 'jigs par 'gyur ba ste/_/bzlas shing brtse bas sbyar 
[\[18a.2\]]bas ni/_/rig pa kun yang rmongs par byed/_/gang gis rig pa sbyor dan pas/_/'jig rten gsum ni dkrug par bya/_/rig pa 'di rnams zhes bya ba/_/dpal ldan phag mo zhes bya ba/_/rmongs dang dbye ba 'di rnams ni/_/khams gsum dbang du byed pa'o/_/
[\[18a.3\]]bklags shing bshad pas dngos grub sogs/_/dngos grub kun byed 'jigs pa yin/_/bshes dang bu mo rigs segs la/_/sngags 'di brjod par mi bya'o/_/thams cad ci bgyir 'gyur ba ste/_/sgrub po mthong bas nges par ltung /_/mi mo'i mtshams las 'dzag 
[\[18a.4\]]'gyur te/_/rtag tu ngo tsha btang bar 'gyur/_/gos med skra ni grol ba dang /_/nu mkhrang bdag nyid gzhan dbang 'gyur/_/lus la reg pa mtha' dag dgod/_/de bzhin gshegs pa dang mnyam 'gyur/_/dpal khrag 'thung mngon par 'byung ba las dpal rdo rje phag 
[\[18a.5\]]mo'i rtsa ba'i sngags kyis dgug pa'i cho ga'i le'u zhes bya ba ste nyi shu rtsa gsum pa'o//_//de nas kun tu 'bad pa yis/_/phyag rgya chen po rab sgrub pa/_/gang gis rnam par shes tsam gyis/_/sgrub pos dngos grub thob par 'gyur/_/mche gtsigs ma yi phyag rgya yis/_/
[\[18a.6\]]sgrub po 'dod pa'i tshul gyis su/_/sa rnams kun la nges par spyod/_/lha dang lha min mi rnams ni/_/thams cad dkrugs nas de yis ni/_/'dod pa'i dngos grub rab tu ster/_/brtul zhugs med cing smyung ba med/_/bsam gtan dang ni ldan pa med/_/rjes su 
[\[18a.7\]]dran pa tsam gyis ni/_/'jig rten gsum ni dbang du 'gyur/_/gang gis skye ba'i go 'phang mthong /_/lus la sa bon bkod pas ni/_/'jigs shing skrag la brgyal bar 'gyur/_/rnam par rmongs shing 'dzum pa ste/_/'dod pas myos pa'i skye bo rnams/_/bud med 
[\[18b\]]
[\[18b.1\]]nyid du gyur pa ni/_/sgrub pos mthong bas dgyes par 'gyur/_/sems ni rab tu myos par song /_/rig pa 'di zhes bya ba ni/_/dpal ldan rdo rje phag mo las/_/nges pa ru ni 'byung ba ste/_/sems can thams cad dkrug pa yin/_/rang 'byung sangs 
[\[18b.2\]]rgyas kyis ni gsungs/_/sna tshogs rig pa de yis ni/_/lan cig bzlas shing bsgrub par bya/_/de bzhin gshegs pa 'dra bar ni/_/'jig rten pa yis mthong bar 'gyur/_/rig pas 'gugs shing de nas 'ong /_/de ma thag tu brgyal ba dang /_/ltung zhing 'chi 
[\[18b.3\]]bar 'gyur ba yin/_/gsungs pa'i 'dab ma yang dag blang /_/'khor lo bdag gis mngon par bri/_/bya rog sgro yi smyu gus ni/_/mig gi chu yis yang dag bri/_/gang gis rlung gis 'thor ba ru/_/snying po bzlog la bzlas pa bya/_/steng du rlung gi 'khor ba ste/_/
[\[18b.4\]]brgya byin yang ni skrag par 'gyur/_/dgra bo la ni mngon spyod do/_/dpal khrag 'thung mngon par 'byung ba las rdo rje phag mo'i go bzlog pa'i snying po'i dgug pa dang bskrad pa'i cho ga'i le'u zhes bya ba ste nyi shu rtsa bzhi pa'o//_//de nas mkha' 'gro ma yi ni/_/mtshan 
[\[18b.5\]]ma ru ni 'gyur ba ste/_/pro tang gi ni phyag rgya zhes/_/gnyis pa pra ti pro tang gi/_/bde 'am zhes ni bya ba yin/_/phyag rgyar yang ni 'gyur ba ste/_/dpa' bo chen po'i brda yin no/_/ga min zhes bya ba ni 'gro ba yin no/_/A ga ma zhes bya ba ni 'ong ba'o/_/de hi zhes bya 
[\[18b.6\]]ba ni chang gi btung ba'o/_/gri h+yaM ni gnas so/_/tsa ru ka ni ston mo med ces bya'o/_/bru tsa naM zhes bya ba ni gtor ma'o/_/tsa ru ka ni khyim 'di zhes bya ba'o/_/na zhes bya ba bzang ba'o/_/pu ta ka zhes bya ba gtor ma'o/_/bun dzan+ti zhes pa kun tu mdzes pa'o/_/tsa ra ka ni 
[\[18b.7\]]mnyam par 'gro ba'o zhes bya bar gsungs so/_/sma ra na ma ni ngag gis bshig pa'o/_/ka t+ya ni bu mo'o/_/Da ha ni 'o byed pa'o/_/g+ha d+ha ni g.yogs pa'o/_/swa ra sha ni g.yon pa'o/_/e tad ta ni bza' ba dang bca' ba'o/_/bal ni ka ni dam tshig go/_/si ra ni mchod 
[\[19a\]]
[\[19a.1\]]pa'o/_/A li kaM bden par gsungs pa'o zhes gsung bar 'gyur ba'o/_/lA la ni khro ba zhes gsung bar 'gyur ro/_/sa sra ba NaM rna ba zhes gsungs so/_/sa ta ni srog ces su shes par 'gyur ro/_/shA s+t+ri ni chung ma zhes su gsungs so/_/b+ha gi ni 
[\[19a.2\]]bu mo dang sbyor bar 'gyur ro zhes su brjod par 'gyur ro/_/a shwa tAM ni bud med kyi nu ma'o/_/ba laHta ka ni skyes bu'o/_/ba la ha ka ni de dag 'khrud pa'o/_/kA na tA ni ma'o/_/tA li ka ni mkha' 'gro ma'o/_/ka n+ya ni 'dod pa'i skyes bu'o/_/me ra ni yod pa'o/_/bA sa ka ni 
[\[19a.3\]]dkyil 'khor ro/_/na ra ka zhes pa dur khrod do/_/ka khI ni sgo'o/_/shab ni bram ze'o/_/bi ra d+hi ni rgyal rigs so/_/tsa ra d+hi ni rje rigs so/_/ku ra ni dmangs rigs so/_/an ta s+thaM ni gtum mo'o/_/gr-i he ni phyugs so/_/hi hi zhes pa gsod pa'i ston mo'o/_/
[\[19a.4\]]DA ki ni 'dus pa'o/_/u da kaM ni zla ba'i btung ba'o/_/gr-ih+Na ni phyag rgya rnams so/_/dzi hwa ni ro'o/_/so la reg pa ni ltogs pa zhes brjod pa'o/_/an traM zhes pa ni 'grangs pa'o/_/gan+da ba si ni gnas pa'o/_/bi ma la zhes pa ni che ge mo'i gnas so/_/kir Na ni 
[\[19a.5\]]me tog go/_/rgod pa ni khro bar brjod pa'o/_/laM po da raHso zhes par gsung bar 'gyur ro/_/mu kha ni tshos mkhan du 'gyur ro/_/dzi hwa ni mi 'jigs par gsungs so/_/a da na ni so'i phreng ba'o/_/d+hA dza ni tshan d+ho ha'o/_/tsa la ni rlung ngo /_/pa shu ni [{]ri dgas [,]ri dwags [}]so/_/
[\[19a.6\]]mI sa yan ti ni dkyil 'khor ro/_/sa maM ni bzhi mdo'o/_/go ta ni khrag go/_/ma hA Sha ba sa ni mi 'gyur ba chen po'o/_/a hi zhes bya ba ni dbang phyug chen po'o/_/si d+ha ni rnam grangs so/_/kha la reg na ltogs pa zhes pa'o/_/so la reg pa ni tshim zhes pa'o/_/
[\[19a.7\]]aD+h+ya ni dbul po zhes su gsungs so/_/gsang bar reg na 'khrig pa'o/_/brla la reg na gyis zhes pa'o/_/'og tu bltas na med ces pa'o/_/steng du ces pa'o/_/mkha' 'gro ma rnams kyi mtshan ma'o/_/dpal khrag 'thung mngon par 'byung ba las 
[\[19b\]]
[\[19b.1\]]gsang ba'i brnga'i cho ga'i le'u zhes bya ba ste nyi shu rtsa lnga pa'o//_//de nas mchod pa'i bye brag rnams/_/g.yon nas byung bas bya ba ste/_/cho ga shes nas phyag gi lan/_/dpa' bo rnal 'byor ma las byung /_/sa ni spyan mar bshad pa yin/_/chu khams mA 
[\[19b.2\]]ma kI ru brjod/_/gos dkar mo dang sgrol ma ni/_/me dang rlung du rnam par gnas/_/'o byed ma ni stong pa'o/_/de bzhin pha rol phyin pa'o/_/mdzub mo'i lcags kyu'i spyan ma ste/_/mthe bong mA ma kI ru brjod/_/gung mo gos dkar mo ru brjod/_/mthe'u chung 
[\[19b.3\]]la ni sgrol mar sbyar/_/ming med la ni pha rol phyin/_/dpa' bo rnal 'byor dbus su mthong /_/gnas la sogs pa'i rnal 'byor ma/_/thams cad rgyab tu gshegs su gsol/_/de ltar g.yon pa khyad par can/_/slob ma rnams ni bdag nyid che/_/rdo rje 
[\[19b.4\]]sems dpa' thabs chen dang /_/de bzhin gshegs pa rnam snang mdzad/_/gsum pa pad+ma gar dbang phyug_/bzhi pa he ru ka ru brjod/_/lnga pa nam mkha'i snying po ste/_/drug pa la ni rta mgrin no/_/de bzhin khro bo'i rdo rje mchog_/'khor lo'i gnas 
[\[19b.5\]]la blta bar bya/_/bya ba thams cad sgrub pa la/_/rang ming brjod pa'i sngags dang ni/_/hU~M hU~M phaT yig sbyar ba yin/_/gshin rje'i phyogs nas brtsams nas ni/_/ji srid bden bral gyi ni bar/_/g.yon pa'i kun spyod 'di rnams 'dod/_/mkha' 'gro ma ni mnyam par gnas/_/
[\[19b.6\]]'di rnams rang gi rigs dang ni/_/phyag rgya dang ni kha dog rigs/_/rigs kyi rig pa yi ge nyid/_/gang phyir de yi rigs su 'gyur/_/rang gi phyag rgya bcings pa yin/_/smra ba rang gi rigs ni brjod/_/bud med gang zhig g.yon du 'gro/_/rtag tu mkha' 'gro ma ni g.yon/_/
[\[19b.7\]]ngag ni rab tu chen por smra/_/g.yon pa'i lta bas kun tu blta/_/bud med rnams la dgyes par smra/_/de ni dam tshig zhes su brjod/_/bud med rnams la gsol ba gdab/_/rigs kyi sa bon rab tu brjod/_/rigs kyi bya ba gtang mi bya/_/rang gi bstan bcos brjod 
[\[20a\]]
[\[20a.1\]]mi dor/_/rang gi rigs kyi rig pa bzlas/_/de bzhin du ni dam tshig bstan/_/gang zhig phyag ni byed pa ni/_/rtag tu g.yon pa yis ni bya/_/bud med rnams dang mthun par bya/_/de yis nges par bden par 'byung /_/rkang pa g.yon pa'i mthe bong 
[\[20a.2\]]gis/_/sa la brko zhing ri mo 'dri/_/lag pa g.yon pa rang phyogs kyi/_/spyi bo la ni 'drud par byed/_/de yis rang gi rig pa dran/_/sgrub po'i lus la phan pa yin/_/mkhur tshos dang ni kos ko dang /_/sna la snyim pas reg pa yin/_/logs su blta zhing sngags 
[\[20a.3\]]bzlas dang /_/lan cig rig pa la ni blta/_/rnal 'byor ma ni bde bar 'gro/_/gang gi dam tshig nges pa yi/_/mkha' 'gro ma rnams rnyed par dka'/_/rnal 'byor ma rnams de bzhin no/_/bdud rtsi lnga ni bden par 'gyur/_/dngos grub kun byed mdzes pa'o/_/mkha' 
[\[20a.4\]]'gro ma rnams rigs dang ni/_/'di ru dpa' bo la sogs mtshan/_/thod pa bla re mche ba dang /_/'khor lo rgyal mtshan ral gri dang /_/rtse gcig tu ni brgyad par brjod/_/mkha' 'gro ma yi rigs phyag rgya/_/dpa' bo sgrub pa rab tu grags/_/dpal ldan rdo rje phag 
[\[20a.5\]]mo yi/_/rigs las yang dag byung ba yin/_/rnal 'byor chen po dbang phyug gtso/_/gang zhig rtag tu sha la sred/_/mkha' 'gro thabs kyi nga rgyal gyis/_/zad pa med cing khyad par med/_/de bzhin gshegs pa'i rigs su 'byung /_/'jigs pa med cing ngo tsha 
[\[20a.6\]]med/_/thams cad dus su 'gyod pa med/_/mchod pa byed par 'dod pa ste/_/sgrub pos mtshan ni thog thag tu/_/gzhan la nam yang bshad mi bya/_/dpal ldan khrag 'thung mngon par 'byung /_/zhes bya gang gis bklags pas 'grub/_/sgrub pos dka' ba med 
[\[20a.7\]]pa ru/_/sa 'og tu ni 'gro bar 'gyur/_/sems can la ni phan dang gnod/_/yul kun la ni skyes pa la/_/ji ltar rim pa zhi dang rgyas/_/dpal khrag 'thung mngon par 'byung ba las lag pa'i brda dang rnal 'byor ma'i mtshan ma dang /_/phyag rgya'i mtshan ma'i cho ga'i 
[\[20b\]]
[\[20b.1\]]le'u zhes bya ba ste nyi shu rtsa drug pa'o//_//de nas yang dag bshad bya ba/_/mngon sum dngos grub ster ba dang /_/gang gis bris pa tsam gyis ni/_/rdo rje sems dpa'ang brlag par 'gyur/_/ro dang btsun mo'i 'dzag pa las/_/rab dang 'bad pas 
[\[20b.2\]]yang dag blang /_/bcu bzhi dang ni nag po'i brgyad/_/ro bsregs khung bu'i sol ba yis/_/thams cad rdo rje zhal bzhi pa'i/_/sngags ni rab tu chud par bya/_/sgrub pos gang zhig gnas su ni/_/lan bdun bzlas la brkos la gzhug_/nyi ma bdun gyis 
[\[20b.3\]]nges par 'gyur/_/gshin rje'i gnas su 'gro bar 'gyur/_/de bzhin rig pa'i stobs kyis ni/_/lus la mngon par brgyan byas pa/_/de yang yid kyi rnal 'byor gyis/_/mngon spyod kyis ni 'chi bar 'gyur/_/de ltar cho ga yang dag ldan/_/thams 
[\[20b.4\]]cad las ni bsgrub par 'gyur/_/rang nyid kyis ni sngags gzung na/_/bskal pa bye ba brgyar yang ni/_/'grub pa dag tu yang mi 'gyur/_/de kho na nyid bsdus pa dang /_/dpal mchog dang po'i 'khor lo sdom/_/rdo rje 'jigs byed la sogs par/_/man ngag 
[\[20b.5\]]nye bar 'gro ba ni/_/lus kyi dbus na yod pa ste/_/rdo rje khrag 'thung ye shes ni/_/sgrub pos gang gis mi shes pa/_/gang zhig brtul zhugs yun ring yang /_/de las dngos grub med par 'gyur/_/'di ru las mchog shes par bya/_/sngags gzhan rgyas pa ci zhig dgos/_/
[\[20b.6\]]'di rnams kun ni yongs su btus/_/rab tu 'bad pas 'di ru gzung /_/sgrub pos gang dang gang gis ni/_/bsgom dang bzlas pa brtsams pa yin/_/de dang de yis rnal 'byor bdag_/'dod pa'i 'bras bu thob par 'gyur/_/ji ltar nor bu dang bdag_/rdzas la 
[\[20b.7\]]brten nas gzugs ni 'dzin/_/de ltar dpal ldan khrag 'thung rgyal/_/bsam gtan yang dag mchog tu 'gyur/_/dngos po gang dang gang dag la/_/mi rnams yid ni yang dag sbyor/_/de dang de yi rang bzhin 'gro/_/sna tshogs gzugs can nor bu 'dra/_/sgrub po rnal 
[\[21a\]]
[\[21a.1\]]'byor gzhon la 'dod/_/bskal pa bye ba brgyas mi 'grub/_/bya ba'i rgyud kyis bsgrub pa la/_/dpa' bos rab tu sbyor ba sbas/_/ji srid snying po rgyas kyi bar/_/de dang de ni nyon mongs 'gyur/_/dpal khrag 'thung mngon par 'byung ba las 
[\[21a.2\]]nang gi bsam gtan dang bzlas pa rnam par dag pa'i cho ga'i le'u zhes bya ba ste nyi shu rtsa bdun pa'o//_//de nas sngags shes shin tu gsang /_/sbyor shes de nyid rnal 'byor brtsam/_/'gro ba kun ni rmongs pas khyab/_/kr-i ya'i lam la sgrub pa yis/_/bskal pa 
[\[21a.3\]]bye ba brgya yis kyang /_/de la 'bras bu thob pa med/_/sngags rnams 'di ni thams cad ni/_/dpa' bo dag gis sbas pa ste/_/de nas rnal 'byor shes pas sngags/_/gcig min yi ge ma lus pas/_/sbas nas yang ni thams cad la/_/brtson 'grus 
[\[21a.4\]]stobs kyis pha rol gnon/_/dpal ldan khrag 'thung mnyam bkug ste/_/slob dpon bdag nyid chen pos ni/_/myur du dngos grub skye bar 'gyur/_/de ltar rtags ni ston pa'o/_/phyag rgya dang sbyor sgrub ba pos/_/nyon mongs med las 'grub par 'gyur/_/dam 
[\[21a.5\]]tshig med pas bklags pa dang /_/gang gis nam yang nyan pa de/_/ngan pa'i bdag nyid can gyis 'joms/_/rnal 'byor ngan 'gro'i lam du 'gro/_/'jig rten g.yon la spyod pas dran/_/g.yon pa'i sngags las kun tu dmigs/_/thams cad g.yon pas kun tu bya/_/
[\[21a.6\]]dngos grub kun ni rab tu ster/_/rnal 'byor ye shes sbas nas ni/_/kr-i ya'i bstan bcos la ni 'jug_/rab tu 'bad pas sgrub pa pos/_/de dang des ni 'grub par 'gyur/_/dpal khrag 'thung mngon par 'byung ba las sbas pa'i sngags dang dam tshig srung ba'i cho ga'i 
[\[21a.7\]]le'u zhes bya ba ste nyi shu rtsa brgyad pa'o//_//de nas gsang ba'i gnas bzhi dag_/yang dag bsdus te bshad pa yin/_/ba lang lci ba skam po dang /_/de bzhin lhag ma mgo skam dang /_/ro bsregs bzhi yi mgo ri dang /_/'byung ba chen po bzhi pa'o/_/
[\[21b\]]
[\[21b.1\]]'bum la phyed dang brgya yis dman/_/dkyil 'khor dag ni bzhengs pa ste/_/gsum mtha'i thig le'i steng du'o/_/bzhi pa'i mtha' ni rab tu sbyar/_/'bum mthar nyi shu rtsa bzhi'i phyed/_/bden pa gnyis la mnyam par brten/_/rtag tu drug cu rtsa bzhi mchod/_/'dod 
[\[21b.2\]]pa'i don kun 'grub par 'gyur/_/'jig rten dbang phyug thang shing la/_/mi gang mnyam par spyod pa'i mchog_/sdig kun rnam dag bdag nyid do/_/'jig rten 'di dang pha rol du/_/sangs rgyas nyid mthong skad cig gis/_/ha gnyis thog mar dbang phyug dang /_/ha 
[\[21b.3\]]gnyis bzhi yi khro bo ste/_/sa ra sa ni nyid dag dang /_/ngang pa dang ni ka ran dang /_/khrung khrung dang ni chu skyar dag_/sngags bya chen por brjod pa ste/_/mkha' 'gro ma yi gtor ma spyod/_/dkyil 'khor la ni dngos grub sgrub/_/sngags pas lan cig tu ni brjod/_/gzugs 
[\[21b.4\]]can mi ni myur du 'ong /_/dgug cing dbang du 'gyur ba ste/_/ji srid 'tsho bar 'gyur ba ste/_/bud med stong gis yongs bskor nas/_/sgrub pos sa yi steng du rtse/_/dpal ldan rdo rje phag mo ni/_/gro gar gi wang gis bris te/_/rtag tu sgrub po'i spyi bor btags/_/kun gyi khrag 
[\[21b.5\]]'thung 'dra bar mthong /_/gos dmar yongs su bgos nas ni/_/sgrub pos mtshan ni thog thag tu/_/chu la yongs su bzlas nas ni/_/shing la bsnun na me tog lhung /_/skyes pa bud med phrag pa la/_/lag pa bzhag ste bzlas nas ni/_/rdo rje phag mo dbang du 'gyur/_/man shing 
[\[21b.6\]]la lan nyi shu bzlas/_/rkang pa la byugs mgo gnon 'gyur/_/go ro tsa na la lan nyi shur mngon par bzlas pa byas nas gang thig ler byas pa de thams cad skye bo kun gyis byams par 'gyur/_/rgyal rigs nang du 'jug na sku drin chen por 'gyur ro/_/mig sman la lan brgyad 
[\[21b.7\]]brgyar bsngags te/_mig la mig sman byugs na mi snang bar 'gyur ro/_/yungs kar la lan bdun mngon par bsngags te/_skyes bu la bsnun na shing du 'gyur ro/_/yid kyis ni grol bar 'gyur ro/_/chu la yongs su bzlas nas bsnun na khrag 'dzag par 'gyur ro/_/sgrub 
[\[22a\]]
[\[22a.1\]]pa po yi sngags 'di yis/_/ston mo'i bya ba bza' ston mo/_/kun nas kun tu thams cad du/_/rnal 'byor ma ni dgyes par 'gyur/_/thal ba la yongs su bzlas nas gzhan gyi rigs la bsnun na rengs par 'gyur ro/_/gos la brgyad brgyar yongs 
[\[22a.2\]]su bzlas te mdud pa bcings na gos shin tu mang bar 'gyur ro/_/de ltar nor dang gos dang /_gzhan yang btung ba la sogs pa mang por 'gyur ro/_/chu la bzlas te chur blugs na chu skam par 'gyur ro/_/thal ba la yongs su bzlas te zho la bsnun na khrag tu 'gyur ro/_/yid 
[\[22a.3\]]kyis bzlas na thams cad grol bar 'gyur ro/_/dur khrod kyi thal ba la brgyad brgyar mngon par bsngags te thig le byas na mi snang bar 'gyur ro/_/mar la yongs su bzlas te mnyes nas sgo la reg na sgo rang 'byed par 'gyur ro/_/bum pa la yongs su bzlas te chus bkang na 
[\[22a.4\]]mi mthong bar 'gyur ro/_/yid kyis ni grol bar 'gyur ro/_/lcags kyi phur bu la mngon par bsngags te/_'o ma can gyi shing bcad nas yam shing la lan cig byas te/_gang gi ming dang sngags brgyad brgyar bzlas te bsregs nas/_de'i thal ba blangs te skyes 
[\[22a.5\]]pa la byugs na bud med du 'gyur ro/_/tsan dan la yongs su bzlas te bsnun na brlag par 'gyur ro/_/lan tsha la yongs su bzlas te skyes pas bud med la byin na de dbang du 'gyur ro/_/me tog la yongs su bzlas te mi yi lus po la bsnun na smyon par 'gyur ro/_/
[\[22a.6\]]thal ba la yongs su bzlas te thig le byas na gos dang bral bar 'gyur ro/_/yid kyis ni grol bar 'gyur ro/_/skyes pa'am bud med gang gi rkang pa g.yon pa'i rkang rjes kyi rdul blangs te gos la bcings nas gang gi ming bkod de sbas na bcings par 'gyur ro/_/
[\[22a.7\]]skud pa la yongs su bzlas te mdud pa gsum byas nas lan bdun mngon par bsngags pa dgra bo'i dbus su bcug na sbrul du 'gyur te/_de'i mche bas btab nas mi gsod par 'gyur ro/_/slar yang brgyad brgyar bzlas na 'tsho bar 'gyur ro/_/me tog la mngon 
[\[22b\]]
[\[22b.1\]]par bsngags pa byas nas spyi bor bzung na mi snang bar 'gyur ro/_/mi snang bar gyur kyang bud med thams cad kyis mchod par 'gyur ro/_/me tog la mngon par bzlas te mngon par gtor na de nyid du gnas par 'gyur ro/_/yid kyis ni grol bar 'gyur ro/_/'dzim 
[\[22b.2\](]ba'i [,]pha'i [)]gong bu la yongs su bzlas te spyi bor bzung na spyi bo mi mthong bar 'gyur ro/_/yid kyis ni grol bar 'gyur ro/_/dpa' bo'i chu la yongs su bzlas te bsnun na 'gyel bar 'gyur ro/_/yid kyis ni grol bar 'gyur ro/_/phyag rgya yongs su brje zhing bsgos na 
[\[22b.3\]]gzugs yongs su brje bar 'gyur ro/_/dzA ti dang tsam pa ka'i me tog rnams la rtag tu mngon par bsngags pa byas nas gan ti ka dang sbyar ba'i dris 'gugs par 'gyur ro/_/chang yang dri chen du dri 'gyur bar the tshom med do/_/dpal khrag 'thung mngon par 
[\[22b.4\]]'byung ba las dpal rdo rje phag mo'i snying po'i sngags kyi cho ga'i le'u zhes bya ba ste nyi shu rtsa dgu pa'o//_//de nas gsang ba thams cad kyi/_/yid 'ong ston mo la 'dus pa/_/gang zhig yang dag shes pa ni/_/gnyis med ye shes rnal 'byor ra rnams/_/sha dang chang 
[\[22b.5\]]du ldan pa yi/_/ston mo sna tshogs kyis ni 'grub/_/skal ldan mdza' ba'i longs spyod kyis/_/tshe 'di dam par 'grub par 'gyur/_/skyes pa dang bud med kyi gan du song ste rin po che rnams sdud par byed do/_/de phyir bla med dkon mchog gsum/_/shes par 
[\[22b.6\]]bya ste 'grub par 'gyur/_/ka ba gcig dang sgo dgu dang /_/skud pa gsum dang lha rnams ni/_/thams cad gnyis med rnal 'byor gyis/_/rab tu 'grub par the tshom med/_/chu la yongs su bzlas te zla ba'i btung ba la blugs na mer 'gyur ro/_/yid kyis ni 
[\[22b.7\]]grol bar 'gyur ro/_/las rnams thams cad sgrub pa pos/_/de nas ri yi chu blangs te/_/tsan dan dmar po nyid la zla ba drug tu nye bar longs spyad na nad thams cad rnam par spong zhing /_/lo stong phrag gcig tu gson zhing skra dkar dang gnyer ma rnams spong ngo /_/
[\[23a\]]
[\[23a.1\]]sa bon nag po blangs te sngags pas dngos po kun gyi snar blugs nas/_rnal 'byor pas bzlas na gnyer ma dang skra dkar dang mchi ma rnams kyis mi tshugs so/_/tshe nyams pa dang skal ba ngan pa rnam par spong ngo /_/nad thams cad 
[\[23a.2\]]rnam par spangs shing lo stong phrag gcig tu gson par 'gyur ro/_/don rnams kun gyi sgrub pa pos/_/de ltar cho ga yang dag ldan/_/bcom ldan mo yi lus gzugs kyis/_/bzlas dang brtul zhugs bral bas kyang /_/mchog tu 'grub par 'gyur ba yin/_/
[\[23a.3\]]bla ma'i spyod pa sangs rgyas mnyam/_/brtson 'grus ldan zhing pha rol gnon/_/gru gsum gyi ni dkyil 'khor du/_/gal te rgyal po de mchod byed/_/sems can rjes su gzung ba'i phyir/_/de ru rtag tu nga 'dug ste/_/rang byung me tog la sogs pas/_/
[\[23a.4\]]rtag tu bdag nyid mchod par bya/_/dpa' bos zla ba gcig gis 'grub/_/ji ltar rang bzhin de bzhin 'gyur/_/de yi sku drin mchog de nyid/_/rdo rje phag mo'i rnal 'byor ma/_/rnal 'byor chen po'i dbang phyug ste/_/chung ma dga' ba med par 'gyur/_/yid 
[\[23a.5\]]kyis sngags ni yongs bzlas na/_/gnyis med ye shes rnal 'byor gyis/_/sems can thams cad dbang 'gyur zhing /_/dngos grub thams cad the tshom med/_/dpal khrag 'thung mngon par 'byung ba las rnal 'byor ma rnams kyi tshe 'phel ba dang /_mchod pa'i 
[\[23a.6\]]cho ga'i le'u zhes bya ba ste sum cu ba'o//_//de nas gser la sogs pa ni/_/thams cad dgug pa'i mchog yin no/_/sngags rnams kun nas sbas pa ste/_/rnal 'byor rgyud gcig rnal 'byor ldan/_/nor gyi bdag po'i khyim song ste/_/gser gyi chu 
[\[23a.7\]]la lan bdun du/_/mngon par bsngags pa byas nas ni/_/gang gi khyim du gtor byas te/_/lhag mas bdag nyid dbang bskur na/_/nyin zhag bdun na gser rnams 'gugs/_/dpag tshad stong phrag gcig gi sa/_/thig le byas na bsgrub bya 'gugs/_/chu 
[\[23b\]]
[\[23b.1\]]yis slar yang grol ba'o/_/kha T+wAM ga la lan bdun mngon par bsngags pa byas nas de la 'dug na dpag tshad brgyar 'gro ba dang 'ong bar 'gyur ro/_/dur khrod kyi thal ba la lan bdun mngon par bsngags pa byas nas gang blugs pa de dbang du 'gyur ro/_/phaT yig dang 
[\[23b.2\]]bcas pas rgyas btab par 'gyur zhing rengs par 'gyur ro/_/de nas bcom ldan 'das ma dpal rdo rje phag mo'i yid kyis 'dod pa bzhin bzlas na/_'dod pa thams cad ji ltar bsam pa bzhin 'ong bar 'gyur ro/_/nyin zhag bdun la 'bum phrag stong gi sbyin sreg gis 
[\[23b.3\]]dpal 'ong bar 'gyur ro/_/rigs can rnams la sbyin pa ster bar 'gyur ro/_/man shing srang gcig blangs te/_nag po'i phyogs kyi bcu bzhi'i nam phyed na mchod pa byas te/_mar me chen por sbar zhing gtor ma dang lha bshos phul te/_/brgyad brgyar mngon 
[\[23b.4\]]par bsngags nas any+dza na bskus na mi snang bar 'gyur ro/_/dpag tshad stong phrag gcig tu 'gro zhing 'ong bar 'gyur ro/_/de nas ka ra bI ra'i me tog stong phrag gcig tu sbyin sreg byas na nam mkhar lha mo gnas shing bud med thams cad dbang du 'gyur ro/_/
[\[23b.5\]]chu'i nang du zhugs te mar dang sbrang rtsi la stong phrag brgyad du bzlas nas ji srid 'dod pa de srid du sbyin sreg byas na de nas 'dod pa thams cad 'grub par 'gyur ro/_/rkun mo dang rgyal rigs kyis nges par 'tshe ba dang /_rdo rje sems dpa' yang yid kyis bzlas nas rdo 
[\[23b.6\]]rjes nges par 'gyur ro/_/dpal khrag 'thung mngon par 'byung ba las rdo rje phag mo'i yi ge drug gi sngags kyi las thams cad kyi cho ga'i le'u zhes bya ba ste sum cu gcig pa'o//_//de nas gsang chen thams cad ni/_/gzugs ni yongs su brje ba ste/_/rgyud 
[\[23b.7\]]rnams kun la gsang ba ni/_/'di ru gsang ba'i bya ba gsungs/_/ba lang gi spu las thag pa byas te lan bdun mngon par bsngags nas/_gang gi ske la bcings pa de yang ba lang du 'gyur ro/_/de ltar sems can gyi ske la bcings par gyur pa de ni de dang 'dra bar 
[\[24a\]]
[\[24a.1\]]'gyur ro/_/so ba la mngon par bsngags te so ba'i bdag po'i khyim du gtor nas lhag mas bdag nyid dbang bskur bar 'gyur ro/_/nyin zhag bdun gyi so ba thams cad dang nor gzhan kun 'gugs par 'gyur ro/_/dur khrod kyi shing la mchil lham 
[\[24a.2\]]byas te mngon par bsngags nas/_de la mngon par gnas na gang du 'dod pa der 'gro zhing slar yang 'ong bar 'gyur ro/_/bcom ldan 'das ma'i snying po'i yi ge drug pa zlos shing rkang rjes kyi rdul dang thal bar bcas pa la/_lan bdun mngon par bsngags pa byas 
[\[24a.3\]]nas gang la byugs pa de rgyas btab par 'gyur ro/_/yid kyis ni grol bar 'gyur ro/_/sngags bzlas shing spyi bor bcings na gang gis kyang mi mthong bar 'gyur ro/_/gang du 'dod pa der 'gro bar 'gyur ro/_/nyi ma la mngon par bltas te ming dang sngags bzlas na 
[\[24a.4\]]de 'gugs par 'gyur ro/_/zhag gcig gis dpag tshad gcig tshun chad dbang du 'gyur ro/_/zhag gsum gyis dpag tshad bcu tshun chad do/_/zhag bdun gyis dpag tshad nyi khri tshun chad 'gugs par 'gyur ro/_/byi la'i spu dang gang gi ming dang lhan cig sbyin sreg 
[\[24a.5\]]byed na de gza' chen pos gzung bar 'gyur ro/_/gang la des bcings pa de byi lar 'gyur ro/_/de ltar khyi dang bya rog gi rgyus pas srad bu byas te mngon par bsngags na de bya rog tu 'gyur ro/_/de ltar sems can gang gi srad bu blangs te mngon par bsngags nas mgrin pa 
[\[24a.6\]]bcings na de ni de dang 'dra bar 'gyur bar the tshom med do/_/bkrol bas ni grol bar 'gyur ro/_/skyes pa'i skra'i srad bu la lan bdun mngon par bsngags pa byas nas bud med gang gi mgrin pa la bcings na de ni skyes par 'gyur ro/_/de ltar bud med kyi skra la srad bu 
[\[24a.7\]]bsgril te lan bdun mngon par bsngags nas skyes pa gang gi mgrin par bcings pa de ni bud med du 'gyur ro/_/lag pa la lan bdun mngon par bsngags pa byas nas reg na mngal 'pho bar 'gyur ro/_/bkrol bas ni grol bar 'gyur ro/_/de nas bcom ldan 'das 
[\[24b\]]
[\[24b.1\]]ma yid kyis bzlas na rigs thams cad dbang du 'gyur ro/_/rtag tu bzlas na dpal mo skye bar 'gyur ro/_/dpal khrag 'thung mngon par 'byung ba las de nyid sngags kyis gzugs thams cad yongs su brje ba dang /_dbang du byed pa'i cho ga'i le'u zhes bya ba ste sum cu 
[\[24b.2\]]rtsa gnyis pa'o//_//de nas phur bu'i cho ga bshad/_/bram ze'i dmod pa 'dra ba yi/_/rnal 'byor yan lag yang dag blangs/_/gsang ba'i las ni skye bar 'gyur/_/spre'u'i rus pa'i rang bzhin las/_/phur bu sor ni drug par bya/_/lan bdun du ni 
[\[24b.3\]]mngon bsngags te/_/gang gi sgo ru sbas pa ni/_/de yi rigs ni 'chad par 'gyur/_/ba lang glang chen rta dang ni/_/bong bu rnga mo ma he sha/_/gnas pa'i sa der sbas na ni/_/de rnams brlag par 'gyur ba yin/_/mdor bsdus nas ni gsungs pa yin/_/
[\[24b.4\]]gang zhig rtag tu 'di bsgom pa/_/rtag tu mig mi 'dzums par blta/_/gang la bzlas par gyur pa yis/_/de yi mig ni ltung bar 'gyur/_/gang gi ming dang sngags su bzlas/_/de yi khrag ni 'gugs par 'gyur/_/thams cad bdag nyid bcom ldan mo/_/
[\[24b.5\]]rig pa'i mchog ni nyer spyod kyis/_/las ni kun tu bya ba yin/_/ji ltar 'dod pa dpal khrag 'thung /_/rdo rje phag mo'i snying po dang /_/de bzhin nye ba'i snying po'o/_/dpal khrag 'thung mngon par 'byung ba las las kyi cho ga'i le'u zhes bya ba ste sum cu rtsa gsum 
[\[24b.6\]]pa'o//_//de nas yang dag bshad bya ba/_/rnal 'byor ma rnams mchog tu mdzes/_/gsang ba'i bla ma bla med sngags/_/lha rnams kyis kyang rnyed par dka'/_/lha mo kun gyi snying po ni/_/'dod pa'i don kun sgrub par byed/_/b+ha yig bdag gis rab tu 
[\[24b.7\]]gsungs/_/oM yig sa bon zhes su brjod/_/ji ltar e yig sa bon la/_/me yi bu ni gsum pas dbye/_/hU~M phaT yi ge mtha' ru sbyar/_/'di rnams yi ge drug pa'i sngags/_/mdor bsdus nas ni gsungs pa yin/_/gang zhig rtag tu 'di bsgoms pa/_/rnal 
[\[25a\]]
[\[25a.1\]]'byor dngos grub 'bras skal ldan/_/rtag tu de la bud med bzang /_/sgrub po la ni 'ong bar 'gyur/_/'dod pas brgyal bar gyur na ni/_/sna tshogs kun tu 'dzag pa ste/_/sems ni 'dod pas dgyes nas su/_/de rnams kun ni 'ong 
[\[25a.2\]]bar 'gyur/_/rtag tu bzlas na bud med rnams/_/rgan dang gzhon pa dbang du 'gyur/_/byin gyis rlob pa byed par 'gyur/_/rang gi khyim du zhugs nas ni/_/ji ltar 'dod pa bzhin brtag pa'i las 'di nye bar spyad pa ni/_las kun byed par 'gyur ro/_/mtshan thog 
[\[25a.3\]]thag tu bzlas pa byas te/_sgrub pa po shin tu mnyam par gzhag pas pho nya sgrub bo/_/de'i lag mthil du song ba'i dpal sus kyang 'phrog par mi nus so/_/khang stong du zhugs nas nub tu kha bltas te/_stan la 'dug nas gos kyis yol bar byas te/_de la bza' 
[\[25a.4\]]ba dang btung ba'i ston mo byin te/_sman rnam pa lngas spos byas te mar khu chen pos me mar rab tu sbar la stong phrag gcig tu bzlas pa byas te/_de nas rnal 'byor ma thams cad 'ongs nas dkyil 'khor la zhugs te sgrub pa po la 'das pa dang /_ma 'ongs pa dang /_
[\[25a.5\]]da ltar byung ba thams cad ston par 'gyur ro/_/sha dang kha zas kyi lhag mas rnal 'byor ma rnams la gtor ma byin te/_gi'u wang la brgyad brgyar mngon par bsngags nas mig la any+dza byugs na mi snang bar 'gyur ro/_/gang gis nam yang 'di dam tshig med 
[\[25a.6\]]pa la brjod par mi bya ste/_rnal 'byor ma thams cad kun nas 'gro bar 'gyur ro/_/ji ltar dpal he ru ka la mchod pa bzhin/_de ltar slob dpon rab tu 'bad pas mchod do/_/cho ga bzhin du dgyes par byas te dpal he ru ka dgyes par byas nas rnal 'byor ma 
[\[25a.7\]]rnams 'dis dgyes nas mchog ster zhing /_slob dpon dgyes nas thams cad dgyes par the tshom med do/_/dpal khrag 'thung mngon par 'byung ba las/_dpal rdo rje phag mo'i nye ba'i snying po'i sngags btu ba'i las kyi cho ga'i le'u zhes bya ba ste sum cu rtsa bzhi pa'o//_//
[\[25b\]]
[\[25b.1\]]de nas yang dag bshad bya ba/_/phyag rgya chen po rab bsgrub pa/_/sngon bzhin thad ka'i mdun du ni/_/gang gis myur du de 'grub 'gyur/_/yid kyis dbang bskur thob pa ni/_/rnal 'byor chen po la gnas te/_/dngos grub kun kyang phyag rgya ste/_/sgrub pos yang 
[\[25b.2\]]dag mchod par bya'o/_/dpal he ru ka dang rdo rje mkha' 'gro ma rnams 'ongs nas mchog ster bar byed do/_/de la ar+g+ha phul te pus mo sa la btsugs nas lag pa thal mo sbyar te/_sgrub pa'i mchog gis mchod par bya'o/_/sgrub pa po'i lus la 'jug par the 
[\[25b.3\]]tshom med do/_/dpa' bo'i mig ni rab tu gdangs pa dang /_thams cad shes shing gtso bo thams cad byed pa dang /_de nas sgrub pa po mchog 'jig rten gsum du thams cad du 'gro ba'o/_/dpa' bo 'di rnams ye shes che/_/gnyis pa thams cad rnam par 
[\[25b.4\]]spangs/_/gang gis rnam par shes tsam gyis/_/sa dang rgya mtsho ska rags te/_/lha dang lha min mir bcas pa/_/myur du dbang du byed par 'gyur/_/oM shrI he ru kA ya bid ma he bid+yA rA dzA ya d+hi ma he swA hA/_bsgrub bya'i spyi bo la sngags kyi rgyal po 'di bkod pas 
[\[25b.5\]]rengs par 'gyur ro/_/sngags 'di rnams rnam par shes nas stengs su stobs 'dzin par 'gyur ro/_/rgya mtsho'i rlabs dang /_glang po che dang /_spre'u dang /_'khrul 'khor dang /_rta dang /_de bzhin du dmag mi rnams 'dir lus la bkod na rengs par 'gyur ro/_/
[\[25b.6\]]de ltar yongs su bkod pa yis/_/gru gsum dkyil 'khor yang dag ldan/_/dpal ldan rdo rje 'dzin pa yang /_/skad cig tsam gyis 'ong bar 'gyur/_/kha yi dbus su rnam par bkod/_/de bzhin lce dang rkan la'o/_/de ni myur du dge bar 'gro/_/rdo rje sems 
[\[25b.7\]]dpa' mnyam pa yang /_/skad cig gis ni mi smra 'gyur/_/lce yi rtse nas rig pa 'phrog_/'di ru bkod pas 'grub par 'gyur/_/sngags kyi rgyal po snying gar dgod/_/sems ni 'phrog par byed pa yin/_/rkang pa'i mthil nas mgo yi bar/_/nag po'i gzugs 
[\[26a\]]
[\[26a.1\]]ni rnam par dgod/_/dbang po thams cad 'phrog pa ru/_/byed pa ru ni the tshom med/_/las 'di thams cad byed par 'gyur/_/'dod pa'i dngos grub rab tu ster/_/'di rnams de yi dpa' bos gsungs/_/'dod pas sa stengs 
[\[26a.2\]]rnyed par dka'/_/bdag nyid yid bzhin nor bu nyid/_/de nyid bsdus par rnam bshad pa/_/'di yi sngags dang 'dra ba med/_/'di yi las dang mnyam pa med/_/rnam par mi shes pa yis ni/_/cung zad las ni 'grub pa med/_/sngags kyi rgyal po rnam par 
[\[26a.3\]]shes/_/dngos grub thams cad mdzes par byed/_/rang gi lus la rnam par dgod/_/sgrub po shin tu mnyam gzhag pas/_/des ni bltas pas dbang du 'gyur/_/thams cad sgrub po'i gtso bo yis/_/rab tu khros pas gsod par 'gyur/_/brtul 
[\[26a.4\]]bzhin rnam par khros pa yis/_/chu bo dang ni rgya mtsho dang /_/'khrug pa dang ni rgyal rigs dang /_/rkun po me yi 'jigs pa las/_/de yis rdo rje thog tu 'gyur/_/gang der yang dag bris pa yis/_/'jig rten gsum yang g.yo ba dang /_/dngos grub 
[\[26a.5\]]thams cad thob par 'gyur/_/sgrub po mchog tu gyur pa yis/_/dbang dang dgug dang rengs pa yis/_/rnam par sdang ba bskrad dang gsad/_/gang du ming gis bris te gzung /_/thams cad du ni 'grub par 'gyur/_/rdo rje sems dpa' la sogs lha/_/
[\[26a.6\]]mkhas pa yis ni myur ba ru/_/skal med kyis kyang 'grub pa yin/_/sgrub pos rab tu 'bad pa yis/_/'di ni rtag tu skye bar 'gyur/_/'khrug pa dgra dang g.yang sa dang /_/rkun po stag dang glang chen dang /_/seng sbrul rta dang mtshon cha'i bar/_/gza' ni sna 
[\[26a.7\]]tshogs 'jigs pa las/_/thams cad du ni rgyal bar 'gyur/_/de ni rtsod pa med 'dod na/_/sngags pas bri bar bya ba yin/_/dpal khrag 'thung mngon par 'byung ba las phyag rgya chen po sgrub pa'i klu'i las kyi cho ga'i le'u zhes bya ba ste sum cu rtsa lnga pa'o//_//
[\[26b\]]
[\[26b.1\]]de nas bskrad pa yang dag bshad/_/dgra bo stobs kyis dregs pas na/_/steng du 'khor ba'i 'dab ma la/_/mkhas pas bya rog sgro yis bri/_/snying po go bzlog yang dag ldan/_/'byung po'i zhag la brgya ru bzlas/_/steng du 'khor zhing lding ba yi/_/'dab 
[\[26b.2\]]ma phyed dang gnyis las ni/_/bsgrub bya myur du skrod par 'gyur/_/gtso bo rdo rje sems dpa' skrod/_/nim ba pa tra'i khu bar ldan/_/bsgrub bya'i ming dang dam tshig dang /_/snying du sngags kyis chud par bya/_/ma la sbyin sreg bya ba ste/_/brgyad lhag brgya ni 
[\[26b.3\]]yongs su bzlas/_/go bzlog pa yi snying po yis/_/nyi ma phyed dam nam phyed na/_/pho nya 'khor zhing sngags ni bzlas/_/snying po gnyis brgyad lhag pa'i brgyas/_/'di rnams 'khor bar bya ba yin/_/yid kyis brgyad brgyas dgra rnams ni/_/'khrul 
[\[26b.4\]]'khor dag ni gzhug par bya/_/sngags kyi zhags pas bcings pa dang /_/spyi bor dbyug pa yis ni brdung /_/tshangs pa dbang po drag po dang /_/ming dang dgra rnams gsod pa yin/_/zla ba dag ni phyed pa la/_/bsgrub bya'i spyi bor yang dag bris/_/
[\[26b.5\]]thong pa khrag gis bkang ba ni/_/gang gi gnas su de nyid sbas/_/de ma thag tu khrag ni 'dzag_/sngags la sun ni 'byin pa de/_/de nyid kyis ni 'chi bar 'gyur/_/'dod pa'i 'khrul 'khor dang po'i dgra/_/'di nyid stong pa chen po ste/_/dngos grub kun 
[\[26b.6\]]byed mdzes pa yin/_/'di ni khrag 'thung gis ni brjod/_/sngon dang phyi ma dbus dag tu/_/mkhas pas 'jig rten spyod par shes/_/dpal khrag 'thung mngon par 'byung pa las gdug pa thams cad kyi bsam gtan gyi cho ga'i le'u zhes bya ba ste sum cu rtsa 
[\[26b.7\]]drug pa'o//_//de nas char pa dbab pa bshad/_/dpa' bo gnyis med rnal 'byor pas/_/gang gis myur du char 'beb pa/_/klu brgyad pos ni the tshom med/_/mtha' yas dang ni nor rgyas dang /_/de bzhin 'jog po stobs kyis rgyu/_/pad+ma dang 
[\[27a\]]
[\[27a.1\]]ni pad chen dang /_/dung skyong dang ni rigs ldan brjod/_/so so zhing ni re re yi/_/sngags dang rang ming brjod par bya/_/sde tshan drug pa'i gnyis pa la/_/dbyangs kyi lnga pas dbye ba bya/_/bcu drug pas ni mnyam par brten/_/thog ma tha ma mnyam ldan 
[\[27a.2\]]brtag_/sngags 'di dag ni mnyam par sbyor/_/mtha' yas la sogs brgyad po ni/_/rgya mtshor 'bab pa'i chu bo yi/_/'jigs pas gzugs brnyan bya ba yin/_/phyogs kyi mdog tu gdengs ka bdun/_/sngags kyis bskul bas yang dag ldan/_/de yi snying 
[\[27a.3\]]gar gzhug par bya/_/pad+ma 'dab brgyad dgod byas la/_/gzhag ste nyin bdun mchod par bya/_/mtha' dag chu yis rgyas par bya/_/myur du char ni mi 'beb na/_/las gzhan dag ni sbyar bar bya/_/dur khrod kyi ni ras dag la/_/dug dang ske tshe dag dang ni/_/nim 
[\[27a.4\]]pa'i 'dab ma'i khu ba yis/_/sngags 'di dag ni yang dag bri/_/sbu gu la sogs par ni gzhug_/'bras phub me la gdung bar bya/_/char ni 'bab par 'gyur ba'o/_/yang na klu nor rgyas kyi gzugs brnyan mgo dgu pa byas la de'i snying gar bcug la gdung bar 
[\[27a.5\]]bya'o/_/char pa'i rgyun chen po 'bab par 'gyur ro/_/'dzam bu'i gling kun tu rgyas par 'gyur ro/_/dpal he ru ka'i bka' nyan par byed pa dang /_klu la klus zhi bar 'gyur ro/_/de nas dpal ldan sbyin sreg gis/_/gza' dgu po ni zhi ba yin/_/mig dmar 
[\[27a.6\]]mjug [{]rings [,]ring [}]la sogs par/_/sngags kyi cho ga bzhin du sbyar/_/nyi ma dang ni zla ba 'dzin/_/mig dmar dang ni gza' lhag dang /_/de bzhin phur bu pa ba sangs/_/de bzhin du ni spen pa mchog_/sgra gcan mjug [{]rings [,]ring [}]mnyam par bshad/_/rang ming brjod pa yi 
[\[27a.7\]]ni sngags/_/dang po oM gyi yi ge dang /_/tha mar swA hA sbyar ba yin/_/dbang po me dang gshin rje dang /_/de bzhin bden bral chu bdag dang /_/rlung lha dang ni gnod sbyin dang /_/dbang ldan du ni rab tu grags/_/de bzhin 'jig rten skyong ba dang /_/sbyor ba'i lam 
[\[27b\]]
[\[27b.1\]]la rab tu 'jug_/rang mtshan bzhon pa kha dog dang /_/'jig rten skyong ba bdag nyid che/_/khro bo gnyis dang yang dag ldan/_/bsgrub bya la ni sbyor ba yin/_/nyin zhag bdun gyi sbyin sreg gis/_/sgrub po ci bgyi 'gyur ba yin/_/zhal bzhi pa yi sngags kyis ni/_/
[\[27b.2\]]phyogs dang mtshams su gsungs pa ste/_/'bru rnams thams cad bsres nas ni/_/nyi khri ru ni bsngags nas kyang /_/grangs ni brgyad dang dgu po bsgrub/_/'di rnams 'jig rten pa yin te/_/rnal 'byor pas ni sgrub pa po/_/sa yi steng du rnam par spyod/_/
[\[27b.3\]]dpal ldan khrag 'thung 'jig rten 'gyur/_/thams cad mkhyen pa'i ye shes mchog_/sems can rang bzhin sangs rgyas kun/_/rdo rje sems dpa' bde ba'i mchog_/sngags dang phyag rgya mnyam par bya/_/dpal ldan khrag 'thung mchod pa dang /_/mtho ris kyi ni 
[\[27b.4\]]don ched du/_/zhi ba'i dngos grub 'ong ba ste/_/rtag tu drug cu rtsa bzhi mchod/_/dbang po gnyis kyi rab sbyor bas/_/rang byung ye shes kyi ni gzhi/_/thams cad mkhyen pa'i ye shes mchog_/dpal khrag 'thung mngon par 'byung ba las char dbab pa dang /_
[\[27b.5\]]gza' rgyu ba dang /_'jig rten skyong ba brgyad kyi sgrub thabs kyi cho ga'i le'u zhes bya ba ste sum cu rtsa bdun pa'o//_//de nas gzhan na med pa yi/_/pho nya kun gyi dbang phyug mchog_/zhal bzhi yi ni hU~M yig dang /_/ji ltar 'dod par las kyis dbye/_/lha 
[\[27b.6\]]dang mi yi bde ba ni/_/gcig tu bsdus nas bltas pa yis/_/khrag 'thung gnyis med bde ba la/_/bcu drug char yang mi phod do/_/gos chen dang ni sha chen dang /_/dbang chen dang ni sbrang rtsi che/_/thams cad dur khrod nas byung ba/_/phyag rgya 'di yi dbang phyug 
[\[27b.7\]]mchog_/bya ba kun la dngos grub ster/_/ji srid mdun du dgra bo bsgom/_/zhags pa nag pos mgrin pa bcings/_/'dod pas dbyug pas brdung bar bya/_/cho ga bzhin du sngags pas bsam/_/lho phyogs su ni bsgyel bar bya/_/dgar ba yid dang ltung ba 
[\[28a\]]
[\[28a.1\]]dang /_/yang dang yang du bskrad pa dang /_/lte ba ru ni bkag pa nyid/_/yang dang yang du brgyal bar 'gyur/_/nyi ma phyed dang nam phyed na/_/gzugs brnyan gyi ni sbyin sreg bya/_/nyi ma gsum pa kun tu bri/_/'chi bar 'gyur zhing mgo bo ltung /_/
[\[28a.2\]]sngags kyi cho gas 'chi ba ni/_/sa stengs mche bas btab pa ste/_/rnal 'byor ma yi sngags kyis ni/_/rnal 'byor pa la dngos grub ster/_/snying pos mi la bsdus nas su/_/phyi nas yang ni ltung ba yin/_/phyag rgya chen po'i snying po ru/_/yon po zhes bar rab tu 
[\[28a.3\]]grags/_/sgrub pos 'jig rten gsum po yang /_/'di yis thams cad bsdus pa yin/_/de nas bskrad pa bshad par bya/_/dgra bo rnams kyis stobs dregs dang /_/sngags pas sngon gsungs cho ga bzhin/_/nim pa'i 'dab ma'i khu ba dang /_/bya rog sgro 
[\[28a.4\]]yi bye brag gis/_/sgrub pos rab tu 'bad pa mchog_/blo ldan rang gi gnas la spyod/_/de ni sa steng 'khor los sgyur/_/nyi ma bdun gyis lha nyid dang /_/zla ba yis ni 'jig rten pa/_/lo yis sangs rgyas byang chub sems/_/dran pas phal che'i mi rnams 
[\[28a.5\]]so/_/zla ba phyed kyis lha ma yin/_/srin po dang ni gnod sbyin mo/_/klu dang dri za dag dang ni/_/mi 'am ci la sogs skad du/_/sngags dang phyag rgya 'di rnams kyis/_/sgrub pos sa steng rnyed par dka'/_/rnal 'byor 'di ni dngos grub che/_/rnal 'byor kun la 'di 
[\[28a.6\]]mchog yin/_/rnal 'byor 'di ni dpal chen po/_/sum cu pas ni mchod pa yin/_/'di dang 'dra ba gzhan na med/_/cung zad mdzes pa gsang ba rgyas/_/'jig rten gsum las rnam par rgyal/_/gsang ba'i ming dang mkha' 'gro ma/_/gang zhig cung zad pas 
[\[28a.7\]]rab skye/_/mi yi 'jig rten na ni yod/_/de kun lho ru kha bltas pa'o/_/dpal khrag 'thung mngon par 'byung ba las bskrad pa dang gsang pa'i sngags kyi las kyi cho ga'i le'u zhes bya ba ste sum cu rtsa brgyad pa'o//_//de nas yang dag bshad bya ba/_/'khor los 
[\[28b\]]
[\[28b.1\]]sgyur ba drug gi sngags/_/cho ga shes pas sngags ni gsang /_/'dod pa'i dngos grub 'ong bar 'gyur/_/sems ni shin tu rnam dag byas/_/de nas rdza rnga bcing bar bya/_/shin tu mnyam par gzhag pa yis/_/dbyangs kyi yi ge dgod par bya/_/re'u mig dgu ni 
[\[28b.2\]]bcing bya ste/_/mnyam par yi ge bzhi bcu dgu/_/gnas der blo ldan gyis ni btu/_/dang po rdo rje sems dpa' sogs/_/rdza rnga'i rnam pa dpa' bo che/_/dpa' bo chen po'i zhal ni bsgyur/_/ji ltar rigs pa de ltar byas/_/mtha' dag rab tu zhi ba yin/_/sde 
[\[28b.3\]]tshan dbye ba shes byas nas/_/mkhas pas phyi mo las ni btu/_/bzhi bcu rtsa brgyad pa blangs te/_/dbyangs kyi lnga pas yang dag ldan/_/dang po yi ger gyur pa yin/_/de nas bzhi bcu rtsa gcig blang /_/bzhi bcu pa yis sbyar ba yin/_/gnyis par yongs su grags 
[\[28b.4\]]pa'o/_/de nas sum cu so drug blang /_/dbyangs kyi gsum pa sbyar ba yin/_/gsum pa'i yi ger gyur pa'o/_/drod kyi yi ge gsum pa la/_/dbyangs kyi lnga pa yang dag ldan/_/bzhi pa'i yi ger gyur pa'o/_/drug pa yi ni lnga pa la/_/de nyid kyi ni bzhi par ldan/_/
[\[28b.5\]]lnga pa'i yi ger gyur pa ste/_/rdo rje sems bdag nyid chen po/_/de bzhin bzhi bcu rtsa dgu blang /_/dbyangs kyi lnga pas sbyar ba ste/_/steng du nA das sbyar ba yin/_/yi ge drug pa ru ni brjod/_/o~M gyi yi ge dang po ste/_/phaT kyi yi ge tha mar ro/_/rdo rje sems dpa' rab tu grags/_/de bzhin 
[\[28b.6\]]gcig dman lnga bcu la/_/dbyangs kyi gnyis pa sbyar ba yin/_/ya yi sde tshan brgyad pa la/_/me yi bus ni sbyar ba yin/_/dbyangs kyi bzhi pas sbyar ba ste/_/gnyis pa'i yi ge mchog yin no/_/steng du na das sbyar ba'o/_/yi ge gcig dman nyi shu la/_/skye bar byed pas yang dag gnas/_
[\[28b.7\]]dbyangs kyi gsum pas sbyar ba mis/_/yi ge gsum par gyur pa yin/_/gcig gis dman pa'i lnga bcu blang /_/sum cu rtsa drug yang dag blang /_/yi ge bzhi pa brjod pa'o/_/lan gnyis su ni brjod par bya/_/de bzhin bzhi bcu zhe brgyad pa/_/gzugs kyis rab tu dbye ba yin/_/[{]bcwa [,]bco [}]
[\[29a\]]
[\[29a.1\]]lnga pa ni yang dag blang /_/yi ge bdun pa ru ni brjod/_/'dod pa'i don kun sgrub pa pos/_/oM gyi yi ge dang po ste/_/hU~M phaT yi ge mtha' ru sbyar/_/rnam snang mdzad du gyur pa'o/_/'dis ni dngos grub thams cad ster/_/dbyangs kyi 
[\[29a.2\]]gnyis pa nyid dag dang /_/an+ta s+tha yi gnyis pa la/_/dbyangs kyi bcu gsum pa yis sbyar/_/gnyis pa'i yi ger gyur pa'o/_/bzhi bcu rtsa bzhi yang dag ldan/_/dbyangs kyi gsum pas sbyar ba ste/_/yi ge gsum par gyur pa'o/_/o~M yig dang por 
[\[29a.3\]]swA hA mthar/_/pad ma gar gyi dbang phyug go/_/'di rnams rang gi sngags bshad pa'o/_/de bzhin gcig dman lnga bcu blang /_/dbyangs yig bcu gcig pa yis sbyar/_/dang po'i yi ge brjod par bya/_/drod kyi yi ge bzhi pa la/_/dbyangs kyi bcu gcig 
[\[29a.4\]]gis ni sbyar/_/gnyis pa'i yi ge brjod par bya/_/an+ta s+tha yi gnyis pa la/_/dbyangs kyi lnga pas sbyar ba yin/_/ra yig dag dang bcu bdun pa/_/lnga pa yis ni mnyam par ldan/_/[{]bcwa [,]bco [}]lnga pa yis mchod par bya/_/o~M gyi yi ge dang po ste/_/hU~M hU~M phaT ni 
[\[29a.5\]]mtha' mar yin/_/'dod pa'i don kun sgrub pa'o/_/dpal ldan khrag 'thung dpa' bo che/_/rnal 'byor dbang phyug kun gyi dbang /_/de nas [{]bcwa [,]bco [}]brgyad pa ni blang /_/drod kyi yi ge dang po la/_/dbyangs yig bcu gsum pa yis sbyar/_/gnyis pa ru ni rab tu 
[\[29a.6\]]grags/_/an tas+tha yi gsum pa la/_/bcu gsum pa yis sbyar ba yin/_/dbyangs kyi gnyis pa nyid dag dang /_/mkhas pas gsum pa ru ni brjod/_/bzhi bcu rtsa gnyis yang dag blang /_/gcig gis ma tshang lnga bcu la/_/dbyangs kyi lnga pas sbyar 
[\[29a.7\]]ba yin/_/steng du na das sbyar bar bya/_/o~M gyi yi ge dang po ste/_/phaT kyi yi ge tha mar yin/_/de lta nyid du the tshom ma med/_/'di ni rdo rje nyi mar gyur/_/dngos grub ster zhing thar ba ste/_/yi ge bzhi bcu pa nyid dang /_/de nyid la ni dbyangs yig dang /_/bcu gsum 
[\[29b\]]
[\[29b.1\]]pa yis sbyar ba yin/_/de ni gnyis ldan du ni bri/_/'on kyang rig pa cung zad med/_/gcig gis ma tshang nyi shu dang /_/an tas+tha yi bzhi pa dang /_/dbyangs yig gnyis pas yang dag ldan/_/de bzhin [{]bcwa [,]bco [}]lnga pa yis sbyor/_/bzhi pa'i yi ger brjod 
[\[29b.2\]]pa'o/_/dbyangs yig gi ni gnyis pa dang /_/de bzhin bcu drug pa nyid dang /_/dpa' bo nyi shu drug pa btu/_/yi ge bdun pas brjod pa'o/_/o~M gyi yi ge dang po ste/_/hU~M phaT tha mar sbyar ba yin/_/dpa' bo chen po rta mgrin te/_/dngos grub kun gyi gtso 
[\[29b.3\]]bo yin/_/dpal khrag 'thung mngon par 'byung ba las 'khor lo sgyur ba drug gi bsam gtan dang sngags btu ba'i cho ga'i le'u zhes bya ba ste so dgu pa'o//_//de nas yang dag gnas pa'i sngags/_/dpa' bo gnyis med rnal 'byor ma/_/snying 
[\[29b.4\]]ga mgo bo spyi gtsug dang /_/go cha mig la sogs pa ru/_/rdo rje sems dpa' la sogs sbyar/_cho ga byas shing rab tu bsrung /_/rdo rje sems dpa' snying la sbyar/_/dngos grub thams cad rab tu ster/_/rnam par snang mdzad mgo bor dgod/_/de ltar 
[\[29b.5\]]yon tan khyad par can/_/spyi gtsug pad ma gar dbang phyug_/phrag par khrag 'thung dgod pa ste/_/mig gnyis rdo rje nyi ma yin/_/yan lag kun la rta mgrin te/_/de ltar go cha bgos pa yin/_/thams cad las ni sgrub par byed/_/lag par dgod pa 
[\[29b.6\]]yang ni bya/_/lag pa'i brda ni bstan bya ste/_/rdo rje sems dpa' mthe bor gnas/_/de bzhin rnam snang mdzub mo ste/_/gung mo pad ma gar dbang phyug_/ming med dpal ldan khrag 'thung ste/_/mthe'u chung rdo rje nyi ma'o/_/sen mo'i ngos la rta mchog yin/_/lag 
[\[29b.7\]]pa'i mthil du dpa' bo che/_/gnyis med rdo rje'i rnal 'byor ma/_/rgyab tu rnal 'byor ma rnams kun/_/'di rnams lag pa la ni dgod/_/kun gyis stug par mnyam pa ni/_/de ltar cho ga bzhin du ni/_/dpa' bo rnal 'byor ma mchod bya/_/gshin rje'i phyogs nas 
[\[30a\]]
[\[30a.1\]]brtsams nas ni/_/ji srid bden bral gyi ni bar/_/dus drug nyis 'gyur du ni byas/_/mkha' 'gro dra ba'i sdom pa mchod/_/tshes dang dbyangs dang dus shes bya/_/dus bzhi sum 'gyur shes par bya/_/dkyil 'khor dbus su he ru ka/_/
[\[30a.2\]]spyan drangs nas ni mchod pa 'phel/_/rtag tu rnal 'byor dbang phyug la/_/mchod pas dbul bar mi 'gyur ro/_/mkha' 'gro ma dang lA ma dang /_/dum skyes ma dang gzugs can ma/_/'di rnams dpa' bo'i sring mo yin/_/'dod pa'i don kun sgrub pa yin/_/dpal 
[\[30a.3\]]khrag 'thung mngon par 'byung ba las dpa' bo drug gi go cha dang /_lha'i grangs dang lag pa'i mchod pa'i cho ga'i le'u zhes bya ba ste bzhi bcu pa'o//_//de nas gzhan yang bshad bya ba/_/dus bzhi mtha' yi rnal 'byor la/_/gsang ba'i mchod pa'i gsang ba ni/_/
[\[30a.4\]]dpa' bo gnyis med bstan par bya/_/rdzogs ldan 'di ru ma yin te/_/gsum ldan la ni sring mor brjod/_/gnyis ldan la ni bu mor shes/_/rtsod ldan chung ma'i pho nyar gnas/_/de ltar cho ga shes byas nas/_/dngos grub 'bras bu skal ldan 'gyur/_/dpa' bo 
[\[30a.5\]]kun gyi rjes bsgoms nas/_/'dod pa'i dngos grub yod pa yin/_/phyag rgya chen po'i theg pa che/_/rnal 'byor ma rnams dngos grub ster/_/phyag rgya chen po gzhan na med/_/rnal 'byor kun la sgrub pa pos/_/'jig rten pa dang 'jig rten 'das/_/gzhan yang 
[\[30a.6\]]rig byed smra ba dang /_/dpyod pa pa dang grangs can dang /_/gzhan yang bye brag smra ba ltar/_/tshangs pa khyab 'jug lha chen gyi/_/kun tu dngos grub mchod pa ste/_/dngos grub yang dag ye shes nyid/_/thams cad pas ni mchog yin no/_/sa las rin chen bzhi 
[\[30a.7\]]yin te/_/de bzhin mchog gi mchog nyid do/_/mkha' 'gro ma dang rig pa che/_/dpal ldan khrag 'thung rgyal po dang /_/sdom pa'i bdag nyid chen po dang /_/rnal 'byor 'di rnams shes pa mchog_/rig byed bzhi la nga mi byams/_/nga la gus pas nga byams so/_/de 
[\[30b\]]
[\[30b.1\]]la nga ster de rjes gzung /_/ji ltar bdag nyid kun tu mchod/_/thams cad gnyis su med pa ste/_/kun nas kun tu rnal 'byor bsgrub/_/dpal ldan khrag 'thung dpa' bo mchog_/mdza' ba thams cad 'dus pa yin/_/zla ba'i btung bas dngos grub 'gyur/_/
[\[30b.2\]]rtag pa yi ni go 'phang mchog_/mkha' 'gro ma yi dra ba sdom/_/mkha' dang mnyam las btus pa yin/_/kun mkhyen ye shes de rang bzhin/_/khrag 'thung mngon par 'byung zhes pa/_/thar pa'i dngos grub mchog tu ster/_/dpal ldan khrag 'thung ji ltar 'thob/_/
[\[30b.3\]]yon tan gzhan ni rtswa bzhin btang /_/spyan ma mthe bong la ni gnas/_/mdzub mo mA la kI ru brjod/_/gung mo'i rtse mor sgrol ma yin/_/ming med la ni 'od byed ma/_/mthe chung pha rol phyin ma dgod/_/lag pa'i mthil du mnyam par sbyor/_/rgyab tu 
[\[30b.4\]]gshegs su gsol ba ste/_/de ltar nyid du the tshom med/_/dpal khrag 'thung mngon par 'byung ba las dus bzhi'i mtha'i rnal 'byor ma dang lag pa'i brda'i cho ga'i le'u zhes bya ba ste bzhi bcu rtsa gcig pa'o//_//de nas gzhan yang bshad bya ba/_/skye ba bdun 
[\[30b.5\]]pa'i sgrub pa po/_/bsdus pas myur du 'grub par 'gyur/_/sngags dang rnal 'byor rab 'bad pas/_/'bras dkar btags pa'i rang bzhin las/_/sngags pas byol song gzugs dang ni/_/gro ga la sogs yang dag blang /_/sgrub pos gang lta ji lta bar/_/
[\[30b.6\]]de yi gzugs la gzhag bya ba/_/ming ni sngags kyi nang chud bya/_/lus ni tsan dan dmar pos byug_/shin tu mnyam par bzhag pas bsgom/_/gang gis nub mo ci nus bzlas/_/byug pa'i mchod pa'i bye brag dang /_/de ni zos pa tsam gyis ni/_/mi rnams dam 
[\[30b.7\]]tshig can du 'gyur/_/ce spyang sha dang chang gis ni/_/phyi nang bdag nyid mchod par bya/_/ce spyang sbyin sreg byas pa las/_/de la dngos grub thams cad gnas/_/'di ru ce spyang sbyin sreg bya/_/nor gyi lha dang 'dra bar 'gyur/_/de nas gtor ma sbyin par bya/_/
[\[31a\]]
[\[31a.1\]]mkha' 'gro ma kun dgyes par 'gyur/_/ji srid yongs su rgyas pa ru/_/de yi sngags kyis 'grub par 'gyur/_/yang dag brtag pa'i tshogs kyis gang /_/rnal 'byor bzhi sogs phyag rgya dang /_/rang gi mdog dang phyag mtshan dbyibs/_/dngos 
[\[31a.2\]]grub thams cad rab ster ba/_/thig le dang ni nA das sbyar/_/rnal 'byor che la rnam par gnas/_/las kyi dbye bas hU~M yin no/_/'bad pas thar pa bsgom par bya/_/lte snying mgrin pa sna yi rtser/_/hU~M gi yi ge rnam pa bzhi/_/'phar ba dang ni ring thung dang /_/rnam bcad 
[\[31a.3\]]las ni dbye ba ste/_/'phar ba yis ni thar bar 'gyur/_/ring bas rgyas pa rab tu brjod/_/thung bas mi mthong ba ru 'gyur/_/rnam par bcing bas gsod par byed/_/lte ba dril bu'i sgra dang mnyam/_/snying gar 'brug gi sgra 'dra ste/_/mgrin par ba lang gi ni sgra/_/sna 
[\[31a.4\]]rtser yungs kar 'phar ba 'dra/_/hU~M yig bzhi po rgyal po che/_/'jig rten gsum yang sgrub pa po/_/pu dza o a go ra de mA kA o tri ko ka la ka hi pre gri sau su na si ma ku/_phyi nang bdag nyid rnal 'byor pas/_/pu yig la sogs rnam par gnas/_/rnam shes ye shes gzung 
[\[31a.5\]]bar bya/_/rab tu 'bad pas bla ma bstod/_/phyi yi lam nas bsten pa ste/_/bstan bcos rnams kyang ring ba yin/_/thabs kyi rnal 'byor ma ni rnams/_/'bad pas bla ma'i bsnyen bkur bya/_/bstan bcos mtshan nyid mdor bsdus pa'o/_/de nyid ston pa'i dpa' 
[\[31a.6\]]bo yin/_/skad cig gis ni rnal 'byor ba dag_/skad cig gis ni phyag rgya sbyin/_/kun nas kun tu skad cig ste/_/skad cig sngags dang rnal 'byor rig_/dpal khrag 'thung mngon par 'byung ba las skye ba bdun pa'i bsgrub bya dang /_hU~M yig bzhi rnam par dag pa'i cho ga'i 
[\[31a.7\]]le'u zhes bya ba ste bzhi bcu rtsa gnyis pa'o//_//de nas dpal ldan rgyal chen dang /_/dpa' bo phan par 'dod pa yis/_/pus mo sa la btsugs nas ni/_/yid kyis kun nas phyag 'tshal te/_/sems can rnams la phan 'dod pa/_/gsang ba chen po dag ni 
[\[31b\]]
[\[31b.1\]]zhus/_/kun gyi rnam pa rgyas pa ru/_/bcom ldan 'das kyis bshad du gsol/_/gang ni gnas su gnas pa yin/_/rgyu dang mi rgyu rnams la brtse/_/nyon cig man ngag ji bzhin bshad/_/rtag pa bsam gyis mi khyab gzung /_/gang gis ji ltar sngon du gsung /_/thams 
[\[31b.2\]]cad bdag nyid rtag tu gnas/_/lus kyi dkyil 'khor zhes su brjod/_/sgo dgu ru ni gyur pa ste/_/lte ba'i dbus na pad+ma che/_/thams cad mkhyen pa'i ye shes grags/_/de yi gnas na dpa' bo bzhugs/_/cha med cha ni rnam par spangs/_/lus rnams kun gyis rnam 
[\[31b.3\]]par brtse/_/lus bral dri ma med pa ste/_/la lar gzugs kyi gnas na bzhugs/_/la lar sna yi gnas na bzhugs/_/la lar mig gi sgo na gnas/_/la lar sgra yi sgo na bzhugs/_/la lar bshang gci'i sgo na gnas/_/la lar sems dang rnam shes bcas/_/
[\[31b.4\]]la lar sred dang ltogs dang skom/_/la lar khro dang la lar zhi/_/la lar ltogs dang bcas pa'i gdong /_/la lar bud med mchog gi lus/_/la lar gsod cing brdeg pa dang /_/la lar smra ba bzhin du gnas/_/la lar me tog 'bras la gnas/_/la lar rtse zhing 
[\[31b.5\]]longs spyod ga nas/_/la lar dri la rnam par gnas/_/la lar 'byung ba chen po lnga/_/sa dang chu dang me dag dang /_/la lar rigs kyi dbye ba yis/_/gtum mo dang ni sbom po dang /_/la lar ma dang sring mo yin/_/la lar chung ma bu mo dang /_/la lar tshangs pa dbang phyug dang /_/
[\[31b.6\]]nyi ma dang ni 'phrog ma dang /_/la lar zla ba skar ma dang /_/la lar nub mo nyin mo dang /_/la lar khams gsum pa yin te/_/la lar thams cad med zad rgyal/_/la lar ro dang bag chags nub/_/cha med stong pa kun mi gsal/_/la lar byang chub gzigs mo che/_/la lar 
[\[31b.7\]]bdud las rgyal ba yin/_/la lar chos kyi 'khor lo che/_/de bzhin la lar 'chi 'pho ste/_/la lar dka' ba spyod pa yin/_/la lar dge slong tshul du gnas/_/la lar byis pa yi ni gzugs/_/la lar rgas shing 'khogs pa dang /_/la lar na bas zos pa dang /_/
[\[32a\]]
[\[32a.1\]]la lar snod dang bcud dag dang /_/la lar sngo zhing dmar ba dang /_/la lar dkar zhing ser ba dang /_/la lar sangs rgyas rnam snang mdzad/_/la lar sgron ma gos dkar mo/_/la lar spyan ma mA la kI/_/la lar kun tu zhi bar 'gyur/_/la 
[\[32a.2\]]lar bya yi mngal du 'gro/_/nam mkha' ru ni 'gro ba nyid/_/la lar glang chen nga rgyal te/_/la lar smad 'tshong mar ni 'gyur/_/la lar rmi lam mthong bar 'gyur/_/la lar gnyid ni log par gnas/_/la lar rlung dang mkhris pa dang /_/la lar khrag dang 
[\[32a.3\]]pags pa dri/_/la lar ngu zhing mya ngan byed/_/la lar mi rnams za ba dang /_/la lar bskal par gsung ba dang /_/ji ltar kun tu rnam par dbye/_/lha yis ji srid gsungs pa kun/_/gang de thams cad bdag nyid gnas/_/dpa' bo 'di rnams gsang chen po/_/
[\[32a.4\]]phyi dang nang du yang dag gnas/_/kun la khyab cing rtag tu stod/_/srid pa gzung zhing dri ma med/_/rnal 'byor bas ni 'di ltar bsgom/_/gnyis med ye shes nyid dang yang /_/de dang 'dra bar stong par 'gyur/_/bdag nyid la ni rnam par bsgom/_/de la brtul zhugs 
[\[32a.5\]]bshad pa med/_/phreng ba dang ni sngags kyang med/_/gzungs dang sbyin sreg las med de/_/mi g.yo go cha'i bya ba med/_/lag pa phyag rgya'i sbyor ba dang /_/g.yon brkyang rkang stabs la sogs med/_/dpa' bo chen pos srid pa gzung /_/rang byung mchog ni byed pa'o/_/
[\[32a.6\]]dgag pa ru ni mi bya ste/_/bdag nyid nges par mchod par bya/_/zla ba'i dbus su thig le bsgom/_/brgya yi phyed kyis rnam par brgyan/_/de yi dbus su rab bsams te/_/gzhon med thig ler bcas pa yin/_/de yi lus ni 'bral 'gyur te/_/bsgom du med 
[\[32a.7\]]cing bsam du med/_/dpal khrag 'thung mngon par 'byung ba las kun gyi rnam pa'i sgyu ma ltar bstan pa'i le'u zhes bya ba ste bzhi bcu rtsa gsum pa'o//_//de ltar sgyu ma'i cho ga dang /_/gong gi cha ni rnam par spangs/_/rtag tu snying ga'i dbus na gnas/_/'di ltar 
[\[32b\]]
[\[32b.1\]]gsang ba chen po'o/_/lte ba'i rtsa bar pad+ma gnas/_/ge sar bcas shing 'od dang ldan/_/rang bzhin kun ni shel dag ltar/_/bcu drug la sogs kyis ni bskor/_/yi ge mnyam par sbyor ba ste/_/nam mkha' sbyar ba'i bdag nyid do/_/de nyid dbus su 
[\[32b.2\]]stong pa che/_/spro dang sdud par byed pa yin/_/gang gis ming ni kun rang bzhin/_/gang gis yongs su grags pa'o/_/nyi ma zla ba rnam dag ste/_/'char dang nub par bstan pa yin/_/sdig pa kun las rnam par grol/_/bsod nams thams cad rnam par 
[\[32b.3\]]'phel/_/pad+ma'i sna rtser yungs kar tsam/_/rgyu dang mi rgyu'i rang bzhin kun/_/yid kyis bzlas par yang dag ldan/_/phyi yi dbyangs ni rnam par spangs/_/de yi ye shes sangs rgyas te/_/gzhan gyis sangs rgyas mi 'gyur ro/_/rtag tu sems dpa' dngos po 
[\[32b.4\]]shes/_/khrus med dri ma med pa ste/_/bde ba'i chos ni de bzhin gshegs/_/longs spyod rdzogs pa'i sku rang bzhin/_/thams cad me yi rnam pa ru/_/mthong ba mtshan ma dang po'o/_/srin bu me khyer rnam pa yi/_/mtshan ma gnyis par mtshon pa ni/_/rdul 
[\[32b.5\]]phran dkar po'i rnam pa ru/_/phyogs bcur 'jig rten mthong ba yin/_/nyon mongs 'don pa'i las rnams ni/_/rnal 'byor pa yi mtshan nyid dang /_/'dod pa lha yi longs spyod myang /_/bzhi pa mthong bar bstan pa'o/_/lha gzugs mtho ris lha rnams ni/_/
[\[32b.6\]]gang la mthong bar sems pa'o/_/drug pa 'jigs pa longs spyod do/_/bdun pa chos kyi dbyings nyid de/_/brgyad par 'dod pa'i sangs rgyas nyid/_/rnal 'byor rnams kyis 'bras bu 'thob/_/skra yi rtse mo brgyar gshags cha/_/rdul phran shin tu bsam par bya/_/stong pa la sogs 
[\[32b.7\]]dmigs mi bya/_/gzugs la sogs pa mi blta ste/_/rdul med sa bon med pa bzhin/_/gzugs med mtshan nyid med pa'o/_/rnam shes ye shes gzung ma yin/_/rnam shes de yi rang bzhin te/_/mngon shes brgyad po yang dag 'thob/_/kun mkhyen kun byed gtso bo ste/_/ye shes 
[\[33a\]]
[\[33a.1\]]sku ni dri ma med/_/skye ba 'di la thob par 'gyur/_/gzi brjid stobs dang ldan pa yin/_/sdug cing skal ba bzang por ston/_/dpag bsam shing ni yang dag byung /_/rtag tu bsgom zhing bzlas pas ni/_/ji srid lus ni bsgul bskyod dang /_/ngag gi smra 
[\[33a.2\]]ba thams cad ni/_/de snyed sngags dang phyag rgya ste/_/dpal ldan khrag 'thung go 'phang gnas/_/pad+ma bzhi dang 'khor lo che/_/de bzhin dngos grub kun gyi gzhi/_/dpa' bo bye ba rnams dang ni/_/sangs rgyas bye bas legs par gsungs/_/dpal khrag 'thung mngon 
[\[33a.3\]]par 'byung ba las thams cad so sor gsal ba'i mngon par shes pa brgyad nges par bstan pa'i cho ga'i le'u zhes bya ba ste bzhi bcu rtsa bzhi pa'o//_//de nas gzugs brnyan gyis zhi ba/_/'di ru yid ldan don du gsungs/_/gang gis myur du de 'grub pa/_/nad pa zhi 
[\[33a.4\]]bar byed pa ni/_/pho mo rgyal po byis pa rnams/_/sus kyang cho ga shes bya ba/_/spang leb khri sogs stan rnams ni/_/'bras dang sran chung yang dag bsres/_/shin tu btsos nas bsnos byas te/_/nya dang sha dang khrag gis ni/_/gzugs brnyan dag ni bca' ba ste/_
[\[33a.5\]]bu mos bkal ba'i skud pa ni/_/skra yi tshad du bya ba yin/_/sngags kyi yi ges bskul bar bya/_/drug dang bcu gnyis yi ges so/_/bla re dag ni bre ba dang /_/sna tshogs gos dang rgyal mtshan mchog_/dri dang spos dang me tog sogs/_/gsang sngags kyis ni 
[\[33a.6\]]bskul bar bya/_/srung ba chen po'i gos kyis ni/_/smad g.yogs dang ni stod g.yogs byas/_/gang gis cung zad nad pa yi/_/spyod lugs ji ltar yin pa bzhin/_/ro ru song nas bskyal bar bya/_/rol mo sna tshogs glu dbyangs dang /_/de bzhin gzhug pa bya ba ste/_/
[\[33a.7\]]gzugs brnyan la ni gdags par bya/_/dpung rgyan lag gdub mgul rgyan dang /_/gos la sogs pa rnams kyis brgyan/_/rked pa la ni mtshon chas bcings/_/lag par ral gri 'dzin pa ste/_/spyi bor bcing zhing go cha bgos/_/snying rje la sogs phan pa'i sems/_/
[\[33b\]]
[\[33b.1\]]dpal ldan khrag 'thung rnal 'byor che/_/go cha gsum gyis rnam par brgyan/_/dur khrod du ni 'gro ba ste/_/rnal 'byor ma dang dpa' bos bskor/_/'du byed rnams ni dang por byas/_/dkyil 'khor mdzes par bri ba ste/_/ma mo rnams dang rnal 'byor ma/_/bsgom 
[\[33b.2\]]zhing phyogs dang phyogs mtshams dgod/_/de ru lha rnams yang dag gzhag_/gzugs brnyan lus ni lho phyogs su/_/sngags pas mgo bo bstan par bya/_/ji ltar mdzes pas bsgrub bya bsgom/_/nad rnams kun las rnam par grol/_/g.yas 
[\[33b.3\]]brkyang gis ni yang dag gnas/_/rtsa ba'i sngags sogs kyis ni bsrung /_/sngags pas kha ni shar du bltas/_/lag pas shes rab kha T+wAM ga/_/grib ma bgom par byas nas ni/_/lte ba'i phyogs su brdeg par bya/_/ji ltar sdug bsngal bar ni 
[\[33b.4\]]gtub/_/lha sbyin nad ni zhi bar 'gyur/_/dbang po la sogs shar phyogs gzhag_/sngags kyis bskul bar bya ba ste/_/ji ltar cung zad gzhug bar bya/_/slob dpon gyis ni mdzes par brtag_/khye'us khye'u grol ba ste/_/bu mos bu 
[\[33b.5\]]mo grol ba yin/_/thams cad khrus dang gtsang sbra dang /_/mdzes shing zhi bar bya ba ste/_/phyi nas slob dpon dgyes par bya/_/gos dang rgyan la sogs pa yi/_/gzhan kun la yang mchod par bya/_/bza' ba btung sogs gos kyis so/_/gsang ba chen pos 
[\[33b.6\]]zhi bar bya/_/dpal khrag 'thung mngon par 'byung ba las 'bum phrag gsum las btus pa/_bstan bcos thams cad kyi rgyal po dpal khrag 'thung chen po bklags pas 'grub pa/_thams cad mkhyen pa'i ye shes gzhan las rgyal ba dang po'i sgrub pa'i rgyud kyi phyi ma/_dpal khrag 
[\[33b.7\]]'thung mngon par 'byung ba rnal 'byor ma'i rgyud kyi rgyal po rdzogs so//_//rgya gar gyi mkhan po paN+Di ta chen po a dwa ya badzra dang bod kyi lo ts+tsha ba chings yon tan 'bar gyis bsgyur cing zhus te gtan la phab pa//_//
[\[34a\]]
[\[34a.1\]{D375}]@##/_/rgya gar skad du/_/yo gi nI sany+tsA r+yaM/_/bod skad du/_/rnal 'byor ma'i kun tu spyod pa/_bcom ldan 'das dpal rdo rje sems dpa' la phyag 'tshal lo/_/gang gi drin gyis bde chen gnas/_/skad cig gis ni 'thob 'gyur ba/_/bla ma rin chen lta bu 
[\[34a.2\]]yi/_/rdo rje can zhabs pad la 'dud/_/de nas yang dag bshad bya ba/_/kun tu spyod pa'i cho ga mchog_/'khor lo gsum bdag 'di sgom pa/_/rnal 'byor lam la gnas pa yin/_/lugs 'byung lugs las bzlog par ni/_/rgyud du sbas par gnas 
[\[34a.3\]]gang de/_/bstan pa ru ni ji skad gsungs/_/bshad pa yang ni de bzhin no/_/so sor bstan pa ma lus nyid/_/brda yi cho ga rgyas pa yin/_/gang gis shes pa tsam gyis ni/_/sgrub pa po yis grub thob pa/_/sum cu rtsa bdun tshul gyis ni/_/byang chub phyogs la 
[\[34a.4\]]gnas pa yin/_/'jig rten du ni bsgom byar bshad/_/he ru ka dpal 'gro ba'i mchog_/de la thog mar rnal 'byor gyi dbang phyug gis phung po lnga la lha'i nga rgyal bskyed par bya ste/_gzugs kyi phung po la ni rnam par snang mdzad do/_/tshor ba'i phung po la ni rdo rje nyi ma'o/_/
[\[34a.5\]]'du shes kyi phung po la ni pad+ma gar gyi dbang phyug go/_/'du byed kyi phung po la ni rdo rje rgyal po'o/_/rnam par shes pa'i phung po la ni rdo rje sems dpa' ste/_de bzhin gshegs pa thams cad kyi bdag nyid ni shrI he ru ka rdo rje'o/_/mig gnyis la ni gti mug rdo rje'o/_/rna ba gnyis 
[\[34a.6\]]la ni zhe sdang rdo rje'o/_/sna dag la ni phrag dog rdo rje'o/_/lce la ni 'dod chags rdo rje'o/_/lus la ni ser sna rdo rje'o/_/skye mched thams cad la ni dbang phyug rdo rje'i dbyings so/_/sa'i khams la ni ltung byed ma'o/_/chu'i khams la ni gsod byed ma'o/_/me'i khams la ni 
[\[34a.7\]]'gugs ma'o/_/rlung gi khams la ni gar dbang ma'o/_/nam mkha'i khams la ni pad+ma'i dra ba mo ste/_de ltar phung po dang /_khams dang skye mched rnams la lha'i nga rgyal bskyed par bya'o/_/rnal 'byor ma'i kun tu spyod pa las lha rnams kyi gnas kyi rnam par dag pa 
[\[34b\]]
[\[34b.1\]]gnas pa ste dang po'o//_//de nas byang chub kyi phyogs kyi chos sum cu rtsa bdun lha'i sbyor bas sbyar bar bya ste/_de thams cad kyang gang zhe na/_lus dran pa nye bar gzhag pa dang /_tshor ba dran pa nye bar gzhag pa dang /_chos dran pa nye bar gzhag pa dang /_sems 
[\[34b.2\]]dran pa nye bar gzhag pa dang /_'dun pa'i rdzu 'phrul gyi rkang pa dang /_brtson 'grus kyi rdzu 'phrul gyi rkang pa dang /_dpyod pa'i rdzu 'phrul gyi rkang pa dang /_sems kyi rdzu 'phrul gyi rkang pa dang /_dad pa'i dbang po dang /_brtson 'grus kyi dbang po dang /_dran pa'i 
[\[34b.3\]]dbang po dang /_/ting nge 'dzin gyi dbang po dang /_shes rab kyi dbang po dang /_dad pa'i stobs dang /_brtson 'grus kyi stobs dang /_dran pa'i stobs dang /_ting nge 'dzin gyi stobs dang /_shes rab kyi stobs dang /_ting nge 'dzin yang dag byang chub kyi 
[\[34b.4\]]yan lag dang /_brtson 'grus yang dag byang chub kyi yan lag dang /_dga' ba yang dag byang chub kyi yan lag dang /_shin tu sbyangs pa yang dag byang chub kyi yan lag dang /_chos rnam par 'byed pa yang dag byang chub kyi yan lag dang /_dran pa 
[\[34b.5\]]yang dag byang chub kyi yan lag dang /_btang snyoms yang dag byang chub kyi yan lag dang /_yang dag pa'i lta ba dang /_yang dag pa'i rtog pa dang /_yang dag pa'i ngag dang /_yang dag pa'i las kyi mtha' dang /_yang dag pa'i 'tsho ba dang /_yang dag pa'i 
[\[34b.6\]]rtsol ba dang /_yang dag pa'i dran pa dang /_yang dag pa'i ting nge 'dzin dang /_dge ba'i chos ma skyes pa rnams bskyed pa dang /_dge ba'i chos skyes pa rnams yang dag par srung ba dang /_mi dge ba'i chos skyes pa rnams spong ba dang /_mi dge ba'i chos ma 
[\[34b.7\]]skyes pa rnams mi skyed pa'o/_/de ltar na dran pa nye bar gzhag pa dang /_yang dag par spong pa dang /_rdzu 'phrul gyi rkang pa dang /_dbang po dang /_stobs dang /_byang chub kyi yan lag dang /_'phags pa'i lam yan lag brgyad pa'i mthar thug pa rnams ni 
[\[35a\]]
[\[35a.1\]]byang chub kyi phyogs kyi chos sum cu rtsa bdun yin no/_/rnal 'byor ma'i kun tu spyod pa las byang chub kyi phyogs kyi chos sum cu rtsa bdun bstan pa ste gnyis pa'o//_//de la de rnams kyi lha'i sbyor ba'i grangs ji lta bar mdor bsdus nas bshad par bya ste/_
[\[35a.2\]]lus dran pa nye bar gzhag pa ni mkha' 'gro ma'o/_/tshor ba dran pa nye bar gzhag pa ni lA mA'o/_/chos dran pa nye bar gzhag pa ni khaN+Da ro hA'o/_/sems dran pa nye bar gzhag pa ni gzugs can ma'o/_/'dun pa'i rdzu 'phrul gyi rkang pa ni rab tu gtum mo'o/_/brtson 
[\[35a.3\]]'grus kyi rdzu 'phrul gyi rkang pa ni gtum pa'i mig can ma'o/_/dpyod pa'i rdzu 'phrul gyi rkang pa ni 'od ldan ma'o/_/sems kyi rdzu 'phrul gyi rkang pa ni sna chen ma'o/_/dad pa'i dbang po ni dpa' bo'i blo gros ma'o/_/brtson 'grus kyi dbang po ni mi'u thung ma'o/_/dran 
[\[35a.4\]]pa'i dbang po ni lang ka'i dbang phyug ma'o/_/ting nge 'dzin gyi dbang po ni shing grib ma'o/_/shes rab kyi dbang po ni sa srung ma'o/_/dad pa'i stobs ni 'jigs byed chen mo'o/_/brtson 'grus kyi stobs ni rlung gi shugs can ma'o/_/dran pa'i stobs ni chang 
[\[35a.5\]]'thung ma'o/_/ting nge 'dzin gyi stobs ni sngo bsangs ma'o/_/shes rab kyi stobs ni shin tu bzang mo'o/_/ting nge 'dzin yang dag byang chub kyi yan lag ni rta rna ma'o/_/brtson 'grus yang dag byang chub kyi yan lag ni bya gdong ma'o/_/dga' ba yang dag byang chub 
[\[35a.6\]]kyi yan lag ni 'khor lo'i shugs can ma'o/_/shin tu sbyangs pa yang dag byang chub kyi yan lag ni khaN+Da ro hA'o/_/chos rnam par 'byed pa yang dag byang chub kyi yan lag ni chang 'tshong ma'o/_/dran pa yang dag byang chub kyi yan lag ni tsakra war ti nI'o/_/btang snyoms 
[\[35a.7\]]yang dag byang chub kyi yan lag ni shin tu dpa' mo'o/_/yang dag pa'i lta ba ni stobs chen ma'o/_/yang dag pa'i rtog pa ni 'khor los sgyur ma'o/_/yang dag pa'i ngag ni brtson 'grus chen mo'o/_/yang dag pa'i las kyi mtha' ni khwa gdong ma'o/_/yang dag pa'i 
[\[35b\]]
[\[35b.1\]]'tsho ba ni 'ug gdong ma'o/_/yang dag pa'i rtsol ba ni khyi gdong ma'o/_/yang dag pa'i dran pa ni phag gdong ma'o/_/yang dag pa'i ting nge 'dzin ni bcom ldan 'das dpal he ru ka'o/_/dge ba'i chos ma skyes pa rnams bskyed pa ni gshin rje brtan ma'o/_/
[\[35b.2\]]dge ba'i chos skyes pa rnams yang dag par srung ba ni gshin rje pho nya ma'o/_/mi dge ba'i chos skyes pa rnams spong ba ni gshin rje mche ba ma'o/_/mi dge ba'i chos ma skyes pa rnams mi skyed pa ni gshin rje 'joms ma'o/_/rnal 'byor ma'i kun tu spyod pa las byang 
[\[35b.3\]]chub kyi phyogs kyi chos sum cu rtsa bdun lha rnams kyi rnam par dag pa bstan pa ste gsum pa'o//_//de nas yang dag bshang bya ba/_/dpa' bo gnyis med dam pa ste/_/he ru ka dpal sku'i yan lag_/yan lag kun ni cha shas gnas/_/sen mo dang 
[\[35b.4\]]so la ni thod pa phyed pa'o/_/sku dang spu la ni keng rus chen po'o/_/pags pa dang dri ma la ni keng rus so/_/sha la ni mche ba rnam par gtsigs pa'o/_/rgyus pa la ni lha dgra'o/_/rus pa la ni 'od dpag med do/_/mkhal ma la ni rdo rje'i 'od do/_/snying la ni 
[\[35b.5\]]rdo rje'i sku'o/_/mig gnyis la ni myu gu can no/_/mkhris pa la ni rdo rje'i ral pa can no/_/glo ba la ni dpa' bo chen po'o/_/rgyu ma la ni rdo rje ha mdzad do/_/gnye ma la ni rab bzang ngo /_/lto ba la ni rdo rje bzang po'o/_/bshang ba la ni 'jigs byed chen po'o/_/mtshog 
[\[35b.6\]]ma'i sbubs la ni mig mi bzang ngo /_/bad kan la ni stobs po che'o/_/rnag la ni rin chen rdo rje'o/_/khrag la ni rta mgrin no/_/rdul la ni nam mkha'i snying po'o/_/tshil la ni dpal he ru ka'o/_/mchi ma la ni pad+ma gar gyi dbang phyug go/_/mchil ma la ni rnam par snang 
[\[35b.7\]]mdzad do/_/snabs la ni rdo rje sems dpa'o/_/rnal 'byor ma'i kun tu spyod pa las dpa' bo'i rnam par dag pa bstan pa ste bzhi pa'o//_//de nas gzhan yang bshad bya ba/_/dngos grub thams cad sgrub byed pa/_/gang zhig shes pa tsam gyis ni/_/sgrub pos dngos grub 
[\[36a\]]
[\[36a.1\]]thob 'gyur ba'o/_/ji ltar nang gi bdag nyid shes/_/phyi yi dkyil 'khor dam pa yin/_/rnam dgod ji ltar sbyar ba ni/_/snying po thams cad bsdus pa ste/_/rten dang brten pa'i tshul gyis ni/_/b+hai raM b+ha sogs yang dag ga gnas/_/bla ma 
[\[36a.2\]]las brgyud rim bzhin du/_/gang zhig cho ga 'di shes pas/_/ri steng pad+ma ge sar gyi/_/sna tshogs 'dab ma 'jam pa la/_/de yi dbus bzhugs dpa' bo ni/_/'dod pa'i don kun sgrub mdzad pa/_/mkha' 'gro ma dang lA ma dang /_/khaN+Da ro hA gzugs can ma/_/
[\[36a.3\]]pad+ma'i phyogs kyi gnas la dgod/_/dngos grub thams cad sgrub byed yin/_/phyag gnyis pa la zhal gcig pa/_/sna tshogs gzugs dang rnam rol ma'o/_/mtshams kyi bzhi po dag la ni/_/lnga pas gang ba'i thod pa gzhag_/pUl+la sogs dang yang dag sbyar/_/
[\[36a.4\]]yul dang yul du gnas pa yin/_/spyan drang 'khor lo'i dbus gnas la/_/rnal 'byor rig pas rtag tu mchod/_/pu zhes bya ba ni pul+lI ra ma la ya na khaN+Da ka pA la dang pra tsaN+DA'o/_/dzA zhes bya ba ni dzA lan d+ha ra na ma hA kang kA la dang tsaN+DA k+ShI'o/_/o zhes bya ba ni au 
[\[36a.5\]]D+Yin na kang kA la dang pra b+hA ba tI'o/_/a zhes bya ba ni ar bu da na bi ka Ta daM Sh+T+ra dang ma hA na sI ste gnas so/_/go zhes bya ba ni go dA ba rI na su rA bai ri Na dang bI ra ma tI'o/_/rA zhes bya ba ni ra me shwa ri na a mi tA b+ha dang khar wa rI'o/_/de zhes bya ba ni de wi koT na badzra pra b+ha dang lang 
[\[36a.6\]]ke shA rI'o/_mA zhes bya ba ni ma la ba na badzra de ha dang dru mats+tsha yA'o/_/nye ba'i gnas so/_/thugs kyi 'khor lo ste nam mkha' la rgyu ba'o/_/kA zhes bya ba ni ka ma rU pa na ang gu ri dang i rA ba tI'o/_/o zhes bya ba ni o Di na badzra dza Ti la dang ma hA b+hai ra bA'o/_/zhing ngo /_/tri 
[\[36a.7\]]zhes bya ba ni tri sha ku ni na ma hA b+hai ra ba dang bA yu be gA'o/_/ko zhes bya ba ni ko sa la na badzra hUM kA ra dang /_su ra b+ha k+ShA'o nye ba'i zhing ngo /_/ka zhes bya ba ni ka ling ga na su b+ha dra dang sh+yA ma de bI'o/_/la zhes bya ba ni lam ba ka na badzra b+ha dra dang /_/su b+ha drA'o tshan do ha'o/_/kA zhes bya ba 
[\[36b\]]
[\[36b.1\]]ni kAny+tsi na ma hA b+hai ra ba dang ha ya kar+NA'o/_/hi zhes bya ba ni hi mA la ya na bi rU pA k+Sha dang kha gA na nI'o/_/nye ba'i tshan do ha'o/_/gsung gi 'khor lo ste sa la rgyu ba'o/_/pre zhes bya ba ni pre ta pu ri na ma ha ba la dang tsakra be gA'o/_/gr-i zhes bya ba ni gr-i ha de ba tA na rat+na badzra dang khaN+Da ro hA'o/_/
[\[36b.2\]]'du ba can no/_/sau zhes bya ba ni sau rASh+Ta na ha ya grI ba dang /_shauN+Di nI'o/_/su zhes bya ba ni su par+Na dwI pa na A kA sha gar b+ha dang tsakra ba ra mI NI'o/_/nye bar 'du ba can no/_/nA zhes bya ba ni nA ga ra na shrI he ru ka dang su bI rA'o/_/si zhes bya ba ni si nad+hu de sha na/_pad+ma na r+t+te shwa ra 
[\[36b.3\]]dang /_ma hA ba lA'o/_/dur khrod do/_/ma zhes bya ba ni ma ru de sha na ba ro tsa na dang tsa kra bar ti nI'o/_/ku zhes bya ba ni ku lu tA na badzra sa twa dang ma hA bI r+yA 'o/_/nye ba'i dur khrod do/_/sku'i 'khor lo ste sa 'og na spyod pa'o/_/kA kA s+yA dang u lU kA s+yA dang shwa nA s+yA dang sU ka 
[\[36b.4\]]rA s+yA ni phyogs su'o/_/ya ma dA d+hi dang ya ma dU tI dang ya ma daMSh+Ti NI dang /_ya ma ma tha nI ni mtshams su'o/_/de ltar phyi dang nang gi bdag nyid ji srid nges par rtog pa'i spyod yul du gyur gyi bar du dmigs par bya'o/_/rnal 'byor ma'i kun tu spyod pa las lha'i gnas kyis 
[\[36b.5\]]bstan pa ste lnga pa'o//_//de nas bdag po sogs kun gyi/_/mtshan ma phyag rgya'i tshogs rnams dang /_/rang mdog phyag mtshan bzhugs tshul rnams/_/rgyud du sbas pa nges par bya/_/rgyal chen shrI he ru ka ni/_/gdug pa thams cad rab 'joms pa/_/phyag 
[\[36b.6\]]gnyis yang dag 'khyud pa dang /_/gnyis kyis glang po'i pags pa 'dzin/_/g.yas pa'i lhag mar dgra sta mdung /_/rtse gsum gri gug DA ma ru/_/g.yon gyi lhag mar kha T+wAM bsgreng /_/thod pa dmar chen zhags pa dang /_/tshangs pa'i mgo bo rnams bshad do/_/bcu gnyis 
[\[36b.7\]]kyis ni brgyan pa yin/_/thod pa'i phreng ba'i mchod phyir thogs/_/brgya phyed par ni shes par bya/_/bcom ldan yum ni mdun du bzhugs/_/zhal gcig 'bar ba chen po ste/_/'khyud pa yis ni thod pa dag_/gdug pa'i bdud kyi khrag bkang bsnams/_/g.yas 
[\[37a\]]
[\[37a.1\]]pas rtag tu sdigs mdzub dang /_/ma rungs pa yi gri gug bsnams/_/sku mdog dmar zhing cher 'bar ba/_/thod dum brgyan pa'i sku rags can/_/dbu skra grol zhing spyan gsum sku/_/mche ba gtsigs pa 'jigs su rung /_/byin pa 
[\[37a.2\]]zhabs kyis legs par 'khyud/_/gnyis ka kha sbyar tshul gyis bzhugs/_/mkha' 'gro ma sogs bzhi po ni/_/kha T+wAM ga snod gri gug bsnams/_/sku la spyan gsum rgya lnga sogs/_/skra grol bas ni rnam par brgyan/_/dpa' bo nyi shu rtsa bzhi ni/_/phyag 
[\[37a.3\]]rgya lnga la sogs pas brgyan/_/phyag gnyis zhal gcig spyan gsum pa/_/ral pa'i cod pan dar gyis bcings/_/rdo rje dril bus legs 'khyud cing /_/chags pa chen po rjes chags mdzad/_/rnal 'byor ma ni nyi shu bzhi/_/dbu skra grol bas rnam par 
[\[37a.4\]]brgyan/_/phyag rgya lnga la sogs pa dang /_/spyi bor nor bus rnam par brgyan/_/rnal 'byor snod dang bcas pas 'khyud/_/sdigs mdzub kyis ni gri gug bsnams/_/he ru ka dpal la sogs kun/_/g.yas brkyang ba yi gnas pas bzhugs/_/
[\[37a.5\]]mgur chu dpung rgyan rna cha dang /_/thod pa'i phreng bas rnam par brgyan/_/mchod phyir thogs dang thal ba ni/_/phyag rgya drug par rab tu bshad/_/pha rol phyin drug rnam dag pas/_/phyag rgya drug gis brgyan pa yin/_/sku gsung thugs kyi rdo rje ni/_/spyan gsum 'og 
[\[37a.6\]]pag dag gis brgyan/_/sku gsung thugs kyi dbye ba yis/_/yi ge gsum gyi dngos grub kyi/_/ngo bor bdag nyid bsgom bya zhing /_/dngos grub 'dod pas gzhan mi bya/_/de yi bsod nams gang 'gyur ba/_/sgrub pa'i yon tan rgya chen po/_/lce ni brgya stong du ma yis/_/
[\[37a.7\]]bsod nams brjod par nus ma yin/_/khwa gdong la sogs rnam pa bzhi/_/thams cad kyang ni sgo skyong ste/_/kha T+wAM ga dang thod pa thogs/_/sku la phyag rgya lnga sogs ldan/_/gshin rje brtan sogs mtshams bzhir te/_/de dag zhabs gnyis brkyang pa dang /_/
[\[37b\]]
[\[37b.1\]]gzugs gnyis ldan zhing yid 'phrog ma/_/mkha' 'gro ma skyed ji bzhin du/_/khwa gdong la sogs dbye ba nyid/_/de ltar ma lus 'khor lor gnas/_/mdog dbye'i cho ga'i rim bzhin no/_/rnal 'byor ma'i kun tu spyod pa las rang gi mtshan ma dang /_/zhal 
[\[37b.2\]]dang phyag rgya dang /_sku mdog dang mtshon cha bstan pa ste drug pa'o//_//de nas go cha gnyis po ni/_/gang shes pas ni myur ba ru/_/sgrub pa po yis grub thob pa/_/rgyud du sbas pa nges bshad bya/_/oM ha/_na ma hi/_swA hA hu/_bau Sha Ta he/_hU~M hU~M ho/_
[\[37b.3\]]phaT haM/_snying ga spyi bo spyi gtsug dang /_/dpung pa mig gnyis go cha sbyar/_/dang po rdo rje sems dpa' ste/_/gnyis pa rnam par snang mdzad gnas/_/gsum pa pad+ma gar dbang rgyal/_/bzhi pa he ru ka dpal bshad/_/lnga pa rdo rje nyi ma ste/_/drug pa la ni 
[\[37b.4\]]rta mchog yin/_/de ni go cha rnam drug gis/_/shin tu bsrungs pa nyid yin no/_/o~M baM/_haM yoM/_hriM moM/_hriM hriM/_hU~M hU~M/_phaT phaT/_lte ba snying ga de bzhin kha/_/spyi bo spyi gtsug go cha nyid/_/dang po rdo rje phag mo'o/_/gnyis pa ya mi nI ru brjod/_/gsum pa 
[\[37b.5\]]rmongs byed ma nyid de/_/bzhi pa sbyin ma yin par bshad/_/lnga pa kun tu skrag par grags/_/drug pa gtum mo yin par bshad/_/go cha drug nyid phag mo dang /_/dpa' bo gnyis med rnal 'byor ma'o/_/rnal 'byor ma'i kun tu spyod pa las go cha gnyis bstan pa 
[\[37b.6\]]ste bdun pa'o//_//de nas po cha gnyis shes nas/_/ye shes 'khor lo rnam bsgoms nas/_/sngags dang phyag rgya'i sbyor ba yis/_/dam tshig 'khor lor myur gzhug bya/_/rkang pa mnan la steng du blta/_/steng du pheM gyi sgra bsgrags la/_/phyogs bcu'i 
[\[37b.7\]]'jig rten khams gnas pa'i/_/dpa' bo rnal 'byor ma rnams dgug_/sngags kyis yang dag bskul ba dang /_/skad cig de la spyan drang bya/_/mdzub mo dgug byas gung mo nges par sbyar/_/mthe bong rdo rje brnyan por yang dag sbyar/_/de ni dpral ba'i phyogs kyi dbus 
[\[38a\]]
[\[38a.1\]]gzhag la/_/gcu zhing gcu zhing bskor ba byas pa yis/_/sngags pas dpa' bo rnal 'byor ma byin brlab/_/yi ge d+yA ni sna rtser yang dag sbyar/_/byA ni mtshan gyi lte bar yang dag dgod/_/lte ba snying ga kha dang dpral ba ru/_/sngags kyi 
[\[38a.2\]]tshogs dang bcas pas byin gyis brlab/_/lte ba snying ga dag tu rnal 'byor ma/_/sangs rgyas mkha' 'gro ma yi sngags kyis ni/_/a ba d+hU tI gnyis kyis dpa' byin brlab/_/rnal 'byor ma dang dpa' bo gnyis med yin/_/dang por dga' ba dpa' bo ste/_/
[\[38a.3\]]mchog tu dga' ba rnal 'byor ma/_/rab tu dga' ba ma lus nyid/_/bde ba'i thabs de kun rig pa'o/_/lha yul sa steng sa 'og tu/_/skad cig gis ni gzugs gcig 'gyur/_/sgom pa bdag gis bshad pa yi/_/bsdu ba de nyid bshad pa ni/_/g.yas dang 
[\[38a.4\]]g.yon gyi lag gnyis kyis/_/bskor ba mkha' 'gro'i bde de yin/_/rnal 'byor ma'i kun tu spyod pa las/_ye shes kyi 'khor lo spyan drang ba dang bsdu ba bstan pa ste brgyad pa'o//_//de nas sprul par shes bya dang /_/longs spyod rdzogs par 'dod pa 
[\[38a.5\]]nyon/_/theg pa chen po phyag rgya che/_/rnal 'byor ma yi grub ster bshad/_/phyag rgya chen po las lhag pa'i/_/rnal 'byor kun las mchog gzhan med/_/he ru ka dpal rgyal po che/_/rnal 'byor kun dbang dbang phyug yin/_/mkha' 'gro ma yi dra ba sdom/_/nam 
[\[38a.6\]]mkha' dang mnyam las blangs pa/_/kun mkhyen ye shes de'i rang bzhin/_/he ru ka dpal dpa' bo mchog_/skye bo dam pa kun 'dus pa/_/zhi ba'i btung bas grub 'gyur ba/_/rtag pa'i go 'phang mchog yin te/_/skyon med pa ni rtag pa'i gnas/_/bu la sogs 
[\[38a.7\]]pa yang dag sbyar/_/yul dang yul du rnam par gnas/_/he ru ka dpal bdag nyid dgod/_/yi ge nyi shu rtsa bzhi ni/_/longs spyod rdzogs par shes bya ste/_/rnal 'byor che la gnas pa yin/_/mdor bsdus nas ni rab 'jug pa/_/blo gros brtson pas shes 
[\[38b\]]
[\[38b.1\]]par bya/_/ldog pa'ang ji ltar bstan pa ni/_/bshad bya sgrub pa po rnams nyon/_/shrI ni gnyis med ye shes te/_/he ni rgyu sogs stong pa nyid/_/ru ni bkod dang bral ba ste/_/ka ni gang du'ang mi gnas pa'o/_/de ni rang bzhin stong ba ste/_/kun tu 'gro zhing mi shigs 
[\[38b.2\]]par/_/mdor bsdus nas ni sgom byed pa/_/'dod pa'i dngos grub thob par 'gyur/_/chos dang longs spyod sprul pa yi/_/sku gsum dag ni rnam sgom pa/_/byang chub phyogs ni sum cu bdun/_/der ni nges par bsgom par bya/_/rnal 'byor ma'i kun tu spyod pa las 'jug pa 
[\[38b.3\]]bstan pa ste dgu pa'o//_//de nas bsgoms pas dub gyur na/_/bsdus pa spyod tshul khyad par gyis/_/sbyor dang bral bar mi bya ste/_/spyod pa'i rnal 'byor pa 'di yin/_/sngar ni ji skad bshad pa bzhin/_/bsam gtan cho ga rgyas byas la/_/rang 'dod 
[\[38b.4\]]las la gtor ma ni/_/khyad par du yang sbyin par bya/_/zla ba mar ngo'i tshes bcu dang /_/zla ba yar ngo'i de nyid la/_/'bad pas dpa' bo chang sogs dang /_/rdo rje lha mo rab mchod cing /_/sngar bshad sngags dang rgya sbyar ba/_/cho ga bzhin du yang dag bsrung /_/
[\[38b.5\]]oM A ra l+li hoHdzaHhU~M baM hoH/_badzra DA ki nI sa ma ya s+t+waM dr-i sh+ya hoH/_de ltar lan gsum bzhi lngar brjod/_/dam tshig sogs rdzas legs gnas par/_/rdo rje thal mo kha gyen phye/_/dpa' bo rnal 'byor mas mngon bzla/_/oM kha kha khA hi khA hi/_/sarba yak+Sha rAk+Sha 
[\[38b.6\]]sa/_b+hU ta pre ta pi shA tson+mA dA/_pa smA ra badzra DA ka DA ki n+ya da ya i maM ba laM gr-i h+Nan+tu sa ma ya rak+Shan+tu ma ma sarba sid+d+hi m+me pra yats+tshan+tu ya thai ba~M/_ya theSh+TaM b+huny+dza tha dzi g+h+ra tha/_pi ba tha/_mA ti kra ma tha/_ma ma sarba kArta yA/_/sat+su khaM bi shud d+ha ye/_sa ha yi ka b+ha ban+tu hU~M hU~M phaT phaT 
[\[38b.7\]]swA hA/_dpa' bo'i 'khor lo la sogs sngags/_/dur khrod la sogs kyis kyang brgyan/_/lho phyogs kha bltas rnal 'byor pas/_/gnas ni mthon por rab tu mchod/_/nye bar mtshon pa ji lta bar/_/bdag gis nus pas dbul bar bya/_/dgun zla 'bring 
[\[39a\]]
[\[39a.1\]]po la sogs pa'i/_/tshes bcu la ni dad pas mchod/_/skye bo dam pa kun 'dul la/_/bde ba thams cad dbul bar bya/_/der ni bshos rnams bza' bya ste/_/lhag ma snod du gzhag par bya/_/de yi lag tu 'ongs pa'i dpal/_/
[\[39a.2\]]gang gis kyang ni gzhom mi nus/_/de ni skye bo dad ldan rnams kyis mchod/_/he ru ka dpal mngon par dgyes gyur nas/_/kun tu dgyes pa'i mchog ni stsol 'gyur te/_/gang phyir mchog ni de yi lag na gnas/_/mtshan mo skra ni grol gyur pas/_/
[\[39a.3\]]brtul zhugs gos med gtor sbyin na/_/he ru ka dpal rnal 'byor bdag_/des ni ma mo dga' bar 'gyur/_/rnal 'byor ma'i kun tu spyod pa las gtor ma dang /_/mchod pa tshes bcur bya ba srung ba bstan pa ste bcu pa'o//_//de nas pha rol phyin 
[\[39a.4\]]drug dang /_/byang chub phyogs ni sum cu bdun/_/gnas sogs sa ni bcu po rnams/_/che mchog lha yi bdag nyid can/_/dngos po gang dang gang gis ni/_/mi rnams yid ni yang dag sbyor/_/de yis de yi dngos 'gyur te/_/sna tshogs gzugs 
[\[39a.5\]]can nor bu 'dra/_/de bzhin 'jigs dang bcas pa'am/_/'jigs med ji lta ji ltar gnas/_/bsam gtan dag gam sgom pa yis/_/las rnams thams cad rab sgrub byed/_/spyod dang grol ba'i 'bras rab stsal/_/tshe 'di nyid la thob 'gyur ba/_/bsgom 
[\[39a.6\]]pa bdag gis bshad par bgyi/_/snying po kun las btus pa yin/_/log pa'i shes pa'i shes pa can/_/gang yang khyod kyis bshad mi bya/_/bla ma'i rim las ji ltar bstan/_/gang gis myur du shes 'gyur ba/_/skye ba bye ba stong phrag tu/_/sgyu 'phrul ye shes 
[\[39a.7\]]kyis bskul ba/_/dad pa yang dag bskyed pa dang /_/rnal 'byor spyod tshul gnas pa yin/_/lkugs shing glen la thabs ngan ldan/_/byis pa'i shes pa'i shes pa can/_/sems can yongs su ma smin dang /_/phyi rol bstan bcos kyis 'chal pa/_/de dag kun gyis 
[\[39b\]]
[\[39b.1\]]mi shes te/_/mi shes mun pas khebs pa dang /_/khengs pa la ni rten par dga'/_/nga rgyal la sogs bdun sems ldan/_/de kun gyis kyang sangs rgyas kyi/_/sbyong yul gsang ba mi shes so/_/he ru ka dpal yang dag 'jug_/slob dpon 
[\[39b.2\]]bdag nyid chen po yis/_/myur du dngos grub skyed byed de/_/'phral du yid ches byed pa yin/_/kun sbyong cho ga'i rnal 'byor shes/_/cho ga'i bya ba bstan par bya/_/srid pa gsum po ma lus na/_/de ni kun mkhyen bstan pa shes/_/mthong ba dang ni 
[\[39b.3\]]reg pa dang /_/thos pa dang ni dran pa yis/_/sdig pa kun las grol 'gyur ba/_/de ltar de ni the tshom med/_/lha rnams bzlog ste dgod pa dang /_/sngags kyi dbye ba bzlog pa dang /_/bsgom pa gsang ba bzlog pa ni/_/snying po thams cad bsgrub pa 
[\[39b.4\]]yin/_/rgyud rnams kun gyi spyi yi ni/_/sems ni yongs su smin pa dag_/'dir ni sbyor sogs sngags rnams kyi/_/dam tshig de ltar bstan pa yin/_/bde gshegs dbugs 'byin gsungs pa ni/_/dag pa'i lus ni skyon med pa/_/bsod nams 
[\[39b.5\]]chung ba'i sngags pas kyang /_/nga dga' bas ni rnyed par 'gyur/_/rnal 'byor ma'i kun tu spyod pa las thams cad rnam par dag pa bstan pa ste bcu gcig pa'o//_//de nas bsrung min bza' min dang /_/dkyil 'khor pa min dkyil 'khor min/_/bzlas 
[\[39b.6\]]brtul sbyin sreg med mod kyi/_/mdor na sems 'dus tshul can yin/_/gzung bya rnam shes ye shes ni/_/bla mas bstan las rtsol bya ste/_/phyi rol gyi ni bstan bcos pa/_/lam de shin tu ring ba yin/_/rnal 'byor pa rnams thabs kyis ni/_/bla ma'i bsnyen 
[\[39b.7\]]bkur la brtson pa/_/ston pa'i mtshan nyid bstan pa dang /_/dpa' bos de nyid bstan pa yin/_/skad cig rnam pa'i rnal 'byor bdag_/skad cig rnam pa'i phyag rgyar ldan/_/kun nas thams cad skad cig ste/_/skad cig gis ni gsang sngags brjod/_/smras dang lta 
[\[40a\]]
[\[40a.1\]]dang lag bcangs dang /_/'khyud dang gnyis gnyis la sogs pa/_/de bzhin gshegs pas dbugs 'byin gsungs/_/gong nas gong du bsten par bya/_/thams cad 'dir ni bstan pa yin/_/rnam pa gzhan dag rtswa dang 'dra/_/de nyid srog 
[\[40a.2\]]chags rnams kyi srog_/de nyid mi 'gyur dam pa yin/_/de nyid thams cad khyab byed de/_/lus kun la ni rnam par gnas/_/de nyid sangs rgyas ye shes te/_/he ru ka dpal yin par bshad/_/skyes pa ma ning la sogs nyid/_/phra ba'i snying po'ang 'dzin pa 
[\[40a.3\]]yin/_/ye shes bdag tu byung de la/_/gang zhig sa la gnas rnams dang /_/bstan bcos dag ni ma lus dang /_/rig byed grub mthar gnas pa rnams/_/'jig rten 'di dang gzhan dag tu/_/de med par ni grub mi 'gyur/_/rig byed grub pa'i mtha' rnams 
[\[40a.4\]]las/_/'di ni snying por rab tu bshad/_/'gro ba 'di kun sangs rgyas lnga'i bdag nyid/_/gar mkhan dag dang ri mo bzang ltar snang /_/gang du bde chen zhes bya gcig pu nyid/_/gcig pu'i nyams ni du mas gar mdzad do/_/'dug dang ldang ba nyid ngag dang /_/
[\[40a.5\]]'jug dang rdzogs pa nyid dag dang /_/byin gyis brlab dang dbang bskur dang /_/ting 'dzin mchod pa bsdus pa yin/_/de nas cho ga'i ming gzhan pa/_/thabs dang shes rab gnyis med pa/_/de nyid du ni kun skyes pa/_/'byin dang sdud par byed pa yin/_/a A/_
[\[40a.6\]]i I/_u U/_r-i r-I/_l-i l-I/_e ai/_o au/_aM aH/_ka kha ga g+ha nga /_tsa tsha dza dz+ha nya/_Ta Tha Da D+ha Na/_ta tha da d+ha na/_pa pha ba b+ha ma/_ya ra la wa/_sha Sha sa ha/_k+ShaH/_'di ni bcom ldan lha de yin/_/mchog nyid lhag par gnas pa yin/_/lha 
[\[40a.7\]]kun gyi ni skyed pa dang /_/sngags rnams kyi ni rgyud nyid yin/_/gang zhig 'di rtag sgom pa dang /_/rtag tu klog cing sems pa dang /_/rnal 'byor pa yis dang por brjod/_/he ru ka dpal gnyis med 'gyur/_/der ni lag sogs rgyan yin te/_/ska rags gnas 
[\[40b\]]
[\[40b.1\]]rnams thams cad yin/_/'di ni rtag tu 'dzin byed pa/_/chos kun rtogs par byed pa yin/_/A li kA li mdun bsams te/_/rnal 'byor chen pos rnam gnas la/_/zla ba'i dkyil 'khor legs rdzogs pa/_/lte ba'i rtsa bar gnas par bsgom/_/de yi dbus 
[\[40b.2\]]gnas bsam pa ni/_/dam pa'i gnas mchog yi ge ste/_/sku gsung thugs kyi rdo rje can/_/lha yi sku ni bsgom par bya/_/de ni gzugs las 'das pa ste/_/dngos po med pa'i sems nyid yin/_/bsam mi khyab pa nyid bsams te/_/bsam de mtshan 
[\[40b.3\]]mar brtag mi bya/_/yang na bdag nyid sems bsam pa/_/de las gzungs ni 'thob par 'gyur/_/rnal 'byor ma'i kun tu spyod pa las rgyud thams cad las nges par byas pa'i de kho na nyid kyi gnas gcig pu bstan pa ste bcu gnyis pa'o//_//de nas 
[\[40b.4\]]gzhan yang bshad bya ba/_/dpa' bo rnal 'byor ma gnyis med/_/he ru ka dpal rnal 'byor che'i/_/gnas ni yi ge'i sa pa yin/_/pul+lIr ma ya mgo bo la/_dzA lan d+ha ra spyi gtsug nyid/_/au t+yan rna ba g.yas pa ste/_/ar bu da ni rgyab phyogs 
[\[40b.5\]]la'o/_/gnas so/_/go dA ba rI rna ba g.yon/_/rA me shwa ra smin ma'i mtshams/_/de bI ko Ta mig gnyis te/_/mA la ya ni dpung mgor ro/_/nye ba'i gnas so/_/kA ma rU pa mchan khung dgod/_/o Te nu ma gnyis la'o/_/zhing ngo /_/tri sha ku ni 
[\[40b.6\]]lte ba'i dbus/_/ko sa la ni sna rtser ro/_/nye ba'i zhing ngo /_/ka ling ka ni kha la dgod/_/la~M ba ka ni mgrin dbus nyid/_/tshan do ha'o/_/kA ny+tsi snying la dgod par bya/_/hi mA la ya mchan rtsar ro/_/u pa tshan do ha'o/_/pre ta pu ri mtshan la ste/_/gr-i ha de 
[\[40b.7\]]ba bshang lam la'o/_/'du ba can no/_/sau rA Sh+Ta brla gnyis bsam/_/gser gling rje ngar gnyis la'o/_/nye bar 'du ba can no/_/nA gar ni sor mor ro/_/sin d+hu rkang pa'i bol gnyis la'o/_/dur khrod do/_/ma ru mthe bong gnyis la dgod/_/ku lu tA ni 
[\[41a\]]
[\[41a.1\]]pus mor gnas/_/nye ba'i dur khrod do/_/pu dzA o a go ra de mA/_/kA o tri ko ka la ka hi/_/pre gr-i sau su nA si ma ku/_/gnyid log ma log ldang ba dang /_/bza' 'am 'gro ba'i chos spyod pa'am/_/gang yin der ni rnam bkod na/_/'jig rten 
[\[41a.2\]]gsum gyis mi g.yo'o/_/ming gi rgyud ni 'bum sde las/_/snying po bsdus par gyur pa yin/_/nam mkha' dang ni mnyam pa'i rgyud/_/'bum gcig nang nas de bzhin bshad/_/shes rab rgyud ni gsang ba ste/_/ming 'byung ba las gnas pa yin/_/bstan pa 
[\[41a.3\]]yis ni sprul pa yin/_/bshad pas longs spyod rdzogs par 'dod/_/so sor bstan pa ma lus nyid/_/mya ngan 'das pa'i de nyid bstan/_/sku gsum 'khor lo gsum du bshad/_/chos sogs longs spyod rdzogs pa nyid/_/bsod nams ye shes tshogs 
[\[41a.4\]]dag ni/_/bden pa gnyis la gnas pa yin/_/blo ngan glen zhing lkugs pa dang /_/shes rab dman zhing log lta can/_/phyi rol bstan bcos kyis 'chal pa/_/bla ma la ni sun 'byin yin/_/de dag kun kyang rnam spangs te/_/gus kyang bshad par mi bya'o/_/
[\[41a.5\]]cha dang cha yi khyad par la/_/der ni gnyis su med par bshad/_/dag byed dbang gi lha mo dang /_/bka' bsgo'i lha mo dpa' bo skyes/_/de 'og ma lus kun spyod pa/_/'khor ba las grol gtso bo yin/_/ma lus rig byed las sprul pa/_/grub pa'i mthar ni 
[\[41a.6\]]de rab bsgrags/_/dpa' bo khyod kyis nga la bshad/_/sangs rgyas mu stegs can la sba/_/sgra dang sgra nyams brda rnams kyi/_/lam 'di nyid kyi rjes su 'brang /_/bsdus don yang dag blangs pa dang /_/brda yi tshig ni rgyas pa yin/_/gang gis kun spyod mi 
[\[41a.7\]]shes par/_/rnal 'byor pa ni rnal 'byor ston/_/de yi ngal ba don med de/_/'bras bu de ni thob mi 'gyur/_/'gro la 'phags pas sngon gsungs pa/_/sbas te gzhan du gsungs pa yin/_/kun spyod 'dir ni bshad pa las/_/sgrub pa pos ni rab mnyam gzhag_/
[\[41b\]]
[\[41b.1\]]rgyal bas sngon ni rgyud chen po'i/_/sngags kyi yi ge sgrub mdzad pa/_/las kyi bya ba gang yang rung /_/dge dang mi dge brtags te bya/_/yi ge mtha' dang dbus dag tu/_/der ni thams cad rab tu grub/_/rnal 'byor ma'i kun tu spyod pa las A li kA li 
[\[41b.2\]]dang /_las thams cad kyi nges pa gnyis su med par bstan pa ste bcu gsum pa'o//_//de nas rgyud rnams thams cad du/_/sbas gsang cho ga bshad bya ste/_/sangs rgyas bzhi yi gdan bzhugs pa/_/rdo rje la sogs dpa' rnal 'byor/_/mkha' 
[\[41b.3\]]'gro la sogs rdo rje yi/_/dpa' bo rnal 'byor dbang phyug gtso/_/me long la sogs rnam pa bzhi/_/gnyis med gnyis su med sbyor nyid/_/gnyis med rdzas ni me tog sogs/_/re re nas ni dbul bar bya/_/phyag rgya lnga sogs mchog lus kyi/_/
[\[41b.4\]]pha rol son pas phar phyin drug_/lag pa'i mchod sogs ye shes can/_/blo ldan dpa' bos shes par bya/_/rnal 'byor ma drug [{]go rims [,]go rim [}]bzhin/_/rdo rje sems sogs bcu gnyis dang /_/dpa' bo chen por sbyar bya la/_/lag pa'i mchod 
[\[41b.5\]]la sogs pas bstod/_/lnga po lnga dang yang dag bsre/_/'o ma dang yang bsre bar bya/_/mchod pa nges ni legs gnas la/_/spyod dang grol ba'i 'dod dang ldan/_/lag pa'i mchod pas rnal 'byor pa/_/dbul ba'i 'dod don 'grub par 'gyur/_/sems 
[\[41b.6\]]ni gzhan du gyur pa dang /_/bza' btung gos sogs thob par 'gyur/_/lha yi mchod pa byas na ni/_/de la bsam pa rnam grub 'gyur/_/dpa' bo 'di ni dpa' chen po/_/sa steng rnal 'byor ma rnyed dka'/_/rnal 'byor pa yi spyod brtul zhugs/_/rnal 
[\[41b.7\]]'byor dbang phyug kun gyi gtso/_/gang zhig rtag tu 'dir rang mchod/_/'dod pa'i 'bras bu kun rab ster/_/rnal 'byor ma'i kun tu spyod pa las/_/dpa' bo bzhi dang yang dag par sbyor ba'i lag pa'i mchod pa bstan pa ste bcu bzhi pa'o//_//de nas dpa' 
[\[42a\]]
[\[42a.1\]]bo rnal 'byor ma/_/gnyis med spyod pa'i cho ga bshad/_/dang por mnyam gzhag rnal 'byor pas/_/'bad de nus pa bskyed par bya/_/nus pa bskyed pa'i rjes thogs la/_/yid la 'dod pa'i brtul zhugs spyad/_/sems can rjes 
[\[42a.2\]]gzung don gyi phyir/_/dpa' bo chen po 'gro bya zhing /_/srog chags yan lag go bgos la/_/bde don gnyer bas bde ba bsrung /_/mchod phyir thogs ni kun spangs la/_/he ru ka dpal gtsang sbrar gnas/_/grol ba'i 'bras bu 'dod pa yis/_/
[\[42a.3\]]rnal 'byor ma kun mnyes par bya/_/rtsa ba'i sngags kyis dpa' bo gang /_/tshangs pa'i skud pa la sogs brtag_/lha yi snying po'i gsang sngags kyi/_/brgya phyed phreng bas brgyan pa yin/_/thod pa'i dum bu la sogs kun/_/lus kyi khams su 
[\[42a.4\]]brtag par bya/_/dpa' bo'i go cha drug gi ni/_/rgya 'dis lus ni mdzes pa yin/_/rdo rje phag mo sogs sngags gang /_/mgur chus ske ba mdzes pa yin/_/sangs rgyas kun gyi mkha' 'gro ma'i/_/pags pa'i gos ni 'dzin pa'i mchog_/kha T+wAM ga ni lha yi sku/_/
[\[42a.5\]]shes rab DA ma ru ru brtag_/thod pa dril bu la sogs kun/_/lus kyi khams su brtag par bya/_/yi ge bdun gyi gsang sngags kyi/_/rna chas snyan ni mdzes pa yin/_/rnal 'byor ma drug gsang sngags gang /_/ska rags byas pa brgyan pa yin/_/'khor lo 
[\[42a.6\]]kun gyi rnal 'byor ma'i/_/sngags ni lag pa'i thod pa yin/_/rnam par snang mdzad yum sngags dang /_/thod pas mgo bo brgyan pa yin/_/de ltar bdag nyid rnam bsams nas/_/tsham ngam sngags kyis legs par bsrung /_/rtag tu tshangs par spyod 'gyur ba/_/
[\[42a.7\]]gsang sngags rkang pa brgyad mchod pa'o/_/nyin mo bcom ldan dpa' bo ste/_/mtshan mo bcom ldan ma brtag bya/_/mi bya ci yang yod min te/_/rtag tu mi bsam yod ma yin/_/mi bza' ci yang yod min la/_/dge dang mi dge mi smra med/_/bdag nyid ji bzhin 
[\[42b\]]
[\[42b.1\]]'gro de bzhin/_/bdag ci 'dra bar gzhan de bzhin/_/de ltar rnam bsam rnal 'byor bdag_/'jigs pa thams cad yongs spangs te/_/dpa' bo seng ge bzhin du spyod/_/bsam pa thams cad rdzogs byed yin/_/he ru ka dpal gzhir gnas pa'i/_/yan 
[\[42b.2\]]lag bskyod pa ji snyed dang /_/tshig tu brjod pa ji snyed pa/_/de snyed phyag rgya gsang sngags yin/_/rigs lnga'i kun tu spyod pa ni/_/rigs gcig nyid du spyad par bya/_/de ltar shes pa'i bdag nyid can/_/go 'phang mchog tu 'gro bar 'gyur/_/gnyis med ye 
[\[42b.3\]]shes sems ldan la/_/mi bya ba ni ci yang med/_/mi rtog bdag nyid sems kyis ni/_/'dod pa'i yon tan lnga rnams spyad/_/rnal 'byor ma'i kun tu spyod pa las gnyis su med pa'i brtul zhugs dang gsang sngags bstan pa ste [{]bcwa [,]bco [}]lnga pa'o//_//
[\[42b.4\]]gzhan yang phyi ma'i dus kyi tshe/_/dus mthar dngos grub mi thob ste/_/blo ni gzhan du rnam 'khrugs pas/_/phyag rgya dkyil 'khor bzlas pa yis/_/bde bar 'grub par mi 'gyur gyi/_/bkres dang skom gyi sdug bsngal 'gyur/_/'bad de 'dod bya dmigs nas ni/_/
[\[42b.5\]]de nyid kyis bdag rnal 'byor pa/_/ji ltar he ru ka'i ye shes/_/ji 'dod par ni yongs su rgyu/_/rna bas ring nas thos pa dang /_/skad cig gis mthong rnal 'byor pas/_/chos 'di de ltar shes nas ni/_/bsam pa thams cad rdzogs byed yin/_/shes rab chen 
[\[42b.6\]]por byas pa nyid/_/gnyis med ye shes brtul zhugs bzang /_/A li kA li ma gtogs par/_/gal te chos 'di 'dod na ni/_/de yi ngal ba don med de/_/'bras bu thob par mi 'gyur ro/_/mdo dang bya ba'i spyod pa rnams/_/rnal 'byor gsang sogs dbye ba 
[\[42b.7\]]nyid/_/'jig rten kun la bshad pa ni/_/byang chub don gyi rgyu nyid yin/_/nga yis 'jug par bshad pa ni/_/tshogs gnyis gnyis su med pa yin/_/de nyid chos kyi rang bzhin zhes/_/mya ngan 'das pa 'ba' zhig 'dod/_/thams cad bden pa gnyis la ni/_/
[\[43a\]]
[\[43a.1\]]brten par ngas ni sngon bshad pa/_/rnal 'byor pa yis dngos grub kyis/_/sgom pa mngon dgar gyur pa yin/_/spros pa kun la dmigs nas ni/_/spros pas spros pa med par bya/_/rgyud rnams kun tu gsang ba gang /_/sprul pa rnams kyi 
[\[43a.2\]]de nyid bstan/_/rgyud 'di yis ni rnal 'byor pa/_/bden pa gnyis la yang dag brten/_/sems rnams thams cad bsal nas ni/_/longs spyod kun la nyer spyad bya/_/blo ldan chen po 'khor lo sdom/_/sdom pa la ni rnam par spyod/_/rnal 'byor ma yi 
[\[43a.3\]]mtshan ma gang /_/gzugs dang brda dang tha snyad dag_/khyim lnga la sogs yul rnams su/_/rnal 'byor ma ni lnga nyid gnas/_/bsgrub par bya ba'i gnas kun tu/_/g.yon nas bskor ba la rab brtson/_/ji ltar sngar bshad 'khor lo yi/_/grangs kyi cho 
[\[43a.4\]]gas brtul zhugs can/_/dpa' bo'i sngags sogs rnal 'byor ma'i/_/yid la 'dod pa dgod par bya/_/shar gyi 'dab mar mkha' 'gro ma/_/bong bu'i rnam par bsgom par bya/_/he ru ka dpal zhes bya ba/_/las rnams thams cad byed pa yin/_/
[\[43a.5\]]he ru ka dpal go 'phang gnas/_/lus ngag yid kyi las rnams la/_/bshad dang ma bshad gang bsam pa/_/de dag thams cad myur du 'grub/_/rnal 'byor ma'i kun tu spyod pa las dngos grub kyi nges pa dang dpal he ru ka'i mdzad pa bstan pa ste bcu drug pa'o//_//de 
[\[43a.6\]]nas he ru ka dpal rgyud/_/sems ni dri med yin par bshad/_/dag pa'i chos kyi sprul pa ni/_/phag mo'i gzugs su bstan pa yin/_/thabs dang shes rab sbyor ba las/_/de nyid dang ni thams cad 'byung /_/me long la sogs rnam pa bzhi/_/pad+ma'i 'dab gnas rnal 
[\[43a.7\]]'byor ma/_/mkha' 'gro ma bzhi pad+mar gnas/_/mA ma kI sogs bzang mo yin/_/thod pa'i dum sogs 'khor lor gnas/_/nyi shu rtsa bzhi gnyis med yin/_/sems can 'khor ba las grol ba/_/dpa' bo nyid ni yin par brtag_/khro bo rnam rgyal la sogs kun/_/
[\[43b\]]
[\[43b.1\]]sgo dang mtha' yi mtshams rnams su/_/sna tshogs gdul ba'i thabs can gyis/_/sems can don la brtson par mdzad/_/gsang ba'i gnas kyi rnam gnas pa/_/rab tu 'bad de sba bar bya/_/rnal 'byor ma dang dpa' bo yis/_/ji ltar 'dod pa'i dngos grub ster/_/rnal 
[\[43b.2\]]'byor 'bras bu thob nas ni/_/srid mtshor ltung bar mi 'gyur ro/_/'khor ba las ni sgrol ba'i thabs/_/rgyud kyi snying po bsdus pa yin/_/bla ma slob mas rtogs sla'i phyir/_/cho ga rgya cher ma bshad de/_/sems ni ngal so rnal 'byor ba/_/mya ngan 'das pa bstan 
[\[43b.3\]]mi bya/_/de ltar spyod pa'i skyes mchog 'di/_/sdig pa thams cad rnam dag 'gyur/_/'jig rten 'di 'am pha rol tu/_/'dis ni sangs rgyas nyid mthong 'gyur/_/ji ltar sngar bshad sdig pa rnams/_/spang bar bya ba'i mtshan nyid yin/_/gang zhig 'di sgom 
[\[43b.4\]]rnal 'byor pa/_/'dod pa'i bde ba thams cad ster/_/he ru ka dpal mtshan brjod pas/_/lha sogs kun gyi gsang gang dang /_/mi la sogs la gang zhig yod/_/de yi bsod nams des 'thob bo/_/bsam gtan gyis ni bsams tsam mam/_/'don 
[\[43b.5\]]cing klog gam bris pa yis/_/mtho ris longs spyod 'thob 'gyur te/_/yang na 'khor los sgyur nyid 'gyur/_/rnal 'byor pa ni 'pho ba'i tshe/_/dpal ldan he ru ka la sogs/_/dpa' bo dag ni thams cad dang /_/rnal 'byor ma ni ji snyed pa/_/lag na sna tshogs me 
[\[43b.6\]]tog bsnams/_/ba dan rgyal mtshan sna tshogs dang /_/rol mo'i sgra ni sna tshogs dang /_/sna tshogs glus ni nye bar mchod/_/'chi ba zhes bya rnam rtog ste/_/mkha' la spyod pa'i gnas su 'khyer/_/de lta'i dpa' bo chen po dang /_/rnal 'byor ma ni sa steng dkon/_/
[\[43b.7\]]ji ltar bud med byis gtam rjes yi rang /_/kun smra bsten pa'i gtam yang rjod par byed/_/lam yang bshad cing 'chi bar 'gyur ba yin/_/rnal 'byor lam ngan de dang 'dra bar bshad/_/de nas gzhan yang bshad bya ba/_/gnas sogs rnal 'byor ma yi gnas/_/he ru ka 
[\[44a\]]
[\[44a.1\]]dpal sogs rnal 'byor/_/dpa' bo gnyis med rnal 'byor ma/_/pul+lIr ma la yar rab gtum/_/dzA lan d+ha rar gtum pa'i mig_/au D+yan ni 'od ldan ma/_/ar bu dar ni sna chen mo/_/go dA ba rir dpa' blo ma/_/rA me shwa rang 
[\[44a.2\]]mi'u thung ma/_/de bI ko Tar lang dbang phyug_/mA la par ni shing grib ma/_/kA ma rU par sa srung mo/_/o Tir 'jigs byed chen mo yin/_/tri sha ku nir rlung shugs ma/_/ko sa lar ni chang 'thung ma/_/ka ling lha mo sngo bsangs ma/_/lam pA kar ni rab 
[\[44a.3\]]bzang mo/_/kAny+tsi kar ni rta rna ma/_/hi ma la yar bya gdong ma/_/pre ta pu rir 'khor lo'i shugs/_/gr-i ha de bar dum skyes ma/_/sau rASh+Tar chang 'tshong mo/_/gser gling 'khor lo'i go cha mo/_/nA ga rar ni rab dpa' mo/_/sin d+hu'i yul du stobs chen mo/_/
[\[44a.4\]]mya ngan yul du 'khor sgyur ma/_/ku lu tAr ni brtson chen mo/_/yul 'di rnams kyi bu mo gang /_/dpa' bo gnyis med rnal 'byor ma'o/_/gsang ba'i sngags la rtag gnas nas/_/rab tu 'bad de bsgrub par bya/_/rnal 'byor ma ni re re zhing /_/bye ba grangs 
[\[44a.5\]]snyed dag gis bskor/_/mtshan ma mtshan nyid phyag rgya sogs/_/g.yon pa'i sgrub pa po yis sba/_/mi bzad las ni gang gang gis/_/skye bo rnams ni 'ching 'gyur ba/_/thabs dang bcas na de nyid kyis/_/srid pa'i 'ching ba las grol 'gyur/_/'khor ba'i pha rol 
[\[44a.6\]]brgal nas 'di/_/ci 'dod ye shes can du 'gyur/_/mgur chu gtsug rgyan dpung rgyan dang /_/rna rgyan tshangs pa'i skud pa dang /_/mgul pa brgyan cing spyi bor phreng /_/ska rags rkang gdub sgra nyid do/_/ri steng sna tshogs pad+ma yi/_/ge sar a li ka li las/_/nyi shu rtsa 
[\[44a.7\]]bzhir yang dag ldan/_/dpa' bo rnal 'byor ma tshogs bcas/_/u ma'i bdag po yang dag mnan/_/rdo rje dril bu sku la 'khyud/_/he ru ka dpal rgyal po che/_/go 'phang mchog ni bsgom par bya/_/de nas rtag tu spos chus 'dir/_/rtag tu lus ni yan lag dril/_/dri 
[\[44b\]]
[\[44b.1\]]zhim yan lag gis brgyan cing /_/thal ba'i phyag rgya sogs pas bsgos/_/kha dog la sogs g.yogs pa'i gzugs/_/rang gi lus ni yongs su bsgyur/_/spyod pa'i brtul zhugs la zhugs par/_/shes nas rnal 'byor la legs gnas/_/yan lag 
[\[44b.2\]]can dang tshigs can dang /_/sdud dang de bzhin snying stobs dang /_/gar gyi tshul ni bzhi po 'di/_/de nyid mthong bas shes par bya/_/gdung ba'i tshul zhes bya ba ni/_/rnal 'byor shes pa yin par bshad/_/de la 'bad de bya ba ni/_/skal ba bzang po'i gar chen yin/_/
[\[44b.3\]]gar gyi gnas su gnas pa kun/_/rgyan rnams de ni yin zhes bya/_/kun tu dgug dang bcing bya dang /_/gzhug dang de bzhin bskyod pa dang /_/'bebs dang 'di ni 'khyil pa dang /_/de bzhin 'dir ni brgyan pa dang /_/tshangs skud lus las dgrol ba dang /_/
[\[44b.4\]]rnam pa kun tu bcing ba dang /_/rkang gdub rab tu gzhug pa dang /_/lag pa'i rgyan ni nyid dag dang /_/srog shing gcig gyur srad bu yin/_/'og pag drug cu rtsa brgyad dang /_/rol ldan bcu drug par shes bya/_/phreng ba nyi shu rtsa lnga yin/_/rnal 'byor ma'i kun tu 
[\[44b.5\]]spyod pa las de kho na nyid dag pa la sogs pa bstan pa ste bcu bdun pa'o//_//rnal 'byor ma'i kun tu spyod pa rdzogs so//_//zhu chen gyi lo ts+tsha ba 'gos lha btsas kyis bsgyur cing zhus te gtan la phab pa//_//
[\[44b.6\]{D376}]@##/_/rgya gar skad du/_tsa tur yo gi nI saM pu Ta tan+t+ra nA ma/_bod skad du/_rnal 'byor ma bzhi'i kha sbyor gyi rgyud ces bya ba/_dpal phyag na rdo rje la phyag 'tshal lo/_/de nas yang dag bshad bya ba/_/rnal 'byor bzhi yi kha sbyor te/_/zhal bzhi zhes ni rnam par bshad/_/
[\[44b.7\]]rgyud rnams kun tu sbas pa ste/_/zhal rnams kyang ni kha sbyor ma/_/'di ru rgyas par brjod pa yin/_/'og dang steng du rnam bshad dang /_/de bzhin g.yon dang g.yas pa'o/_/A li kA li'i bye brag gis/_/lte ba'i dbus su rnam par gnas/_/zla ba nyi mar rnam par bshad/_/sa 
[\[45a\]]
[\[45a.1\]]dang rlung gi nyid dag dang /_/chu me de bzhin nam mkha' dang /_/khams lnga dag dang yang dag ldan/_/gzugs dang reg pa de bzhin sgra/_/mig gnyis dang ni sna dag dang /_/lus kyi steng 'og tu yang gsal/_/rtag tu rdor can rnam par gnas/_/cha dang cha 
[\[45a.2\]]min rnam par grol/_/stong pa'i dang las yang dag gnas/_/ya yi sde mtha' yang dag rdzogs/_/u yig dag ni thig ler bcas/_/'byar zhing gsal bar 'gyur ba ste/_/kha sbyor rnam pa rnal 'byor gyi/_/rdor can ji ltar chang gis myos/_/'khor nas sems ni 
[\[45a.3\]]rnam par grol/_/khams gsum po ni ma lus pa/_/rdo rje'i mig gis mthong bar 'gyur/_/bdun gyi rgyal po'i dngos grub kyis/_/ma lus lus pa med pa mthong /_/tshangs pa khyab 'jug dbang ldan dang /_/dbang po de bzhin 'dod dbang phyug_/pha rol stobs kyis 
[\[45a.4\]]mnan nas ni/_/rnal 'byor dbang phyug gis ni mchod/_/tshangs pa la sogs lha rnams kyis/_/dam tshig sgra yis bshad pa ste/_/srog dang rtsol ba kun tu bya/_/de yis 'di ni dam tshig sdom/_/de la kha sbyor rnam pa bshad/_/zhal bzhi ru ni rab tu gnas/_/rnal 
[\[45a.5\]]'byor ma bzhi sde zhes bya/_/sbyor ba bzhi dang yang dag ldan/_/gang gang dbang po'i lam nas byung /_/de dang de yi rang bzhin nyid/_/'dod pa kun las longs spyod pa/_/sangs rgyas kun gyi rang bzhin 'gyur/_/gzugs ni ji ltar rdzogs pa las/_/de la sgom pa ci 
[\[45a.6\]]lta bu/_/sngags rnams ji ltar bskyed par bgyi/_/rdzogs par yang ni ci ltar 'gyur/_/de dag thams cad tha snyad tsam/_/sngags dang rgyud rnams yang dag 'byung /_/byang chub sems ni 'di ru bsngags/_/'dod pa lnga dang yang dag ldan/_/mtshon bya mtshan nyid kyis 
[\[45a.7\]]ni mtshon/_/mtshon bya du ma'ang mtshon mi bya/_/sngags rnams rgyas par bshad nas ni/_/lha rnams kyi ni bsgom pa nyon/_/steng gi sgo ni gsum yin te/_/lte bar rlung gi gzugs can ma/_/de la dbus su rtag tu stong /_/dag pa yi ni shel lta bur/_/longs spyod chen po 
[\[45b\]]
[\[45b.1\]]nges par 'byung /_/dgu pa bcu yis ldan pa ste/_/cha brgyad de yi yan lag gis/_/sgo dgu'i sa bon yin pa ste/_/lus la sa bon rjes su brjod/_/ye shes mkha' 'gro bdag nyid kyis/_/steng gi char ni shes rab ste/_/rdo rje 'dzin dang bcas par 'byung /_/
[\[45b.2\]]sems kyi rdo rje zhes ni bshad/_/'dir ni steng gi pad+mar bshad/_/de la gnas ni b+ha gar bshad/_/shes rab de nyid rdor can bcas/_/rten dang brten par 'byung ba yis/_/rtsa rnams kun la rnam par gnas/_/khu ba'i gzugs su gyur pa yis/_/spro dang 
[\[45b.3\]]sdud par byed pas so/_/bskyed pa'i rim pa'i rnal 'byor gyis/_/bsgom pa'i rim pa phyed pas so/_/gdams ngag rim pa'i rnal 'byor gyis/_/lha rnams bsgom par brjod pa ste/_/de rnams sna tshogs rnal 'byor gyis/_/zla ba nyi mar bshad pa yin/_/gzhan 
[\[45b.4\]]yang gzhan min rnam par grol/_/sangs rgyas gzugs ni g.yo ba med/_/der ni gzung bar bya ba ste/_/gang zhig de ru ji ltar gnas/_/nyin mo bcom ldan rdo rje can/_/mtshan mo shes rab tu ni brjod/_/nam mkha'i nang song mchog tu zhi/_/dag cing dge ba yid du 'ong /_/
[\[45b.5\]]sangs rgyas la sogs mu stegs kun/_/lha min gnod sbyin srin po dang /_/de nyid 'dod chags chags bral dang /_/'dod pas thar bar gyur pa nyid/_/de nyid bud med rnams la chags/_/de nyid mngal ni rab tu len/_/de nyid 'chi ste ril po'iganas/_/de nyid bskams 
[\[45b.6\]]pas mthong ba yin/_/de nyid gong du gyur pa ste/_/de nyid dri ru rnam par gnas/_/de nyid sdug bsngal rig pa ste/_/rig pas bde ba nyid dag la/_/de nyid gcig pus khyab pa yin/_/bdud rtsi thigs pa'i gzugs kyis ni/_/gzugs bzang gzugs dang ldan pa'i mchog_/
[\[45b.7\]]sna tshogs gzugs rnams yid du 'ong /_/gzugs kun gsal bar byed pa'i dpal/_/gzugs brnyan ma lus 'chang ba'o/_/bcu drug phyed phyed de yi phyed/_/rtag tu de nyid rig pa po/_/sna tshogs rtag tu zhi ba'i gzugs/_/nam mkha' lnga dang yang dag ldan/_/de 
[\[46a\]]
[\[46a.1\]]nyid rab tu zhugs par brjod/_/'gro la gsal ba mar me bzhin/_/sna yi rtse mor rnam par 'byung /_/'bar ba'i phreng ba'i 'od zer te/_/'di rnams kun ni bdag gis brjod/_/rten dang brten pa'i mtshan nyid du/_/gang gis shes pas cho ga 
[\[46a.2\]]shes/_/de yi dpal ni rgyas par 'grub/_/gzhan yang sngags kyi tshogs bshad de/_/gsang ba'i sbyor ba sbas pa ste/_/sde tshan brgyad kyi mtha' ma gzung /_/sa bon lnga dang yang dag ldan/_/de bas b+hu yig sbyin par bya/_/dang por oM yig yang dag ldan/_/a ni 
[\[46a.3\]]yig 'bru kun gyi mchog_/thig le chen po yi ge med/_/nam mkha' nam mkha'i dbus gnas par/_/sngags dang rgyud ni yang dag 'byung /_/ci ltar de ltar sngags kyang ni/_/de bzhin nyid kyi tshul lta bur/_/yi ge tsam dang yang dag ldan/_/de la dbus su rab tu 
[\[46a.4\]]grags/_/sangs rgyas byang chub sems dpa' dang /_/gang yang gzhan gyi lha tshogs dang /_/'byung po ma lus thams cad dang /_/lha dang lha min gsang ba pa/_/de yi dbus su yang dag rdzogs/_/yi ge la sogs gzugs can gyis/_/gzugs can rnal 'byor 
[\[46a.5\]]lA ma dang /_/dum skyes ma yi bye brag gis/_/zhal bzhi zhes ni rnam par bshad/_/rnal 'byor bzhi dang yang dag ldan/_/lte ba dang ni ge sar ldan/_/'dab ma bzhi dang yang dag ldan/_/de la dbus su dpa' bo che/_/phyag brgyad kyis ni rnam par brgyan/_/dang po la ni 
[\[46a.6\]]sha yis gang /_/gnyis pa khrag gis bkang ba nyid/_/gsum pa bzhi pa lus phyag rgya/_/kha T+wAM ga dang DA ma ru/_/de bzhin kha dog dkar po 'phro/_/dri med ston ka'i nam mkha' bzhin/_/dkar dang dmar dang de bzhin gnag_/ljang gu'i zhal te gtsigs pa'o/_/
[\[46a.7\]]phyag rgya brgyad ni mdo ru bshad/_/phyag gis mtshon char rab tu grags/_/dang por 'jug pa'i phyag rgya ste/_/gnyis pa snying ni 'byin pa'o/_/gsum pa rmongs byed phyag rgya yin/_/bzhi par ltung byed de bzhin no/_/lnga par gar ma'i phyag rgya'o/_/drug par gsod 
[\[46b\]]
[\[46b.1\]]byed mar ni brjod/_/bdun par za byed ma'i phyag rgya/_/brgyad par steng du len par nges/_/gshin rje mo dang skrag byed da drag_/gtum mo dang ni bzang za dang /_/b+ha su ma dang 'dod pa nyid/_/de nyid brgyad po phag mo nyid/_/mi bzad rnam par 'gyur ba'i gzugs/_/
[\[46b.2\]]khrag dang khu ba za ba mo/_/'od zer 'bar ba sna tshogs 'bar/_/rdo rje mkha' 'gro ma bsgom bya/_/mang por rnam bshad ye shes ni/_/de la dbus su rnam par 'byung /_/dpag tshad 'bum gyi rgya khyon du/_/de yis gsal bar byed pa yin/_/sems can thog ma tha ma med/_/
[\[46b.3\]]rdo rje sems dpa' chags pa che/_/thig le rdo rje can du 'gyur/_/zla ba phyed pa lta bur gsal/_/gdan ni pad+ma ra ga ste/_/rgyal po'i gzugs ni gsal ba yin/_/rgyal po nyid ces rnam par bshad/_/steng du 'byung bar rab tu grags/_/yang ni dgod par bya ba 
[\[46b.4\]]ste/_/rigs kyi dbye bas brjod pa'o/_/shar du rdo rje sems dpar gyur/_/lho ru rnam par snang mdzad brjod/_/nub tu rta yi rgyal po'o/_/byang du pad+ma gar dbang ste/_/'khor lo'i dbus su he ru ka/_/steng gi sgra ni rta gdong yin/_/'di rnams 'di ru dgod 
[\[46b.5\]]par gsungs/_/rigs kyis dbye bas rnam pa lnga/_/de ru bsgom par bya ba yin/_/gzhom med gzhig tu med pa ste/_/de yi dbus su yang dag rdzogs/_/mgon po rnam par snang mdzad sogs/_/rnal 'byor ma bzhi'i kha sbyor las tshogs kyis bsgyings pa'i rgyud 
[\[46b.6\]]chen po zhes bya ba ste brtag pa dang po'o//_//de nas rdo rje phag mo de/_/rkang rgyan dang ni do shal rgyan/_/de yi dkyil 'khor la gar byed/_/dbang bskur ba ni ster ba yin/_/dam tshig la ni legs gzhag phyir/_/phag mos de bzhin rdo rje can/_/ci 'dod de 
[\[46b.7\]]bzhin rdo rje can/_/dri chen dri chu za ba dang /_/khrag dang khu ba de bzhin sha/_/rtag tu bud med dang nus sam/_/b+ha ga'i pad+mar 'o byed dam/_/smros shig rdor can bde ba che/_/de nas bcom ldan rdo rje can/_/bzhad par gyur nas 'di dag smras/_/lha mo ci ste bdag mi spro/_/khrag dang 
[\[47a\]]
[\[47a.1\]]khu ba la sogs bza'/_/rtag tu bud med gus par bgyi/_/b+ha ga'i pad+mar 'o bgyid do/_/yang ni legs so legs so byin/_/sgo skyong de bzhin rdo rje can/_/thod pa yang dag blangs nas ni/_/rdo rje can la bza' ba dbul/_/zhi zhing gcer bur 'dug 
[\[47a.2\]]pa dang /_/rdo rje can ni skra grol bas/_/legs par dbang bskur ster bar byed/_/b+ha gar 'o byed rdo rje can/_/de nas brtsams te rdo rje khyod/_/sems can don gyis brtul zhugs bzang /_/bza' ba dri chen dri chu dang /_/khrag dang khu ba sha dag go/_/b+ha ga'i pad+mar 'o 
[\[47a.3\]]bya ste/_/bdud rtsi rnams ni bsgrub par bya/_/rdo rje rnal 'byor pho nya mos/_/de nas rtag tu dbang bskur ro/_/hU~M hU~M haHhaHaHaHhrIHhrIHswA hA/_/de nas de ma thag tu kun/_/rdo rje mkha' 'gro ma nyid kyis/_/sgra chen po ni rab tu bsgrags/_/rdo rje can de dbang 
[\[47a.4\]]bskur ro/_/sna tshogs gzugs can drag po che/_/thod pa'i gdan la yang dag bzhugs/_/sha dang khrag dag 'thung ba ste/_/gsang ba'i dkyil 'khor du ni sbyor/_/la la rol mo'i cha byad brdung /_/pa Ta ha sogs mu ku Na Da/_/la la rab tu glu len cing /_/
[\[47a.5\]]la la pi wang bsgreng ba ste/_/la la rdor can gar byed do/_/la la dril bu'i sgra sgrogs byed/_/la la sgra dag rab tu sgrogs/_/phyogs bcur pheM gyi sgra dag go/_/la la gar dag rab tu byed/_/la lar dkyil 'khor du glu len/_/la la me tog rab tu 'grems/_/
[\[47a.6\]]de yis rdor can la dbang bskur/_/la la spos kyis rab sbyin byed/_/la la dri yis de bzhin no/_/'di ltar gyur pa'i mchod pa yis/_/gsang ba'i dkyil 'khor la ni bya/_/de nas rdor can lha mo de/_/tshig 'di dag ni brjod pa ste/_/tshogs kyi dkyil 'khor nyid 
[\[47a.7\]]dag dang /_/dbang dag legs par brjod nas ni/_/nga yis gzhan yang bshad bya ba/_/lha rnams dgod pa mchog dag go/_/rgya ru kun tu khru brgyad de/_/gru bzhi pa la sgo bzhi pa/_/sngags pas de yi nyis 'gyur [(]dbyad[,]dpyad[)]/_/gang du mkha' 'gro'i tshogs 'gying ba/_/
[\[47b\]]
[\[47b.1\]]nam mkha' 'od kyis rgya khyab par/_/gang de dkyil 'khor mchog yin no/_/dbus su 'khor lo yang dag bri/_/lte ba dag ni ge sar ldan/_/'dab ma bzhi dang yang dag bcas/_/kha dog dkar por yang dag ldan/_/de la dbus su dpa' bo dgod/_/dag pa'i shel 
[\[47b.2\]]bzhin dri ma med/_/dang po'i zhal ni rnam par bzhad/_/dang po'i spyan gyis rnam par gzigs/_/smin ma khro gnyer rab tu gsal/_/mche ba gtsigs shing 'jigs pa ni/_/lho ru bltas pa'i zhal dag go/_/g.yon pa rmad du byung ba ste/_/rgyab ni 'jigs pa chen po 
[\[47b.3\]]yin/_/mdun rgyab rta yi zhal gyis brgyan/_/dkar po dmar po de bzhin gnag_/ljang gu ya ni kha dog go/_/phyag brgyad kyang ni bri bar bya/_/thod pa'i phreng bas rnam par brgyan/_/dpal ldan mgo bo'i phreng ba 'dzin/_/'jigs byed ljags ni 'dril ba ste/_/
[\[47b.4\]]'jig dus chen po'i me dang mtshungs/_/dur khrod lta bur 'jigs su rung /_/brtsegs par rgod cing bzhad pa che/_/pheM gyi sgra ni sgrogs pa'o/_/zhal gcig phyag ni gnyis pa ru/_/lha bzhi rnams ni brjod par bya/_/kha T+wAM ga dang thod pa'i lag_/khrag dang 
[\[47b.5\]]khu ba dag 'thung ngo /_/'khor lo gnyis pa yang dag bshad/_/zla ba'i dkyil 'khor zlum po la/_/'khor lo chen po yi ge brgyad/_/'od zer dmar po 'bar ba ste/_/gzugs can ma dang 'o byed ma/_/lam mchog 'phel dang sa ma li/_/phyir mi ldog dang e hi ki/_/
[\[47b.6\]]rdor can brgyad par brjod pa yin/_/lha mo brgyad po 'di ru dgod/_/kha dog dkar po shin tu 'bar/_/lag pas kha T+wAM ga gzung zhing /_/thod pa khrag gis bkang ba'o/_/phyi rol 'khor lo yang dag brjod/_/lha rnams bkod pa mchod dang ni/_/saM khi nI dang puk+ka 
[\[47b.7\]]si/_/gsod ma dkar mo sgrog ma dang /_/gtum mo ri khrod ma nyid dang /_/sgrol ma de bzhin khro gnyer ma/_/khams gsum rnam rgyal glang chen mo/_/de bzhin g+hasma rI dag dang /_/durga tsa muN+Da dag dang /_/de bzhin tshangs ma khyab 'jug ma/_/sgo skyong 
[\[48a\]]
[\[48a.1\]]yang dag bshad pa ni/_/sgo bzhi dag tu sbyar bar bya/_/'khor lo chen po kha dog sngo/_/'bar ba'i phreng ba'i tshogs kyi 'od/_/lha mo chen mo kha dog dkar/_/kha T+wAM ga dang nya phyis 'dzin/_/dkyil 'khor 'di ni rgyal po ste/_/rnal 'byor 
[\[48a.2\]]ma bzhi'i sdom pa ni/_/rang gi rgyud du thun mong ste/_/dkyil 'khor bla ma'i bla ma yin/_/srub pa chen po'i sdom pa ni/_/de yi bla ma zhes su gsungs/_/rnal 'byor ma bzhi'i kha sbyor las dkyil 'khor gyi brtag pa zhes bya ba ste gnyis pa'o//_//de 
[\[48a.3\]]nas gzhan yang bshad bya ba/_/dam tshig chen po'i sgrub thabs so/_/glang po rta dang bong bu dang /_/ba lang rnga mo dag dang ni/_/khyi yi sgron ma rab tu 'byung /_/sgron ma chen mo rab tu bshad/_/'gro ba dga' bas gsal bar byed/_/bya rog 'ug pa khra dang ni/_/
[\[48a.4\]]chu skyar bya rgod lnga po yi/_/spos chen po ni rab tu bshad/_/spos su 'bul bar byed pa'o/_/'di rnams dbang du byed par 'gyur/_/sa gsum po ru rnam par spyod/_/ci srid sbyor ba tshogs pa yis/_/dngos grub thams cad byed pa'i mchog_/bdud rtsi lnga 
[\[48a.5\]]ni rnam brjod pa/_/'chi med dngos po med pa'o/_/rtog pa med par bza' bar bya/_/blo ldan rang bzhin med pas so/_/sde tshan tha ma'i sngags btus te/_/bcu drug cha yis yang dag ldan/_/pra Na ba sbyor steng du ste/_/thig les gnon cing brgyan pa yin/_/
[\[48a.6\]]dri zhes kun tu brjod pa yin/_/kun nas thugs kyi dkyil 'khor lo/_/nyi shu bdun pa 'og tu sbyin/_/sngags la sogs pas phye ba yin/_/spyi bo de ru yang dag sbyar/_/yi ge lha yi gzugs kyis ni/_/nyi shu rtsa drug yang ni sbyar/_/dbyangs yig gnyis 
[\[48a.7\]]pas brgyan pa yin/_/nyi shu rtsa gsum yang ni blang /_/'og gi char ni sbyar bar bya/_/dbyangs kyi gsum pa yang dag ldan/_/bzhi pas sbyar bar bya ba yin/_/de yi dbus su yang dag gsungs/_/yi ge dbang phyug gis ni brgyan/_/bcu drug mtha' ni yang dag 
[\[48b\]]
[\[48b.1\]]bshad/_/steng dang 'og tu khyab pa yin/_/de la dbus su yang dag gsungs/_/stong pa chen po'i yi ge ste/_/rdo rje sems dpa' gzhig tu med/_/dag pa yi ni shel lta bur/_/rdzas 'di rnams ni bza' ba yin/_/rnal 'byor 'di rnams mchog yin te/_/
[\[48b.2\]]rnal 'byor kun las mchog tu 'phags/_/khyod la mdo ru bsdus par bshad/_/bza' ba rnams ni yang dag brjod/_/gang gi rigs pas thams cad bza'/_/dngos po ro mnyam bsres nas ni/_/dag dang ma dag mi byed par/_/de bzhin nyid rnams 
[\[48b.3\]]thams cad dang /_/bza' ba thams cad bza' bar bya/_/de nyid bcu yis rab dbye bas/_/gzung dang 'dzin pa rnam par grol/_/sbyin pa'i snying po sbyin par bya/_/sems kyis rnal 'byor rdzogs nas ni/_/thams cad rtswa sogs bzhin du btang /_/sangs 
[\[48b.4\]]rgyas rnams kyi tshul khrims gyur/_/de nyid kun gyis mi 'jigs pa/_/skye bo thams cad 'tshe mi byed/_/dang por snying rje bla na med/_/bzod pa tshul khrims bgegs med dang /_/gzhan gyi gnod pa 'gegs pa ste/_/gur dang phur bu dra ba dag_/gdug 
[\[48b.5\]]pa'i bdud ni 'joms pa ste/_/bdud med 'chi ba med pa yin/_/bdag gi sems ni bcing bar bya/_/gang gis rang sems gdul ba yis/_/bdud kyis gnod pa smos ci dgos/_/mnyam pa'i sems kyi dri yis ni/_/gru bzhi pa ru yang dag bri/_/lus la 
[\[48b.6\]]ste'u dang tsan dan dang /_/sems kyis mnyam par gnas pa na/_/mnyam pa nyid kyi ye shes brjod/_/dngos po bdag med bsres pa ste/_/gang zhig rnal 'byor rgyal bar 'gyur/_/gang dag rnal 'byor ma yi ni/_/zhu ba rnams la za ba dag/_/de yis sa 
[\[48b.7\]]stengs mtha' dag tu/_/rga dang na ba rnam par 'joms/_/rnal 'byor ma bzhi'i kha sbyor las dam tshig chen po'i bdud rtsi lnga zhes bya ba'i brtag pa ste gsum pa'o//_//de nas yang dag bshad bya ba/_/sbyor ba dang po'i sgrub thabs te/_/sbyor ba rnam bzhir shes 
[\[49a\]]
[\[49a.1\]]par bya/_/dam tshig bzhi ni bsgrub pa ste/_/dang po khu ba rnams shes bya/_/gnyis pa de bzhin khrag nyid do/_/rdo rje chu dang dri chen ni/_/dam tshig bzhi ni bsten pa ste/_/'dod chags khu bar rnam par bshad/_/phrag dog khrag ni nyid dag go/_/
[\[49a.2\]]gti mug rnam snang rgyal po ste/_/zhe sdang dri chur bcas pa yin/_/dam tshig bzhi yi rnal 'byor gyis/_/dam tshig bzhi la spyod pa pos/_/dang po sbyor ba 'grub 'gyur zhing /_/rdo rje sems dpa' dang mnyam 'gyur/_/bris sku gzhug pa'i rnal 'byor gyis/_/
[\[49a.3\]]dam tshig de nyid bsgrub bya ste/_/stong pa'i rdo rje brjod bya ste/_/ye shes sems dpa' rnam par bsam/_/mdor bsdus pa ni sngags bzlas bya/_/hU~M dag sngags ni brjod par bya/_/dngos pos bsgom pas bsgom par bya/_/spro dang sdud par byed pa'o/_/
[\[49a.4\]]bdud bzhi gzhan las rgyal ba yi/_/go cha mtshon cha 'di yis bcing /_/ra ba phur bu gur sogs kyis/_/phyogs bzhi la sogs bcing bar bya/_/khams bzhi por ni yang dag 'byung /_/bdud bzhi po ni rnam par brjod/_/bad kan sha dang rkang dag dang /_/rus pa'i 
[\[49a.5\]]khams la yang dag 'byung /_/spyan dang bdag ma sgrol ma dang /_/gos dkar la sogs bzhi pa'o/_/khams bzhi dag ni rnam dag pa/_/sbyor ba dang por brjod pa'o/_/brtson chen zhes su rnam bshad pa/_/rlung dang me ni mchog yin te/_/de la dbus su yang dag 
[\[49a.6\]]gnas/_/dzA ta ri yi rang bzhin ming /_/dbyibs dang kha dog sna tshogs pa/_/kha dog med par rab tu grags/_/dbyangs dang yi ge'i tshul dag tu/_/dbyangs med yi ge med pa'o/_/tshangs min khyab 'jug drag po min/_/nam mkha' min zhing 'dod pa min/_/zla 
[\[49a.7\]]ba min zhing skar ma min/_/nyi ma min zhing rlung yang min/_/gnod sbyin srin po lha min min/_/'byung po [{]yi dgas [,]yi dwags [}]nyid min cing /_/snod dang bcud ni sna tshogs dang /_/khams gsum po ni ma lus la/_/bdag nyid chen po de yis khyab/_/bems po nyid la yid kyis 
[\[49b\]]
[\[49b.1\]]rtogs/_/de nyid 'jig rten pa ru 'gyur/_/tshangs pa khyab 'jug dbang phyug che/_/zla ba gza' zin skar ma lha/_/de nyid thams cad bde ba che/_/rdo rje 'dzin pa rnam snang mdzad/_/pad+ma nyi ma khrag 'thung rta/_/rdo rje rnal 'byor pho nya mo/_/de nyid rdo rje bde chen po/_/rdo rje 
[\[49b.2\]]rdo rje 'dzin pa nyid/_/de bzhin pad+ma pad+ma 'dzin/_/nor bu nor bu 'dzin pa nyid/_/rigs 'di rnams su bsgyur ba'o/_/de nyid dkyil 'khor bri ba nyid/_/rdul tshon kha dog lnga pa'o/_/de nyid sngags su rab tu bya/_/hU~M hU~M phaT kyi yi ge nyid/_/dmyal ba dud 'gro yi 
[\[49b.3\]]dgas dang /_/lha dang mi dang lha min dang /_/rmongs pa'i sems su gyur pa yis/_/'khor ba 'di ru 'khor bar 'gyur/_/rnal 'byor chen po mdor bsdus pa/_/rdo rje can la gnas pa'o/_/lha mo chen mo slar yang dri/_/'gro dang 'ong ba ji ltar 'gyur/_/gnas 
[\[49b.4\]]nas 'di yi sems dag ni/_/skye ba ji ltar brjod pa yin/_/khu ba ji ltar gzugs su 'gyur/_/skye bo'i skye ba ji ltar yin/_/de yi gzugs kyi skye mal ni/_/khrag las ji ltar 'byung ba lags/_/'byung ba rnams kyi 'byung ba ci/_/de yi skye ba ji ltar lags/_/
[\[49b.5\]]sa dang chu dang de bzhin me/_/rlung dang nam mkha' nyid dang ni/_/skye gnas kun la chags pa ni/_/dngos po rnam pa ji ltar khyab/_/zhi ba'i gzugs ni ji ltar yin/_/thams cad du ni ji ltar skye/_/'di rnams yang dag bshad pa ni/_/lha mo bden par bdag la gsungs/_/
[\[49b.6\]]ji ltar de bzhin rdo rje nyon/_/sems can kun gyi skyed pa dag_/'khor bar yang dag bsrubs pa las/_/[{]ding [,]deng [}]'dir thabs kyis 'di 'gyur ro/_/thog ma tha ma med dus su/_/sems can thams cad yang dag 'byung /_/rgya mtsho 'khrugs sogs gting gi bar/_/blo 
[\[49b.7\]]gros chen po 'grubs pa yin/_/de las de dag skye bar 'gyur/_/sa yi khams dang yang dag ldan/_/me yis mnyams par nges par bsrubs/_/chu dang rlung gi bye brag go/_/yid kyis de ru rab zhen pa/_/mngal ni bzung zhing blangs pa ste/_/de ni 'khor bar 'khor bar 
[\[50a\]]
[\[50a.1\]]'gyur/_/dga' ba mya ngan ldan pa ste/_/de las 'byung bar 'gyur ba ni/_/so sor skye ba smra ba ste/_/de bzhin chos dag zab mo nyid/_/sangs rgyas rnams kyis sangs rgyas brjod/_/de nyid 'di rnams mnyam bshad pa/_/sum cu pa ste 
[\[50a.2\]]rnyed par dka'/_/rnal 'byor ma bzhi'i kha sbyor las de kho na nyid kyi man ngag sbyor ba bzhi'i cha zhes bya ba ste brtag pa bzhi pa'o//_//de nas yang dag bshad bya ba/_/sbyin sreg las ni rab tu bsgrub/_/sbyin sreg rnam pa gnyis su gsungs/_/phyi dang nang du yang 
[\[50a.3\]]dag gnas/_/phyi ru ji ltar gsungs pa lags/_/nang du yang ni ji ltar 'gyur/_/nyon cig rdo rje nang gi ni/_/ji bzhin sbyin sreg rab bsgrub bya/_/me chen po dag rab tu sbar/_/rnam rtog med pa'i sbyin sreg bya/_/bza' ba btung ba gang yang rung /_/de ru thams cad 
[\[50a.4\]]sbyin sreg bya/_/sreg rdzas rang bzhin gsungs pa dag_/gzugs phung la sogs lnga po dag_/rnam rtog med pa'i sbyin sreg bya/_/de dag thams cad sems las byung /_/khrag dang khu ba de bzhin sha/_/dri chen dri nu lnga po dag_/rnam rtog med par bza' bar bya/_/
[\[50a.5\]]blo ldan rang bzhin med pas so/_/gti mug nga rgyal de bzhin chags/_/zhe sdang de bzhin 'dod chags nyid/_/phrag dog ser sna phra ma dag_/dam tshig de nyid dri ma med/_/ji ltar nyi ma 'bar ba bzhin/_/de ltar dri ma med par 'gyur/_/ji ltar ston gyi zla gsal ba/_/
[\[50a.6\]]de ltar 'di yi dbus gsal yin/_/'dod chags chen por 'gyur ba yin/_/rdo rje snang byed sgron ma bzhin/_/de nyid thar par gsungs pa ste/_/bla med go 'phang thob par 'gyur/_/sbyin sreg 'di la rab gnas na/_/lha rnams dga' bas tshim pa yin/_/sbyin sreg las 
[\[50a.7\]]ni rab gsungs nas/_/rab gnas dag ni brjod par bya/_/sngon gyi rnal 'byor la gnas nas/_/de nas rab gnas bya ba ste/_/rab gnas sku sogs thang ka dang /_/rnal 'byor can gyis glegs bam ste/_/dpal ldan g.yon gyis dril bu 'dzin/_/g.yas kyis rdo rje yongs su 
[\[50b\]]
[\[50b.1\]]gzung /_//don kun rnal 'byor kun gyis ni/_/mdzes par sku gzugs mchod par bya/_/sha dang chang dag rab tu bkang /_/ro yi steng du yang dag gnas/_/par pa Ti kA shaM ku li/_/mchod pa kun gyis dgyes par bya/_/me tog spos dang mar me dang /_/dri nyid dang ni 
[\[50b.2\]]rnam pa bzhi/_/glu dbyangs de bzhin gar dag dang /_/sgrub pos pa Ta ha sogs te/_/sku la sogs pa 'di rnams la/_/rab gnas chen po bya ba yin/_/ya i~M aM hiM ya i aM/_/dze idz+dza i mA a uM/_/mA a uM mA ad+ha m+mu pA/_/pidz+dza i tsit+ta yaM mu/_/tsiN+Tidz+dza 
[\[50b.3\]]ai sa e la/_/sat+t+rAt+thu ki ri dz+dza i/_/glu 'di dag ni blangs pa yis/_/dbang rnams kun kyang blang ba ste/_/chos rnams thams cad yang dag rdzogs/_/de bzhin gshegs pa kun gyi gzhi/_/mchod pa kun gyi sprin chen mo/_/spro zhing bsdu bar brjod pa'o/_/
[\[50b.4\]]nga yis rab gnas bshad pa ni/_/rgyud gzhan las ni rnyed par dka'/_/rnal 'byor ma bzhi'i kha sbyor las sbyin sreg rab gnas kyi brtag pa ste lnga pa'o//_//de nas mdor bsdus rab bshad pa/_/de nyid gtan la dbab pa'i mchog_/rtag tu sems 
[\[50b.5\]]ni rnam rtog med/_/rnam rtog bcas pas ci ltar 'gyur/_/ci ltar me dag rab 'bar ba/_/rtag tu shing rnams tshig par brjod/_/de la tshig pa shing rnams te/_/'di yis tshig par mthong ba yin/_/de yis tshig pa ji bzhin du/_/blo ldan rnam rtog med pa yis/_/
[\[50b.6\]]phung po lnga yi shing rnams te/_/de bzhin gzugs kyi phung po nyid/_/rus pa rkang dang bad kan dang /_/khrag dang khu ba dri chen dag_/mig gnyis de bzhin rna ba dang /_/de bzhin du ni sna nyid dang /_/sa dang chu dang de bzhin me/_/rlung dang nam mkha' nyid dag dang /_/'byung 
[\[50b.7\]]pa lnga po thams cad la/_/de nyid nyi shu rtsa lnga dag_/de yi gnas ni bye brag tu/_/nga yis bye brag brjod pa ste/_/lte bar gnas pa'i 'khor lo chos/_/'dab ma drug cu bzhi dang ldan/_/shes rab gnas su rab tu gsungs/_/zla ba'i gzugs bzhin gsal ba ste/_/de 
[\[51a\]]
[\[51a.1\]]yi dbus su gnas pa dag_/me lta bur ni 'bar ba yin/_/me chen de ni 'bar ba ste/_/de yi rtse mo mthong ba ni/_/de yis de ni gzugs mthong yin/_/dngos po thams cad gzugs 'dzin pa/_/blo yi gnas su gsungs shing 
[\[51a.2\]]brjod/_/hU~M yig nga ro tshul 'dzin pa/_/rdo rje can ni rtag tu 'byung /_/rdo rje 'dzin chen gzugs bzhin no/_/rlung gis bskyod pa me yin te/_/de yi dbus su rab tu grags/_/gang zhig ri bong can gzugs gsungs/_/shes rab de nyid mdor bsdus so/_/ji ltar nyi mar 
[\[51a.3\]]rab tu brjod/_/rdo rje 'dzin dang bcas par 'gyur/_/sde tshan brgyad kyi tha ma gzugs/_/thig le dang ni zhabs kyur bcas/_/de nyid nyi ma zhes su gsungs/_/'od zer 'bar ba'i phreng ba can/_/de yi dbus su yang dag 'byung /_/rdo rje can gnas mnyam par 'gyur/_/
[\[51a.4\]]ji ltar gnyid kyis gzung ba ni/_/cung zad kyang ni mthong ba med/_/gzugs la sogs pa'i gzung ba dag_/langs na rtag tu mthong ba yin/_/de ru thabs ni bsgom pa yin/_/de yi rang bzhin mchog tu grags/_/sems can thogs med bde chen brjod/_/de ru der 
[\[51a.5\]]gnas dngos po yis/_/shes rab pha rol phyin pa gsal/_/de phyir de nyid dngos po yis/_/blo ldan sems kyis de nyid gsungs/_/sems ni rnam par dag pa ste/_/'khor ba'i rgya mtshor 'khyam par 'gyur/_/sngags pa gar 'dod 'gro ba yin/_/skad cig 
[\[51a.6\]]gis ni gnas par 'gro/_/'dod chen rnams ni chags par 'gyur/_/drag po rnams la drag po mtshon/_/zhi ba rnams la zhi ba ste/_/'di ni mdun rgyab rgyal ba rim/_/ji ltar 'di ru pad+ma rim/_/'dod chags skyon gyis gos mi 'gyur/_/sna tshogs bag chags skyon 
[\[51a.7\]]mi chags/_/khams gsum po ni de bzhin dag_/stong pa ma yin mi stong min/_/dbu ma nye bar thob pa'o/_/shes rab pha rol phyin rnal 'byor/_/thabs ni snying rje'i bdag nyid do/_/'di ni byang chub sems rdo rje/_/sems dang sems byung rang bzhin gyis/_/dngos po 
[\[51b\]]
[\[51b.1\]]med par sgom pa'i dngos/_/de la bsgom par brjod pa min/_/phreng ba med cing bya ba med/_/spungs pa med par brjod pa ste/_/rnal 'byor 'di la gnas pa ni/_/dbu ma'i mchog gi go 'phang ngo /_/bla na med pa'i ye shes ni/_/bla med zhes ni rim pa med/_/'dis 
[\[51b.2\]]ni 'khor ba rnam par grol/_/phyir mi ldog pa'i go 'phang mchog_/rdo rje sems dpa' zhes su gsungs/_/de yis rdo rje sems dpa' 'grub/_/skye ba 'di la grub pa ste/_/rdo rje sems dpa' dang mnyam 'gyur/_/khrag dang khu ba bza' ba ste/_/dri chen dri chu sha dang 
[\[51b.3\]]lnga/_/de yi tshe ni rgyas par 'gro/_/rdo rje sems dpa' dang mnyam 'gyur/_/ba hU bi ha hU~M kA ra ga ti ba hU~M bi ha/_/rU pa d+hA ri Ne ba hU~M bi d+hanA nA rany+dzi ha/_ba hU bi ha br-i t+ya gI tat+ya/_/ba hu bi ha dzi ba san+ta t+ya she/_/ShaHni she Sha sa twa bi na ya bi dig+b+han sa ma ra stu bi shud+d+he haHhaHhaHhaHhoH/_a 
[\[51b.4\]]hai sam+ba re sidz+dz+ha ma hU~M a ho/_/shuM ha hU~M re u pa rU a la la la la hoH/_glu 'di dag ni blangs pa ste/_/brtag pa kun gyi bla na med/_/de yi tshe ni rgyas par 'gro/_/rdo rje sems dpa' dang mnyam 'gyur/_/rnal 'byor ma bzhi'i kha sbyor las de kho na nyid gtan la dbab pa zhes bya ba ste 
[\[51b.5\]]brtag pa drug pa'o//_//de nas yang dag bshad bya ba/_/de nyid rnal 'byor thams cad ni/_/sbyin dang tshul khrims brtson de bzhin/_/bsam gtan bzod pa shes rab dang /_/stobs dang de bzhin thabs dang ni/_/smon lam ye shes yang dag 'byung /_/pha rol 
[\[51b.6\]]phyin pa bcu rdzogs pa/_/byang chub sems dpa'i sdom pa yi/_/sbyin pa rnam pa bzhi ru gsungs/_/tshul khrims gsum gyi ngo bo nyid/_/bsam gtan rnam bzhir gsungs pa ste/_/brtson 'grus rnam pa lnga ru 'gyur/_/bzod pa rnam pa bcur shes bya/_/shes rab rnam 
[\[51b.7\]]pa drug tu 'gyur/_/stobs ni rnam bcu rab tu gsungs/_/thabs ni rnam pa lngar 'gyur te/_/smon lam gnyis su shes bya ste/_/ye shes rnam lngar gnas pa'o/_/chos dang mi 'jigs rdzas dang byams/_/sbyin pa rnam pa bzhi po ni/_/sbyin pa'i pha rol phyin pa'o/_/
[\[52a\]]
[\[52a.1\]]ngar 'dzin med cing khengs pa bral/_/bden pa gnyis med gnas pa ni/_/tshul khrims rnam gsum brjod pa ni/_/tshul khrims pha rol phyin par gsungs/_/gang gis rnal 'byor ma gnyis dang /_/phyi yi rnam pa gnyis su gsungs/_/bsam 
[\[52a.2\]]gtan pha rol phyin pa ni/_/dri chen dri chu de bzhin sha/_/khrag dang khu bar yang dag 'byung /_/'di rnams brtson 'grus lnga po ni/_/dam tshig sgra yis brjod pa'o/_/tshig rtsub [{]brdzun [,]rdzun [}]dang ngag 'khyal dang /_/chags sdang zhe sdang phrag dog dang /_/nga rgyal khro dang de bzhin dbyen/_/
[\[52a.3\]]'di bcu rnam par bshad pa ni/_/rdo rje can ni bzod bcas 'gyur/_/yang dag lta ba yang dag rtog_/yang dag ngag dang yang dag las/_/yang dag 'tsho dang yang dag rtsol/_/bdag gis mdo ru bsdus nas ni/_/shes rab rnam pa drug tu brjod/_/dad pa'i stobs 
[\[52a.4\]]dang dran pa'i stobs/_/ting 'dzin stobs dang shes rab stobs/_/lus kyi stobs dang ngag gi stobs/_/ye shes stobs dang smon lam stobs/_/brtson 'grus kyi ni stobs rnams te/_/'di rnams stobs ni bcu pa'o/_/ma skyes pa yi dge ba bskyed/_/skyes pa'i 
[\[52a.5\]]mi dge yang dag spong /_/mi dge ma skyes mi skyed dang /_/dge ba skyes pa 'phel ba ste/_/bzhi po thams cad chos rnams kyi/_/dge ba'i chos rnams gsungs pa ni/_/rdzogs par byed pa nyid dag go/_/smon lam rnam pa gnyis su gnas/_/me long mnyam nyid so sor 
[\[52a.6\]]rtog_/bya grub chos dbyings rnam par dag_/ye shes rnam pa lnga ru 'gyur/_/'di rnams bcu bzhi po dag ni/_/pha rol phyin pa mdor bsdus pa/_/bdag gis de nyid brjod pa ste/_/rdor can nyon cig gtan la dbab/_/bcu gnyis mtha' dang dgu yi mtha'/_/mgo nas 
[\[52a.7\]]rkang pa'i mthil bar du/_/de yi dbus su nges 'gyur ba/_/lte ba'i dbus su rnam par gnas/_/rtag tu shar bar 'gyur ba ste/_/'di ru rdo rje can gyis mthong /_/lus ngag sems kyi dbus dag tu/_/'bar ba'i phreng ba 'bar ba'o/_/steng gi sgo ru rtag gnas pa'o/_/nyi 
[\[52b\]]
[\[52b.1\]]ma'i 'od zer phreng ba can/_/cung zad lus las mthong ba med/_/mgal me'i 'khor lo'i gzugs can te/_/de nyid rnal 'byor lam gyis ni/_/rtag pa'i dus su rnam par gnas/_/de la dbyar gyi dus med cing /_/dpyid med ston yang yod ma yin/_/dgun med 
[\[52b.2\]]sos kyang med pa ru/_/rnal 'byor pas ni rtag tu bsgom/_/sngags pas seng ge bzhin du spyod/_/sngags dang rgyud la ji ltar gnas/_/nya dang sha ni bza' bar bya/_/chang gi btung ba mchog yin no/_/bcud kyis len gyi cho ga yis/_/sngags ni brjod par mi bya'o/_/mtshon 
[\[52b.3\]]cha'i gnas la dus rtag tu/_/mtshon bya'i mtshan nyid mtshon par bya/_/bcom ldan 'das kyis de skad ces gsungs pa la 'khor lha dang mi dang lha ma yin dang bcas pa'i 'jig rten yi rangs te/_bcom ldan 'das kyis gsungs pa la mngon par bstod do//_//
[\[52b.4\]]rnal 'byor ma bzhi'i kha sbyor zhes bya ba rgyud kyi rgyal po chen po rdzogs so//_//dpal oT+D+YAn nas nges par 'byung ba'i rnal 'byor ma'i rgyud chen po stong phrag bcu gnyis pa las 'jig rten pa dang 'jig rten las 'das pa'i rgyal po chen po dpal in+d+ra b+hU ti'i zhabs kyis 
[\[52b.5\]]bkol cing gsal bar mdzad pa'o/_/bod kyi lots+tsha ba la chings yon tan 'bar gyis bsgyur te/_/slad kyis de nyid kyi tshe paN+Di ta gnyis la yang gtugs te gtan la phab pa//[ {D377}]@##/_/rgya gar skad du/_
[\[52b.6\]]A khyA ta tan+t+rot+ta ra badzra bA h+ya b+hi d+ha nA da bA rA h+ya b+hi bo d+ha naM nA ma/_bod skad du/_phag mo mngon par brjod pa bshad pa'i rgyud phyi ma las/_phag mo mngon par byang chub pa zhes bya ba/_sangs rgyas la phyag 'tshal lo/_/de nas rnal 'byor bshad bya ba/_/'dod pa'i don kun sgrub byed pa'o/_/
[\[52b.7\]]phyi ma las kyang phyi ma ste/_/mkha' 'gro ma yi dra ba sdom/_/phag mo yi ni gtso mo yong /_/rnal 'byor rnams kyi grub ster ma'o/_/rnal 'byor ma lus rnams kyi yang /_/snying po rnal 'byor btus pa'o/_/sgrub pa po la phan don phyir/_/bla ma'i rgyud pa gsal ba'o/_/phyi rol rnam 
[\[53a\]]
[\[53a.1\]]rtog med pa dang /_/kun tu dam tshig chos nyid dang /_/spyod dang dogs pa med pa dang /_/kun tu ser sna rnams spangs te/_/tshes grangs dang ni rgyu skar med/_/bsnyen gnas cho ga gcor med de/_/dag dang mi dag gtsang yang med/_/chu yi gtsang 
[\[53a.2\]]sbra bya ba med/_/dus dang tshes las rnam par grol/_/gtsang sbra'i spyod pa rnam par spangs/_/rang rgyud sngags dang rnal 'byor shes/_/sems can kun gyi don brtson pas/_/ri sul tshang tshing phug rnams dang /_/chu bo'i 'gram dang 'dus pa dang /_/rgya mtsho chen po'i 
[\[53a.3\]]'gram dag dang /_/shing gcig sa dang khang stong dang /_/ma mo'i khyim dang dur khrod dang /_/skyed mos tshal mchog sna tshogs dang /_/lha khang dang ni mchod rten gnas/_/khyim mam yang ni bzhi mdo ru/_/'dod pa thams cad rab ster ba'i/_/sgrub pa po yis bsgrub 
[\[53a.4\]]par bya/_/gnas ni bstan par byas pa'am/_/gang du yid ni dga' ba ru/_/sdom pa sna tshogs bsrung 'dod pa'i/_/der ni dngos grub yang dag 'grub/_/gdul bya'i bsam pa'i sbyor ba yis/_/bsgom pa'i dbye ba mang po'o/_/ye shes lnga yi bdud rtsi yis/_/
[\[53a.5\]]sa gzhi byug pa bya ba dang /_/bzod pa'i pha rol phyin nan tan/_/me tog gcal du dgram par bya/_/sna tshogs phyag rgya'i gdan dag la/_/gtong bar shin tu mnyam par gzhag_/bsam gtan pha rol phyin dmigs te/_/sems ni rtse gcig pa yis su/_/tshangs 
[\[53a.6\]]pa'i gnas ni bzhi po dang /_/bsdu ba'i dngos po bzhi dag dang /_/sems can kun la bde 'byung ba'i/_/dge ba bcu ni dmigs par bya'o/_/chos rnams stong pa nyid du ni/_/phyi nang bdag nyid mthong bya ste/_/de nas sems tsam du gnas te/_/byang chub kyi ni tshogs 
[\[53a.7\]]mchog go/_/snying gi mkha' dbyings pad dbus gnas/_/nyi ma'i dkyil 'khor bsgom par bya/_/ye shes lnga yi rang bzhin ni/_/mchog gi de nyid der mthong ste/_/'od zer sna tshogs rang bzhin bzang /_/kun tu rnam par spros pa las/_/sngar grub rnams ni yang dag 
[\[53b\]]
[\[53b.1\]]bskul/_/nam mkha'i khams ni nyams dga' bar/_/dkyil 'khor dam pa mthong ba ste/_/byin gyis brlab pa dag kyang byed/_/til gyi gang bu bzhin mthong ste/_/khro bo lha mo thams cad dang /_/sangs rgyas byang chub sems dpa' dang /_/bla ma byang chub sems dpa' 
[\[53b.2\]]dag_/mchod dang mchod pa byed pa'i bdag_/lha mo rnam pa dgu mthong ste/_/sangs rgyas tshogs kyi sprul pa spro/_/khro bo'i rgyal po rnal 'byor ma/_/'gro ba rigs drug sems can yang /_/de ni sangs rgyas nyid du gzhag_/nam mkha'i khams zhes bya ba'i dbus/_/
[\[53b.3\]]de nyid du ni zhugs mthong ste/_/ji srid byang chub snying po'i bar/_/thams cad du ni skyabs su mchi/_/sems can ma lus gyur pa rnams/_/sangs rgyas go 'phang la gzhag bya/_/sgrub pos de la gsol ba gdab/_/rtag tu skyabs su gsol bar bya/_/phung po lnga la nga 
[\[53b.4\]]rgyal ni/_/sems bzang po ni bskyed par bya/_/gzugs dang tshor dang 'du shes dang /_/'du byed rnam par shes nyid kyang /_/bru~M a~M hrIHhoHhU~M zhes pa/_/rnam snang rdo rje nyi ma dang /_/de bzhin pad+ma gar gyi dbang /_/rdo rje rgyal po zhes grags dang /_/de bzhin rdo rje 
[\[53b.5\]]sems dpa' mchog_/de bzhin gshegs pa thams cad nyid/_/dpal ldan rdo rje he ru ka/_/mig dang rna ba sna dag dang /_/lus dang ngag dang de bzhin yid/_/oM hU~M trA~M AHkha~M hU~M/_gti mug zhe sdang phrag dog dang /_/'dod chags ser sna nyid kyang ngo /_/skye mched kun 
[\[53b.6\]]la rdo rje dbang /_/sa dang chu dang me dang ni/_/rlung dang nam mkha' nyid dang ni/_/lA~M bA~M pA~M tA~M khA~M zhes pas/_/ltung bar byed dang gsod pa dang /_/'gugs par byed dang gar byed nyid/_/pad+ma'i dra ba lha mo ni/_/nam mkha' dang mnyam lta bu'o/_/de ltar phung po khams dang skye 
[\[53b.7\]]mched rnams la rnal 'byor pa tha mal pa'i rang bzhin gyis rang bzhin yongs su dag pa'o/_/zhes rnam par dag pa'i nga rgyal bya'o/_/de'i 'og tu gsum la skyabs su gsol te/_/sngags kyi lus su 'gyur bar bya'o/_/bdag 
[\[54a\]]
[\[54a.1\]]nyid he ru kar bsgoms te/_/sems can kun gyi don kyang byed/_/he ru ka yi gnas thob par/_/bla na med pa'i go 'phang la/_/sems can thams cad gzhag par bya/_/o~M swa b+ha ba shud+d+haHsarbad+hAr+m+mA swa b+hA ba shud+d+ho\u0f85 haM/_zhes lan gsum brjod 
[\[54a.2\]]do/_/nyi ma'i 'od zer phreng lta bu'i/_/dngos po kun brtse phyogs bcu ru/_/'od zer de las ra ba dang /_/de bzhin du ni dra bar blta/_/rdo rje sa gzhi byin gyis brlab/_/bla re mda' yi ra ba dang /_/rdo rje me 'bar dra ba ni/_/de yi phyi rol ring du bsam/_/o~M me di nI badzrI b+ha ba 
[\[54a.3\]]badzra ban d+ha hU~M/_o~M badzra prA kA ra hU~M baM hU~M/_o~M badzra pany+dza ra hU~M baM hU~M/_o~M badzra bi tA na hU~M khaM hU~M/_o~M sha ra dzA la traM saM traM/_o~M badzra dz+wa la a na lA rka hU~M hU~M hU~M/_mdzub mo mthe bong dag sbyar te/_/se gol gtogs te phyogs bcur yang /_/o~M suM b+ha ni sum b+ha hU~M hU~M phaT shar du'o/_/
[\[54a.4\]]o~M grih+Na grih+Na hU~M hU~M phaT byad du'o/_/o~M grih+NA pa ya grih+NA pa ya hU~M hU~M phaT nub tu'o/_/o~M A na ya ho b+ha ga bA na badzra hU~M hU~M phaT lho ru'o/_/sngags kyi rgyal po 'dis bgegs thams cad kyi mgo la phur bu btab ste/_g.yas skor dang g.yon pa bskor ba ma yin pa'o/_/oM g+ha g+ha g+ha ta ya 
[\[54a.5\]]g+hA ta ya/_sarba du Sh+TA na big+h+nAM hU~M phaT/_kI li kI la ya/_sar+b+ba pA paM hU~M hU~M hU~M/_badzra kI la ya badzra d+hA ra Adz+nyA pa ya ti/_sar+b+ba duSh+TAn big+h+nAM kA ya ba ka tsit+taM badzra kI la ya hU~M phaT/_brdung bar bya ste/_rdo rje phur pa la khro bo'i lta bas bltas nas/[ {]go rims [,]go rim [}]dang [{]go rims [,]go rim [}]ma yin pas 
[\[54a.6\]]rdo rjes sgrub pa bos brdungs te/_o~M badzra mung+ga ra badzra kI lA ko Ta ya hU~M phaT/_bdud med bdud kyi las kyang med/_/rang gi sems kyis bcings pa bzhin/_/gang gis rang gi sems 'dul na/_/gang las bdud ni gnas par 'gyur/_/stong nyid ye shes rdo rje yang /_/mnyam 
[\[54a.7\]]gzhag dang bas dran par bya/_/oM ma hA shUn+ya tA dz+nyA na badzra swa b+ha ba At+ma ko\u0f85 haM/_oM a ni mit+ta dz+nyA na badzra swa b+hA ba At+ma ko\u0f85 haM/_o~M a pra Ni hi ta dz+nyA na badzra swa b+hA ba At+ma ko\u0f85 haM/_mig yor tsam gyi ye shes ni/_/sems tsam rnam par brtag par bya/_/nam mkha' lta bu'i 
[\[54b\]]
[\[54b.1\]]chos 'di dag_/chos can med cing chos nyid med/_/nam mkha' lta bur gos pa med/_/dngos po med cing rtog pa med/_/snying rje'i bdag nyid phan bya'i phyir/_/smon lam dbang gis dmigs bya ste/_/ji srid sa yi 'og dmigs pa/_/rlung gi dkyil 'khor bsam 
[\[54b.2\]]par bya/_/yaM gi yi ge las byung ba/_/gzhu 'dra kha dog sngo dang ldan/_/rgyal mtshan gyis mtshan bsam bya ste/_/du ba'i phreng ba 'khrigs pa'o/_/de yi steng du raM las ni/_/me yi dkyil 'khor mchog yin te/_/zur gsum po la kha dog dmar/_/'bar ba'i 
[\[54b.3\]]phreng ba 'khrug cing dmar/_/nyi ma bye ba lta bur gnas/_/rdo rjes mtshan pa bsam par bya/_/de yi steng du chu nyid kyang /_/baM las bum pa mchog tu gyur/_/zlum zhing 'od zer phreng bar ldan/_/kha ba lta bu nyid kyang ngo /_/de yi steng du bsam bya ba/_/laM las byung ba 
[\[54b.4\]]ser por ldan/_/gru bzhi pa la rdo rjes mtshan/_/'od zer ser po'i tshogs 'khrugs pa'o/_/de steng rnal 'byor pa bsgoms pa/_/ri yi rgyal po ri rab mchog_/zur bzhi rin chen bzhi rang bzhin/_/rtse mo brgyad kyis nye bar mdzes/_//suM las byung ba bzang 
[\[54b.5\]]po'o/_/'od zer bzang po mchog gi mchog_/de yi steng du bsgom bya ba/_/bruM las byung ba brtag pa ste/_/de yongs gyur las 'khor lo mchog_/gzhal yas khang pa rnam par bsam/_/gru bzhi pa la sgo bzhi pa/_/rta babs bzhi yis rnam par brgyan/_/dra 
[\[54b.6\]]ba dra ba phyed pas spras/_/dar dang me tog chun pos brgyan/_/grwa yi cha ni thams cad dang /_/sgo khyud kyi ni mtshams rnams su/_/rdo rje rin po che yis spras/_/phyi yi dkyil 'khor thig gdab ba/_/pad+ma 'dab ma brgyad pa bri/_/sna tshogs kha dog mchog gi mchog_/
[\[54b.7\]]lte ba dang ni ge sar bcas/_/thams cad dag pa nyid kyi gdan/_/de yi dbus su zla ba'i cha/_/gsal ba'i rang bzhin dri ma med/_/de steng a li kA li ni/_/dbus su baM gis brgyan pa'o/_/de yi dbus bzhengs gtso mo ni/_/phag mo rdo rje rnal 'byor ma/_/zhal 
[\[55a\]]
[\[55a.1\]]bzhi phyag ni bcu gnyis te/_/spyan gsum shin tu chags pa'o/_/gdan la phyed skyil gyis bzhugs te/_/shin tu mdzes pas gar byed pa'o/_/phyogs kyi gos can skra grol ba/_/phyed ni dbus ma dbang phyug zhal/_/dkar dang dmar dang 'di 
[\[55a.2\]]'dra'i gzugs/_/thod pa yi ni dbu rgyan mdzes/_/rdo rje dril bu phyag rgya bsnams/_/pad+ma bskor cing 'khor bar ldan/_/dpral bar phyag rgya 'bar ba dang /_/mi yi pags pa'i bla gos dang /_/thod pa kha T+wAM ga 'dzin cing /_/zhags pa lcags kyu 'dzin pa gzhag/_/cang 
[\[55a.3\]]te'u gri gug mgo bo yang /_/zhal bzhi pa ni tshangs pa yi/_/sngo dang ser dang ljang gu yi/_/bzang po'i zhal gyis nye bar mdzes/_/zhal ni mche ba gtsigs pa ste/_/zla ba phyed pas steng du brgyan/_/sna tshogs rdo rje dbu rgyan mtshan/_/dngos grub thams cad rab sbyin byed/_/
[\[55a.4\]]lha mo phyag rgya drug gis brgyan/_/dum bu brgyad pas ska rags ni/_/ska rags sil sil sgra sgrogs pa/_/rkang pa'i gdub kyis nye bar mdzes/_/dpung rgyan mdzes par byed pa dang /_/dpral bar rdo rje phreng ba dang /_/phyag rgya rdo rjes mtshan pas so/_/shin tu gzugs 
[\[55a.5\]]bzang yid du 'ong /_/shar gyi 'dab mar mkha' 'gro ma/_/seng gdong ma ste 'jigs par byed/_/byang gi phyogs su phag gdong ma/_/lha mo la ma 'jigs byed ma/_/nub tu lha mo glang po'i gdong /_/dum skyes ma ste drag mo'o/_/lho ru lha mo gzugs can ma/_/rta yi gdong 
[\[55a.6\]]pa lhag pa'i gzugs/_/spyan gsum sna tshogs gzugs can ma'o/_/thod pa kha T+wAM ga 'dzin cing /_/mgo bo gri gug 'dzin pa can/_/gcer bu skra ni grol ba ste/_/gar byed pa yis shin tu mdzes/_/[{]yi dgas [,]yi dwags [}]gdan la phyed skyil gyis/_/drag cing gtum pa 'jigs 
[\[55a.7\]]ba'o/_/'jigs byed dang ni dus mtshan ma/_/lha mo'i zhabs kyi 'og tu mnan/_/me la sogs pa mtshams bzhi ru/_/byang chub sems la sogs pa'i snod/_/bum pa'i steng du rnam par dgod/_/dung dang kun da zla 'dra ba'i/_/byang shar la sogs phyogs 
[\[55b\]]
[\[55b.1\]]bzhi ru/_/rtsibs drug pa yi 'khor lo bri/_/'khor lo'i dbus su bri bya ba/_/rigs kyi lha mo bzhi po ni/_/lha mo mA ma kI dang spyan/_/sgron ma gos dkar mo dag ste/_/sngo dang dkar dang dmar ba ste/_/lha mo rdo rje rigs dbang phyug/_/dkar dang sngo dang 
[\[55b.2\]]dmar ba yi/_/lha mo rtag pa'i rigs yin no/_/ljang gu dkar dang dmar ba yi/_/lha mo las kyi rigs yin no/_/dmar dang ser dang ljang gu yi/_/lha mo pad+ma'i rigs las byung /_/spyan gsum skra ni grol ba yin/_/phyogs kyi gos ni 'dzin pa yin/_/
[\[55b.3\]]rgyan rnams thams cad yang dag rdzogs/_/phyag rgya drug gis rnam par brgyan/_/thod pa kha T+wAM ga 'dzin cing /_/rang gi mtshan ma rnam pa bzhi/_/rdo rje 'khor lo rgya gram dang /_/pad+ma dmar po mchog gi mchog_/de bzhin thams cad dril bu 'dzin/_/pad+ma skor ba 
[\[55b.4\]]byed pa'o/_/bdud bzhi po ni zhabs kyis mnan/_/gar dang bcas shing bzhad pa'i zhal/_/sna tshogs pad+ma zla dbus bzhugs/_/rigs kyi dngos grub rang bzhin byed/_/mgo dang cang te'u phyag na bsnams/_/rdo rje gri gug gis kyang mdzes/_/thod pa'i phreng 
[\[55b.5\]]ba'i dbu rgyan can/_/mgo bo'i phreng bas brgyan pa'o/_/mtshams kyi cha ni thams cad du/_/gnas la sogs pa'i rim pa dgod/_/shar gyi 'khor lo rtsibs drug la/_/lha mo ji ltar rjes mthun dgod/_/'khor lo'i rtsibs drug dang po la/_/pU l+lir ma la yar 
[\[55b.6\]]rab tu gtum ma'o/_/rtsibs gnyis pa la dza lan da rar/_/gtum pa'i mig can no/_/gsum pa la o Di yan du 'od ldan ma'o/_/bzhi pa ar bu dar sna chen mo'o/_/lnga pa go da ba rir brtan pa'i blo can ma'o/_/drug pa rA me shwa rar mi thung ma'o/_/gnyis pa byang 
[\[55b.7\]]gi 'khor lo rtsibs drug la/_dang po de bi ko Tar laM ka'i dbang phyug ma'o/_/gnyis pa mA la yar shing grib ma'o/_/gsum pa ka ma rU par sa srung ma'o/_/bzhi pa o Der 'jigs byed chen mo'o/_/lnga pa tri sha ku ni ra rlung gi shugs can ma'o/_/drug pa ko 
[\[56a\]]
[\[56a.1\]]sa lar chang 'thud ma'o/_/gsum pa nub kyi 'khor lo rtsibs drug gi shar gyi 'khor lo'i rtsibs dang po la ka liM kar ljang lha mo'o/_/gnyis pa lam ba kar shin tu bzang mo'o/_/gsum pa kany+tsi kAr rta rna ma'o/_/bzhi pa kha ba can du bya gdong ma'o/_/lnga 
[\[56a.2\]]pa pre ta pu rir 'khor lo'i shugs can ma'o/_/drug pa gr-i ha de pa tAr dum skyes ma'o/_/bzhi pa lho'i 'khor lo'i rtsibs kyi shar du sau rASh+Tar chang 'tshong ma'o/_/gnyis pa gser gyi gling du 'khor lo'i go cha ma'o/_/gsum pa nA ga rang shin tu dpa' mo'o/_/bzhi pa sin 
[\[56a.3\]]d+hur stobs chen ma'o/_/lnga pa ma rur 'khor los sgyur ma'o/_/drug pa ku lu tAr brtson 'grus chen mo'o/_/dang po dkar ljang thod pa dang /_/kha T+wAM ga dang 'khor lo dang /_/cang te'u dang gri gug go/_/gnyis pa byang du ljang ser/_rdo rje dang /_thod pa dang /_kha T+wAM 
[\[56a.4\]]ga dang /_cang te'u dang /_/gri gug go/_/gsum pa nub tu dmar ser thod pa dang /_kha T+wAM ga dang /_pad+ma dang /_cang te'u dang /_gri gug go/_/bzhi pa lho'i lha mo ser dmar sna tshogs rdo rje dang /_cang te'u dang /_gri gug dang /_thod pa dang /_kha T+wAM ga 'dzin pa'o/_/
[\[56a.5\]]lha mo thams cad bud med phyed dbang phyug spyan gsum pa/_phyag bzhi pa/_gcer bu/_skra grol ba/_phyed skyil gyi gar gyi zhabs kyis bzhugs pa/[ {]yi dgas [,]yi dwags [}]kyi gdan gyi steng na/_thod pa'i phreng ba'i dbu rgyan can/_phyag rgya lngas brgyan pa/_rkang gdub dang ska rags 
[\[56a.6\]]dang /_dbu rgyan rnams rdo rjes mtshan pa'o/_/de nas 'khor lo phyir bskor te/_rdo rje'i phreng ba shar du'o/_/'khor lo'i phreng ba byang du'o/_/sna tshogs rdo rje'i phreng ba nub tu'o/_/pad+ma'i phreng ba lho ru'o/_/dbus su rdo rje ra bas mdzes/_/mtshams kyi cha rnams thams cad 
[\[56a.7\]]du/_/sna tshogs rdo rje yang dag bri/_/blo ldan de yi phyi rol bskor/_/[{]yi dgas [,]yi dwags [}]phreng ba sna tshogs ldan/_/phyi rol dkyil 'khor sgo rnams dang /_/mtshams kyi cha ni bzhi rnams su/_/mkha' 'gro drag po'i gzugs can no/_/de la mnyam par gzhag pas dgod/_/
[\[56b\]]
[\[56b.1\]]khwa gdong ma ni shar du dgod/_/kha dog sngon mo yid 'phrog ma'o/_/'ug gdong ma ni byang gi sgor/_/dmar zhing ljang la mdzes pa'o/_/khyi gdong ma ni nub kyi sgor/_/drag cing ser mo du ba 'dra/_/lho yi ngos su phag gdong ma/_/ljang zhing sngo ba'i gzugs can ma'o/_/
[\[56b.2\]]spyan gsum drag po 'jigs pa'o/_/phyogs kyi gos ni 'dzin pa'i mchog_/'bru tshugs lta zhing [(]bod [,]pod [)]thung ma/_/g.yas brkyang pa yi zhabs kyis bzhugs/_/sna tshogs pad+ma nyi dbus gnas/_/phyag rgya lngas ni rnam par brgyan/_/thod pa'i phreng ba'i dbu rgyan can/_/
[\[56b.3\]]dbu skra grol zhing rnam par brtags/_/gshin rje brtan ma ma he'i gdong /_/me yi phyogs su bzhugs pa'o/_/gshin rje pho nya bong bu'i gdong /_/bden bral gyi ni phyogs su bzhugs/_/gshin rje'i mche ba rnga mo'i gdong /_/rlung du rten cing drag por ldan/_/
[\[56b.4\]]gshin rje'i 'joms ma rta yi gdong /_/dbang ldan rten cing rnam par 'khor/_/thod pa'i phreng ba'i dbu rgyan can/_/sna tshogs gzugs can yid 'phrog ma/_/gcer bu skra ni grol ba dang /_/phyed skyil gyi ni gar dang ldan/_/mche ba rnam par gtsigs pa'i zhal/_/spyan 
[\[56b.5\]]gsum zhal ni g.yo ba ste/_/sna tshogs pad+ma nyi dbus gnas/_/'dod pa drag pos brtags pa'o/_/'khor gyi lha mo dkyil 'khor rnams/_/thams cad [{]yi dgas [,]yi dwags [}]steng du bzhugs/_/thod pa kha T+wAM ga 'dzin cing /_/gri gug mgo bo 'dzin par byed/_/lag pa g.yon 
[\[56b.6\]]na rnga chung ni/_/rdung bar byed cing shin tu 'jigs/_/phyi rol bskor ba'i rnam pa ni/_/gzhan yang rnam pa mang por 'gyur/_/glu dang gar gyi yo byad dang /_/sna tshogs dam tshig mchog rnams dang /_/spos dang me tog mar me sogs/_/dri dang phreng ba byug pa dang /_/lha 
[\[56b.7\]]yi na bza' gzhal yas khang /_/lha yi rol mo mchog gi rnams/_/kun nas yongs su bskor ba yis/_/phyi yi rnal 'byor mas mchod byed/_/de la sogs pa mtha' yas mchog_/nam mkha'i khams ni yongs gang las/_/rnal 'byor ma yi sbyor ba mchog_/phag mo 
[\[57a\]]
[\[57a.1\]]mngon par 'byung ba'i mchog_/gsang ba chen mo'i mchog 'di ni/_/cung zad smra bar mi bya ste/_/phyi rol [{]yi dgas [,]yi dwags [}]phreng ba dang /_/dkyil 'khor dam pa bsgom par bya/_/'di ltar dgod par bya ba yi/_/ji ltar 'khor lo de rnams dgod/_/
[\[57a.2\]]sen mo dang so dag la ni rab tu gtum ma'o/_/skra dang ba spu dag la gtum pa'i mig can ma'o/_/pags pa dang dri ma dag la 'od ldan ma'o/_/sha la sna chen ma'o/_/rtsa rgyus la brtan pa'i blo can ma'o/_/rus pa la mi'u thung ma'o/_/mkhal ma la lang ka'i 
[\[57a.3\]]dbang phyug ma'o/_/snying la ni shing grib ma'o/_/mig la sa srung ma'o/_/mkhris pa la 'jigs byed chen mo'o/_/glo ba la rlung gi shugs can ma'o/_/rgyu ma la chang 'thung ma'o/_/gnye ma la ljang lha mo'o/_/lte ba la ni shin tu bzang mo'o/_/rkang pa la rta rna ma'o/_/
[\[57a.4\]]mdoms su bya gdong ma'o/_/bad kan la 'khor lo'i shugs can ma'o/_/rnag la dum skyes ma'o/_/khrag la chang 'tshong ma'o/_/rdul la 'khor lo'i go cha ma'o/_/tshil la shin tu dpa' mo'o/_/mchin pa la shin tu stobs can ma'o/_/mchil ma la 'khor 
[\[57a.5\]]los sgyur ma'o/_/snabs la brtson 'grus chen mo'o/_/pu l+lI ra ma la ya ste mgo la rab tu gtum ma'o/_/dzA lan d+ha ra ste spyi gtsug la gtum pa'i mig can ma'o/_/o Di yan te rna ba g.yas pa 'od ldan ma'o/_/ar bud ste ltag par sna chen ma'o/_/go dA pa 
[\[57a.6\]]ri ste rna ba g.yon pa la brtan pa'i blo can ma'o/_/rA me shwa ra ste smin ma'i dbus su mi'u thung ma'o/_/de bi ko T+Ta ste mig gnyis la lang ka'i dbang phyug ma'o/_/mA la wA ste phrag pa gnyis la shing grib ma'o/_/kA ma rU pa ste mchan khung gnyis su sa srung ma'o/_/o Di 
[\[57a.7\]]ste nu ma gnyis su 'jigs byed chen mo'o/_/tri sha ku ni ste lte ba la rlung gi shugs can ma'o/_/ko sa la ste rna rtser chang 'thung ma'o/_/ka ling+ka ste kha la ljang lha mo'o/_/lam pa ka ste mgrin par shin tu bzang ma'o/_/kAny+tsi ste snying gar rta rna ma'o/_/hi ma la ya ste mdoms 
[\[57b\]]
[\[57b.1\]]su bya gdong ma'o/_/pre ta pu ri ste gsang bar 'khor lo'i shugs can ma'o/_/gr-i ha de ba tA ste bshad lam dum skyes ma'o/_/sau rASh+Ta ste brla gnyis la chang 'tshong ma'o/_/su war+Na dwI pa ste rje ngar gnyis la 'khor lo'i go cha ma'o/_/na ga ra ste sor mo rnams la 
[\[57b.2\]]shin tu dpa' mo'o/_/sin+d+hu ste rkang pa'i bol la stobs chen mo'o/_/ma ru ste mthe bong gnyis la 'khor los sgyur ma'o/_/ku lu tA ste pus mo gnyis la brtson 'grus chen mo'o/_/sa'i khams ni ltung bar byed ma'o/_/chu'i khams ni gsod par byed ma'o/_/me'i 
[\[57b.3\]]khams ni 'gugs par byed ma'o/_/rlung gi khams ni gar gyi dbang phyug ma'o/_/nam mkha'i khams ni pad+ma'i dra ba can no/_/gzugs kyi phung po ni rnam par snang mdzad do/_/tshor ba'i phung po ni rdo rje nyi ma'o/_/'du shes kyi phung po la pad+ma gar gyi dbang phyug go/_/
[\[57b.4\]]'du byed kyi phung po la rdo rje rgyal po'o/_/rnam par shes pa'i phung po la rdo rje sems dpa'o/_/de bzhin gshegs pa thams cad nyid la dpal he ru ka'o/_/mig gnyis la gti mug rdo rje'o/_/rna ba gnyis la zhe sdang rdo rje'o/_/sna gnyis la phrag dog rdo rje'o/_/kha la 
[\[57b.5\]]'dod chags rdo rje'o/_/reg la ser sna rdo rje'o/_/skye mched thams cad la dbang phyug rdo rje'o/_/thugs la rdo rje mi bskyod pa/_/kha la rdo rje 'od dpag med/_/sku la rdo rje rnam snang mdzad/_/oM baM lte ba la rdo rje phag mo'o/_/haM yoM snying gar ya mi nI'o/_/hrIM moM kha la rmongs 
[\[57b.6\]]byed ma'o/_/hriM hriM mgo bo la skyod byed ma'o/_/hU~M hU~M spyi gtsug la skrag byed ma'o/_/phaT phaT yan lag thams cad la mtshon cha ma ste gtum byed ma'o/_/de ltar rab tu dgod byas te/_/ye shes 'khor lo de mthong nas/_/de yi rnal 'byor brtsam par bya/_/dngos po 
[\[57b.7\]]kun gyi ngo bo 'dis/_/mdzub mo mdud bya gung mo nges par sbyar/_/mthe bong rdo rje brtan por rab sbyar ste/_/de ni dpral ba'i dbus su rab sbyar nas/_/bskor zhing bskor zhing kun tu bskor bar bya/_/rkang pa mnan cing gyen du blta/_/gyen du phaiM gyi sgra sgrogs pas/_/
[\[58a\]]
[\[58a.1\]]phyogs bcu 'jig rten khams gnas pa'i/_/dpa' bo rnal 'byor ma rnams 'gugs/_/dzaHhU~M baM hoH/_rdo rje lcags kyu la sogs pa'i sbyor bas dgug pa dang /_gzhug pa dang /_bcing ba dang /_dbang du bya ba'o/_/dpa' bo dang rnal 'byor ma rnams 
[\[58a.2\]]kyis/_nam mkha'i dkyil yongs su gang bar bltas te/_bdud rtsi lngas yongs su gang ba'i bum pas mngon par dbang bskur ba'i tshul gyis de dag la dbang bskur ba sbyin par bya'o/_/ji ltar bltams pa tsam gyis kyang /_/de bzhin gshegs kun khrus gsol ba'i/_/
[\[58a.3\]]lha yi chu 'di dag pa yis/_/de bzhin bdag gis khrus bya'o/_/oM sarba ta tha ga ta a b+hi She ka ta sa ma ya shrI hU~M AHhU~M/_rlung dang me'i dkyil 'khor gyi steng du a las byung ba'i thod par ye shes lnga'i bdud rtsis gang ba cha bcu drug dang /_hU~M ba~M dang /_oM gyis byin gyis brlabs 
[\[58a.4\]]te yi ge gsum du gyur par bsam la 'khor lo gsum bsgom par bya'o/_/oM sa ma ya shud d+hAHsarba d+har+m+mAHsa ma ya shud d+ho\u0f85 ha~M/_chos thams cad kun tu ro gcig pas gnas par sems kyis bya'o/_/ye shes bdud rtsi sbyin pa yis/_/ye shes bdud rtsi'i chu btung 
[\[58a.5\]]ngo /_/oM a mr-i ta u da ka hU~M hU~M Tha Tha le hu~M/_A khaM hU~M phaT swA hA/_ye shes bzlas pa'i sbyor ba yis/_/'khor lo'i tshogs mchog spro bar bya/_/rus pa chen po'i phreng ba yis/_/phyis ni bzlas pa de gnas bya/_/srog dang rtsol ba rab bsdams te/_/bsams na 
[\[58a.6\]]skad cig gis 'char ro/_/dbang bskur mchod dang dam tshig ni/_/ro gcig byas te bsgoms pa yis/_/de snying ye shes sems dpa' dang /_/mchod pa ye shes bdud rtsi yis/_/lus dang ngag yid dam tshig ni/_/sems ni bsam med shin tu brtag_/bzlas 
[\[58a.7\]]dang bsgom pa yang dag ldan/_/rtog pa thams cad rnam spangs te/_/dam tshig mchog gi bzlas pa 'dis/_/gsang sngags rgyal po'i mchog bzlas so/_/oM bai ro tsa nI ye hU~M hU~M phaT swA hA/_oM sarba bud d+ha DA ki nI ye hU~M hU~M phaT swA hA/_oM dang ming ni yang dag ldan/_/hU~M 
[\[58b\]]
[\[58b.1\]]hU~M phaT dang yang dag ldan/_/rab tu gtum sogs de sngags sogs/_/bzlas pa'i mchog la sbyar bar bya/_/oM badzra bA rA hi pro taM ge pro taM ge pro taM ge_/ha na ha prA NAM kiM ki Ni khiM khi Ni d+hu na d+hu na/_badzra ha ste sho Sha ya sho Sha ya/_badzra kha T+wAM ga ka pa la d+hA ri Ni/_ma hA 
[\[58b.2\]]bi shi ta mAM sA sha ni/_ma nu ShAn+t+ra/_phra br-it+te san+ni d+h+ya na ra shi ro mA lA graM thi ta d+hA ri Ni suM b+ha ni suM b+ha/_ha na ha na/_prA NAM sar+b+ba pA pa/_sa twA nAM sar+b+ba pa shUnAM ma hA mAM sa ts+tshe da ni/_kro d+ha mUr te daM Sh+TA ka rA li ni/_ma hA mu dre shrIHhe ru ka de ba s+yA gra ma hi Shi sa ha sra shi re sa ha sra/_bA ha 
[\[58b.3\]]be sha ta sa ha srA na ne dz+wa li ta te dza se dz+wA la mu khi piM ga la lo tsa ni/_/badzra sha rI re/_badzra A sa ni mi li mi li/_ti mi li ti mi li/_he he/_ha ha/_hU~M hU~M/_kha kha/_d+hu d+hu/_ru ru/_d+hu ru d+hu ru/_/mu ru mu ru/_a dwai te ma ha yo gi nI pa Tha ta sid+d+he draiM d+haM draiM d+haM graM graM he he ha ha/_b+hI me 
[\[58b.4\]]ha sa ha sa bI re hA hA hoHhoH/_hU~M hU~M trai lokya bi nA sha ni sha ta sa ha sra ko Ti ta thA ga ta pa ri wA ri te hU~M hU~M phaT/_siM ha rU pe khaHga dza rU pe gaHtrai lokya u da re ma hA sa mu dra me kha le gra sa gra sa hU~M hU~M phaT/_bI rA dwai te/_hU~M hU~M haHhaH/_ma hA pa shu mo ha ni ma hA yo gI shwa rI twaM/_DA ki 
[\[58b.5\]]nI sar+b+ga lo kA nAM ban d+hA ni sad+yaHpra t+ya ya kA ri Ni hU~M hU~M phaT/_b+hu ta trA sa ni ma hA bI re pa ra ma sid d+he yo gI shwa ri phaT/_hU~M hU~M phaT hU~M hU~M hU~M phaT swA hA/_de ltar rdo rje phag mo'i mchog tu grub pa'i snying po dam pa'o/_/oM na mo b+ha ga wa te badzra bA rA hi baM hU~M hU~M phaT/_o~M na ma Ar+yA pa rA dzi te trai 
[\[58b.6\]]lokya mA te ma hA bid+ye shwa ri hU~M hU~M phaT/_oM na maHsarba b+hu ta b+ha ya ba he ma hA badzre hU~M hU~M phaT/_oM na mo badzrAs ni a dzi ti a pa rA dzi te ba sh+yaM ka ri ne tra b+h+ra ma Ni hU~M hU~M phaT/_oM na maHsho Sha Ni ro Sha Ni kro d+he kA rA le hU~M hU~M phaT/_o~M na ma s+t+rA sa ni mA ra Ni su pra b+he da ni pa rA dza ye hU~M hU~M phaT/_oM 
[\[58b.7\]]na mo dza ye bi dza ye dzam+b+ha ni stam+b+ha ni mo ha ni hU~M hU~M phaT/_oM na mo badzra bA rA hi ma ha yo gi ni ka me shwa ri kha ge hU~M hU~M phaT/_sngags 'di thams cad du byas te/_A li kA li rdo rje phag mo'i bdag nyid kyi dngos por bya ste/_rkang pa brgyad pa cho ga'i bdag nyid kyis mchod par bya'o/_/
[\[59a\]]
[\[59a.1\]]bzlas pa yongs su rdzogs nas ni/_/zhi ba'i btung ba btung ba'i mchog_/chos rnams mnyam nyid dam tshig mchog_/sum cu rtsa bdun gnas kyi mchog_/de 'og rnam par dag pa bsgom/_/lus rjes su dran pa mkha' 'gro ma'o/_/tshor ba rjes su dran pa 
[\[59a.2\]]lA mA'o/_/chos rjes su dran pa khaN+Da ro hA'o/_/sems rjes su dran pa rU pi nI'o/_/'dun pa'i rdzu 'phrul bskyed pa ni rab tu gtum ma'o/_/brtson 'grus kyi rdzu 'phrul bskyed pa ni gtum pa'i mig can ma'o/_/dpyod pa'i rdzu 'phrul bskyed pa ni 'od ldan ma'o/_/sems kyi rdzu 'phrul 
[\[59a.3\]]bskyed pa ni sna chen ma'o/_/dad pa'i dbang po ni brtan pa'i blo can ma'o/_/brtson 'grus kyi dbang po ni mi'u thung ma'o/_/dran pa'i dbang po ni lang ka'i dbang phyug ma'o/_/ting nge 'dzin gyi dbang po ni shing grib ma'o/_/shes rab kyi dbang po ni sa srung ma'o/_/dad pa'i 
[\[59a.4\]]stobs ni 'jigs byed chen mo'o/_/brtson 'grus kyi stobs ni rlung gi shugs can ma'o/_/dran pa'i stobs ni chang 'thung ma'o/_/ting nge 'dzin gyi stobs ni ljang lha mo'o/_/shes rab kyi stobs ni shin tu bzang mo'o/_/ting nge 'dzin yang dag byang chub kyi yan lag ni rta rna 
[\[59a.5\]]ma'o/_/brtson 'grus yang dag byang chub kyi yan lag ni bya gdong ma'o/_/dga' ba yang dag byang chub kyi yan lag ni 'khor lo'i shugs can ma'o/_/shin tu sbyangs pa yang dag byang chub kyi yan lag ni dum skyes ma'o/_/chos rnam par 'byed pa yang dag byang chub 
[\[59a.6\]]kyi yan lag ni chang 'tshong ma'o/_/dran pa yang dag byang chub kyi yan lag ni 'khor lo'i go cha ma'o/_/btang snyoms yang dag byang chub kyi yan lag ni shin tu dpa' mo'o/_/yang dag pa'i lta ba ni stobs chen mo'o/_/yang dag pa'i rtog pa ni 'khor los sgyur ma'o/_/yang dag 
[\[59a.7\]]pa'i ngag ni brtson 'grus chen mo'o/_/yang dag pa'i las kyi mtha' ni khwa gdong ma'o/_/yang dag pa'i 'tsho ba ni 'ug gdong ma'o/_/yang dag pa'i rtsol ba ni khyi gdong ma'o/_/yang dag pa'i dran pa ni phag gdong ma ste/_rnam par thar pa'i sgo bzhi'o/_/yang dag pa'i ting 
[\[59b\]]
[\[59b.1\]]nge 'dzin ni bcom ldan 'das ma rdo rje phag mo'o/_/dge ba'i chos ma skyes pa rnams skyed par byed pa ni gshin rje brtan ma'o/_/dge ba'i chos skyes pa rnams rjes su gnas pa dang srung bar byed pa ni gshin rje'i pho nya ma'o/_/mi dge ba'i chos skyes pa rnams spong bar byed 
[\[59b.2\]]pa ni gshin rje mche ba ma'o/_/mi dge ba'i chos ma skyes pa rnams mi skye bar byed pa ni gshin rje 'joms ma'o/_/chos bdag med pa'i lam gnas su/_/dkyil 'khor dam par bzhugs pa ni/_/shes rab pha rol phyin sbyor ba/_/de bzhin rnal 'byor pa gnas bya/_/snang 
[\[59b.3\]]ba med pa'i gnas la gnas/_/snang ba med la yang dag brten/_/spyod pa med pa'i chos rnams la/_/chos can med cing chos nyid med/_/rten 'brel mkha' dang mnyam pa'i chos/_/dngos med mtshan ma med pa'o/_/'di ni de nyid go 'phang gnas/_/ye shes dag gi mig 
[\[59b.4\]]gis mthong /_/phra rab rdul bral dang mnyam pa/_/'khor lo'i gnas mthong shin tu nges/_/skra rtse stong phrag brgya yis ni/_/cha dang cha ru yongs su brtag_/he ru ka dang rnal 'byor ma/_/lhan cig b+ha ga'i gnas mthong ba/_/'khor los sgyur ba rab brtson pas/_/khwa 
[\[59b.5\]]gdong ma ni phyi rol dgod/_/he ru ka sogs bdag po khyod/_/mkha' 'gro bzhi yis yongs su bskor/_/phan tshun du ni bdag po byed/_/rdo rje sems sogs sbyor bar ldan/_/phyi rol dur khrod drag po dang /_/kha dog sna tshogs mchog gi mchog_/shing mchog sna tshogs 
[\[59b.6\]]mdzes pa dang /_/khyi dang ce spyang 'jigs pa dang /_/khwa dang 'ug pa bya gar rgod/_/ce spyang de bzhin ro bsregs pa/_/keng rus gsal shing gis phug dang /_/'gegs nas 'phyang dang phyed bsregs dang /_/thod pa skam po pus mo dang /_/mgo med lag na thod pa dkar/_/rnam 
[\[59b.7\]]pa sna tshogs sbrul gyis mdzes/_/drag po'i sbrul dang de bzhin rnga/_/seng ge phag dang stag dang ni/_/de bzhin ra dang lug dag dang /_/glang po rta dang bong bu dang /_/rnga mo sna tshogs dam tshig mchog_/rnam pa sna tshogs chang dang ni/_/'bru chang btung ba'i mchog rnams kyis/_/dpal 
[\[60a\]]
[\[60a.1\]]bo bzang po 'dus pa dang /_/sna tshogs rnal 'byor ma tshogs dang /_/thod pa kha T+wAM ga dag dang /_/gri gug cang te'u mchog rnams 'dzin/_/sna tshogs rol mo bzang po dang /_/bza' ba'i ro mchog longs spyod dang /_/sna tshogs 'o dang 'khyud pa dang /_/bca' dang 
[\[60a.2\]]bldag pa'i mchog rnams kyis/_/rnam pa de ltar dur khrod ni/_/gnod sbyin ro langs srin po rnams/_/he ru ka yi nga rgyal gyis/_/de la gtor ma sbyin par bya/_/cang te'u rdo rje dril bu dang /_/gar dang rol mo byed pa dang /_/phyogs kyi gos can phyag rgyar ldan/_/hU~M hU~M phaT ki li ki la 
[\[60a.3\]]bya/_/g.yas brkyang pa yi sbyor ba yis/_/'bar ba'i phyag rgya bcing bar bya/_/dam tshig kha ru bcug nas ni/_/sngags 'di rjes su dran par bya/_/o~M A ra li ho/_/badzra DA ki nI sa ma ya s+t+waM dr-i sh+ya ho/_/de skad gsum dang bzhi dang lnga brjod par bya'o/_/g.yas skor dang g.yon 
[\[60a.4\]]skor gyis kyang thod pa'i nang gi sbyin par bya ba rnams/_/rdo rje thal mo kha gyen du phye la sngags 'di brjod do/_/oM kha kha khA hi khA hi/_sarba yak+Sha rAk+Sha sa sarba b+hU ta pre ta pi shA tsa un mA da a pasmA ra DA ka DA kin+yA da ya i maM ba liM gr-ih+NaM tu/_sa ma ya rak+Shan tu ma ma sar+b+ba sid d+hi m+me pra yats+tshan tu/_ya thai 
[\[60a.5\]]baM ya theSh+TaM b+huny+dza thA/_pi ba tha dzig+h+ra tha mA ti kra ma thA/_ma ma sar+b+ba r+t+tA ya sat+su khaM/_bi shud d+ha ya sa hA yi ka b+ha ban+tu hU~M hU~M phaT phaT swA hA/_/de ltar cho ga dang cho gas thun mtshams bzhir sbyin par bya'o/_/de nas bcom ldan 'das de bzhin gshegs pa thams cad kyi ye shes gsang ba'i gsang chen 'di gsungs 
[\[60a.6\]]pa/_dngos po med pa'i bdag nyid chos/_/nam mkha' lta bu dri ma med/_/stong nyid ye shes rdo rje yis/_/stong pa shin tu rnam par bsgom/_/legs so zhes ni bya ba byin/_/rgyud rdzogs pa yi sbyor ba las/_/legs so legs so ye shes che/_/bshad pa'i rgyud phyi ma las phag mo mngon 
[\[60a.7\]]par byang chub pa zhes bya ba rdzogs so//_//rgya gar gyi mkhan po dz+nyA nA ka ra'i zhal snga nas dang /_zhu chen gyi lo ts+tsha ba khu ston dngos grub kyis bsgyur te gtan la phab pa//_//
[\[60b\]]
[\[60b.1\]{D378}]@##/_/rgya gar skad du/_DA ki nI sarba tsit+ta a dwa ya a tsit+ta dz+nyA na badzra bA rA hi a b+hi b+ha ba tan+t+ra rA dza nA ma/_bod skad du/_mkha' 'gro ma thams cad kyi thugs gnyis su med pa bsam gyis mi khyab pa'i ye shes rdo rje phag mo mngon par 'byung ba'i rgyud kyi rgyal po 
[\[60b.2\]]zhes bya ba/_mgon po dpa' bo 'jigs byed dpal he ru ka la phyag 'tshal lo/_/'di skad bdag gis thos pa dus gcig na/_phyi dang nang dang gsang ba'i dur khrod chen po'i gnas mchog tu gyur pa na/_bcom ldan 'das zhe sdang 'joms pa'i he ru ka dang /_gti mug 
[\[60b.3\]]'joms pa'i he ru ka dang /_nga rgyal 'joms pa'i he ru ka dang /_/'dod chags 'joms pa'i he ru ka dang /_phrag dog 'joms pa'i he ru ka dang /_yum sangs rgyas spyan dang /_yum mA ma kI dang /_yum gos dkar mo dang /_yum dam tshig sgrol ma dang /_yum kun tu 
[\[60b.4\]]bzang mo dang /_de rnams kyi b+ha ga la lhan cig skyes pa'i ye shes bsam gyis mi khyab pa'i tshul du bzhugs so/_/de'i tshe de'i dus na ye shes kyi mkha' 'gro ma dur khrod kyi bdag mo dang /_khros ma nag mo dang /_bde chen dkar mo dang /_ser mo don grub ma dang /_dmar mo sgra sgrog 
[\[60b.5\]]ma dang /_sna tshogs mthar phyin ma dang /_las kyi gtso mo la sogs pa'i ye shes dang /_las las grub pa'i mkha' 'gro ma'i tshogs dpag tu med pa dang /_gzhan yang badzra DA ki nI dang /_rat+na DA ki nI dang /_pad+ma DA ki nI dang /_/karma DA ki nI dang /_sa ma ya DA ki nI dang /_bi shwa 
[\[60b.6\]]DA ki nI dang /_sarba DA ki nI dang /_lo ka DA ki nI la sogs te dur khrod brgyad kyi mkha' 'gro ma dang /_dpa' bo dang dpa' mo'i tshogs dpag tu med pa dang /_gzhan yang 'jig rten pa'i mes po tshangs pa dang /_brgya byin la sogs pa'i lha'i tshogs dpag tu med pa dang /_gzhan yang 
[\[60b.7\]]rgyal po chen po bzhi po rang gi 'khor dang bcas pa dang /_phyogs skyong ba bcu dang /_lha ma srin sde brgyad dang /_'khor dpag tu med pa dang thabs cig pa'i tshul gyis gnas so/_/yang de'i tshe na ye shes kyi mkha' 'gro ma dur khrod kyi bdag mo zhes bya ba rang gi stan las langs nas 
[\[61a\]]
[\[61a.1\]]mgon po dpa' bo 'jigs byed he ru ka la 'di skad ces gsol to/_/kye kye mgon po bdag la gson/_/khyed kyi 'khor du 'dus pa yi/_/skal dang ldan pa 'di rnams la/_/lam log mu stegs ma lags pa'i/_/dman pa nyan thos ma lags pa'i/_/
[\[61a.2\]]ma smin mtshan nyid ma lags pa'i/_/bsam gyis mi khyab chos cig zhu/_/phyogs ris med pa lta ba'i mchog_/bsam gyis mi khyab bshad du gsol/_/dgag sgrub med pa spyod pa'i mchog_/bsam gyis mi khyab bshad du gsol/_/bar chod sel ba brda yi mchog_/bsam 
[\[61a.3\]]gyis mi khyab bshad du gsol/_/smin par byed pa dbang gi mchog_/bsam gyis mi khyab bshad du gsol/_/sangs rgyas thob byed 'bras bu'i mchog_/ye shes lnga yi gzugs brnyan te/_/bsam gyis mi khyab bshad du gsol/_/rnam rtog sel byed rnam rgyal lnga/_/bsam 
[\[61a.4\]]gyis mi khyab bshad du gsol/_/mkha' 'gro ma thams cad kyi thugs gnyis su med pa'i ye shes bsam gyis mi khyab pa phag mo mngon par 'byung ba zhes bya ba las/_gleng gzhi'i le'u ste dang po'o//_//de nas mgon po des spyan phyogs mtshams kun la gzigs nas zhal 
[\[61a.5\]]rdo rje'i mgur 'dzum pa mdzad nas bka' stsal pa ni/_e ma ho/_nyon cig dur khrod bdag mo khyod/_/dus 'dir tshogs pa'i 'khor rnams la/_/mngon par 'byung ba'i rgyud bshad kyis/_/kha sbub zhabs rdol dri ma can/_/snod skyon gsum po spang byas la/_/rtse gcig sems 
[\[61a.6\]]kyis mnyan par gyis/_/phyogs ris med pa'i lta ba de/_/gnyug ma'i sems kyis blta bar gyis/_/dmigs gtad med pa'i sgom pa ni/_/gnyug ma'i yid kyis bsgom par bya/_/dgag sgrub med pa spyod pa'i mchog_/gnyug ma'i yid kyis spyad par bya/_/bar chod sel 
[\[61a.7\]]ba brda yi chos/_/gnyug ma'i yid kyis bsal bar bya/_/smin par byed pa dbang gi mchog_/gnyug ma'i sems kyis bskur bar bya/_/tshe gcig 'bras bu sangs rgyas de/_/gnyug ma'i sems kyis bsgrub par bya/_/ye shes lnga yi gzugs brnyan de/_/ma bcos sems 
[\[61b\]]
[\[61b.1\]]kyis bsgrub par bya/_/rnam rtog sel byed rnam rgyal lnga/_/ma bcos sems kyis gcad par bya/_/mkha' 'gro ma thams cad kyi thugs gnyis su med pa'i ye shes bsam gyis mi khyab pa las phag mo mngon par 'byung ba'i rgyud las ston pas zhal gyis bzhes pa'i le'u ste 
[\[61b.2\]]gnyis pa'o//_//de nas ston pas bka' stsal pa/_/tshe gcig sangs rgyas thob 'dod pas/_/dang po gdeng chen lta ba gces/_/des na lta ba dang por bstan/_/phyogs ris med pa lta ba'i mchog_/nam mkha' lta bu shes par gyis/_/thams cad 'degs pa lta 
[\[61b.3\]]ba'i mchog_/sa gzhi lta bur shes par gyis/_/thams cad sdud pa lta ba'i mchog_/'byung ba chu ltar shes par gyis/_/nyon mongs sreg pa lta ba'i mchog_/'byung ba me ltar shes par gyis/_/ngos gzung med pa lta ba'i mchog_/'byung ba rlung ltar shes par gyis/_/
[\[61b.4\]]de nas yang ston pas gsungs pa/_'pho 'gyur med pa lta ba'i mchog_/ri bo lta bur shes par gyis/_/g.yo 'gul med pa lta ba'i mchog_/rgya mtsho lta bur shes par bya/_/gsal la ma 'dres lta ba'i mchog_/'ja' tshon lta bur shes par gyis/_/gnyis su med pa 
[\[61b.5\]]lta ba'i mchog_/ga bur lta bur shes par bya/_/de nas yang gsang bas tshig 'di gsungs te/_zil gyis gnon pa lta ba'i mchog_/seng ge lta bur shes par bya/_/nyam nga med pa lta ba'i mchog_/glang chen lta bur shes par bya/_/stobs dang ldan pa lta ba'i mchog_/
[\[61b.6\]]rta mchog lta bur shes par bya/_/kun tu rgyug pa lta ba'i mchog_/stag mo lta bur shes par bya/_/'jigs pa med pa lta ba'i mchog_/dom bu lta bur shes par bya/_/de nas yang gsang ba'i tshig 'di gsungs te/_skyon gyis ma gos lta ba'i mchog_/byang chub sems de 
[\[61b.7\]]dkar por snang /_/dus gsum mi 'gyur lta ba'i mchog_/byang chub sems de nag por snang /_/yon tan rgyas pa lta ba'i mchog_/byang chub sems de ser por snang /_/kun la khyab pa lta ba'i mchog_/byang chub sems de dmar por snang /_/phrin las rdzogs pa lta ba'i 
[\[62a\]]
[\[62a.1\]]mchog/_/byang chub sems de ljang khur shar/_/de nas yang gsang ba'i tshig gsungs te/_/dus gsum snang ba lta ba'i mchog_/rnam par snang mdzad lta bur shar/_/chos nyid don la rtag sems pas/_/rdo rje sems dpa' lta bur shar/_/thams cad 
[\[62a.2\]]mnyam pa nyid rtogs pas/_/rin chen 'byung ldan lta bur shar/_/chos can so sor ma 'dres pas/_/snang ba mtha' yas lta bur shar/_/sna tshogs snang la ma 'dres pas/_/don yod grub pa lta bur shar/_/zhes pa gsungs so/_/mkha' 'gro ma thams cad kyi thugs 
[\[62a.3\]]gnyis su med pa'i ye shes bsam gyis mi khyab pa phag mo mngon par 'byung ba'i rgyud las lta ba bstan pa'i le'u ste gsum pa'o//_//de nas dur khrod bdag mo des/_/ston pa la ni 'di skad zhus/_/rtogs pa lta ba'i rjes thogs la/_/bsgom pa'i [{]go rims [,]go rim [}]ji lta 
[\[62a.4\]]bu/_/zhes zhus pas/_de nas ston pas bka' stsal pa/_/sangs rgyas thob par 'dod pa yis/_/rtogs pa'i don go bsgoms las byung /_/gzhan du 'bras bu 'byung mi 'gyur/_/sna tshogs snang ba'i chos rnams kun/_/ye nas spros dang bral ba la/_/rtag par 'dzin 
[\[62a.5\]]pa bsgom pa'i skyon/_/phyi dang nang gi chos nyid la/_/chad par 'dzin pa bsgom pa'i skyon/_/'o na ji ltar bsgom zhe na/_/lam med lam gol dman pa'i lam/_/'di rnams spangs te bsgom par bya/_/dang po byang chub sems bskyed de/_/smon 'jug gnyis po sngon du 
[\[62a.6\]]gces/_/gzung ba yul med sgom pa'i mchog_/chos kyi bdag med rtogs par bya/_/'dzin pa'i sems me sgom pa'i mchog_/gang zag bdag med rtogs par bya/_/chos rnams gang yin mi 'gegs pas/_/thabs kyi lam du shes par bya/_/ngo bo ci yang ma grub 
[\[62a.7\]]pas/_/shes rab lam du shes par bya/_/chos rnams rgyu med sgom pa'i mchog_/stong pa nyid kyi rnam thar yin/_/'bras bu stong pa sgom pa'i mchog_/mtshan med pa yi rnam thar yin/_/rgyu 'bras dbyer med sgom pa'i mchog_/smon pa med pa'i rnam thar yin/_/kun la 
[\[62b\]]
[\[62b.1\]]byams pa sgom pa'i mchog_/byams pa tshad med rang bzhin yin/_/kun la brtse ba sgom pa'i mchog_/snying rje tshad med ngo bo nyid/_/kun la phan pa sgom pa'i mchog_/dga' ba tshad med ngo bo nyid/_/kun la khyab pa sgom pa'i mchog_/btang snyoms tshad med ngo bo 
[\[62b.2\]]nyid/_/bsod nams tshogs sog sgom pa'i mchog_/bzhi gsum bcu gnyis bdag nyid can/_/lam la bsgoms pa sgom pa'i mchog_/nges 'byed bzhi yi bdag nyid can/_/ye shes mthong ba sgom pa'i mchog_/byang chub yan lag rnam bdun yin/_/goms par 
[\[62b.3\]]byed pa sgom pa'i lam/_/'phags lam brgyad kyi bdag nyid can/_/goms pa mthar phyin sgom pa'i mchog_/bcu pa la ni yongs su grol/_/sangs rgyas pa yi rnam thar yin/_/chags sems bral ba sgom pa'i mchog_/sbyin pa'i pha rol phyin pa yin/_/rang sems dag 
[\[62b.4\]]pa sgom pa'i mchog_/tshul khrims pha rol phyin pa yin/_/ji mi snyam pa sgom pa'i mchog_/bzod pa'i pha rol phyin pa yin/_/go cha sbyor ba sgom pa'i mchog_/brtson 'grus pha rol phyin pa yin/_/g.yeng ba med pa sgom pa'i mchog_/bsam gtan pha rol phyin 
[\[62b.5\]]pa yin/_/'khor 'das shes pa sgom pa'i mchog_/shes rab pha rol phyin pa yin/_/nyon mongs mi spong sgom pa'i mchog_/thabs kyi pha rol phyin pa yin/_/mi mthun zil gnon sgom pa'i mchog_/stobs kyi pha rol phyin pa yin/_/ci bsams 'grub pa sgom pa'i 
[\[62b.6\]]mchog/_/smon lam pha rol phyin pa yin/_/ji snyed mkhyen bya sgom pa'i mchog_/ye shes pha rol phyin pa yin/_/chos dbyings ye shes sgom pa'i mchog_/spros pa med pa'i rang bzhin yin/_/me long ye shes sgom pa'i mchog_/thams cad gzugs brnyan ltar 
[\[62b.7\]]shes yin/_/mnyam nyid ye shes sgom pa'i mchog_/kun la snyoms pa'i bdag nyid yin/_/kun rtog ye shes sgom pa'i mchog_/ma 'dres gsal ba'i ngo bo nyid/_/bya grub ye shes sgom pa'i mchog_/phrin las thams cad dus gcig rdzogs/_/mkha' 'gro ma 
[\[63a\]]
[\[63a.1\]]thams cad kyi thugs gnyis su med pa'i ye shes bsam gyis mi khyab pa phag mo mngon par 'byung ba'i rgyud ces bya ba las sgom pa'i le'u ste bzhi ba'o//_//de nas dur khrod bdag mo des/_/he ru ka la 'di skad gsol/_/goms par bya ba'i rjes thogs 
[\[63a.2\]]la/_/spyod pa'i [{]go rims [,]go rim [}]ji ltar bgyi/_/de nas ston pas gsang ba'i tshig 'di skad ces bka' stsal to/_/cung zad drod ni thob pa dang /_/de tshe spyod pa spyad par bya/_/dang po gsang ba'i spyod pa bya/_/byang chub sems ni drod thob nas/_/rig pa brtul zhugs spyod par bya/_/
[\[63a.3\]]lhan cig skyes pa'i drod thob nas/_/ma dad zlog pa'i spyod pa bya/_/chu tshod lta bu'i drod thob nas/_/tshogs kyi spyod pa ci bder spyad/_/smyon pa lta bu'i sems thob nas/_/phyogs med rnam rgyal spyod pa bya/_/de yi dbye ba gzhan na gsal/_/gnas dang grogs dang dus dang 
[\[63a.4\]]zas/_/le'u gzhan nas shes par bya/_/kun gyis bkur ba spyod pa'i mchog_/rgyal po lta bu'i spyod pa bya/_/ngo tsha shes pa spyod pa'i mchog_/rje rigs lta bu'i spyod pa bya/_/chags sdang 'khru ba spyod pa'i mchog_/bram ze lta bu'i spyod pa bya/_/srid dang bral ba spyod pa'i 
[\[63a.5\]]mchog/_/dmangs rigs lta bu'i spyod pa bya/_/dmas pa 'dzin pa spyod pa'i mchog_/gdol pa lta bu'i spyod pa bya/_/de nas gzhan yang bshad bya ste/_/mtho sa 'dzin pa spyod pa'i mchog_/seng ge lta bu'i spyod pa bya/_/nyam nga med pa spyod pa'i mchog_/glang chen lta bu'i spyod 
[\[63a.6\]]pa bya/_/shugs dang ldan pa spyod pa'i mchog_/rta mchog lta bu'i spyod pa bya/_/rnam rtog gsod pa spyod pa'i mchog_/spyang ki lta bu'i spyod pa bya/_/drag shul lta byed spyod pa'i mchog_/dred mo lta bu'i spyod pa bya/_/de nas gzhan yang bshad bya ste/_/gza' gtad med pa spyod 
[\[63a.7\]]pa'i mchog_/[{]ri dgas [,]ri dwags [}]lta bu'i spyod pa bya/_/ngo tsha bral ba spyod pa'i mchog_/ro langs lta bu'i spyod pa bya/_/ro dang 'grogs pa spyod pa'i mchog_/rigs ngan lta bu'i spyod pa bya/_/dur khrod gnas pa spyod pa'i mchog_/ce spyang lta bu'i spyod pa bya/_/bag yod rngam pa spyod pa'i 
[\[63b\]]
[\[63b.1\]]mchog/_/wa mo lta bu'i spyod pa bya/_/de las gzhan yang bshad par bya/_/zung du 'brel ba spyod pa'i mchog_/ngur pa lta bu'i spyod pa bya/_/gzhan gyis mi mthong spyod pa'i mchog_/khwa ta lta bu'i spyod pa bya/_/dug lnga spyod pa spyod pa'i mchog_/rma bya lta bu'i spyod pa bya/_/
[\[63b.2\]]dus tshod 'dzin pa spyod pa'i mchog_/khu byug lta bu'i spyod pa bya/_/nyes pas ma gos spyod pa'i mchog_/bya rgod lta bu'i spyod pa bya/_/de nas gzhan yang bshad bya ste/_/rim gyis 'dzeg pa spyod pa'i mchog_/spre'u lta bu'i spyod pa bya/_/'jigs pa med pa spyod pa'i mchog_/
[\[63b.3\]]dom bu lta bu'i spyod pa bya/_/mtshan mo rgyu ba spyod pa'i mchog_/zhag mig can gyi spyod pa bya/_/gang la mi gnas spyod pa'i mchog_/bung ba lta bu'i spyod pa bya/_/snang ba lta ba spyod pa'i mchog_/'phar ba lta bu'i spyod pa bya/_/de las gzhan yang bshad bya ste/_/dgos 'dod 
[\[63b.4\]]'byung ba spyod pa'i mchog_/nor bu lta bu'i spyod pa bya/_/sman dug gnyis med spyod pa'i mchog_/ga bur lta bur shes par bya/_/cis kyang mi tshugs spyod pa'i mchog_/rdo rje lta bur shes par bya/_/mi mthun gcod pa spyod pa'i mchog_/ral gri lta bur shes par bya/_/de 
[\[63b.5\]]nas gzhan yang bshad bya ste/_/thabs dang shes rab spyod pa'i mchog_/mda' gzhu lta bur shes par bya/_/stong pa'i kha 'byed spyod pa'i mchog_/shaka ti lta bur shes par bya/_/'bigs par byed pa spyod pa'i mchog_/mdung thung lta bur shes par bya/_/nga bdag 
[\[63b.6\]]gsod pa spyod pa'i mchog_/sta re lta bur shes par bya/_/gdul bya 'dren pa spyod pa'i mchog_/lcags kyu lta bur shes par bya/_/dgon pa'i gnas dang dur khrod dang /_/grong khyer dag tu rnal 'byor rgyu ba'i tshe/_/de 'dra'i skyes bu'i phyag rgya cher rtogs byed/_/de nyid sems 
[\[63b.7\]]kyi khyad par mthong gyur na/_/brtul zhugs med kyang sangs rgyas sa la 'gro/_/sems nyid gnyis kyi gnad dang ma bral na/_/brtul zhugs spyad kyang sdug bsngal sna tshogs skye/_/bsam gyis mi khyab brtul zhugs rab ldan na/_/rgyal po rgyal rigs spyi bor dbang bskur 
[\[64a\]]
[\[64a.1\]]ltar/_/thogs pa med pa phyag rgya chen po de/_/skye ba 'di la sangs rgyas sa la reg_/ces gsungs so/_/mkha' 'gro ma thams cad kyi thugs gnyis su med pa'i ye shes bsam gyis mi khyab pa phag mo mngon par 'byung ba'i rgyud las spyod pa'i rab 
[\[64a.2\]]tu dbye ba'i le'u ste lnga pa'o//_//de nas dur khrod bdag mo des/_/ston pa la ni 'di skad gsol/_/yang dag brda ni brda chen po/_/kun gyis mi rtog sbas pa'i don/_/bar chad sel ba brda yi chos/_/bsam gyis mi khyab bshad du gsol/_/de nas ston pas 
[\[64a.3\]]bka' stsal pa/_/snang ba thams cad las kyi brda/_/tshig ni ji snyed ngag gi brda/_/de la bsam gyis mi khyab gnas/_/don gyi brda ru shes par bya/_/de nas dur khrod bdag mos yang zhus pa/_/gang zag 'jug pa'i rim pa dang /_/dpa' bo brtag pa'i rim pa dang /_/
[\[64a.4\]]phyag rgya mo yi brtag pa dang /_/mchog dang thun mong dngos grub dang /_/tshogs kyi 'khor lo'i dus dag dang /_/rnal 'byor phag mo rdzogs byed dang /_/brda yi bye brag ji snyed pa/_/'gro mgon khyed kyis bshad du gsol/_/mgon po dpa' bos bka' stsal pa/_/thams 
[\[64a.5\]]cad kun gyi brda chen po/_/sbas pa'i brda ni bshad bya ba/_/g.yas pa thabs kyi rang bzhin dang /_/g.yon pa shes rab rang bzhin dang /_/lus kyi brda rnams rdzogs par bya/_/mi rtog sgom pa ston pa la/_/lag pa g.yon pa bstan pa ni/_/sa ro zhes ni brjod par bya/_/
[\[64a.6\]]rkang pa grong khyer sa bgrod pas/_/spyod pa nyams myong gis 'gro ba/_/go ba'i phyir nas rkang bstan te/_/a g+hu la zhes brjod par bya/_/srin lag mkha' 'gro ma yi rtsa/_/de yi phyir na de bstan te/_/shes rab chen por go bya'i phyir/_/b+ha ta ri zhes brjod par bya/_/lce 
[\[64a.7\]]yis zas kyi ro myong ltar/_/stong pas bde ba myong bstan phyir/_/lce bstan tsar+ya g+ha zhes brjod/_/skal bar ldan pa'i bdag nyid ni/_/yul la rig par bya ba'i phyir/_/lto ba zas kyi snod bstan pa/_/an d+ha li zhes brjod par bya/_/lto ba zas kyi snod yin phyir/_/de 
[\[64b\]]
[\[64b.1\]]bzhin snod ni bstan par bya/_/bla ma'i brgyud pa go cha'i phyir/_/paM ka ta zhes brjod par bya/_/sor mo lnga'i ni rgyud gcig ltar/_/lnga yi rtsa ba e baM du/_/bsdus phyir sor mo lnga bstan la/_/tshan d+ho ha zhes brjod par bya/_/so yi stobs kyis zas 'dul 
[\[64b.2\]]ltar/_/e baM ji bzhin rtogs par byed/_/gang gis so ni bstan byas pas/_/tsa la ni zhes brjod par bya/_/byin pas lus kyi stobs skyed ltar/_/goms pas 'bras bu skyed pa'i phyir/_/go phyin pa ni bstan byas la/_/me ga ba zhes brjod par bya/_/sa gzhi 
[\[64b.3\]]'gro ba kun 'degs ltar/_/'bras bu dam tshig gis bsten ltar/_/sa gzhi gru bzhir bstan byas la/_/maN Dal zhes su brjod par bya/_/sor mo lnga ni rgyu mthun phyir/_/phung lnga rigs lngar rgyas btab pas/_/g.yas pa'i sor mo lnga bstan pa/_/sba ran zhes 
[\[64b.4\]]brjod par bya/_/mi bskyod pa dang rdo rje 'chang /_/rgyas gdab gnyis ni go bya'i phyir/_/dbugs ni la ni dbyung bar bya/_/dpal kun sham zhes brjod par bya/_/so 'chal ba yi zhe sdang gis/_/'bras bu'i rtags ni yin pa'i phyir/_/gnyis snang gcod phyir so 
[\[64b.5\]]'cha' bas/_/ma ta khra zhes brjod par bya/_/sha ni srog chags thams cad las/_/'byung zhing chos rnams thams cad ni/_/sems yin phyir nas sha bstan pas/_/ra tsa na zhes brjod par bya/_/khro gnyer khros pa'i rtags yin pas/_/bya ba thams cad sdug bsngal 
[\[64b.6\]]gyi/_/rtags yin phyir na khro gnyer bstan/_/ni ri ha zhes brjod par bya/_/bsdums pas dbye ba med pa ltar/_/'khor 'das dbyer mi phyed pa ltar/_/b+ha ga ni zhes brjod par bya/_/dpe yis mtshon pa'i don du ni/_/dri ma kun las grol ba'i phyir/_/bsdams pa bkrol 
[\[64b.7\]]nas gre nan brjod/_/byin gyis brlabs pa'i gtor ma yin/_/thams cad tshim par byed pa ltar/_/sna tshogs snang ba'i chos kun la/_/bde ba chen po'i ros tshim phyir/_/gtor ma btang la hika ka brjod/_/lto ba zas kyi snod yin ltar/_/sems can sangs rgyas snod yin 
[\[65a\]]
[\[65a.1\]]pas/_/don du lto ba bstan nas ni/_/ni gar ma zhes brjod par bya/_/de rnams phan yon dpag med pas/_/snying po rgyud du gsal bar bstan/_/brda dang ldan pa'i rnal 'byor bas/_/bdud rtsi rnam pa lnga po la/_/longs spyod pa ni thabs kyi 
[\[65a.2\]]mchog/_/byin gyis brlabs dang sa bon dang /_/rang bzhin bdud rtsi la 'bad pas/_/dpag med rim gyis phan yon 'byung /_/de nas gzhan yang bshad bya ste/_/lnga bsdus rtse mo mnan pa ni/_/bum pa'i dbang ste lus kyi brda/_/mtheb srin e yi drang ro 
[\[65a.3\]]gcig/_/gsang ba'i dbang ste lus kyi brda/_/byang chub mchog gi phyag rgya ni/_/gsum pa shes rab ye shes yin/_/skyes dang ma skyes gnyis med pas/_/bzhi pa yin te lus kyi brda/_/de yi ngag gi brda smras pa/_/ka la sha ya bum pa'i dbang /_/ya ra la wa gsang 
[\[65a.4\]]pa'i brda'o/_/e baM ma yA gsum pa'i brda'o/_/e hU~M o~M AHbzhi pa'o/_/mkha' 'gro ma thams cad kyi thugs gnyis su med pa'i ye shes bsam gyis mi khyab pa phag mo mngon par 'byung ba'i rgyud las brda'i le'u ste drug pa'o//_//de nas dur khrod bdag mo 
[\[65a.5\]]des/_ston pa mtshan nyid bzhi dang ldan pa de la phyi'i mchod pa'i tshogs dpag tu med pa dang /_nang gi mchod pa'i tshogs dpag tu med pa dang /_gsang ba'i mchod pa'i tshogs dpag tu med pa dang /_de kho na nyid kyi mchod pa phul nas 'di skad zhus so/_/bla med ston pa he ru 
[\[65a.6\]]ka/_/'khor ba'i sems can 'dren mdzad pa/_/thugs rje che dang ldan pa khyod/_/nad pa lta bu'i sems can la/_/chos kyi sman mchog bstan du gsol/_/long ba lta bu'i sems can la/_/chos kyi sgron me sbar du gsol/_/rgyal po lta bu'i ston pa khyod/_/kun la byams pa mdzad 
[\[65a.7\]]du gsol/_/blon po lta bu'i ston pa khyod/_/kun la phan pa mdzad du gsol/_/zhes zhus so/_/de nas ston pa 'jigs byed he ru ka de thugs rab tu dgyes te/_sku'i sgo nas mdzes gar rnam pa gsum mdzad/_gsung gi sgo nas rdo rje'i tshig rnam pa gsum mdzad/_thugs kyi sgo 
[\[65b\]]
[\[65b.1\]]nas khyad par gyi ye shes rnam pa gsum bskyed nas/_/'khor rnams la spyan gzigs nas tshangs pa'i gsung gis rdo rje'i tshig 'di bka' stsal to/_/nyon cig dur khrod bdag mo khyod/_/'khor ba'i sems can thams cad la/_/ma rig pa yi mun pas bsgribs/_/'khor 
[\[65b.2\]]ba'i rgya mtsho chen por ltung /_/nyon mongs 'dam du bying ba yis/_/dus gsum sangs rgyas thams cad kyis/_/chos kyi sgo mo brgyad khri dang /_/bzhi stong gi ni grangs snyed kun/_/nyon mongs pa yi gnyen por bstan/_/dbang po rab 'bring dang sbyar nas/_/thun mong theg pa 
[\[65b.3\]]rim gyis bstan/_/mdo sde 'dul ba mngon pa gsum/_/bstan pa kun gyi rtsa ba yin/_/bder gshegs thugs rje bsam mi khyab/_/sems can rnams la de ltar bstan/_/de nas dur khrod bdag mo des yang 'di skad ces gsol to/_/bla med ston pa he ru ka/_/
[\[65b.4\]]thun mong theg pa de ltar bstan/_/khyad par gsang sngags ji ltar lags/_/rgyud sde rnams kyi dbye ba zhu/_/smin pa'i lam ni ji ltar lags/_/grol ba'i lam ni gang la bgyi/_/dpa' bo chen pos bshad du gsol/_/zhes zhus so/_/de nas ston pa he ru kas/_/
[\[65b.5\]]nyon cig dur khrod bdag mo khyod/_/skal bar ldan pa'i gang zag la/_/gsang sngags rgyud sde ngas bshad kyis/_/snod skyon gsum po spangs la nyon/_/bya ba gtso bor byed pa la/_/kri ya'i rgyud sde rnam lnga bstan/_/spyod pa gtso bor byed pa la/_/gnyis pa'i rgyud sde rnam 
[\[65b.6\]]lnga bstan/_/sems nyid gtso bor byed pa la/_/rnal 'byor rgyud sde rnam lnga bstan/_/bde stong gtso bor byed pa la/_/bla na med pa'i rgyud lnga bstan/_/yid la byed pa med rnams la/_/gong na med pa'i rgyud lnga bstan/_/de'i phyir rgyud sde rnam pa lnga/_/gsang sngags rgyud 
[\[65b.7\]]ces bya bar grags/_/re re la yang lnga lnga ste/_/rgyud chen nyi shu rtsa lnga ni/_/ma byung 'byung bar mi 'gyur ro/_/zhes gsungs so/_/de nas yang dur khrod bdag mo des yang zhus pa/_/rgyud kyi dbye ba de ltar na/_/smin zhes bgyi ba ji ltar lags/_/lam zhes bgyi ba gang la 
[\[66a\]]
[\[66a.1\]]bgyi/_/de yi dbye ba bshad du gsol/_/zhes zhus so/_/de nas ston pas bka' stsal pa/_/nyon cig dur khrod bdag mo khyod/_/'khor ba'i sems can thams cad la/_/de nyid yod de smin lam med/_/des na 'bras bu thob mi 'gyur/_/
[\[66a.2\]]lam log mu stegs byed rnams la/_/de nyid yod de smin lam med/_/des na 'bras bu thob mi 'gyur/_/dman pa nyan thos rang rgyal la/_/de nyid yod de smin lam med/_/de phyir bskal pa grangs med du/_/dka' thub spyod pa nyon re mongs/_/ma smin mdo 
[\[66a.3\]]sder zhugs rnams la/_/de nyid yod de smin lam med/_/des na tshe gcig sangs rgyas dka'/_/zhes so/_/de nas dur khrod bdag mo des yang zhus pa/_smin zhes bya ba gang la bgyi/_/lam zhes bya ba ji ltar lags/_/dpa' bo chen pos bshad du 
[\[66a.4\]]gsol/_/nyon cig dur khrod bdag mo khyod/_/smin zhes bya ba ni sang d+ha'i sgra las shes par bya'o/_/lam zhes bya ba'i sgra ni a tha mi tha'i sgra las shes par bya/_'jig rten pa'i lam dang sbyar ro/_/lus dang ngag dang sems dang gsum/_/ma smin smin par 
[\[66a.5\]]byed pa'i thabs/_/dbang bskur cho ga ji snyed bstan/_/dang po bsnyen pa bya ba gces/_/grangs dang dus dang mtshan ma yi/_/bsnyen pa rnam gsum rdzogs byas nas/_/sa chog sta gon tshul bzhin bya/_/dang po sa gzhi yongs su gzung /_/gnyis pa sta gon 
[\[66a.6\]]gnas pa ste/_/nub gsum pa la 'jug par bya/_/rgyud rnams gzhan du shes par bya/_/de nas dkyil 'khor shar gyi sgor/_/ba yi rnam lnga'i maN+Dal bri/_/skal ldan slob ma der bzhag la/_/bum pa'i dbang rnams rdzogs par bskur/_/dkyil 'khor de 
[\[66a.7\]]yi lho'i sgo ru/_/bdud rtsi lnga yi maN+Dal bya/_/skal ldan slob ma der bzhag la/_/gsang ba'i dbang rnams rdzogs par bskur/_/dkyil 'khor de yi nub sgo ru/_/dal gyi chos 'byung e dbyibs bri/_/skal ldan slob ma der bzhag la/_/shes rab ye shes 
[\[66b\]]
[\[66b.1\]]dbang bskur te/_/gsum pa'i dbang rnams rdzogs par bskur/_/dkyil 'khor de yi byang sgo ru/_/phrin las rnam bzhi'i maN+Dal bri/_/skal ldan slob ma der bzhag la/_/bzhi pa'i dbang rnams rdzogs par bskur/_/dkyil 'khor de yi pho brang du/_/seng chen 
[\[66b.2\]]bsnol ba'i khri stengs su/_/skal ldan slob ma der bzhag la/_/rdo rje slob dpon byed pa'i dbang /_/cho ga thams cad rdzogs par bskur/_/sku gsung thugs kyi dbang gsum po/_/thog ma nyid du bskur bar bya/_/de nas dur khrod brgyad rnams kyis/_/dbang ni 
[\[66b.3\]]rnam pa brgyad po bskur/_/de nas zas rnams bdud rtsi'i dbang /_/ji lta bar ni bskur bar bya/_/de nas phyag mtshan rnams kyi dbang /_/[{]go rims [,]go rim [}]bzhin du bskur bar bya/_/de nas nyan pa'i dbang rnams bskur/_/de nas bshad pa'i dbang rnams bskur/_/de nas 
[\[66b.4\]]skal ldan gang zag la/_/mnga' gsol sum cu rtsa lnga bya/_/de nas bkra shis rdzas brgyad kyis/_/dbang rnams ma lus rdzogs par bskur/_/de nas dbang rdzogs gang zag de/_/bder gshegs rnams kyi sras yin te/_/mkhyen rab bde gshegs rnams dang 
[\[66b.5\]]mnyam/_/mthu stobs khro rgyal rnams dang mnyam/_/tshe tshad nyi zla gnyis dang mnyam/_/dang po las can sbyor ba yis/_/sa brgyad pa la rab tu gnas/_/dbang bskur gnang ba ma thob na/_/rig pa shes rab rtsal rdzogs kyang /_/slob dpon bya ba yong mi nus/_/dbang 
[\[66b.6\]]bskur gnang ba ma mthong na/_/gzhan gyi yon tan kun 'chang yang /_/'khor lo srog shing med pa 'dra/_/dbang ma thob par las rtsom dang /_/sgyid ma ma rtas khal 'gel ba/_/'di dag phung po'i rgyu yin no/_/slob dpon mnyes par ma byas shing /_/dbang rnams 
[\[66b.7\]]thob par ma byas na/_/nyan pa la sogs rtsom pa ni/_/'bras bu med cing brlag par 'gyur/_/mkha' 'gro ma thams cad kyi thugs gnyis su med pa'i ye shes bsam gyis mi khyab pa phag mo mngon par 'byung ba'i rgyud las dbang bskur ba'i le'u ste bdun pa'o//_//
[\[67a\]]
[\[67a.1\]]de nas dur khrod phag mo des/_/he ru ka la 'di skad zhus/_/sangs rgyas thob byed 'bras bu'i chos/_/bsam gyis mi khyab bshad du gsol/_/dbang po rab 'bring tha ma gsum/_/gang dang gang gis grol ba lags/_/dug lnga spyod pa'i gang 
[\[67a.2\]]zag lnga/_/gang dang gang gis 'joms par byed/_/de nas ston pas bka' stsal te/_/nyon cig dur khrod bdag mo khyod/_/dbang po rab kyi gang zag la/_/rang bzhin rnam dag phag mo bstan/_/dbang po 'bring gi gang zag la/_/brjod pa sgra yi phag mo 
[\[67a.3\]]bstan/_/dbang po tha ma'i gang zag la/_/mtshon pa brda yi phag mo bstan/_/zhes bka' stsal to/_/de nas dur khrod bdag mo des/_/ston pa la ni tshig 'di gsol/_/rang bzhin rnam par dag pa yi/_/rdo rje phag mo ji lta bu/_/sgra yi phag mo ji lta 
[\[67a.4\]]bu/_/dbyibs kyi phag mo ji lta bu/_/zhes pa la sogs pa zhus so/_/nyon cig dur khrod bdag mo khyod/_/rang bzhin nyid nas dag pa de/_/chos kyi sku yi ngo bo nyid/_/skad cig drug gis rdzogs sangs rgyas/_/grol 'gyur 'di la the tshom med/_/
[\[67a.5\]]brjod pa sgra yi phag mo de/_/longs spyod sgra yi ngo bo nyid/_/longs spyod rdzogs sku'i ngo bo nyid/_/zla drug goms pa'i sbyor ba yis/_/'grub 'gyur 'di la the tshom med/_/mtshon pa brda yi phag mo de/_/sprul pa sku yi ngo bo nyid/_/zla drug goms pa'i sbyor ba yis/_/
[\[67a.6\]]'grub 'gyur 'di la the tshom med/_/ces bka' stsal to/_/de nas dur khrod bdag mo des/_/dpa' bo che la yang zhus pa/_/gang zag rigs la lnga yod de/_/gti mug can gyi gang zag dang /_/zhe sdang can gyi gang zag dang /_/'dod pa gtsor byed gang zag dang /_/nga rgyal 
[\[67a.7\]]can gyi gang zag dang /_/phrag dog can gyi gang zag lnga/_/de rnams gang dang gang gis grol/_/zhes zhus so/_/de nas ston pas bka' stsal te/_/gti mug can gyi gang zag la/_/sku yi phag mo dkar mo bstan/_/gti mug tshul gyis gti mug 'joms/_/'dod pa 
[\[67b\]]
[\[67b.1\]]gtsor byed skyes bu la/_/gsung gi phag mo dmar mo bstan/_/'dod chags tshul gyis 'dod chags 'joms/_/zhe sdang can gyi gang zag la/_/thugs kyi phag mo nag mo bstan/_/zhe sdang tshul gyis zhe sdang 'joms/_/nga rgyal can gyi gang zag la/_/yon tan can gyi 
[\[67b.2\]]phag mo bstan/_/nga rgyal tshul gyis nga rgyal 'joms/_/phrag dog can gyi gang zag la/_/phrin las phag mo ljang khu bstan/_/phrag dog tshul gyis phrag dog 'joms/_/de nas dur khrod bdag mo des/_/he ru ka la tshig 'di gsol/_/dug lnga shas che gang zag 
[\[67b.3\]]la/_/'bras bu sku lnga ji ltar thob/_/ye shes lnga ni ji ltar snang /_/rigs lnga zhes ni gang la bgyi/_/khro mo lnga ni ji ltar bsgom/_/'khor lo lnga ni ji ltar gnas/_/snying po lnga ni ji ltar bzlas/_/dam tshig lnga ni ji ltar bsrung /_/nyams myong lnga ni ji ltar 'byung /_/
[\[67b.4\]]nyon mongs lnga ni ji ltar 'byung /_/ye shes lnga ni ji ltar 'phel/_/grangs kyi tshad ni ji ltar bzlas/_/mtshan ma'i rtags ni ji ltar 'byung /_/dus kyi tshad ni ji ltar lags/_/las tshogs rnams ni ji ltar 'grub/_/ces zhus so/_/de nas dpa' bo he ru kas/_/thugs 
[\[67b.5\]]rab tu dgyes te brda'i tshig 'di bka' stsal to/_/nyon cig dur khrod bdag mo khyod/_/dug lnga spyod pa'i gang zag lnga/_/'bras bu rnam pa lnga thob ste/_/kun la khyab pa chos sgra dang /_/theg chen spyod pa longs sku dang /_/gang la gang 'dul sprul sku dang /_/cis kyang mi shigs rdo 
[\[67b.6\]]rje'i sku/_/ngo bo nyid kyi sku mchog dang /_/skye ba gcig gis thob par 'gyur/_/rtogs pa'i don la goms par byed/_/tshe 'di nyid la sangs rgyas 'thob/_/rdzogs sangs rgyas kyis rgyud du bshad/_/thob bya'i ye shes rnam lnga yang /_/spros bral chos dbyings ye shes dang /_/
[\[67b.7\]]me long ye shes gzugs brnyan ltar/_/bdag gzhan gnyis med mnyam pa nyid/_/gsal la ma 'dres so sor rtog_/phrin las mthar phyin bya ba grub/_/ye shes lnga ni de ltar skye/_/gzhan nas ma yin rang nyid la'o/_/dug lnga spyod pa'i gang zag lnga/_/rigs ni rnam pa lnga 
[\[68a\]]
[\[68a.1\]]thob ste/_/spros med de bzhin gshegs pa'i rigs/_/dgos 'dod 'byung ba rin chen rigs/_/skyon gyis ma gos pad+ma'i rigs/_/sems can don grub las kyi rigs/_/gzhan nas ma yin rang nyid la/_/dug lnga spyod pa'i gang zag 
[\[68a.2\]]de/_/ye shes khro mo lnga bsgoms nas/_/bde ba skye ba sku yin pas/_/bde chen dkar mo bsgom par bya/_/nus pa 'byung ba gsung yin pas/_/dmar mo sgra sgrogs bsgom par bya/_/rtogs tshad 'char ba thugs yin pas/_/khros ma nag mo bsgom par bya/_/
[\[68a.3\]]brtan par byed pa yon tan te/_/ser mo don grub bsgom par bya/_/bar chad sel ba phrin las te/_/sna tshogs mthar phyin bsgom par bya/_/rim gyis ma yin cig car yin/_/rgya dang 'bur gyi tshul du bya/_/yig 'bru rnams kyi gnas lugs ni/_/spyi gtsug 
[\[68a.4\]]bde chen 'khor lo na/_/bde byed sku yi yi ge bzhi/_/rang bzhin rtsa yi gzugs can no/_/mgrin pa longs spyod 'khor lo na/_/gsung mchog yi ge rnam bzhi ni/_/rang bzhin rtsa yi tshul du gnas/_/snying ga chos kyi 'khor lo na/_/thugs mchog yi ge rnam bzhi ni/_/rtsa yi 
[\[68a.5\]]dbyibs dang mthun par gnas/_/lte ba sprul pa'i 'khor lo na/_/rten byed yon tan yi ge bzhi/_/de yi rang bzhin rtsa yi dbyibs/_/phrin las yi ge rnam bzhi ni/_/zhi rgyas dbang drag yi ge bzhi/_/las dang rjes mthun gzugs su gnas/_/snying po lnga yi bzlas thabs ni/_/phyi 
[\[68a.6\]]dang nang dang gsang ba dang /_/phrin las bzhi yi tshul du bzlas/_/dam tshig lnga yi bsrung tshul ni/_/bde chen dkar mo'i dam tshig tu/_/sems can kun la byams pa bsgoms/_/khros ma nag mo'i dam tshig tu/_/drag cing rtsub pa'i spyod pa bya/_/ser mo don grub dam tshig tu/_/dngos 
[\[68a.7\]]po kun la chags med bya/_/dmar mo sgra sgrogs dam tshig tu/_/smra zhing bud med bsten par bya/_/sna tshogs mthar phyin dam tshig tu/_/rgyud cing mchod pa'i spyod pa bya/_/mkha' 'gro spyi yi dam tshig tu/_/bdud rtsi lnga dang sha lnga la/_/rtag tu longs spyod bya ba ni/_/bza' ba'i dam tshig 
[\[68b\]]
[\[68b.1\]]rnam lnga ste/_/gsang sngags spyod pas bsten par bya/_/de nas nyams dang byin brlabs ni/_/[{]go rims [,]go rim [}]skye tshul 'di lta ste/_/dmigs pa med pa'i snying rje skye/_/sangs rgyas mkha' 'gro'i nyams myong yin/_/chos rnams gzugs brnyan ltar mthong ba/_/rdo rje mkha' 
[\[68b.2\]]'gro'i nyams myong yin/_/thams cad mnyam pa nyid skye ba/_/rin chen mkha' 'gro'i nyams myong yin/_/chos rnams ma 'dres so sor gsal/_/pad+ma mkha' 'gro'i nyams myong yin/_/dngos po gang la'ang thogs med pa/_/las kyi mkha' 'gro'i nyams myong yin/_/
[\[68b.3\]]nyon mongs lnga yi 'gyur lugs ni/_/gti mug chos kyi dbyings su 'gyur/_/zhe sdang me long ye shes 'gyur/_/nga rgyal mnyam pa nyid kyir 'gyur/_/'dod chags so sor rtog par 'gyur/_/phrag dog bya ba nan tan 'gyur/_/de nas 'gyur ba lam du byed/_/de nas gzhan yang 
[\[68b.4\]]bshad bya ste/_/sku yi yi ge rnam bzhi yis/_/chos kyi dbyings kyi ye shes 'phel/_/gsung gi yi ge rnam bzhi yis/_/so sor rtog pa'i ye shes 'phel/_/thugs kyi yi ge rnam bzhi yis/_/me long lta bu'i ye shes 'phel/_/yon tan yi ge rnam bzhi yis/_/mnyam 
[\[68b.5\]]pa nyid kyi ye shes 'phel/_/phrin las yi ge rnam bzhi yis/_/bya ba grub pa'i ye shes 'phel/_/A li dang ni kA li yis/_/sgra don dag gis rtogs par 'gyur/_/zhes so/_/de nas gsang ba bshad bya ste/_/grangs kyi tshad ni 'di lta ste/_/'bum phrag gcig gis 
[\[68b.6\]]bgegs rnams skrod/_/'bum phrag gnyis kyis grong khyer skrod/_/'bum phrag gsum gyis rgyal po 'joms/_/'bum phrag bzhi pas bud med 'gugs/_/'bum phrag lnga yis phyogs rnams bsreg_/'bum phrag drug gis 'byung ba bzlog_/'bum phrag bdun gyis gnas 
[\[68b.7\]]khang g.yo/_/'bum phrag brgyad kyis mngon shes 'char/_/'bum phrag dgu yis zas nor 'du/_/'bum phrag bcu yis gang 'dod 'grub/_/de nas gsang ba bshad bya ste/_/mtshan ltas rab 'bring tha ma gsum/_/skal dang ldan pa'i gang zag la/_/ye shes khro mo rnam pa lnga/_/
[\[69a\]]
[\[69a.1\]]mngon sum dag tu mthong bar 'gyur/_/dbang po rab kyi snang ba ste/_/las 'phro can gyi snang ba yin/_/skal ba 'bring gi gang zag la/_/ye shes khro mo rnam pa lnga/_/rang gi las dang gang mthun par/_/rmi lam dag tu mchog tu gsal/_/skal ba 'bring 
[\[69a.2\]]gi mtshan ltas yin/_/skal ba dman pa'i gang zag la/_/tshul bzhin bris pa'i thang sku ste/_/'od dang sgra dang 'dzum pa dang /_/mkha' 'gro'i lung bstan 'byung ba dang /_/skye ba 'di la nges par 'grub/_/sbyor ba dman pa'i gang zag la/_/bar ma do nas lam sna 'dren/_/
[\[69a.3\]]mkha' spyod gnas su 'khrid par byed/_/dus kyi tshad ni rnam gsum ste/_/rab la skad cig rnam drug yin/_/'bring la zla ba drug gis grol/_/tha ma lo drug sbyar ba'o/_/phyi dang nang dang gsang ba gsum/_/rnam pa gsum du shes par bya/_/las tshogs rang bzhin dbye ba ni/_/
[\[69a.4\]]rgyas dang bsdus pa shin tu rgyas/_/rnam pa gsum du shes par bya/_/bsdus pa tshar gcad rjes gzung gnyis/_/rgyas pa phrin las rnam pa bzhi/_/shin tu rgyas pa thun mong brgyad/_/de las 'phros pa nyi shu lnga/_/bde chen dkar mo'i ting 'dzin gyis/_/zhi ba'i las tshogs 
[\[69a.5\]]rnam lnga 'grub/_/ser mo don grub ting 'dzin gyis/_/rgyas pa'i las tshogs rnam lnga 'grub/_/dmar mo sgra sgrogs ting 'dzin gyis/_/dbang gi las tshogs rnam lnga 'grub/_/khros ma nag mo'i ting 'dzin gyis/_/drag po'i las tshogs rnam lnga 'grub/_/sna tshogs mthar phyin ting 
[\[69a.6\]]'dzin gyis/_/phrin las bzhi yi las rnams 'grub/_/mkha' 'gro ma thams cad kyi thugs gnyis su med pa'i ye shes bsam gyis mi khyab pa'i phag mo mngon par 'byung ba'i rgyud las 'bras bu'i le'u ste brgyad pa'o//_//de nas dur khrod bdag mo des/_/ston pa mtshan nyid bzhi ldan la/_/
[\[69a.7\]]phyi nang gsang ba'i mchod pa 'di phul nas 'di skad zhus te/_/skal bar ldan pa'i gang zag gis/_/bdag dang gzhan la phan gdags phyir/_/sku dang mchod rten ji ltar bgyi/_/de yi [{]go rims [,]go rim [}]bshad du gsol/_/zhes zhus pa'o/_/de nas ston pas bka' stsal te/_/nyon cig dur khrod bdag 
[\[69b\]]
[\[69b.1\]]mo khyod/_/rigs can lnga yi gang zag des/_/bdag don gzhan don byed 'dod pas/_/sku lnga gdung lnga mchod rten lnga/_/rgyu lnga sngags lnga las rim lnga/_/lnga tshan lnga ru shes par bya/_/de yi bya ba'i rim pa ni/_/de nyid gsum dang ldan par bya/_/dang po bdag gi de nyid dang /_/gnyis 
[\[69b.2\]]pa rgyu yi de nyid dang /_/gsum pa 'bras bu'i de nyid do/_/dang po bdag gi de nyid ni/_/de bzhin rigs kyi gang zag de/_/dad dang brtson 'grus rab ldan pas/_/sku dang mchod rten 'debs dus su/_/'du shes gsum dang ldan par bya/_/gnyis pa rgyu yi de nyid ni/_/rnam pa lnga 
[\[69b.3\]]ru shes par bya/_/sa gzhi dkar zhing snum pa la/_/rin chen sna lnga la sogs pa'i/_/lnga tshan lnga ni legs sbyar te/_/lus ngag yid gsum sbyor ba yis/_/sku dang mchod rten ci rigs gdab/_/'og min gnas nas spyan drangs la/_/rab tu gnas pa gzhung bzhin bya/_/de 
[\[69b.4\]]nas mnga' gsol na bza' gsol/_/de la mchod dang bstod pa bya/_/bzhugs su gsol ba'i rim pa ni/_/dam chos gzhan dang mthun par bya/_/zhi ba'i las rnams 'grub par 'gyur/_/dang po bdag gi de nyid ni/_/rin chen rigs kyi gang zag des/_/dad dang brtson 
[\[69b.5\]]'grus rab ldan pas/_/sku'am mchod rten 'debs dus su/_/'du shes gsum dang ldan par bya/_/gnyis pa rgyu yi de nyid ni/_/rnam pa lnga ru shes par bya/_/sa gzhi ser la 'tsher ba la/_/gong du bstan pa ji lta bar/_/sku dang mchod rten ci rigs gdab/_/'og min gnas nas 
[\[69b.6\]]spyan drangs nas/_/rab tu gnas pa gzhung bzhin bya/_/de la mnga' gsol na bza' gsol/_/mchod dang bstod pa bzhugs pa rnams/_/dam chos gzhan dang mthun par bya/_/rgyas pa'i las rnams 'grub par 'gyur/_/dang po bdag gi de nyid ni/_/pad+ma rigs kyi gang zag de/_/
[\[69b.7\]]dad dang brtson 'grus rab ldan pas/_/sku dang mchod rten byed dus su/_/'du shes gsum dang ldan par bya/_/gnyis pa rgyu yi de nyid ni/_/rnam pa lnga ru shes par bya/_/sa gzhi dmar la gdang ba la/_/lnga tshan lnga dang legs sbyar te/_/lus ngag yid gsum sbyor ba yis/_/sku dang 
[\[70a\]]
[\[70a.1\]]mchod rten ci rigs gdab/_/'og min gnas nas spyan drangs la/_/rab tu gnas pa gzhung bzhin bya/_/de la mnga' gsol na bza' gsol/_/mchod dang bstod dang bzhugs pa kun/_/dam chos gzhan dang mthun par bya/_/dbang gi las rnams 'grub 
[\[70a.2\]]par 'gyur/_/dang po bdag gi de nyid ni/_/rdo rje rigs kyi gang zag de/_/dad dang brtson 'grus rab ldan pas/_/sku dang mchod rten 'debs dus su/_/'du shes gsum dang ldan par bya/_/gnyis pa rgyu yi de nyid ni/_/rnam pa lnga ru shes par bya/_/sa gzhi gnag cing rtsub pa la/_/khrag 
[\[70a.3\]]dang dug dang tsher ma dang /_/yungs kar yungs nag skye tshe dang /_/lnga tshan lnga dang bcas pa la/_/lus ngag yid gsum sbyor ba yis/_/sku dang mchod rten ci rigs gdab/_/'og min gnas nas spyan drangs la/_/rab tu gnas pa gzhung bzhin bya/_/de la mnga' gsol na 
[\[70a.4\]]bza' gsol/_/mchod dang bstod pa bzhugs pa kun/_/dam chos gzhan dang mthun par bya/_/drag po'i las rnams 'grub par byed/_/dang po bdag gi de nyid ni/_/las kyi rigs kyi gang zag de/_/dad dang brtson 'grus rab ldan pas/_/sku dang mchod rten 'debs dus 
[\[70a.5\]]su/_/'du shes gsum dang ldan par bya/_/gnyis pa rgyu yi de nyid ni/_/rnam pa lnga ru shes par bya/_/sa gzhi ljang zhing kha dog ser/_/gong du lnga tshan lnga dang sbyar/_/de la sku dang mchod rten rnams/_/ji ltar nus pa bzhin du gdab/_/'og min gnas nas spyan drangs la/_/rab 
[\[70a.6\]]tu gnas pa gzhung bzhin bya/_/de la mnga' gsol na bza' gsol/_/mchod dang bstod pa bzhugs pa rnams/_/dam chos gzhan dang mthun par bya/_/drag po'i las rnams 'grub par 'gyur/_/bstod pa lnga ni so sor bstod/_/mkha' 'gro ma thams cad kyi thugs gnyis 
[\[70a.7\]]su med pa'i ye shes bsam gyis mi khyab pa phag mo mngon par 'byung ba'i rgyud las sku dang mchod rten gdab pa'i le'u ste dgu pa'o//_//de nas dur khrod bdag mo des ston pa mtshan nyid bzhi ldan la phyi nang gsang ba'i mchod pa gsum phul nas 'di skad zhus so/_/kye kye mgon po 
[\[70b\]]
[\[70b.1\]]bdag la gson/_/khams gsum 'khor ba'i sems can rnams/_/nyon mongs brgyad khri bzhi stong dang /_/rnam rtog brgyad khri bzhi stong gis/_/dus gsum kun tu sdug bsngal bskyed/_/de yi gnyen po bshad du gsol/_/khams gsum 'khor ba'i sems 
[\[70b.2\]]can rnams/_/rgyu ni ma rig pa yis bskyed/_/rkyen ni rnam par rtog pa ste/_/de rnams rnam rtog ji ltar bsal/_/phyogs ngan la sogs 'gro ba'i tshe/_/de yi rtog pa gcad par zhu/_/legs nyes kun gyi stangs gcod pa'i/_/mna' dang gal gyis 'jigs pa 
[\[70b.3\]]la/_/de yi rtog pa gcad par zhu/_/nyon mongs nad kyis nyen pa la/_/de las thar pa'i thabs cig zhu/_/bdag gzhan gnyis po rtsod dus su/_/de las rgyal ba'i thabs cig zhu/_/lus sems gnyis po 'bral dus der/_/de las thar pa'i thabs cig 
[\[70b.4\]]zhu/_/de nas ston pas tshig 'di skad ces bka' stsal to/_/rgyu 'bras kun tu sdug bsngal ba/_/ma lus dbyer med shes gyur na/_/sdug bsngal ma lus bde bar 'gyur/_/gzhan yang thun mong 'di lta ste/_/phyogs ngan la sogs 'gro ba'i tshe/_/phyogs las 
[\[70b.5\]]rnam par rgyal bar bya/_/nyes legs kun gyi stangs gcod pa/_/mna' 'am gal gyis 'jigs pa la/_/mna' las rnam par rgyal bar bya/_/nad dang gdon gyis nyen pa la/_/bgegs las rnam par rgyal bar bya/_/bdag gzhan gnyis po rtsod pa la/_/ngag 
[\[70b.6\]]las rnam par rgyal bar bya/_/lus sems gnyis po 'bral dus der/_/rlung las rnam par rgyal bar bya/_/mkha' 'gro ma thams cad kyi thugs gnyis su med pa'i ye shes bsam gyis mi khyab pa phag mo mngon par 'byung ba'i rgyud las rnam par rgyal ba rnam pa 
[\[70b.7\]]lnga'i le'u ste bcu pa'o//_//de nas mgon po he ru kas 'khor rnams la de skad ces bka' stsal pa dang /_gsang sngags kyi sdud pa mo rab tu dga' ste/_'khor rnams 'dus pa'i tshogs kyis kyang de ltar dga' mgu yi rangs te/_phyi nang gsang ba'i mchod 
[\[71a\]]
[\[71a.1\]]pa phul nas/_mgon po thugs rje dang ldan pas/_/bdag dang 'dus pa'i 'khor rnams dang /_/'khor ba'i sems can thams cad la/_/thugs rjes gnang ba bka' drin lags/_/zhes dga' mgu yi rangs te/_bcom ldan 
[\[71a.2\]]'das kyis gsungs pa la mngon par bstod do//_//mkha' 'gro ma thams cad kyi thugs gnyis su med pa'i ye shes bsam gyis mi khyab pa phag mo mngon par 'byung ba rtsa ba'i rgyud bcom ldan 'das 'jigs byed he ru kas gsungs pa rdzogs 
[\[71a.3\]]so//_//[{D379}]dur khrod bdag mos gsol pa/_lha mo rnams kyi sku mdog ni/_/ji ltar shes na grol bar 'gyur/_/phag mo zhes bya gang la bya/_/yi ge'i don ni gang la bskyal/_/bskyed rdzogs ngo bo gang la bya/_/dpa' bo he ru kas 
[\[71a.4\]]bka' stsal pa/_nyon cig dur khrod phag mo khyod/_/nyes pa'i skyon gyis ma gos pa/_/dkar zhing spros bral zhi bar byed/_/ma chags skyon gyis ma gos pa/_/dmar la gdang ba sgra sgrogs yum/_/skyon med sems nyid rang dbang 'dus/_/gnyen po gcig kyang mi 
[\[71a.5\]]'gyur bas/_/khros ma nam mkha'i kha dog bzhin/_/mi 'gyur rang sems dbyings su grol/_/che ba ye shes lnga rgyas pa/_/ser mo skyon med don grub ma/_/ngo bo rgyal la g.yo dang bral/_/sna tshogs skyon gyis ma gos pas/_/in+d+ra nI la'i mthar byin ma/_/sna tshogs 
[\[71a.6\]]ngo bo gcig tu 'dus/_/rnam pa gang yang 'gyur ba med/_/chos kyi dbyings las 'gyur ba med/_/rnam rtog cis kyang ma gos pas/_/phag ces bya ba rtog med yin/_/dbyings nyid rtog pa spros bral bas/_/mo zhes bya ba dbyings su thim/_/de la phye na rnam pa 
[\[71a.7\]]gsum/_/dam chos skye med phag mo ni/_/skye 'gag med pas chos sku yin/_/brjod pa sgra yi phag mo ni/_/phag ni ka li thabs yin la/_/mo ni A li longs skur 'dod/_/mtshon pa dbyings kyi phag mo ni/_/stong nyid mtshon pa'i sku mdog la/_/rtog med snying rje phag 
[\[71b\]]
[\[71b.1\]]gi gdong /_/thabs dang shes rab phag mo la/_/bde stong skyon bral gcer bu ni/_/rtog pa med pas sprul sku'o/_/yig 'bru gsal la mi rtog pas/_/thim pa na yang cang te'u/_/snang stong mtha' dang bral ba'o/_/bskyed rdzogs ngo bo dbyer med pas/_/
[\[71b.2\]]mtshon pa snang ba stong pa'i dang /_/de nyid snang ba'i ngo bo nyid/_/dbyer med zung 'jug khas len bral/_/gcig la gcig rgyas gdab par bya/_/grol 'gyur 'di la the tshom med/_/ces gsungs so/_/mkha' 'gro ma thams cad kyi thugs gnyis su med/_/
[\[71b.3\]]pa'i ye shes bsam gyis mi khyab pa phag mo mngon par 'byung ba'i rgyud las rgyud phyi ma bskyed rim bstan pa'i le'u ste dang po'o//_//de nas dur khrod bdag mo des dpa' bo chen po la 'dzum pa dang bcas nas zhus pa/_gsang sngags rnams kyi sngags 
[\[71b.4\]]ni gang /_/bzlas par bya ba'i yi ge gang /_/'khor lo rnam bzhi dgod pa gang /_/zhes zhus pas/_/he ru kas bka' stsal pa/_dur khrod bdag mos gus par gyis/_/gsang sngags rnams kyi yi ge ni/_/thams cad byed pa yi ge oM/_/dgyes pa sku yi yi ge 
[\[71b.5\]]ni/_/badzra bA ra hi zhes 'byung /_/nus pa 'byung ba gsung gi kro tA kA li/_/rtogs pa thugs ni ha ri sa/_/yon tan 'byung ba A be sha ya/_/phrin las mdzad pa e baM ma yA/_/de las gzhan yang 'di lta ste/_/'khor lo lnga yi dbus nyid du/_/yi ge bzhi pas rgyas 
[\[71b.6\]]btab nas/_/bzlas pa phyi nang gsang ba gsum/_/zhi ba phyi yis bzlas pa ni/_/yig 'bru rnams ni kha dog dkar/_/de las 'od zer dkar po 'phros/_/nyon mongs shes bya'i sgrib pa kun/_/ba spu'i sgo nas bstan pa yis/_/sems can kun la phog pas kyang /_/
[\[71b.7\]]sgrib pa thams cad dag par bsam/_/de bzhin gshegs la phog pas kyang /_/mnyes pa'i mchod pa phul bas so/_/bdag la slar thim zhi ba 'grub/_/rgyas pa ser po 'phro 'du yis/_/gong bzhin spro bsdu shes par bya/_/dmar po dbang gi 'phro 'du bya/_/
[\[72a\]]
[\[72a.1\]]drag po nag po'i 'phro 'du bya/_/sna tshogs 'phros pas phrin las bzhi'i/_/dngos grub thams cad 'grub pa yin/_/nang dang gsang ba'i bzlas pa yang /_/gong bzhin spro bsdu shes par bya/_/dur khrod phag mos yang gsol pa/_/
[\[72a.2\]]zad cing 'phel bar byed pa gang /_/mthar thug pa yi yi ge gang /_/zhes zhus so/_/dpa' bo chen pos yang gsungs pa/_/gti mug zad byed a yin te/_/has ni zhe sdang zad par byed/_/nga rgyal zad byed ri yin te/_/ni yis 'dod chags zad par 
[\[72a.3\]]byed/_/phrag dog zad byed sa yin no/_/a ni chos dbyings ye shes 'phel/_/ha ni me long ye shes 'phel/_/ri yis mnyam nyid ye shes 'phel/_/ni yis so sor rtog byed 'phel/_/sa yis bya grub ye shes 'phel/_/a ni sangs rgyas mkha' 
[\[72a.4\]]'gror snang /_/ha ni rdo rje mkha' 'gror snang /_/ri ni rin chen mkha' 'gror snang /_/ni yis pad+ma mkha' 'gror snang /_/sa yis las kyi mkha' 'gror snang /_/as ni de bzhin rigs thob ste/_/has ni rdo rje'i rigs chen thob/_/ri ni rin chen 
[\[72a.5\]]rigs thob ste/_/ni yis pad+ma'i rigs thob bo/_/sa ni las kyi rigs chen thob/_/chos sku'i mthar thug a yin te/_/longs sku'i rnam pa yi ge ha/_/sprul pa sku ni ri yin no/_/ngo bo nyid sku'i yi ge ni/_/rdo rje'i sku ni yi ge sa/_/zhes gsungs so/_/
[\[72a.6\]]dur khrod bdag mos yang zhus pa/_/dbang po rab 'bring rim pa yis/_/ji ltar shes na grol bar 'gyur/_/dpa' bo chen pos yang gsungs pa/_/dbang po rab 'bring gsum yin te/_/dbang po rab kyi gang zag la/_/skad cig drug gi gdams ngag 
[\[72a.7\]]bstan/_/ye shes skad cig dang po yis/_/gzung ba'i rnam par rtog pa gcad/_/skad cig gnyis pa'i ye shes kyis/_/'dzin pa'i rnam par rtog pa gcad/_/skad cig gsum pa'i ye shes kyis/_/gzung 'dzin gnyis kyi rtog pa gcad/_/
[\[72b\]]
[\[72b.1\]]skad cig bzhi pa'i ye shes kyis/_/nyams la zhen pa'i rnam rtog gcad/_/skad cig lnga ba'i ye shes kyis/_/nyams myong bde ba'i rnam rtog gcad/_/skad cig drug pa'i ye shes kyis/_/yid la byed pa'i rnam rtog gcad/_/grol 'gyur 
[\[72b.2\]]rab la the tshom med/_/dbang po 'bring po'i gang zag la/_/rlung drug man ngag bstan pa ni/_/lhan cig skyes pa'i rlung goms pas/_/rang bzhin sgrib pa sel bar byed/_/thad kar 'byung ba'i rlung goms pas/_/mtshan mo lta bu'i sgrib pa sel/_/
[\[72b.3\]]rang las skyes pa'i rlung goms pas/_/chod pa'i sgrib pa sel bar byed/_/spong byed rlung la goms pa yis/_/sngon du rgyu ba'i sgrib pa sel/_/sbyong byed rlung la goms pa yis/_/shes bya'i sgrib pa sel bar byed/_/rdzogs byed rlung la goms pa yis/_/
[\[72b.4\]]sa rnams rim gyis gnon par byed/_/ye shes rnams ni dus gcig 'char/_/shes bya thams cad dus gcig chod/_/rlung drug ma yin ye shes yin/_/mun pa rnams ni bsgribs pa yis/_/ye shes rim gyis skye ba dang /_/sgrib pa rim gyis sel bar byed/_/
[\[72b.5\]]grol 'gyur 'di la the tshom med/_/dbang po tha ma'i gang zag la/_/yul ni dag pa'i sangs rgyas zhing /_/lus dag pa ni dkyil 'khor yin/_/rang sems dag pa phag mo'i sku/_/ngag dag pa ni sngags su gsungs/_/lta bsgom dag pa dngos grub yin/_/dpe don 
[\[72b.6\]]gnyis su med pa gang /_/skal med dngos grub mi 'byung bas/_/lo drug bsgoms na the tshom med/_/ces gsungs so/_/mkha' 'gro ma thams cad kyi thugs gnyis su med pa'i ye shes bsam gyis mi khyab pa phag mo mngon par 'byung ba'i rgyud las rgyud phyi ma rdzogs 
[\[72b.7\]]rim bstan pa'i le'u ste gnyis pa rdzogs so//_//paN+Di ta ga ya d+ha ra'i zhal snga nas lots+tsha ba gyi jo zla ba 'od zer gyis bsgyur ba'o//[ {D380}]@##/_/rgya gar skad du/_bid+yA d+ha ri NI badzra yo gi nI sA d+ha na nA ma/_bod skad du/_
[\[73a\]]
[\[73a.1\]]rig pa 'dzin pa rdo rje rnal 'byor ma'i sgrub thabs zhes bya ba/_de nas yang dag bshad bya ste/_'bum phrag gsum ba las 'byung ba'i sgyu 'phrul dra ba chen mo ral pa gyen du brdzes pa'i rgyud las sgyu ma chen mo zhes bya ba ste/_snying ga nas spros pas rmi lam lta bu'i lus dang longs 
[\[73a.2\]]spyod dam pa'i bde ba gnyis su med par gyur pa dang /_'dir de'i steng du ma ning gi sa bon blta ste/_sa bon de yongs su gyur pa las dmar mo zhal steng du phyogs shing gyen du gzigs pa/_zhabs g.yon pa la 'khyud pa'i thod pa'i phreng ba dang me tog gi phreng ba bcings pa'i phyag can ma/_
[\[73a.3\]]me tog gi zhags pa g.yon pa'i phyag na'o/_/zhabs g.yas pa'i rting pa la reg pa'i g.yas pa na rdo rje'i phyag can ma rgyan thams cad spangs pa mo/_rig pa 'dzin ma'i rig pa'i sbyor ba can ma/_spro zhing kun tu sdud pa'i lus can ma/_man+dA ra ba dang /_mya ngan med pa dang /_yongs 'du rnams 
[\[73a.4\]]skyes par gyur pa'i rin po che brtsegs pa'i khang par rab tu 'jug par bdag nyid bsgom par bya'o/_/o~M ba~M rdo rje phag mo'o/_/ha~M yoM sngon mo gshin rje ma'o/_/hriM moM rmongs byed ma'o/_/hreM hrIM kun tu bskyod ma'o/_/hU~M hU~M kun tu skrag byed ma'o/_/phaT phaT gtum mo yan lag thams cad la 
[\[73a.5\]]mtshan ma'o/_/lte ba dang /_/snying ga dang /_de bzhin du kha dang /_mgo bo dang /_spyi bo ste 'di mtshon bya'o/_/rnal 'byor ma lnga po 'di rnams rdo rje sems dpar bshad do/_/rdo rje mkha' 'gro ma'i go cha bgos la rang bzhin gyis bskyed pa'i gtor ma sbyin par bya'o/_/o~M shrI he ru ka ma hA badzra A kaD+D+ha ya A kaD+D+ha 
[\[73a.6\]]ya/_pra be sha ya pra be sha ya/_/to Sha ya to Sha ya/_/sarba Da ki nI nAM hr-i da yaM hU~M phaT/_oM sarba bud d+ha DA ki nI pra tIts+tshe maM ba liM hU~M o~M/_o~M badzra DA ki nI pra tI ts+tshe maM ba liM hU~M hU~M/_o~M rat+na DA ki nI pra tA ts+tshe maM ba liM hU~M trAM/_o~M pad+ma DA ki nI pra tI ts+tshe maM ba liM hU~M hrIH/_o~M bi shwa DA ki nI pra tIts+tshe maM ba liM hU~M AH_o~M sarba yo gi nI pra tIts+tsha maM ba liM 
[\[73a.7\]]hU~M hU~M/_ha ha hi hi badzra dzaHhU~M baM hoH/_o~M badzra ya gi nI sa ma ya s+t+waM dr-i sh+ya rak+Sha rak+Sha hoH/_rig pa 'dzin ma'i rdo rje rnal 'byor ma'i sgrub thabs rdzogs so//_//rgya gar gyi mkhan po mkhas pa chen po dza ya se na'i zhabs dang /_lots+tsha ba btsun pa d+harma yon tan gyis bsgyur ba'o//_//
[\[73b\]]
[\[73b.1\]{D381}]@##/_/rgya gar skad du/_sa~M pu Ta nA ma ma hA tan+t+ra/_bod skad du/_yang dag par sbyor ba zhes bya ba'i rgyud chen po/_rdo rje mkha' 'gro la phyag 'tshal lo/_/'di skad bdag gis thos pa'i dus gcig na/_bcom ldan 'das de bzhin gshegs pa thams 
[\[73b.2\]]cad kyi sku dang gsung dang thugs kyi snying po rdo rje btsun mo'i b+ha ga rnams la bzhugs so/_/de nas yang bcom ldan 'das kyis rnal 'byor gyi dbang phyug bye ba phrag brgyad cu'i nang nas rdo rje snying po la gzigs te 'dzum pa mdzad do/_/'dzum pa mdzad ma thag tu de'i tshe rdo rje snying po 
[\[73b.3\]]stan las langs te/_bla gos phrag pa gcig tu byas nas pus mo g.yas pa'i lha nga sa la btsugs te/_thal mo sbyar ba byas nas bcom ldan 'das la 'di skad ces gsol to/_/ye shes kyi dbang po rgyud thams cad kyi gleng gzhi'i gsang ba yang dag par sbyor ba las byung ba'i 
[\[73b.4\]]mtshan nyid mnyan par 'tshal lo/_/e ma'o rdo rje snying po legs so legs so/_/snying rje chen po legs so legs so/_/byang chub sems dpa' chen po yon tan gyi phung po legs so legs so/_/gang zhig rgyud thams cad du gsang ba de thams cad 'dod pas zhus shig_/
[\[73b.5\]]de nas rdo rje snying po la sogs pa'i byang chub sems dpa' chen po de rnams rab tu 'dzum zhing mig phye bas phyag 'tshal te/_rang gi the tshom yang dang yang du zhus pa/_rgyud ni thams cad ci zhes brjod/_/gleng gzhi yang ni ji ltar lags/_/'di la gsang ba ci zhes gsungs/_/
[\[73b.6\]]ji ltar yang dag sbyor byung ming /_/de la mtshan nyid ji ltar lags/_/bcom ldan 'das kyis bka' stsal pa/_/rgyud dang thams cad de ni rgyud thams cad do/_/rgyud thams cad kyi sgras ni 'dus pa la sogs pa'o/_/de rnams kyi gleng gzhi ni byung bar nges pa zhes bya 
[\[73b.7\]]ba'i don to/_/khyab 'jug dang /_/dbang phyug chen po dang /_tshangs pa dang /_nyan thos dang /_rang sangs rgyas rnams kyi spyod yul ma yin pa'i phyir gsang ba'o/_/yang dag par sbyor ba ni thabs dang shes rab kyi bdag nyid can no/_/de las byung ba ni yang dag par sbyor 
[\[74a\]]
[\[74a.1\]]ba'i ting nge 'dzin ces bya ba'i don to/_/'byung ba ni skye ba ste/_de ltar gnas pa dang g.yo ba'i dngos po'i rang bzhin gyi bdag nyid can du gyur pa'o/_/mtshan nyid ces bya ba ni 'dis mtshon par byed pa'o/_/yang na rgyud thams cad kyi gleng gzhi yang dag par 
[\[74a.2\]]sbyor ba las byung ba zhes bya ba'i sgras ni rdo rje sems dpar gsungs so/_/gsang ba zhes bya ba 'dis ni man ngag can gyi sngags btu ba dang /_dkyil 'khor gyi lha la sogs pa'i mtshan nyid do/_/thabs dang shes rab bdag nyid rgyud/_/de ni nga yis bshad kyis nyon/_/
[\[74a.3\]]dang por stong nyid bsams pas ni/_/lus can rnams kyi dri ma bkru/_/gzugs kyi khams ni stong pa yi/_/sgra la de nyid kyis ni bya/_/dri yi khams ni stong pa yi/_/ro la de nyid kyis ni bya/_/reg bya'i khams ni stong pa yi/_/yid la de nyid kyis ni bya/_/
[\[74a.4\]]rdo rje snying pos gsol ba/_mig gi rang bzhin stong pa yi/_/nang du rnam shes ji ltar lags/_/rna ba'i rang bzhin stong pa yi/_/nang du rnam shes ji ltar lags/_/sna yi rang bzhin stong pa yi/_/nang du rnam shes ji ltar lags/_/lce yi rang bzhin stong pa 
[\[74a.5\]]yi/_/nang du rnam shes ji ltar lags/_/lus kyi rang bzhin stong pa yi/_/nang du rnam shes ji ltar lags/_/yid kyi rang bzhin stong pa yi/_/dbus su rnam shes ji ltar lags/_/de phyir gzugs med lta ba med/_/sgra med thos pa po yang med/_/dri med snom pa 
[\[74a.6\]]po yang med/_/ro med myong ba po yang med/_/reg med reg pa po yang med/_/sems med sems las byung ba'ang med/_/bcom ldan 'das kyis bka' stsal pa/_/gnyis med gnyis ni rnam spangs pa'i/_/de nyid lam ni ji bzhin nyon/_/rtog ge med cing rnam shes 
[\[74a.7\]]med/_/de bzhin rtog ge pas mi rtogs/_/sangs rgyas kun gyi gsang ba ni/_/nam mkha' lta bur mnyam pa nyid/_/nyan thos rnams kyis mi shes te/_/mi shes pa yi mun pas bsgribs/_/bag chags sad pa'i ye shes gang /_/rang rgyal rnams kyi sprul pa'o/_/
[\[74b\]]
[\[74b.1\]]gsang ba sangs rgyas spyod yul nyid/_/de rnams kun gyis mi shes so/_/'khor ba'i rgya mtsho'i 'jigs pa las/_/rgal bar 'gro ba'i sems kyis ni/_/lus kyi dbus su bskor ba yi/_/rgal ba mtshon par gsungs pa ste/_/rnam shes ye shes sems kyis ni/_/
[\[74b.2\]]mtshan nyid mtshan gzhi mtshon par byed/_/ye shes kyis ni shes bya blta/_/shes bya rnams gyis 'gro ba brtag_/'gro ba brtag pa'i sems kyis ni/_/ji ltar rang 'dod la sogs 'gro/_/'gro bar sngon gyi skye ba ni/_/stong phrag du ma dag tu 'gro/_/yo gis sngar 
[\[74b.3\]]gsungs mtshan nyid kyi/_/mtshan nyid stong par bsams nas ni/_/lus kyi stong pa'i zhing sogs la/_/blo dang ldan pas sa bon gdab/_/rtsa yi mdzes spyi las byung ba/_/de ni rdul bral rab tu grags/_/dag pa'i shel gyi 'od dang mnyam/_/byang chub sems ni 'od 
[\[74b.4\]]gsal ba/_/ye shes lnga yi dngos de nyid/_/yungs kar gyi ni sbom phra tsam/_/de yi nang du gnas pa'i lha/_/mi gsal gsal ba'i rang bzhin can/_/ma mo phyed pa mchog tu phra/_/thig le'i gzugs kyi yid kyi dngos/_/snying gi dbus su rtag gnas shing /_/
[\[74b.5\]]'od zer ldan zhing gzi brjid che/_/bcu gnyis mtha' dang dgu yi mthar/_/rkang mthil mgo bo med par ni/_/thag pa gcig ni rnam phyung nas/_/lte ba'i dbus su rnam par gnas/_/cha ni lnga pa tsam nyid ni/_/klu dbang dbyibs su rgyas pa la/_/de yi cha yang 
[\[74b.6\]]phye nas ni/_/rdo rje'i dbus su rnam phyung ste/_/skye gnas dbus su sa bon gnas/_/chos dbyings khu bar byas nas ni/_/sgo ni dgu po thams cad du/_/de ni rim pas 'pho bar 'gyur/_/de bzhin me ni tshangs pa'i dngos/_/sa yi sa bon gnyis kyis ni/_/
[\[74b.7\]]mig la de nyid sbyar bar bya/_/rlung gi stong sogs sa bon gyi/_/sems kyis sna dang rna ba sogs/_/bdud rtsi chu yi sa bon lce/_/dbang por gtso bo dbang phyug nyid/_/mgrin par gti mug sa bon te/_/lag par nyon mongs de bzhin no/_/g.yo ba snying gi gnas 
[\[75a\]]
[\[75a.1\]]rnams su/_/phyugs bdag lte ba'i rtsa bar ni/_/yan lag brgyad kyi sa bon gyis/_/yan lag brgyad kyi cho gas 'dzin/_/brtan sogs g.yo bar bcas pa yi/_/'gro kun khyab par byed pas khyab/_/tshangs sogs lha dang lha min rnams/_/
[\[75a.2\]]de yi gdan du gyur pa yin/_/gang la gtso bo spyod gyur pa'i/_/khyim ni b+ha ga zhes su gsungs/_/ji srid lus la rnam gnas pa/_/de yi las dang las min 'gyur/_/dge dang mi dge gang cung zad/_/byas pa'i las ni thams cad byed/_/rnal 'byor mnyam pa 
[\[75a.3\]]nyid du gsungs/_/rab tu sbyor ba sgom pa yin/_/gang tshe las kyi lus bcom pa/_/de ltar lha ru 'gyur ba yin/_/gang gis brtan dang g.yo khyab pa/_/des ni de tshe rang gis nus/_/nam mkha' lta bur mnyam nyid ni/_/de yi kha dog shes par bya/_/mya ngan 'das 
[\[75a.4\]]gnas dpa' bo ni/_/gos pa med cing dri ma spangs/_/ma dang sring mo nyid dang yang /_/bu mo de bzhin gnyen mo dang /_/bram ze mo dang rgyal rigs dang /_/rje'u mo de bzhin dmangs mo dang /_/gar ma tshos ma g.yung mo dang /_/de bzhin du ni gdol pa mo/_/
[\[75a.5\]]thabs dang shes rab cho ga yis/_/de nyid rig pas mchod par bya/_/ji ltar bye bar mi 'gyur bar/_/rab tu 'bad pas bsten par bya/_/ma gsang sbrul dang chom rkun sogs/_/sa la spyod pas sdug bsngal byed/_/rigs kyi dbye bas phye nas ni/_/phyag 
[\[75a.6\]]rgya rnam pa lngar ni gsungs/_/bram ze skye gnyis rigs skyes ma/_/de bzhin gshegs pa nyid du gsungs/_/rgyal rigs ma ni rgyal po'i rus/_/rma bya zla sogs rigs las skyes/_/rdo rje bdud rtsi zhes byar grags/_/rje'u mo bal glang skyong ba ste/_/las 
[\[75a.7\]]kyi rigs las skyes par gsungs/_/dmangs mo yang ni bran mo ste/_/rnam par snang mdzad chen por gsungs/_/gar ma pad+ma'i rigs nyid de/_/tshos ma de bzhin las kyi rigs/_/g.yung mo rdo rje'i rigs su bshad/_/rin chen gdol pa mor shes bya/_/phyag rgya lngar ni 
[\[75b\]]
[\[75b.1\]]rnam par nges/_/'di rnams de bzhin gshegs pa'i rigs/_/mdor bsdus pas ni brjod par bya/_/dpal ldan de bzhin nyid gshegs shing /_/de bzhin slar yang gshegs pa nyid/_/'dis ni shes rab rigs pas ni/_/de bzhin gshegs par mngon 
[\[75b.2\]]par brjod/_/rigs ni rnam pa lnga ru gsungs/_/rigs ni brgya dang mtha' yas dang /_/sku gsung thugs kyi dbye ba yis/_/phyi nas rnam pa gsum du 'gyur/_/rigs dang 'byung ba lnga rnams dang /_/phung po lnga yi rang bzhin gyis/_/rdo rje rin chen pad nor bu/_/
[\[75b.3\]]'dzin pa'i rim pa'i rigs rnams so/_/sgom pa po med bsgom bya med/_/sngags med lha yang yod ma yin/_/spros pa med pa'i rang bzhin nyid/_/sngags dang lhar ni yang dag gnas/_/rnam snang mi bskyod don yod dang /_/rin chen dpag med sems dpa'o/_/
[\[75b.4\]]tshangs pa khyab 'jug zhi ba dang /_/thams cad sangs rgyas de nyid brjod/_/tshangs pa sgrib bral sangs rgyas nyid/_/'jug phyir khyab 'jug brjod par bya/_/zhi ba rtag tu dge ba ste/_/thams cad kun gyi bdag nyid gnas/_/dam pa'i bde bas de nyid de/_/dga' ba rtogs 
[\[75b.5\]]phyir rnam sangs rgyas/_/gang phyir lus las byung ba'i phyir/_/lha zhes mngon par brjod par bya/_/'di la b+ha ga mnga' ba'i phyir/_/bcom ldan 'das zhes brjod par bya/_/b+ha ga rnam pa drug tu brjod/_/dbang phyug la sogs yon tan kun/_/yang na nyon mongs 
[\[75b.6\]]la sogs pa/_/'joms pa'i phyir na bcom ldan 'das/_/gang phyir skye 'gro bskyed pa'i phyir/_/shes rab ma zhes brjod par bya/_/gang phyir skal ba ston pa'i phyir/_/shes rab de nyid sring mo nyid/_/shes rab tshos mar brjod pa ni/_/sems can thams cad 
[\[75b.7\]]'tshed pa'i phyir/_/btso blag ma zhes de bzhin brjod/_/yon tan 'jo bar gsungs pa'i phyir/_/shes rab bu mor brjod par bya/_/snying rje chen pos g.yo ba'i phyir/_/shes rab gar mar brjod par bya/_/gang phyir bcom ldan mi reg pa/_/de phyir g.yung mor brjod 
[\[76a\]]
[\[76a.1\]]par bya/_/A li kA li rab smras pa/_/brjod pa bzlas par yang dag bshad/_/rkang pa'i rjes ni dkyil 'khor yin/_/nyed phyir dkyil 'khor brjod par bya/_/lag pa sgyur ba phyag rgya yin/_/sor mo nyed pa'ang de bzhin no/_/gang phyir rnam sems bsam 
[\[76a.2\]]gtan ni/_/gang sems de ni bsam gtan no/_/pha las bde ba gang thob pa/_/de yi bde ba rang gis bza'/_/bde ba gang gis 'ching ba 'dir/_/de yi bde ba bsam gtan brjod/_/brjod par bya ba dang rjod par byed pa'i byang chub kyi sems bskyed pa la sogs pa'i 
[\[76a.3\]]bsgom pa'i de kho na'i rab tu byed pa ste dang po'o//_//de nas byang chub kyi phyogs kyi chos sum cu rtsa bdun brjod par bya'o/_/nang gi lus dang /_phyi'i lus dang /_phyi nang gnyis ka'i lus la lus kyi rjes su lta zhing gnas pa'i phyir yang dag par rab tu shes te/_
[\[76a.4\]]ma rig pa la sogs pas yid gnyis su gyur pa'i 'dul ba'i 'jig rten la dran pa dang ldan pa'o/_/nang gi tshor ba dang /_phyi'i tshor ba dang /_phyi nang gnyis ka'i tshor ba la tshor ba'i rjes su lta zhing gnas pa'i phyir yang dag par rab tu shes te/_ma rig pa la sogs pas yid 
[\[76a.5\]]gnyis su gyur pa'i 'dul ba'i 'jig rten la dran pa dang ldan pa'o/_/nang gi chos rnams dang /_phyi'i chos rnams dang /_phyi nang gnyis ka'i chos rnams la chos kyi rjes su lta zhing gnas pa'i phyir yang dag par rab tu shes te/_ma rig pa la sogs pas yid gnyis su 
[\[76a.6\]]gyur pa'i 'dul ba'i 'jig rten la dran pa dang ldan pa'o/_/nang gi sems dang /_phyi'i sems dang /_phyi nang gnyis ka'i sems la sems kyi rjes su lta zhing gnas ba'i phyir yang dag par rab tu shes te/_ma rig pa la sogs pas yid gnyis su gyur pa'i 'dul ba'i 'jig 
[\[76a.7\]]rten la dran pa dang ldan pa'o/_/'di rnams ni dran pa nye bar gzhag pa bzhi'o/_/sdig pa mi dge ba'i chos ma skyes pa rnams mi skyed pa'i phyir 'dun pa skyed do/_/'bad do/_/brtson 'grus rtsom mo/_/sems rab tu 'jog go/_/smon lam yang dag par 'debs so/_/sdig 
[\[76b\]]
[\[76b.1\]]pa mi dge ba'i chos skyes pa rnams spang ba'i phyir 'dun pa skyed do/_/'bad do/_/brtson 'grus rtsom mo/_/sems rab tu 'jog go/_/smon lam yang dag par 'debs so/_/dge ba'i chos ma skyes pa rnams bskyed pa'i phyir 'dun pa skyed do/_/'bad do/_/brtson 'grus 
[\[76b.2\]]rtsom mo/_/sems rab tu 'jog go/_/smon lam yang dag par 'debs so/_/de ltar dge ba'i chos skyes pa rnams gnas par bya ba'i phyir thabs tshad med pa bsgoms pas yongs su gang ba'i phyir yongs su gang bar gyur pas bsgom pa dam pa 'phel bar bya ba'i phyir 'dun pa 
[\[76b.3\]]skyed do/_/'bad do/_/brtson 'grus rtsom mo/_/sems rab tu 'jog go/_/smon lam yang dag par 'debs so/_/'di rnams ni yang dag par spong ba bzhi'o/_/'dun pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa bsgom par bya ste/_bye brag 
[\[76b.4\]]phyed pas nges par 'byung ba dang /_'dod chags dang bral bas nges par 'byung ba dang /_'gog pas nges par 'byung ba dang /_rnam par byang bar gyur pas bdag gi 'dun pa nub par 'gyur zhing shin tu rab tu 'jog pa ma yin pa'o/_/brtson 'grus kyi ting nge 'dzin spong ba'i 'du 
[\[76b.5\]]byed dang ldan pa'i rdzu 'phrul gyi rkang pa bsgom par bya ste/_bye brag phyed pas nges par 'byung ba dang /_'dod chags dang bral bas nges par 'byung ba dang /_'gog pas nges par 'byung ba dang /_rnam par byang bar gyur pas bdag gi brtson 'grus nub par 'gyur zhing shin tu rab 
[\[76b.6\]]tu 'jog pa ma yin pa'o/_/dpyod pa'i ting nge 'dzin spong ba'i 'du byed dang ldan pa'i rdzu 'phrul gyi rkang pa bsgom par bya ste/_bye brag phye pas nges par 'byung ba dang /_'dod chags dang bral bas nges par 'byung ba dang /_'gog pas nges par 'byung ba dang /_rnam par byang bar gyur 
[\[76b.7\]]pas bdag gi dpyod pa nub par 'gyur zhing shin tu rab tu 'jog pa ma yin pa'o/_/sems kyi ting nge 'dzin spong ba'i 'du byed dang ldan pa'i rdzu 'phrul gyi rkang pa bsgom par bya ste/_bye brag phyed pas nges par 'byung ba dang /_'dod chags dang bral bas nges par 'byung ba dang /_/'gog 
[\[77a\]]
[\[77a.1\]]pas nges par 'byung ba dang /_rnam par byang bas bdag gi sems nub par 'gyur zhing shin tu rab tu 'jog pa ma yin pa'o/_/'di rnams ni rdzu 'phrul gyi rkang pa bzhi ste/_'dod par spyod pa dang bcas pa'o/_/'jig rten pa'i yang dag pa'i lta ba la dad par 
[\[77a.2\]]byed de/_rang gi las kyi rnam par smin pa la so sor yid ches par gyur pa gang zhig de ltar las byed par 'gyur ba dge ba'am sdig pa de dang de'i las kyi rnam par smin pa so sor nyams su myong bar 'gyur ba'i phyir de ni 'tsho ba'i rgyur yang sdig pa'i las mngon par 'du mi byed pa'o/_/
[\[77a.3\]]'di ni dad pa'i dbang por gsungs so/_/gang zhig chos rnams la dad pa'i dbang pos dad par byed pa'i chos rnams la brtson 'grus kyi dbang pos shes par byed do/_/'di ni brtson 'grus kyi dbang por gsungs so/_/gang zhig chos rnams la brtson 'grus kyi dbang pos shes pa 
[\[77a.4\]]de'i chos rnams ni dran pa'i dbang pos rab tu 'jog par mi byed pa'o/_/'di ni dran pa'i dbang por gsungs so/_/gang zhig chos rnams la dran pa'i dbang pos rab tu 'jig par mi byed pa de'i chos rnams ni ting nge 'dzin gyi dbang pos rtse gcig tu byed pa'o/_/'di ni ting nge 'dzin 
[\[77a.5\]]gyi dbang por gsungs so/_/gang zhig chos rnams la ting nge 'dzin gyi dbang pos rtse gcig tu byed pa de'i chos rnams ni shes rab kyi dbang pos so sor rig pa ste/_de ni chos de dang de rnams la so sor rtog pa skye bar 'gyur ro/_/'di ni shes rab kyi dbang por gsungs so/_/
[\[77a.6\]]dbang po lnga po 'di rnams 'phel ba ni stobs lnga ru 'gyur te/_dad pa'i stobs dang /_brtson 'grus kyi stobs dang /_dran pa'i stobs dang /_ting nge 'dzin gyi stobs dang /_shes rab kyi stobs te/_'di rnams ni stobs lnga'o/_/de la byang chub kyi yan lag bdun gang zhe na/_
[\[77a.7\]]'di lta ste/_dran pa yang dag byang chub kyi yan lag dang /_chos rab tu rnam par 'byed pa yang dag byang chub kyi yan lag dang /_brtson 'grus yang dag byang chub kyi yan lag dang /_dga' ba yang dag byang chub kyi yan lag dang /_shin tu sbyangs pa yang dag byang chub kyi yan 
[\[77b\]]
[\[77b.1\]]lag dang /_ting nge 'dzin yang dag byang chub kyi yan lag dang /_btang snyoms yang dag byang chub kyi yan lag ste/_bye brag phyed pas nges par 'byung ba dang /_'dod chags dang bral bas nges par 'byung ba dang /_'gog pas nges par 'byung ba dang /_kun nas 
[\[77b.2\]]nyon mongs pa dang bral ba'i kun nas rnam par byang bar gyur pa dang /_chos rab tu 'byed pa ni byang chub kyi yan lag bdun la sogs pa bsgom pa'o/_/de la 'phags pa'i lam yan lag brgyad pa gang zhe na/_yang dag pa'i lta ba ni gang zhig 'jig rten las 'das pa ste/_bdag tu 
[\[77b.3\]]lta bas kun nas bslang ba ma yin pa dang /_sems can med pa dang /_'tsho ba med pa dang /_gso ba med pa dang /_skyes bu med pa dang /_gang zag med pa dang /_shed las skyes med pa dang /_shed bu med pa dang /_byed pa po med pa dang /_tshor ba po med pa'i lta bas 
[\[77b.4\]]kun nas bslang ba chang ba ma yin pa dang /_rtag par lta bas kun nas bslang ba ma yin pa dang /_srid pa dang bral ba'i lta bas kun nas bslang ba dang /_rigs su lung bstan pa'i lta bas kun nas bslang ba dang /_ji srid 'khor ba ma yin zhing mya ngan las 'das pa'i yang ma 
[\[77b.5\]]yin pa'i lta bas kun nas bslang ba ste/_'di ni yang dag pa'i lta bar gsungs so/_/gang zhig yang dag pa'i rtog pa ni 'dod chags dang /_zhe sdang dang /_gti mug dang /_nyon mongs pas kun nas bslang ba'i rtog pa de ni yang dag pa'i rtog par mi 'gyur ro/_/yang dag pa'i 
[\[77b.6\]]rtog pa gang zhig tshul khrims dang /_ting nge 'dzin dang /_shes rab dang /_rnam par grol ba dang /_rnam par grol ba'i ye shes mthong ba'i phung pos kun nas slong ba de'i yang dag pa'i rtog pa de ni yang dag pa'i rtog par 'gyur te/_'di ni yang dag pa'i rtog par gsungs so/_/gang 
[\[77b.7\]]zhig tshig gis bdag la gdung bar mi bya zhing gzhan la gdung bar mi bya ba dang /_bdag la nyon mongs par mi bya zhing gzhan dag la nyon mongs par mi bya ba dang /_bdag la mi dpya zhing gzhan dag la yang dpya bar mi bya ba ste/_de mnyam par gzhag pa dang ldan pas tshig dang ldan par 
[\[78a\]]
[\[78a.1\]]'gyur zhing /_gang gi tshig gis yang dag pa'i 'phags par 'jug par 'gyur ba 'di ni yang dag pa'i ngag ces gsungs so/_/gang zhig las nag po dang nag po'i rnam par smin pa de'i las mngon par 'du mi byed pa dang /_gang zhig las dkar ba 
[\[78a.2\]]dang dkar po'i rnam par smin pa de'i las mngon par 'du byed pa dang /_gang zhig las dkar po dang /_nag po'i rnam par smin pa de'i las mngon par 'du mi byed pa dang /_gang zhig las dkar po dang /_nag po dang /_dkar po'i rnam par smin pa dang /_nag po 
[\[78a.3\]]zad pa'i bsam pas gnas pa de'i las mngon par 'du byed de/_dam pa'i las lta bur 'gyur ba ni yang dag pa'i las kyi mtha' ste/_'di ni yang dag pa'i las kyi mthar gsungs so/_/gang gi tshe 'phags pa lta bur dul ba dang /_yon tan yang dag pa'i chas zhum zhing 
[\[78a.4\]]dul ba dang /_kha gsag med pa dang /_mang du smra ba ma yin pa dang /_gtam la mi dga' ba dang /_rang gi spyod pa'i tshul khrims dang /_'jig rten pha rol gyi dbang phyug dang ldan pa dang /_bdag gi rnyed pa kha na ma tho ba med pas bdag chog par 'dzin pa dang /_'phags 
[\[78a.5\]]pa'i bka'i gnag bas 'tsho ba ste/_'di ni yang dag pa'i 'tsho bar gsungs so/_/rtsol ba ni gang zhig [{]brdzun [,]rdzun [}]dang /_'phags pas ma gnang ba dang /_'dod chags dang /_zhe sdang dang /_gti mug dang /_nyon mongs pa rjes su bsten par mi 'dod pa ni rtsol ba ste/_rtsol ba 
[\[78a.6\]]gang zhig yang dag pa'i 'phags pa'i lam gyi bden par 'jug cing mya ngan las 'das par 'gro ba dang /_so so'i gnas su skyed par byed pa de ni rtsol bar yang dag par rjes su 'brang ba ste/_'di ni yang dag pa'i rtsol bar gsungs so/_/gang la nye bar gnas pa de ni rab tu mi 
[\[78a.7\]]g.yo ba dang /_lus drang pos kyog po ma yin pa dang /_'khor ba'i skyon sna tshogs la sogs pa dbang du byed pa ston cing /_mya ngan las 'das pa'i gnas 'dod pa'i dran pa ni mi brjed pa ste/_'di ni 'phags pa'i yang dag pa'i lam la sbyor ba'o/_/'di ni yang dag pa'i dran 
[\[78b\]]
[\[78b.1\]]par gsungs so/_/yang dag pa'i ting nge 'dzin ni ting nge 'dzin gang la gnas nas sems can thams cad rnam par thar bar bya ba'i phyir yang dag par gnas te/_mya ngan las 'das pa mnan pa'o/_/'dis ni yang dag pa'i ting nge 'dzin zhes gsungs so/_/de nyid yang 
[\[78b.2\]]dag bshad pa ni/_/dga' ba la sogs sa rnams te/_/dbang po la sogs rang bzhin gyi/_/byang chub sems dpa' rnams kyi gnas/_/phung po la sogs khyad par gyi/_/sangs rgyas thams cad kyi ni gnas/_/sangs rgyas byang chub sems dpa' yi/_/sangs rgyas 
[\[78b.3\]]nyid ni mchog tu 'bab/_/byang sems sum cu rtsa gnyis kyis/_/gang tshe 'dir ni gang gyur pa/_/dbang po phung po 'byung ba yi/_/sangs rgyas de yi de ma thag_/rang lus nyid la sangs rgyas nyid/_/gzhan ni gang du'ang mi gnas so/_/lus las gzhan du sangs 
[\[78b.4\]]rgyas nyid/_/mi shes pa yis bsgribs par brjod/_/ye shes chen po rang lus gnas/_/rtog pa thams cad yang dag spangs/_/dngos po kun la khyab pa po/_/lus gnas lus la ma skyes pa'o/_/rdo rje snying pos gsol ba/_/lus la rtsa du lags/_/bcom ldan 
[\[78b.5\]]'das kyis bka' stsal pa/_'khor lo bzhi yi rab dbye bas/_/brgya phrag gcig dang nyi shu lhag/_/byang chub sems kyi rang bzhin gyis/_/rtsa rnams sum cu rtsa gnyis mchog_/gsungs pa/_'di lta ste/_mi phyed ma zhes brjod pa dang /_phra gzugs ma dang /_rtse ba 
[\[78b.6\]]ma dang /_/g.yon pa ma dang /_thung ngu ma dang /_rus sbal skyes ma dang /_/sgom pa ma dang /_dbang ma dang /_skyon ma dang /_'jug ma dang /_/ma mo dang /_mtshan mo dang /_/bsil sbyin ma dang /_/tsha ba ma dang /[ {]brkyang ma [,]rkyang ma [}]dang /_/ro ma dang /_/kun 'dar ma dang /_/'bab ma dang /_
[\[78b.7\]]rangs ma dang /_mdog ma dang /_gzugs can ma dang /_spyi ma dang /_rgyu sbyin ma dang /_sbyor bral ma dang /_sdug gu ma dang /_grub ma dang /_'tshed ma dang /_de bzhin du yid bzang ma dang /_sum skor ma dang /_'dod ma dang /_khyim ma dang /_gtum mo dang /_bdud 'dra lam 'o/_/
[\[79a\]]
[\[79a.1\]]bcom ldan 'das rtsa 'di dag ji lta bu lags/_srid gsum yongs su gyur pa ste/_gzung ba dang 'dzin pa thams cad yongs su spangs pa'o/_/dran pa nye bar gzhag pa bzhi dang /_yang dag par spang ba bzhi dang /_rdzu 'phrul gyi rkang pa bzhi dang /_dbang po 
[\[79a.2\]]lnga dang /_stobs lnga dang /_byang chub kyi yan lag bdun dang /_'phags pa'i lam yan lag brgyad pa'i mthar thug pa la sogs pa'i rnam par 'grel pa byang chub kyi sems 'jug pa zhes bya ba ste rab tu byed pa gnyis pa'o//_//de nas bcom ldan 'das la de 
[\[79a.3\]]bzhin gshegs pa thams cad kyis mchod pa byas nas phyag 'tshal te 'di skad ces gsol to/_/gsang ba'i ye shes bla med pa/_/snying po bcom ldan bshad du gsol/_/de nas bcom ldan 'das kyis de bzhin gshegs pa thams cad kyis gsol ba btab par mkhyen 
[\[79a.4\]]nas/_rgyud thams cad kyi snying po ye shes mar me rdo rje zhes bya ba'i ting nge 'dzin la snyoms par zhugs te/_rgyud thams cad kyi gsang ba 'di bka' stsal pa/_gsang ba mchog gi dgyes pa na/_/thams cad bdag nyid rtag tu bzhugs/_/sangs rgyas kun dngos sems 
[\[79a.5\]]dpa' ni/_/rdo rje sems dpa' bde ba'i mchog_/'di ni bcom ldan rnal 'byor te/_/brtan pa rtag pa mchog tu yang /_/yid srub so sor skyes pa nyid/_/rtag tu rang bzhin mnan dka' ba/_/sna tshogs las kyi rnal 'byor gyis/_/sna tshogs cho ga 'dod pa yi/_/sangs 
[\[79a.6\]]rgyas rdo rje 'dzin sogs rnams/_/sems can rnams ni 'dul bar brjod/_/sangs rgyas kun sogs brtan dang g.yo/_/thams cad dngos po srid pa 'di/_/sangs rgyas kun dang mnyam sbyor ba/_/mkha' 'gro ma yi dra ba sdom/_/'dis ni sgyu ma'i rnal 'byor gyis/_/
[\[79a.7\]]thams cad las ni sna tshogs mchog_/sangs rgyas sogs pas 'dul ba'i phyir/_/dngos grub sems can kun don mchog_/rang gi ngo bos yongs bsgyur bas/_/bud med sgyu ma thams cad 'grub/_/sna tshogs sgyu ma'i phyag rgya 'di/_/mkha' 'gro ma zhes kla klo'i skad/_/Dai bai hA ya 
[\[79b\]]
[\[79b.1\]]sar 'gro bar/_/skad dbyings 'di ni rnam par brtag_/nam mkha' kun tu spyod 'grub pas/_/mkha' 'gro ma zhes rab tu grags/_/kun nas sna tshogs phyag rgya ste/_/kun las sna tshogs sdom pa'o/_/rdo rje rdo rje 'dzin pa nyid/_/pad+ma de bzhin pad+ma 'dzin/_/nor bu nor 
[\[79b.2\]]bu 'dzin pa nyid/_/'di rnams kyi ni rigs rnams yin/_/de nas de bzhin gshegs pa thams cad zil gyis gnon pa rdul dang bral ba'i gnas zhes bya ba'i ting nge 'dzin la snyoms par zhugs te/_/byang chub kyi sems 'di bka' stsal pa/_stong min stong pa min pa'ang min/_/
[\[79b.3\]]dbu mar dmigs par mi 'gyur te/_/shes rab pha rol phyin sbyor ba/_/thabs ni snying rje'i bdag nyid de/_/de nas mdzes pa'i snying rje thabs/_/shes rab pha rol phyin gsal ba/_/rnam rtog med pa'i chos rnams la/_/dngos po med cing sgom pa'ang med/_/rnam rtog med 
[\[79b.4\]]pas rtag mos pas/_/brtag pa kun gyis brtag par bya/_/rnam rtog med pa'i chos rnams la/_/sems can don ni yongs su brtag_/de bzhin gshegs pa kun bdag chos/_/chos can med cing chos nyid med/_/sgra brnyan lta bur mnyam pa nyid/_/de nas 'di ni chos 
[\[79b.5\]]ngag 'byung /_/de nas theg pa chen po las byung ba'i bsgom pas yon tan rgyas pa rnams kyis dus gsum gyi de bzhin gshegs pa thams cad kyis bstod pa'i rgyal po 'dis yang dag par bstod pa/_/rnal 'byor gyi bdag po sems can grol bar mdzad pa la bstod cing phyag 
[\[79b.6\]]'tshal lo/_/sems can bdag nyid skyes pa gcig par mdzad pa la bstod cing phyag 'tshal lo/_/'khor ba'i rgya mtsho'i gti mug gcod par mdzad pa la bstod cing phyag 'tshal lo/_/de kho na nyid thams cad kyi ye shes gcig tu ston par mdzad pa la bstod cing phyag 'tshal te/_
[\[79b.7\]]bdag rtag tu phyag 'tshal lo/_/yang mchod pa byas nas phyag 'tshal te 'di skad ces gsol to/_/chos rnams thams cad gcig pa'i sku'i/_/snying po bcom ldan bshad du gsol/_/bcom ldan 'das kyis bka' stsal pa/_/dbang po gang dang gang lam nyid/_/de dang de 
[\[80a\]]
[\[80a.1\]]yi rang bzhin 'gyur/_/mnyam par ma bzhag rnal 'byor gyis/_/rtag par shin tu mnyam gzhag nyid/_/gang phyir thams cad bdag nyid kyi/_/rnam shes phung por gnas pa ni/_/skyes bu tha mal sems rmongs pa/_/la las so sor rtog mi nus/_/
[\[80a.2\]]sems dang sems byung sems kyi dngos/_/ye shes shes bya rang bzhin can/_/'bras bu rnams la byed pa nyid/_/chos dang chos can sgom pa nyid/_/gang phyir chos ni du mas ni/_/chu bo'i rgyun ni rgya mtsho ltar/_/thar pa nyid ni gcig pu yin/_/mang po dmigs par mi 'gyur 
[\[80a.3\]]ro/_/ji ltar nang du rnam gnas pa/_/bla ma'i zhal las rnyed par 'gyur/_/de kho na nyid mdor bstan pa ste rab tu byed pa gsum pa'o//_//de nas rgyud rnams thams cad du/_/gtan la phab pa rab bshad bya/_/sems can kun la mnyam pa'i phyir/_/gru gsum 
[\[80a.4\]]rgya che'i gzugs can nyid/_/tshangs sogs lha dang lha min bcas/_/de rnams kyi ni gnas su 'gyur/_/de nyid shes rab pha rol phyin/_/kun rdzob rnam pa'i gzugs can ma/_/de nyid yul las rnam par 'das/_/srog chags kun gyi snying la gnas/_/de phyir de rgyas ci zhig bya/_/
[\[80a.5\]]mdor bsdus pas ni sangs rgyas nyid/_/bskal pa bye ba grangs med pas/_/ji ltar sangs rgyas gang thob pa/_/gang gis dam pa'i bde bas khyod/_/skye ba 'dir ni thob par 'gyur/_/yang na rdo rje 'dzin pa nyid/_/yang na 'khor los sgyur ba'am/_/'dis ni dngos grub chen po brgyad/_/
[\[80a.6\]]gzhan yang yid la 'dod pa yang /_/gti mug chags dang nga rgyal dang /_/phrag dog dang ni nyon mongs lngas/_/sems can so sor bcings pa gang /_/rang gi yan lag nyid kyis 'joms/_/'dis ni 'gro drug sems can bcings/_/'khor bar 'khor zhing skye ba nyid/_/
[\[80a.7\]]nyon mongs pas ni rmongs gyur pas/_/sdig pa du ma byed par 'gyur/_/de phyir 'di bcom cang mkhyen nyid/_/sangs rgyas kyis sprul rigs pas ni/_/'khor ba'i rgya mtshor ltung ba yi/_/sbyor bral sdug bsngal mthong nas ni/_/thabs dang shes rab sprul pa'i rgyus/_/nyon mongs 
[\[80b\]]
[\[80b.1\]]rnams ni yid ches 'gyur/_/mtshon pa 'di ni 'bras bur gyur/_/khams gsum du ni dri med snang /_/gang dang gang gis gnas gyur pa/_/de ni de yi ngo bo can/_/bud shing bsregs pa'i rigs pas ni/_/dgyes pa'i rgyal ba gar mkhan mchog_/phung po khams dang 
[\[80b.2\]]skye mched rnams/_/'di nyid rnam dag mtshon pa 'di/_/ji ltar dgra bo nus pa la/_/dgra bo nus pas de bsnun pa/_/gti mug dag pas gti mug ste/_/zhe sdang dag pas zhe sdang nyid/_/'dod chags dag pas 'dod chags te/_/nga rgyal rnam dag nga rgyal che/_/phrag dog 
[\[80b.3\]]dag pas phrag dog nyid/_/thams cad rnam dag rdor 'dzin mgon/_/de yi ngo bo rnam dag pa/_/nyon mongs lnga ni mnyam par 'gyur/_/de ltar rigs ni lnga rnams dang /_/ye shes lnga dang sangs rgyas lnga/_/'di las rdo rje snying po dang /_/khro bo khams gsum sems can 
[\[80b.4\]]skye/_/nang gi dbye ba 'di nyid ni/_/bla ma'i zhal las rnyed par 'gyur/_/bla ma dman pa'i sems can rnams/_/sngags dang phyag rgya rnyed mi 'gyur/_/gang zhig shin tu gsal bas ni/_/'dzam gling de 'dir sangs rgyas bsngags/_/gru gsum dag pa e yi dbyibs/_/dbus 
[\[80b.5\]]su dgyes pa'i e ba~M yin/_/gru gsum dkyil 'khor nyams dga' bar/_/rdo rje ra li rnam par byung /_/btsun mo'i b+ha ga zhes kyang bya/_/chos kyi 'byung gnas zhes byar bshad/_/de yi nang song pad+ma ni/_/'dab ma brgyad pa snying por bcas/_/de la a li ka li 'dres/_/sde tshan 
[\[80b.6\]]brgyad ni rnam par gnas/_/sngags kyi gzugs kyis lus can gyi/_/las kyi tshogs ni byed par 'gyur/_/yi ge rnams ni lnga bcu nyid/_/rig byed rnams la nye bar gnas/_/sngags rnams nyid dang rgyud rnams dang /_/phyi rol tshul gyi bstan bcos kyi/_/rdo rje snying po'i rang 
[\[80b.7\]]bzhin 'di/_/gzhan du 'di las cung zad med/_/a ka tsa Ta ta pa ya sha/_/sde tshan dga' ba lnga bcu yang /_/mnyam pa dag tu sprul pa rnams/_/rdo rje ra li pad+mar son/_/'dab ma brgyad po phyogs rnams dang /_/mtshams rnams su ni 'di rnams rigs/_/de rnams dbus su ze 
[\[81a\]]
[\[81a.1\]]'bru la/_/dam pa'i dbang phyug ma yod do/_/sde tshan brgyad po rnams kyis ni/_/yi ge dam pa yongs su bskor/_/a ni yig 'bru kun gyi mchog_/don chen sde tshan gtso bo ni/_/lus can rnams kyi sngags kun ni/_/'di nyid las ni yang dag 
[\[81a.2\]]byung /_/gang zhig ral gri mig sman dang /_/rkang byug ril bu rkang 'og dang /_/gnod sbyin mo yi yan lag ma/_/'jig rten gsum gyi khongs su rgyu/_/dngul chu'i 'gro bas rjes su 'brang /_/gang zhig thams cad mthu che ba/_/rang gi khyim du lnga bcu 'dod pa dang ldan par 
[\[81a.3\]]'grub bo/_/de ni sde tshan brgyad nang son/_/dbyangs mchog sde tshan bdag nyid 'byin/_/skye bo rnams kyi tshig rgyas pa/_/gang zhig cung zad rtogs bya ba/_/de kun sngags kyi gzugs kyis ni/_/de phyir rab tu skye bar 'gyur/_/lus can rnams ni thams cad kyi/_/sgra ni 
[\[81a.4\]]sngags zhes brjod par bya/_/sna tshogs mdud pa'i gnas chen las/_/chos kyi ra li rnam par 'byung /_/dngos grub rdzu 'phrul rnam gnas pa'i/_/sngags dang nges pa gang yang med/_/rang bzhin gyis ni ma skyes pa'i/_/sngags kyi yig 'bru dbang phyug mchog_/yang 
[\[81a.5\]]dag sbyor byung mtshan nyid ni/_/de nas mchog tu rab bshad bya/_/e ni sa ru shes par bya/_/las kyi phyag rgya spyan ma nyid/_/snying rje chen mo thabs chen mo/_/rang bzhin sna tshogs spyod yul ma/_/lte bar sna tshogs 'dam skyes la/_/sprul pa'i 'khor lor rnam par gnas/_/
[\[81a.6\]]ba~M ni chu ru shes par bya/_/chos kyi phyag rgya mA ma kI/_/byams pa dang ni smon lam tshul/_/lha mo rdo rje'i rigs gtso ma/_/snying gar chu skyes 'dab brgyad la/_/chos kyi 'khor lor yang dag gnas/_/ma ni me ru brjod pa ste/_/phyag rgya chen mo gos dkar mo/_/dga' dang stobs 
[\[81a.7\]]kyi rnal 'byor gyis/_/lha mo pad+ma'i rigs byung ma/_/lkog mar chu skyes 'dab brgyad gnyis/_/longs spyod 'khor lor yang dag gnas/_/yA ni rlung gi rang bzhin te/_/nyon mongs thams cad rab 'joms byed/_/dam tshig phyag rgya chen mor nges/_/lha mo las kyi rigs gtso 
[\[81b\]]
[\[81b.1\]]ma/_/btang snyoms ye shes rnal 'byor gyis/_/sgrol ma 'khor ba sgrol ba mo/_/'dam skyes 'dab ma sum cu gnyis/_/bde chen 'khor lo chen por gnas/_/e ni shes rab brjod par bya/_/ba~M ni thabs dang ldan pa nyid/_/ba~M gis rnam par brgyan pa nyid/_/e ni 
[\[81b.2\]]nges par mdzes par 'gyur/_/thabs dang shes rab rang bzhin gyis/_/steng dang 'og tu snyoms par 'jug_/e nyid dang ni ba~M nyid dag_/gnyis gnyis su ni brjod pa nyid/_/'di skad ces bya ba'i tshig gi phrad ni de skad ces gsungs nas zhes bya ba'i mthar thug pa'i rgyud 
[\[81b.3\]]kyi tshogs la bsnyegs so zhes brjod do/_/bdag gis thos pa zhes bya ba ni de skad du 'dod chags chen po 'di la rtag tu gnas pa'o/_/shru zhes bya ba ni 'dzag par gsungs so/_/ta zhes bya ba ni gang yang bde ba chen po'i mgon po'o/_/bdag gis thos pa zhes bya ba ni 
[\[81b.4\]]bdag nyid kyis thos pa'i phyir rna ba'i ye shes kyis thos pa yin gyi/_/rtogs pa ni ma yin no/_/bcom ldan 'das mi rtogs pa'i skyon gang lags/_bcom ldan 'das kyis bka' stsal pa/_/sdud par byed pa dang 'chad pa po dag dbyer med par 'gyur ro/_/yang na 
[\[81b.5\]]rtogs pa nyid ni gdul bya'i skye bo'i dbang du byas nas 'chad pa po nyid sdud par byed pa yin te/_'chad pa po nga chos kyang nga /_/rang gi tshogs ldan nyan pa dang /_/de dag ji ltar 'tshal bar bgyi/_/gang du bde ba chen po'i mgon po gar mdzad pa'i tshe/_gcig nyid 
[\[81b.6\]]gcig dang du ma'i ro zhes bya ba'i tshig gis rol par mdzad pa'o/_/rigs kyi bu bcom ldan 'das kyis gang cung zad gsungs pa de bdag gis gcig na zhes bya ba ni dus gcig nyid la'o/_/gcig na zhes bya ba ni skad cig nyid la'o/_/thos pa zhes bya ba ni lhag par son pa ste/_/
[\[81b.7\]]'dis bsam gyis mi khyab pa la lhag par mos pa'i ting nge 'dzin rnyed do zhes bya bar bsnyegs so/_/dus zhes bya ba ni dus tshod ces gsungs so/_/dus ni rnam pa gsum du brjod/_/bde ba'i dus dang sdug bsngal dus/_/bsam gyis mi khyab dus nyid do/_/'o ma'i rgyun 
[\[82a\]]
[\[82a.1\]]ltar sna bug tu/_/'ong ba bde ba'i dus su gsungs/_/me yi gzugs kyis 'gro ba nyid/_/sdug bsngal dus dang de gcig grags/_/gcig ni lhan cig med pa yin/_/dus ni bsam gyis mi khyab 'gyur/_/'dod chags med cing chags bral 
[\[82a.2\]]med/_/dbu mar dmigs par mi 'gyur ro/_/de la 'dod chags nus mtshan nyid/_/'dod chags bral ba 'gog par gsungs/_/'di bral dbu mar mi rtog pas/_/'di gsum dmigs par mi 'gyur ro/_/'dod chags nyid dang chags bral nyid/_/'dres 
[\[82a.3\]]par gyur pa rnyog pa med/_/de bzhin 'dod chags chags bral las/_/ro mnyam gcig pu'i skad cig ma/_/dngos po kun gyi ro mnyam pa/_/bsgom pa'i dus ni gcig tu gsungs/_/'di lta ste/_dbang phyug dang /_gzugs dang /_grags pa dang /_dpal dang /_
[\[82a.4\]]ye shes dang /_brtson 'grus phun sum tshogs pa ste/_b+ha ga drug ces gsungs so/_/de 'di la mnga' ba'i phyir bcom ldan 'das so/_/yang na gang zhig mi mthun pa'i phyogs kyi chos de rnams bcom pa'i phyir bcom ldan 'das so/_/de bzhin gshegs pa thams 
[\[82a.5\]]cad kyi sku dang /_gsung dang /_thugs rnams dang /_de rnams nyid kyi snying po dang /_de nyid kyi rdo rje dang /_de nyid kyi btsun mo dang /_de'i b+ha ga de la bzhugs so/_/kye bcom ldan 'das bzhugs so zhes bya bas ci gsungs pa lags/_bcom ldan 'das kyis bka' 
[\[82a.6\]]stsal pa/_de bzhin gshegs pa thams cad kyi ro gcig pa thabs sna tshogs kyis 'dul ba'i skye bo'i yid 'phrog pa dang ldan pa zhes bya ba'i don to/_/de bzhin gshegs pa thams cad kyi sku dang /_gsung dang /_thugs kyi snying po rdo rje'i rang bzhin gang gi chos kyi 'byung 
[\[82a.7\]]gnas la/_gang gi tshe bcom ldan 'das bzhugs pa de'i tshe bdag gis thos pa'o/_/'di lta ste/_shes rab gang gis nyon mongs pa dang /_nye ba'i nyon mongs pa 'joms pa de'i phyir shes rab b+ha gar gsungs te/_b+ha ga der de bzhin gshegs pa thams cad dang btsun mo lhan 
[\[82b\]]
[\[82b.1\]]cig tu bzhugs so/_/e ma sangs rgyas thams cad kyi/_/kun mkhyen ye shes bla na med/_/de bzhin gshegs pa'i bde don gang /_/btsun mo nye bar mdzad pa'o/_/rigs kyi bu 'di skad bdag gis thos pa zhes bya ba'i yig 'bru ni/_chos kyi thog mar rtag tu yang dag 
[\[82b.2\]]par gnas pa ste/_dag pa dang yang dag par rdzogs pa'i sangs rgyas kyi dngos grub skyed par byed pa'o/_/lag na rdo rjes ma bshad pa de ngas khyod la bshad do/_/tshig 'bru 'di rnams kyis sems can rnams 'khor ba las pha rol tu shin tu ring bar 'gro ba mngon du 
[\[82b.3\]]mtshon par mdzad pa dang /_mngon du ma mdzad pa de nub pa'i sems kyis skye ba 'dir sangs rgyas nyid dam/_rdo rje sems dpa' 'thob par 'gyur te/_gang dag bsam gyis mi khyab pa'i gnas ma thob pa de ni bde bar gshegs pa ste sangs rgyas yin no/_/mtshan 
[\[82b.4\]]gzhi mtshon par byed pa ni sems dpar yang dag par gsungs te/_sdang bas bsten pa tsam gyis mnar med par rab tu ltung bar 'gyur bas na/_kun nas nyon mongs pa can gyi sems kyi ro spang bar bya'o/_/kun nas nyon mongs pa can gyi srid pa'i 'jigs 
[\[82b.5\]]pa las 'das pa'i sgrub pa po dpal dang ldan pas dag pa'i sems sgom par byed de/_thabs dang shes rab kyi sbyor ba 'dis ji ltar yang dag par thob pa dag pa'i yang dag par rig pa'i bdag nyid can gyi mtshan gzhi thabs dang shes rab kyi nus pas nam mkha' dang mnyam 
[\[82b.6\]]zhing gnas gsum du snang ba ste/_de'i mtshan gzhi ni mtshon par dka' ba dang /_thams cad du son zhing rgyu dang rkyen spangs pas yid bzhin gyi nor bu lta bur 'jig rten gyi rang dang gzhan gyi don byed de dngos grub thams cad kyi mchog go/_/rgyud thams cad kyi gleng gzhi gsang ba 
[\[82b.7\]]dpal yang dag par sbyor ba las byung ba'i brtag pa'i rgyal po ste dang po rdzogs so//_//de nas yang dag rab bshad bya/_/sgrub pa po la phan don du/_/gang gis slob ma dbang bskur ba'i/_/cho ga yang ni bshad par bya/_/dang por lha yi bdag nyid kyi/_/rnal 
[\[83a\]]
[\[83a.1\]]'byor pas ni nor 'dzin sbyang /_/'bad pas hU~M las rdo rje can/_/byas te phyi nas dkyil 'khor bri/_/tshal dang skye bo med gnas dang /_/byang chub sems dpa'i khyim dang yang /_/khang stong dang ni khyim nang du/_/dkyil 'khor dam pa bzhengs par bya/_/
[\[83a.2\]]rdul tshon dam pa nyid dang ni/_/yang na 'bring po nyid kyis te/_/rin chen lnga yi bdag nyid phyes/_/yang na 'bras la sogs pas bri/_/dkyil 'khor khru gsum bya ba dang /_/mthe bong gsum ni lhag par bya/_/der ni rigs lnga las byung ba'i/_/rig ma bzang po 
[\[83a.3\]]gzhug par bya/_/sngags kyi lam gyi rjes btsal bas/_/gang tshe mkhas pas dbang bskur ba/_/sangs rgyas kun gyi mngon sum du/_/dkyil 'khor bde bar gshegs gnas su/_/'jig rten khams ni mtha' yas bdag/_/blo dang ldan pas de bzhin blang /_/
[\[83a.4\]]rang byin brlab pa'i gnas thob pas/_/dam tshig nyams pas 'jigs pa yis/_/rdzogs sangs rgyas kyis don dam las/_/sngags kyi lam ni de bzhin gsungs/_/rdo rje sems dpa' la sogs lha'i/_/dam tshig rim pa shin tu ring /_/de phyir don kun la 'bad 
[\[83a.5\]]pas/_/dbang don rgyal ba'i bdag nyid skyes/_/rdo rje slob dpon yon tan mtsho/_/ji bzhin sbyor bas gsol ba gdab/_/yang nam dang sring bu mo/_/bu sring mo yi bu mo nyid/_/'di nang gang de ji lta bar/_/rnyed nas bsgrub pa nyid du gyis/_/yang na mngon du 'di med na/_/
[\[83a.6\]]kun mkhyen gyis bsngags rig ma ni/_/sangs rgyas rnams kyis khyab mdzad pa/_/de ni de phyir gzung bar bya/_/skye ba gnyis kyi bu mo dang /_/yang na btso blag ma dang /_yang na gdol pa mo dang /_/g.yung mo dang /_/rigs las skyes ma dang /_/yang na rgyal mo dang /_/gar 
[\[83a.7\]]mkhan gyi bu mo dang /_bzo mo dang /_yang na [{]ri dgas [,]ri dwags [}]kyi mig ma dang /_rked pa phra ba dang /_ro smad rgyas pa dang /_nu ma mtho ba dang /_b+ha ga bzang ba dang /_dam tshig gi spyod pa la shin tu dam pa dang /_de kho na la gnas pa dang /_sngags dang rgyud shes pa ste/_sgrub pa po'i 
[\[83b\]]
[\[83b.1\]]dbang po la gnas gsum du che ba'i bu mo 'di dag bshad do/_/rigs kyi rim pa nyid kyis 'di rnams kyis thams cad 'grub par 'gyur ro/_/ma rnyed ji ltar gang rnyed de/_/de bzhin bcu drug lon pa nyid/_/dang po'i lang tsho phun sum tshogs/_/mig mdzes phyag rgya rnyed nas 
[\[83b.2\]]ni/_/rig ma de nyid blangs nas ni/_/skyabs su 'gro ba'i rim pas ni/_/sbyangs nas de nyid gsang ba dang /_/sngags dang rgyud kyi rim kun bsgrags/_/sgra 'am 'og gi lam du lces/_/de nyid de bzhin steng du gzhug/_/kun gyi cha rigs sna tshogs byed/_/rim pa nyid 
[\[83b.3\]]kyis rna cha dang /_ska rags che dang se mo do/_/lag gdub dang ni rkang gdub ldan/_/de ltar dngos grub dam pa ster/_/gang zhig sbyangs pa'i rig ma kun/_/nye bar 'tshe ba med gnas su/_/rig pa 'dzin pa 'khor mang po/_/de nas tsan dan gos phreng sogs/_/rnam 
[\[83b.4\]]par brgyan nas dbul bar bya/_/dri dang phreng sogs rim gro yi/_/'o ma'i mchog sogs rgyas pas ni/_/phyag rgya thabs cig sgrub pa pos/_/gus par 'bad pas yang dag mchod/_/slob mas bus po'i lha nga ni/_/sa la dad pas btsugs nas ni/_/thal mo sbyar 
[\[83b.5\]]nas bstod pa 'dis/_/ston pa la ni zhu ba bya/_/stong pa'i snying po phyag 'tshal bstod/_/rtog pa thams cad yang dag spangs/_/thams cad mkhyen pa'i ye shes tshogs/_/ye shes sku la phyag 'tshal bstod/_/'gro ba'i mi shes gcod pa can/_/dag pa'i de nyid 
[\[83b.6\]]don ston mdzad/_/bdag med chos las byung ba yi/_/rdo rje sems dpa' phyag 'tshal bstod/_/rdzogs sangs rgyas dang byang chub sems/_/pha rol phyin pa'i yon tan rnams/_/mgon po las ni rtag tu byung /_/byang chub sems la phyag 'tshal bstod/_/dkon mchog gsum 
[\[83b.7\]]dang theg chen dang /_/de bzhin bstan dang 'gro ba dang /_/khams gsum po ni 'di dag kun/_/'gro ba'i dpa' bo phyag 'tshal bstod/_/yid bzhin nor bu ltar gyur pa'i/_/'gro ba'i 'dod pa'i don grub phyir/_/dpal ldan bde gshegs bka' bzhin mdzad/_/sangs 
[\[84a\]]
[\[84a.1\]]rgyas sras po phyag 'tshal bstod/_/de nyid bla med bdag 'tshal bas/_/yon tan mtsho khyod bka' drin las/_/kun mkhyen rdo rje dbang gis ni/_/da lta nyid du bka' drin skyobs/_/sangs rgyas kun gyi gsang ba ni/_/ji ltar dpal thugs rdo rje yis/_/
[\[84a.2\]]rdo rje chos can la gsungs ltar/_/de bzhin mgon pos bdag la skyobs/_/bcom ldan zhabs pad spangs nas ni/_/gzhan du bdag la 'gro ma mchis/_/'khor ba'i 'gro las nges rgyal bar/_/de phyir mgon pos thugs rje mdzod/_/de nas rdo rje slob dpon dpal/_/rjes 
[\[84a.3\]]su brtse bcas phan sems kyis/_/slob la snying rje bskyed nas ni/_/tshogs kyi dkyil 'khor dgug pa dang /_/'dod yon lnga yis gang ba dang /_/bla re bres pas nye bar 'bar/_/rnal 'byor ma dang sbyor ldan zhing /_/dril bu sil sil sgra dang ni/_/me tog bdug 'khyil 
[\[84a.4\]]nyams dga' ba/_/lha yi dri phreng bde ba'i mchog_/dpal ldan rdo rje sems sogs lha'i/_/dkyil 'khor mchog tu ngo mtshar bar/_/slob dpon skal ba bzang po mchog_/de nas phyag rgya sbyor byas nas/_/rgyal ba'i bdag skyes byang chub sems/_/pad+ma'i snod du 
[\[84a.5\]]gzhug par bya/_/rnga yab g.yob cing gdugs dang ni/_/bkra shis tshigs bcad glu rnams kyis/_/phyag rgya ldan pas slob ma de/_/'gro ba'i gtso bos dbang bskur bya/_/slob dpon mchog gi dbang phyug gis/_/dbang ni rin chen mchog byin nas/_/bzang po'i rang 
[\[84a.6\]]bzhin legs sbyangs pa'i/_/dam tshig yid 'ong nges par sbyin/_/khrag chen dang ni ga bur bcas/_/tsan dan dmar po sbyar ba dang /_/rigs kyi bdag po'i chu ldan zhing /_/lnga pa sems las yang dag byung /_/'di rnams dam tshig yang dag par/_/sangs rgyas rnams 
[\[84a.7\]]kyis nye bar gsungs/_/bzang po rtag tu bskyang bar gyis/_/sdom pa yang ni da ltar nyon/_/srog chags gsad par mi bya zhing /_/bud med rin chen yongs mi spang /_/des na slob dpon spang mi bya/_/sdom pa shin tu 'da' bar dka'/_/gang du gsungs pa'i rig ma'am/_/
[\[84b\]]
[\[84b.1\]]yang na bdag gi rnal 'byor ma/_/dag cing sprul pa'i rig ma ni/_/si hA ga bur bsgos pa ni/_/ji srid khu ba ldan gyur pa/_/de srid phyag rgya bsten par bya/_/phyag rgya'i gdong yang bcing ba dang /_/thabs kyi gdong yang de bzhin te/_/bstan pas yang dag gang byung ba/_/
[\[84b.2\]]slob ma'i kha ru ltung bar bya/_/ro mnyam slob ma'i spyod yul nyid/_/de nyid la ni bya bar bshad/_/rang rig ye shes nyid du 'gyur/_/rang gzhan yang dag rig pa spangs/_/mkha' mnyam rdul bral stong pa nyid/_/dngos dang dngos min bdag nyid mchog_/thabs dang shes 
[\[84b.3\]]rab rnam par 'dres/_/'dod chags 'dod chags bral bas 'dres/_/de nyid srog chags rnams kyi srog_/de nyid yi ge dam pa nyid/_/de nyid 'di ni kun khyab byed/_/de nyid sangs rgyas ye shes can/_/he ru ka dpal zhes byar brjod/_/gzhan rnams gang rnams de 
[\[84b.4\]]rnams dang /_/dngos dang dngos med de las byung /_/dga' ba dang po dpa' bo ste/_/mchog tu dga' ba rnal 'byor ma/_/shin tu bde dga' thams cad nges/_/de bde thabs las thams cad rig_/dang po dga' ba tsam nyid de/_/mchog tu dga' ba gnyis pa'i grangs/_/
[\[84b.5\]]gsum pa dga' bral dga' bar bshad/_/bzhi pa lhan cig skyes par brjod/_/de yang dbang ni rnam pa bzhi/_/dang po la ni bum pa'i dbang /_/gnyis pa la ni gsang ba'i dbang /_/gsum pa shes rab ye shes te/_/bzhi pa de yang de bzhin no/_/byang chub sems kyi 
[\[84b.6\]]dbang gis ni/_/slob ma sdig pa bral ba yin/_/sangs rgyas grong khyer mchog sngon du/_/de nas de la gnang ba sbyin/_/byang chub snying po'i bar du ni/_/phyogs kun du ni 'khor lo ni/_/chos kyi 'khor lo bla na med/_/kun tu mchog tu rab tu bskor/_/thabs dang shes 
[\[84b.7\]]rab rang bzhin bdag_/yid bzhin nor bu ltar mthong nas/_/sbyor med bral zhing ma zhum pas/_/sems can don ni da ltar gyis/_/dbang dang bka' gnang thob nas ni/_/bya ba byas par rab 'dzum zhing /_/'gro ba dga' bar byed pa yi/_/shin tu snyan pa'i tshig 'di 
[\[85a\]]
[\[85a.1\]]brjod/_/deng bdag skye ba 'bras bur bcas/_/bdag gi 'tsho ba 'bras bur bcas/_/de ring sangs rgyas rigs su skye/_/da ni sangs rgyas rigs su 'gyur/_/bskal pa rgya mtshor 'jigs chen por/_/mnar med skye ba yang dag 'khrugs/_/nyon mongs 
[\[85a.2\]]'dam ni brgal dka' las/_/bdag ni mgon po khyed kyis bsgral/_/khyod kyi zhabs kyi bka' drin las/_/theg pa rdzogs pa lta bur bdag_/bag chags thams cad bral bas na/_/bdag la byang chub 'tshal ma mchis/_/rangs shing mig ni phye ba yis/_/zhabs la 
[\[85a.3\]]'jus nas gus par bya/_/gang dang gang zhig sdug pa'i rdzas/_/re ba med pa'i sems kyis ni/_/de dang de nyid dbul bar bya/_/bla ma'ang snying rje ldan pas ni/_/slob ma bsdu ba'i bsam pa'i phyir/_/de la phan pa'i bsam pas bzung /_/de nas phyag 'tshal mchod nas ni/_/
[\[85a.4\]]bla ma la ni yon rnams dbul/_/gser ni stong phrag brgya dang ni/_/rin chen rnam pa sna tshogs dang /_/gos ni zung 'gyur brgya nyid dang /_/glang po rta dang yul 'khor nyid/_/rna cha dang ni rkang gdub dang /_/nor bu dang ni sor gdub sogs/_/gser las byas pa'i mchod 
[\[85a.5\]]phyir thogs/_/rang gi chung ma bu mo dang /_/bran pho bran mo sring mo nyid/_/phyag 'tshal nas ni dbul bar bya/_/bdag gi dngos po thams cad kyis/_/blo dang ldan pas bla mar dbul/_/de ring tshun chad bdag bran du/_/khyod la bdag ni dbul lags zhes/_/de ltar zhu ba byas 
[\[85a.6\]]gyur pas/_/mngon par 'dod pa'i gnas thob nas/_/da ni sangs rgyas thams cad kyis/_/bdag la bka' drin legs par skyobs/_/ji ltar bla med byang chub de/_/byin gyis brlabs kyis bdag gis bsgrubs/_/bla na med pa'i byang chub gnas/_/kun mchog mchod pa 
[\[85a.7\]]bskyed par bgyi/_/sems can gnas gsum 'khor ba rnams/_/de nyid la ni gzhag par bgyi/_/dbang chog 'dis sbyin par bya zhing slob ma'i lhag par mos pa dang /_/zab pa dang rgya che ba'i rig pas lhag par mos pa'i yid kyis shes par byas nas tshig nyid kyis 
[\[85b\]]
[\[85b.1\]]dbang rin po che sbyin par bya'o/_/gang thob dbang rab mchog ni rigs kyi bdag por gzung ba rnyed par dka' zhing mtshungs pa med par gdams/_/longs spyod rdzogs pa'i zhing gi dpal dag blang bar byas pas byang chub sems dpa' chen po'i dbang bskur ba/_/bka' yi 
[\[85b.2\]]gnang ba rnyed nas 'jig rten gsum gyi dgra bo las rgyal rtsom pa'i go bgos pa yi blos/_/byang chub dag la dgod pa'i sangs rgyas 'dir ni de nyid rnal 'byor pas ni dri ma med par spyod/_/byang chub kyi sems kyis dbang gnyis pa las rab tu byed pa dang po'o//_//
[\[85b.3\]]de nas thabs dang shes rab don/_/bsgom pa yang dag rab bshad bya/_/pha rol don brtson brtson 'grus kyi/_/sgrub pa po la phan pa'i phyir/_/'khor ba'i rgya mtsho'i 'jigs pa las/_/bsgral dka' gang zhig rnam bsgoms pas/_/rnal 'byor pas ni rang don du/_/
[\[85b.4\]]mya ngan 'das par gnas mi 'gyur/_/gang gis khyad 'phags mthar thug par/_/sangs rgyas dri med ngo mtshar ra rmad/_/'grib dang 'phel las rnam par grol/_/byang chub bla med thob par 'gyur/_/phung po lnga sogs chos rnams dang /_/theg gsum shin tu spang mi 
[\[85b.5\]]bya/_/chos dbyings shin tu mnyam pa nyid/_/chu shing lta bur yongs su gzung /_/stong pa bsgom par mi bya ste/_/stong min bsgom par mi bya'o/_/stong pa mi spang rnal 'byor pas/_/stong min yongs su mi spang ngo /_/stong dang stong min gzung ba las/_/rtog pa nyung min skye 
[\[85b.6\]]bar 'gyur/_/yongs su spangs na kun rtog ste/_/de phyir de gnyis yongs su spang /_/gnyis kyis gzung ba yongs spangs pa/_/rnam grol gnas dang bral ba ste/_/nga zhes bya ba'i kun rtog 'di/_/de phyir de ni yang dag spang /_/rnam pa med cing dogs pa med/_/'dod pa med 
[\[85b.7\]]cing sdig pa bral/_/thog ma tha ma'i rtog las grol/_/nam mkha' lta bur mkhas pas bsgom/_/snying rje ldan pas sems can la/_/rgyab kyis phyogs par mi bya zhing /_/sems can yod dang yod min zhes/_/de ltar yongs su brtag mi bya/_/spros pa med pa'i rang bzhin nyid/_/
[\[86a\]]
[\[86a.1\]]shes rab ces ni rab tu grags/_/yid bzhin nor ltar ma lus pa'i/_/thams cad don byed snying rje nyid/_/dmigs med gnas su shes rab dang /_/dmigs med snying rje chen po nyid/_/blo dang lhan cig gcig gyur pa/_/nam mkhar nam mkha' ji lta 
[\[86a.2\]]ba'o/_/gang la sgom pa po yang med/_/gang yang rnam par sgom pa'ang med/_/bsgom bya nyid kyang yod min pa/_/de yi de nyid sgom par brjod/_/gang yang bya ba yod min 'dir/_/bza' bya nyid kyang yod ma yin/_/byed po bza' las rnam par grol/_/don dam rnam par 
[\[86a.3\]]bsgoms pas na/_/'di la sgrub po gang yang med/_/gang yang stong par byed pa med/_/dor ba cung zad med par brjod/_/blang ba'ang cung zad yod ma yin/_/dri za'i grong khyer lta bu dang /_/sgyu ma smig rgyu 'dra ba dang /_/'phrog pa zla ba'i grong khyer mtshungs/_/rmi lam rtse 
[\[86a.4\]]ba lta bur blta/_/sgyu ma ji bzhin thams cad du/_/blta ba nyid dang reg par bya/_/'gro ba thams cad gnas pa ni/_/gang yang rnyed par mi 'gyur te/_/sbyor ba 'dus pas bsam mi khyab/_/rmi lam sad pa lta bu ni/_/ji ltar gzhon nu'i gzugs kyis ni/_/dbang po gnyis 
[\[86a.5\]]ni 'dus pa yis/_/b+ha gar ling ga bzhag nas ni/_/sangs rgyas rjes su dran pa bsgom/_/ye shes ci zhig skye zhe na/_/thog ma dbus mtha' dri ma med/_/rang gis rig pa'i ye shes de/_/gzhan du smra bar mi nus so/_/gzugs rnams thams cad lta ba dang /_/sgra rnams nyid 
[\[86a.6\]]kyang nyan pa dang /_/smra ba dang ni rgod pa dang /_/sna tshogs ro ni za ba dang /_/las rnams thams cad byed pa ni/_/gzhan du sems ni mi 'gro bas/_/de nyid rig pa'i rnal 'byor pa'i/_/rnal 'byor rtag tu skye bar 'gyur/_/'di ni gnyis su med par brjod/_/'di ni byang chub 
[\[86a.7\]]sems mchog nyid/_/rdo rje rdo rje sems dpa' dpal/_/rdzogs pa'i sangs rgyas byang chub nyid/_/'di ni shes rab pha rol phyin/_/pha rol phyin pa kun gyi dngos/_/mnyam nyid bsam bya nyid du gsungs/_/sangs rgyas kun mchog bsgom bya nyid/_/'gro ba brtan dang 
[\[86b\]]
[\[86b.1\]]g.yo ba'i bdag_/byang chub sems dpa' mtha' yas dang /_/rdzogs sangs rgyas dang nyan thos sogs/_/de nyid las ni thams cad skyes/_/dngos dang dngos med sbyor bral ba/_/rnal 'byor pas ni de nyid bsgom/_/dngos dang dngos med rnam grol ba/_/bsgoms na myur du 
[\[86b.2\]]'grub par 'gyur/_/ma lus skyon la sdang ba dang /_/kun nas nyon mongs rgyab phyogs des/_/dpal ldan bde gshegs yon tan rnams/_/mtha' yas de las skye par 'gyur/_/kun rtog mang po'i mun pas khyab gyur pa'i/_/rab tu 'joms pas smyo zhing blo 'gyu ba/_/chags 
[\[86b.3\]]sogs dgag dka'i dri mas gos gyur pa'i/_/sems ni rdo rje can gyis 'khor bar gsungs/_/rang bzhin 'od gsal rtog las rnam par grol/_/'dod chags las sogs dri mas gos bral ba'i/_/gzung ba dang ni 'dzin med sems dpa' mchog_/de nyid mya ngan 'das pa 
[\[86b.4\]]mchog tu gsungs/_/sdug bsngal phung po du ma'i mtshan gyur pa/_/'di las gzhan du cung zad yod ma yin/_/bde ba mtha' yas 'byung ba'i rgyur gyur pa/_/de las gzhan du grol ba'ang yod ma yin/_/sdug bsngal ma lus zad par 'dod pa dang /_/rdzogs sangs 
[\[86b.5\]]rgyas kyi bde mchog thob 'dod pas/_/sems ni brtan par byas nas 'bad pas dpyad/_/de yi rang bzhin dngos po med par byed/_/ji srid rtog pa'i mun pa'i yol stug po/_/skye dgu'i yid bsgribs sdug bsngal mtha' yas la/_/ji srid de nas de ni bral yin te/_/de 
[\[86b.6\]]srid bde ba rgya chen tha dad min/_/mnyam pa nyid kyi mthar thug 'phags dgyes pa'i/_/de yi zad phyir rang gi bya ba yang /_/rgyas pa de yi yan lag 'gro ba blta/_/de ltar de kho na nyid kyi rnal 'byor pas rnal 'byor pas rnal 'byor gyi nges pa byas nas bka'i gnang ba dang /_rang gi dam tshig la 
[\[86b.7\]]gnas pas sgom par byed na lag pa'i phyag rgya dang /_sngags dang sku gzugs kyi nga rgyal bsgom pa dang /_dam tshig gi thun mong gi dngos grub sgrub par byed pa yin no zhes pas ci zhig bya/_sangs rgyas nyid kyis byin gyis brlabs pa'i mtshon pa mngon du rang gi lha'i rnal 'byor yin te 
[\[87a\]]
[\[87a.1\]]bskyed pa dang /_de mtshon pa na gnas gsum po nam mkha' lta bur 'gyur ro/_/gzhung thams cad spangs nas thob pa'i gnas kyi bsam gtan gyi rnal 'byor de la brtson pas rang rig pa tsam la spro bas nyin dang mtshan du goms par bya'o/_/
[\[87a.2\]]ri'i rtse mo dang /_zhi ba'i gnas dang /_pad+ma'i tshal dang /_rgyal po'i tshal dang /_dben pa dang /_thams cad mkhyen pa'i gnas dang /_rang gi khyim mam/_sems la mngon par 'dod pa thams cad mkhyen pas sngags pa 'di'i nang du gang dang gang gi gnas der gnas shing 
[\[87a.3\]]sngags shes pa spro ba dang ldan pa des sgom par byed de/_thabs dang shes rab ma rtogs par sangs rgyas nyid mngon du thob par mi 'gyur ro/_/de'i phyir shes rab ma dngos su yang dag par rdzogs pa'i byang chub sbyin par byed pa bzang mo spang bar mi bya ste/_phyag rgya re re dang 
[\[87a.4\]]ldan pa 'di ma gtogs par dngos grub ster bar mi 'gyur ro/_/de phyir ye shes skyed pa yi/_/phyag rgya bzhi ni sbyar bar bya/_/gti mug dam tshig phyag rgya ste/_/zhe sdang phyag rgya chen por brjod/_/phrag dog las kyi phyag rgya ste/_/'dod chags chos kyi phyag rgya bdag_/yo 
[\[87a.5\]]gis phyag rgya sna tshogs 'di/_/bskyed nas rig ma bza' bar bya/_/de la gnyis ka yang lha'i gzugs su mngon du bsams nas gti mug las zhi ba dang /_khro ba las ma rungs pa dang /_'do chags las chags pas las rnams byed do/_/de'i don du rab tu byed 
[\[87a.6\]]pa lnga po 'di rnams kyis rgyal ba rnams yin no/_/snga dro dang /_nyi ma'i mtha' dang /_nyi ma phyed dang /_/nam phyed kyi dus su yang phyag rgya'i rnal 'byor bya'o/_/mnyam par sbyor ba las gzhan du ni 'grub par mi 'gyur ro/_/bstan pa la smod pa'i 'jigs pa dang /_
[\[87a.7\]]skye bo gdug pa'i nang du gnas pa'i rnal 'byor pas rang gi sems 'ba' zhig de bsams pas sems la lhag par mos pa mngon du bya'o/_/gang zhig yang rnal 'byor pa brtson 'grus kyi 'bad pas rnal 'byor 'di bsgrub par bya'o/_/shes rab mngon du ma rnyed na byol 
[\[87b\]]
[\[87b.1\]]song dag la'ang rtag tu goms par bya'o/_/de ltar gang zhig rnal 'byor pas gal te pad+ma 'dzin pa la mngon du nyi ma re re'am/_zla ba so so'am/_lo la reg par mi byed na dam tshig nyams par 'gyur ro/_/dam tshig nyams pas rnal 'byor pa bag med 
[\[87b.2\]]pa skye bar 'gyur te/_byang chub sems dpa'i dam tshig blang bar byas na yang mi byed par sdom pa gzung bar bya ste/_de'i phyir kun gyis sdom pa dang ldan zhing de kho na la gnas pas phyag rgya'i rnal 'byor bya'o/_/gsang ba'i nye ba'i rdzas dang sngags dang rgyud 
[\[87b.3\]]kyis 'di skad yang dag par rdzogs pa'i sangs rgyas yang dag par sbyor ba'i rnal 'byor gyis rtag tu nye bar 'dug ste/_bsam gyis mi khyab pa'i gnas su gnas gsum po rtse gcig pa'i tshul gyis bsgom par bya'o/_/thabs dang shes rab kyi don bsgom pa 
[\[87b.4\]]zhes bya ba gnyis pa las rab tu byed pa gnyis pa'o//_//de nas 'khor lo thams cad kyi/_/rnam par 'phrul pa yang dag bshad/_/dpal ldan rdo rje sems sogs lha'i/_/thams cad las ni sna tshogs byed/_/gsang ba mchog gi 
[\[87b.5\]]dgyes pa na/_/thams cad bdag nyid 'di la bsgrub/_/rnam par bral dang gnas su yang /_/rang gi tshal sogs rnams su yang /_/kun las sna tshogs phyag rgya ste/_/kun las sna tshogs sdom pas ni/_/kun las sna tshogs bya ba rnams/_/ji 
[\[87b.6\]]ltar bde bar bsgrub par bya/_/bde gshegs kun gyi dkyil 'khor ni/_/stong pa nyid kyi ye shes nyid/_/khro bo'i sgrub thabs thams cad dang /_/zhi ba rnams kyi lha rnams la/_/ci zhig nga yis bshad par bya/_/bsam gyis mi khyab sangs rgyas gar/_/
[\[87b.7\]]bsgom pa lha yi rnal 'byor dang /_/sngags kyi bzlas pa'i chog rim dang /_/bris sku 'am ni sku gzugs kyang /_/sems kyis thams cad sprul pa ste/_/sems can rnams la phan 'dod phyir/_/nga yis rgyud du bsgrags pa yin/_/stong nyid gcig las rdo rje can/_/
[\[88a\]]
[\[88a.1\]]rigs ni rnam pa lnga ru gsungs/_/rdo rje snying pos gsol pa/_bskyed pa'i yig 'bru gzugs dang ni/_/phyag rgya dbyibs kyi chog rim dang /_/sngags kyi bzlas pa'i cho ga yang /_/gang gis sgrub pos 'grub 'gyur ba/_/
[\[88a.2\]]gtso bo shin tu dga' chen pos/_/bka' drin gyis ni bskyab tu gsol/_/bcom ldan 'das kyis bka' stsal pa/_/dang por byams pa bsgom par bya/_/gnyis par snying rje rnam par bsgom/_/gsum par dga' ba bsgom pa dang /_/kun gyi tha mar 
[\[88a.3\]]btang snyoms so/_/yang ni stong pa'i byang chub sems/_/gnyis pa la ni sa bon bsdu/_/gsum pa la ni gzugs brnyan rdzogs/_/bzhi pa la ni yig 'bru dgod/_/re phas nyi ma sngon du rnam bsgoms nas/_/nyi der hU~M byung sna tshogs rdo rje ste/_/rdo rje de nyid 
[\[88a.4\]]kyis ni ra ba dang /_/gur yang cho ga bzhin du bsgom par bya/_/dang por ro ni bsgom par bya/_/chos kyi dbyings kyi bdag nyid brjod/_/de steng rnal 'byor pa gnas nas/_/he ru ka nyid rnam par bsgom/_/rang gi snying gar re pha bsgom/_/de las byung ba'i nyi 
[\[88a.5\]]dkyil 'khor/_/der ni hU~M gi dbyibs nyid ni/_/thabs dang shes rab bdag nyid can/_/kha dog nag po 'jigs chen po/_/hU~M las byung ba'i rdo rje nyid/_/rdo rje lte ba'i dbus gnas par/_/yang ni hU~M gi de nyid bsgom/_/de nyid yongs su gyur bltas nas/_/
[\[88a.6\]]zhe sdang bdag nyid rnam par bsgom/_/rdo rje skye ba dpa' bo che/_/'dam skyes sngon po 'dra ba 'am/_/yang na sngo dang nyi ma ltar/_/dad pas nges par bsgom par bya/_/nam mkhar rje btsun bltas nas ni/_/rdo rje skye ba snying rje che/_/rgyan rnams thams cad 'dzin pa 
[\[88a.7\]]yi/_/lha mo brgyad kyis mchod par bya/_/dkar mo [{]ri dgas [,]ri dwags [}]mtshan pa 'dzin/_/chom rkun bdud las rgyal ba'i snod/_/ro langs ma ni chu lag ma/_/g+hasma rI ni sman 'dzin cing /_/puk+ka sI ni rdo rje lag_/de bzhin ri khrod ma ro 'dzin/_/gdol ba mo ni cang te'u rdung /_/
[\[88b\]]
[\[88b.1\]]g.yung mo sku la 'khyud pa ste/_/mchod pa'i cho ga rgyas pa yis/_/'di rnams kyis ni gtso bo mchod/_/de nas gnas las rnam grol ba'i/_/chos rnams kun gyi bdag nyid 'gyur/_/A li zla ba kA li nyi/_/sa bon nang du son rig pa/_/de nyid sems 
[\[88b.2\]]dpa' zhes byar brjod/_/mchog tu dga' ba'i rang bzhin can/_/nam mkha'i dkyil 'khor khyab pa yi/_/rang gi lus mtshungs rnam par spro/_/bsdus nas snying gar dgug pa na/_/yo gi zhe sdang bdag nyid 'gyur/_/nam mkha'i khams kyi nang 
[\[88b.3\]]son par/_/de nas nyi ma'i dkyil 'khor bsam/_/hU~M skyes sngo dang nyi ma ltar/_/rgyan rnams kun gyis rnam par brgyan/_/phyag gnyis pa la zhal gcig pa/_/spyan gsum skra ni gyen du ser/_/sdang mig brgyad gnyis lo yi dbyibs/_/'jigs byed mnan 
[\[88b.4\]]cing g.yon pa na/_/rdo rje kha T+wAM ga nyid dang /_/thod pa yang ni g.yon pa na/_/g.yas na rdo rje nag po nyid/_/hU~M ni 'don par byed pa'i bdag_/lha mo brgyad kyis bskor nas ni/_/dur khrod du ni mgon po rol/_/de ltar rnal 'byor pas ni bsgom/_/rnal 'byor 
[\[88b.5\]]bdud rtsi sdom pa kun/_/de nyid bcom ldan rnal 'byor te/_/rdo rje sems dpa' de bzhin gshegs/_/khro bo'i gzugs ni 'dzin gyur pa/_/phyag bzhi yis ni rnam par brgyan/_/bdud bzhi rnam par dag pa ni/_/dga' ba bzhi yi rang bzhin no/_/sngar gsungs 
[\[88b.6\]]dkyil 'khor 'khor lor gnas/_/hU~M gi sa bon las byung ba'i/_/g.yon na thod pa lha dang ni/_/lha min khrag gis bkang ba dang /_/g.yas na rdo rje me lta bus/_/'jigs pa yang ni 'jigs par mdzad/_/gzhan pa yi ni phyag dag gis/_/lus 
[\[88b.7\]]la yang dag 'khyud pa nyid/_/shes rab rdo rje phag mo ni/_/bcom ldan 'das kyi gzugs brnyan bsgom/_/dang por stong pa bsgom bya zhing /_/gnyis pa la ni cha bral nyid/_/zla ba'i dkyil 'khor dbus gnas par/_/hU~M ni der ni bsgom par bya/_/
[\[89a\]]
[\[89a.1\]]de bzhin zhal gsum phyag drug par/_/lha yi gzugs su bsgom par bya/_/dang po'i zhal ni dkar min zhing /_/g.yas pa dkar zhing zhi ba nyid/_/g.yon pa dmar po lta bu ste/_/spyan gsum bzang po'i gzugs can nyid/_/
[\[89a.2\]]rgyan rnams kun gyis yang dag gang /_/thod pa'i gdan la yang dag gnas/_/bshang gci khu ba khrag rnams kyi/_/thod pa phyag gis bzung ba dang /_/gzhu dang mda' ni 'dzin pa nyid/_/de bzhin rdo rje dril bu nyid/_/dang po rdo rje 'bar ba nyid/_/gsum par de 
[\[89a.3\]]bzhin rtse gsum pa/_/dpal ldan shes rab 'khyud pa dang /_/ral pa'i cod pan brgyan pa ste/_/sprin gyi 'od 'bar du ma ni/_/sangs rgyas dam tshig spro bar bya/_/b+ha ga'i dbus su sgrub pa pos/_/der ni bdag nyid bsgom par bya/_/lha mo lhan cig ldan par ni/_/de 
[\[89a.4\]]nas phyag rgya bsgom par bya/_/thod pa'i stan la gnas par ni/_/'dab mar lha mo bri bar bya/_/sna tshogs gzugs ma yid 'ong ma/_/zhal gcig ma la phyag bzhi ma/_/dang por rig ma bri bar bya/_/gzhu dang mda' ni 'dzin ma mdzes/_/thod pa khu bas gang ba dang /_/
[\[89a.5\]]lcags kyu lag pas 'dzin pa mo'o/_/gnyis pa rtse gsum lag pa dang /_/khrag gis gang ba'i thod pa dang /_/rdo rje de bzhin zhags pa nyid/_/gsum pa lag par ral gri dang /_/thod pa chu yis gang ba dang /_/de bzhin rdo rje dril bu nyid/_/bzhi pa kha T+wAM ga lag 
[\[89a.6\]]ma/_/g.yon pa'i lag pas thod pa nyid/_/mu suN+DI dang ba dan gsum/_/lnga pa zhags pa'i lag pa dang /_/thod pa lag pas bzung ba dang /_/de bzhin ut+pal cang te'u nyid/_/drug pa'i lag pas pad+ma dang /_/thod pa tshil gyis gang ba dang /_/de bzhin me 
[\[89a.7\]]long dgra sta nyid/_/bdun pa 'phang mdung lag pa dang /_/dung dang 'khor lo'i mtshon cha 'dzin/_/thod pa khrag gis gang bar ni/_/khru gang tsam du yang dag bri/_/brgyad pa bum pa'i lag pa dang /_/de bzhin rdo rje dril bu nyid/_/thod pa skyes pa'i pags pa yis/_/
[\[89b\]]
[\[89b.1\]]bkab pa rdzas kyis gang ba ni/_/ze 'brur bde ba chen po dang /_/'dab mar lha mo bri bar bya/_/rol mo rnam pa sna tshogs rnams/_/gsang ba'i dkyil 'khor bri bar bya/_/lha mo rdo rje lcags kyu dang /_/rdo rje zhags pa lcags sgrog dang /_/de bzhin rdo rje dril bu 
[\[89b.2\]]nyid/_/sgo yi skyong ba yang dag khri/_/b+ha ga'i dbus su bsgom bya zhing /_/phyis ni bzlas pa yang dag brtsams/_/hU~M ni rdo rje sems dpa' yi/_/oM ni dbyangs kyi dbye ba nyid/_/A ni ngag dang yang dag ldan/_/shel ni dag pa lta bu nyid/_/hrIHni de la 
[\[89b.3\]]yang dag sbyar/_/de bzhin du yang swA hA nyid/_/sngags kyis bzlas par yang dag gsungs/_/bsam gtan yi ge gcig po nyid/_/lha mo rnams kyi hrIHnyid ni/_/'dab ma rnams la de nas dgod/_/mchod pa bzhi yi rang bzhin gyis/_/sa bon bzhi 
[\[89b.4\]]dang yang dag ldan/_/sgo yi skyong ba thams cad du/_/dang po dbyangs yig la sogs ldan/_/b+ha ga nyid du sgrub pa pos/_/de nas rdo rje gzhug par bya/_/hrIHyi rnam pa nyid dang yang /_/de la hU~M ni brjod par bya/_/zla mtshan dus su khrag bcas pa'i/_/
[\[89b.5\]]khu ba kha yis bza' bar bya/_/bdag nyid dang ni b+ha ga la/_/me tog dri yis mchod par bya/_/gal te sgrub po grub 'dod na/_/de nyid la ni bzlas par bya/_/rdo rje drag mo de bzhin gcig_/de bzhin rdo rje gzugs brnyan gnyis/_/gsum pa rdo rje 'dod chags 
[\[89b.6\]]ma/_/bzhi pa rdo rje zhi ba ma/_/lnga pa rdo rje gnod sbyin ma/_/drug pa rdo rje mkha' 'gro ma/_/bdun pa sgra yi rdo rje ma/_/de bzhin brgyad pa rdo rje sa/_/gnyis pa las rab tu byed pa gsum pa'o//_//'khor lo sgrub pa'i khyad par gyi/_/rim pa ji bzhin rdo rje nyon/_/
[\[89b.7\]]zhi dang rgyas dang dbang dang ni/_/srung dang de bzhin mngon spyod nyid/_/re'u mig dgu sogs 'khor lo yi/_/phyi rol mu khyud nyid du bya/_/'khor lo las kyi kha dog sogs/_/mkhas pas rnam par bsgom par bya/_/o~M tA re tut+tA re tu re swA hA/_/'di yis sa bon 
[\[90a\]]
[\[90a.1\]]thams cad kyis/_/phyag 'tshal sreg blugs tha ma ni/_/dbus su ming ni sbyar bar bya/_/srung ba'i tshig kyang rnam par bya/_/mnyam nyid ye shes stong pas ni/_/bdag nyid kyi ni gzugs su bya/_/mnyam nyid kun rig gnas su ni/_/
[\[90a.2\]]srung ba'i 'khor lo sbyar bya ba/_/srung ba ye shes can gyis bsgom/_/'jigs pa thams cad ring du byed/_/sems can dngos po med na ni/_/rnal 'byor dngos po bsgom par bya/_/zla ba'i dkyil 'khor dbus gnas par/_/pad+ma'i gdan ni bsam par 
[\[90a.3\]]bya/_/dngos grub thams cad rab ster mar/_/bdag gi lus ni bsgom par bya/_/o~M tA re swA hA/_/mgo bo la'o/_/o~M tA re swA hA/_mig dag la'o/_/o~M tA re swA hA/_sna dag la'o/_/o~M tu swA hA/_rna ba dag la'o/_/o~M re swA hA/_lce la'o/_/o~M tA ri ni swA hA/_snying gar ro/_/
[\[90a.4\]]yan lag drug ni rnam par gzung /_/'phags ma sgrol ma bsam par bya/_/phyag gnyis sems dpa'i skyil mo krung /_/rgyan rnams kun gyis rnam par brgyan/_/kun la skyabs sbyin lag pa dang /_/g.yon pa ut+pal lta bu mchog_/sngags kyi rgyal pos bskul 
[\[90a.5\]]ba yis/_/lha rnams thams cad bsgrub par bya/_/oM ku ru kul+le hrIHswA hA/_/las thams cad pa'i sngags so/_/dgra dang rgyal pos bcings pa dang /_/'gro ba'i shin tu 'jigs pa'i dug_/yan lag rims ni sna tshogs dang /_/dug sogs dus min 'chi 
[\[90a.6\]]ba yi/_/'jigs pa'i gnas ni gang gang la/_/de dang de la rab sbyar bya/_/shes rab chub pa blo ldan par/_/srung ba bris nas gzung bar bya/_/srung ba bzang po 'di nyid ni/_/'jigs pa thams cad du ni spangs/_/srung ba 'di ni thams cad las/_/
[\[90a.7\]]rnal 'byor de nyid gong na med/_/'bar ba'i 'od zer lta bu yi/_/nyi ma'i dkyil 'khor bsams nas ni/_/de yi dbus su hrIHnyid ni/_/kha dog dmar po lta bu'i 'od/_/de nas bdag nyid bsgom par bya/_/zhal gcig ma la phyag bzhi ma/_/mda' dang 
[\[90b\]]
[\[90b.1\]]gzhu yi lag pa ma/_/ut+pa la dang lcags kyu 'dzin/_/'di ni bsgoms pa tsam gyis ni/_/'jig rten gsum po dbang du byed/_/'bum phrag gcig gis rgyal po rnams/_/khri yis 'jig rten phal pa nyid/_/bye bas phyugs dang gnod sbyin sogs/_/
[\[90b.2\]]'bum phrag bdun gyis lha ma yin/_/'bum phrag gnyis kyis lha rnams nyid/_/brgya phrag gcig gis sngags pa nyid/_/'khor lo 'dab ma brgyad pa 'di/_/kha dog dkar po shin tu mdzes/_/mnyam nyid gzugs su bsams nas ni/_/khams 
[\[90b.3\]]gsum gyi ni rang bzhin gyis/_/sngar gsungs mtshan nyid yang dag ldan/_/gong du gsungs pas bsgrub par bya/_/shes rab 'bar ba'i las rnams ni/_/'di yi 'khor lo bsgom par bya/_/o~M pradz+nye ma hA pradz+nye hU~M swA hA/_/dngos po'i ngo bos bsgom 
[\[90b.4\]]par bya/_/'od zer 'bar ba du ma yi/_/zla ba'i dkyil 'khor dbus gnas par/_/shes rab bdag nyid rnam par sprul/_/phyag gnyis sems dpa'i skyil mo krung /_/rgyan rnams kun gyis rnam par brgyan/_/kha dog dkar po 'od gsal ma/_/shes 
[\[90b.5\]]rab bdag nyid gzung bar bya/_/'di yi sa bon bzlas nas ni/_/shes rab 'dab ma lta bur 'phel/_/gu ba'am blo ni dman pa yi/_/shes rab 'phel ba'i rnal 'byor ro/_/zla ba'i dkyil 'khor dbus gnas par/_/yi ge de la dgod par bya/_/thod pa'i 
[\[90b.6\]]gdan gyi dbus gnas par/_/zhal gcig pa la phyag bzhi pa/_/zhi ba'i 'khor lo dril bu 'dzin/_/thod pa dang ni zhags pa nyid/_/de bzhin 'bar ba'i phreng 'khrugs par/_/kun tu rnam par spro bar bya/_/'dir ni rnal 'byor rim pas ni/_/rin chen 'byung gnas 
[\[90b.7\]]bsgom par bya/_/btso ma gser gyi mdog lta bu/_/sku mdog ser po gzi brjid che/_/thod pa'i gdan gyi dbus bzhugs pa/_/zhal gcig pa la phyag bzhi pa/_/dpa' bo rin chen lcags kyu 'dzin/_/thod pa de bzhin zhags pa nyid/_/'dir ni rnal 'byor rim 
[\[91a\]]
[\[91a.1\]]pas ni/_/pad+ma rdo rje 'chang ba bsgom/_/zhal gcig pa la phyag bzhi pa/_/pad+ma rA ga lta bu'i 'od/_/dpa' bo mda' dang gzhu 'dzin cing /_/thod pa'i gdan la yang dag bzhugs/_/pad+ma zhags pa 'dzin pa nyid/_/rgyan rnams 
[\[91a.2\]]kun gyis rnam par brgyan/_/'dis ni rim pa'i rnal 'byor gyis/_/don yod phyag na ral gri 'dzin/_/thod pa'i gdan gyi dbus bzhugs par/_/zhal gcig pa la phyag bzhi pa/_/thod pa rdo rje dril bu dang /_/lcags kyu dag ni g.yas pas 'phyar/_/bai DUr+ya ltar 
[\[91a.3\]]ljang gu ste/_/rgyan rnams kun gyis rnam par brgyan/_/nam mkha'i khams kyi dbus son pa/_/zla ba'i dkyil 'khor bsam par bya/_/de yi nang son sa bon ni/_/bru~M las spyan gyi dbyibs su ni/_/thod pa'i gdan gyi dbus gnas par/_/phyag ni brgyad kyis rnam 
[\[91a.4\]]par brgyan/_/'khor lo'i lag pa mda' dang gzhu/_/de bzhin rdo rje dril bu nyid/_/zhags pa ral gri thod pa nyid/_/spyan gsum pa la zhal gcig ma/_/rgyan rnams kun gyis yang dag gang /_/do shal dang ni rkang gdub brgyan/_/kha dog dkar mo shin tu mdzes/_/
[\[91a.5\]]de bzhin thod pa'i dbu rgyan nyid/_/nam mkha'i khams kyi dbus son pa/_/zla ba'i dkyil 'khor yongs gang ba/_/de yi nang son bsam par bya/_/hU~M las mA ma kI yi dbyibs/_/thod pa'i gdan gyi dbus gnas par/_/kha dog sngon mo 'bar chen mo/_/spyan gsum 
[\[91a.6\]]ma la zhal gcig ma/_/thod pa'i phreng bas rnam par brgyan/_/mda' dang gzhu ni 'dzin pa nyid/_/lcags kyu dang ni ral gri nyid/_/zhags pa rdo rje de bzhin du/_/dril bu dang ni thod pa'o/_/'khor lo rin chen pad+ma dang /_/kha T+wAM ga dang bcu gnyis ni/_/gsang ba'i 
[\[91a.7\]]dkyil 'khor bri bar bya/_/rgyan rnams kun gyis rnam par brgyan/_/b+ha ga'i dbus su yongs gang ba'i/_/zla ba'i dkyil 'khor bsgom par bya/_/der ni hrIHni bsam bya zhing /_/gos dkar zhes bya rnam par bsgom/_/thod pa'i gdan gyi dbus gnas par/_/kha dog 
[\[91b\]]
[\[91b.1\]]dmar mo 'bar chen mo/_/rgyan rnams kun gyis yongs gang ba/_/phyag brgyad kyis ni rnam par brgyan/_/gzhu dang mda' ni 'dzin pa dang /_/pad+ma'i lag par ral gri dang /_/thod pa rdo rje dril bu dang /_/zhags pa de bzhin rin chen nyid/_/do shal dang ni rkang gdub 
[\[91b.2\]]sgra/_/rgyan rnams kun gyis rnam par brgyan/_/rnal 'byor pas ni 'di bsgoms na/_/myur du sangs rgyas thob par 'gyur/_/nam mkha'i dbus su yongs gang ba'i/_/zla ba'i dkyil 'khor bsgom par bya/_/de yi nang song tA~M nyid ni/_/sgrol ma'i dbyibs su 
[\[91b.3\]]bsam par bya/_/thod pa'i gdan gyi dbus gnas par/_/phyag ni brgyad kyis rnam par brgyan/_/ral gri phyag na chags bcas ma/_/ut+pal de bzhin lcags kyu dang /_/thod pa khrag gis gang ba dang /_/zhags pa de bzhin 'khor lo dang /_/gzhu dang mda' 
[\[91b.4\]]ni 'dzin pa nyid/_/zhal gcig ma ni yang dag bri/_/kha dog ljang gu spyan gsum ma/_/rgyan rnams kun gyis rnam par brgyan/_/de ltar rnal 'byor pas bsgoms pas/_/rdo rje sems dpa' mnyam par 'gyur/_/rgyud thams cad kyi gleng gzhi'i gsang ba dpal 
[\[91b.5\]]yang dag par sbyor ba las byung ba las brtag pa'i rgyal po gnyis pa'o//_//he ru ka dang bdag med ma'i/_/skyed pa'i sgrub dang de nyid nyon/_/gang gis gdug pa drag po yis/_/sems can 'dul bar 'gyur ba yi/_/mkha' 'gro mkha' 'gro mas mdzad pa'i/_/
[\[91b.6\]]de dag thams cad khyod la bshad/_/rdo rje sems dpar gyur nas kyang /_/rdo rje can nyid rdo rjer dbab/_/'bar ba'i phreng 'khrugs drag po ni/_/kun tu rnam par spro bar bya/_/zla ba'i dkyil 'khor dbus gnas par/_/sa bon phreng ba de nas dgod/_/de nas rdo rje chags 
[\[91b.7\]]chen las/_/rig mar bcas pa khu bar gyur/_/sna tshogs glu yi mchod pa las/_/de nas rig mas bskul bar bya/_/rje btsun snying rje'i yid bzhengs shig_/puk+ka sI ni bdag la skyobs/_/stong pa'i rang bzhin nyid spongs la/_/bdag la bde chen sbyor bzhed 
[\[92a\]]
[\[92a.1\]]mdzod/_/khyod med na ni bdag 'gum pas/_/kye yi rdo rje khyod bzhengs shig_/stong pa'i rang bzhin nyid spongs la/_/ri khrod ma 'bras grub par mdzod/_/dga' gtso 'jig rten mgron gnyer ba/_/stong pa nyid la bzhugs sam ci/_/
[\[92a.2\]]khyod med phyogs ni mi 'tshal bas/_/gdol pa mo bdag zhu ba bgyid/_/bdag gis khyod kyi thugs 'tshal gyis/_/mig 'phrul mnga' ba khyod bzhengs shig_/g.yung mo bdag yid dran nyams pas/_/snying rje rgyun chad ma mdzad cig_/aM dang hAM las rdo rje che/_/
[\[92a.3\]]khu ba'i gzugs las bzhengs nas ni/_/zhabs rnams sa la rdegs pa dang /_/lha dang lha min sdigs par mdzad/_/ga~M ca~M ba~M g+ha~M pa~M sha~M la~M Da~M/_/'di yis sa bon dbyung bar bya/_/bdag po dga' ma'i sa bon la/_/o~M hU~M sngon po 'bar gtsigs pas/_/ma mo'i 
[\[92a.4\]]'khor lo grong nyams dgar/_/gtso bo 'di ltar bsgom par bya/_/zhal brgyad pa la zhabs bzhi pa/_/phyag ni bcu drug dag gis brgyan/_/bdud bzhi mnyam par mnan pa nyid/_/'jigs pa yang ni 'jigs pa po/_/sgeg cing dpa' bo mi sdug pa/_/
[\[92a.5\]]rgod cing drag shul 'jigs su rung /_/snying rje rngam dang zhi ba yi/_/gar dgu'i ro dang ldan pa nyid/_/mgo yi phreng bas do shal mdzad/_/nyi mar bzhugs shing rol mor bcas/_/kha dog nag po 'jigs pa po/_/sna tshogs rdo rje spyi bor 'dzin/_/nyid kyi zhal 
[\[92a.6\]]nas hU~M spro zhing /_/thal bas sku la byugs pa nyid/_/bdag med lhan cig mnyam sbyor zhing /_/dga' ba gnyis gnyis snyoms 'jug pas/_/dba' rlabs med pa'i rang bzhin can/_/rtsa ba'i zhal ni bzhad cing nag_/g.yas pa'i zhal ni kun da mtshungs/_/g.yon 
[\[92a.7\]]pa dmar zhing cher 'jigs pa/_/steng ma'i zhal ni rnam par gtsigs/_/spyan ni nyi shu rtsa bzhi che/_/lhag ma'i zhal ni bung ba mtshungs/_/rdo rje ral gri 'dzin pa dang /_/mda' dang de bzhin 'khor lo nyid/_/de bzhin gshor dang dbyig pa dang /_/rtse gsum pa dang 
[\[92b\]]
[\[92b.1\]]lcags kyu nyid/_/g.yon par dril bu pad+mar bcas/_/gzhu dang kha T+wAM ga 'phyar zhing /_/thod pa dang ni rin chen nyid/_/sdigs mdzub zhags pa de bzhin no/_/sangs rgyas sprin gyi 'od zer ldan/_/kun tu rnam par spro bar bya/_/de ltar cho ga sna tshogs kyis/_/dkar 
[\[92b.2\]]mo la sogs de nas dgod/_/dkar mo kha dog dkar mo ste/_/gzhu dang mda' ni 'gengs pa mchog_/thod pa khrag gis bkang ba dang /_/de bzhin rdo rje gri gug nyid/_/chom rkun ma ni kha dog dmar/_/'khor lo lcags kyu 'dzin mar brjod/_/thod pa dang ni 
[\[92b.3\]]cang te'u nyid/_/gsal ba'i gzugs can dgod par bya/_/rmongs byed ma ni sku mdog nag_/de bzhin thod pa dang ni gshor/_/sa la zlog pa nyid dang ni/_/g.yas pa rtse gsum 'phyar ba'o/_/ro langs ma ni dkar ser mtshungs/_/phyag dag na ni chang dang chu/_/
[\[92b.4\]]ral gri dang ni thod pa nyid/_/mdzes ma'i gzugs can bsgom par bya/_/puk+ka sI ni kha dog ser/_/dpag bsam shing gi lcug ma dang /_/sha yis gang ba'i thod pa dang /_/rin chen dang ni mchog sbyin nyid/_/gdol pa mo ni sngo mdog mtshungs/_/de bzhin rlung 
[\[92b.5\]]gi gos 'dzin ma/_/gzhan bdag gis thod pa dang /_/de bzhin pad+ma dkar po nyid/_/g.yung mo sngo dang dkar ba'i mdog_/rdo rje dang ni lcags kyu 'dzin/_/g.yon pas thod pa 'dzin pa ste/_/gzhan pas rlung gi gos 'dzin ma/_/g+hasma rI ni ljang ser mtshungs/_/
[\[92b.6\]]rdo rje me thab dgra sta'i lag_/thod pa tshil bus yongs gang ba/_/g.yas pa mi 'jigs sbyin byed ma/_/ri khrod ma ni dkar mdog mtshungs/_/kha T+wAM ga dang thod pa'i lag_/rdo rje de bzhin zhags pa nyid/_/sna tshogs gzugs can bsgom par bya/_/ro hi ta 
[\[92b.7\]]dang phag nyid dang /_/rus sbal de bzhin lto 'phye nyid/_/seng ge de bzhin stag nyid dang /_/wa dang dge slong nyid rnams ni/_/de ltar dkar mo la sogs pa'i/_/thod pa brgyad du cho ga bzhin/_/rgyan rnams kun gyis rnam par brgyan/_/sgeg pa la 
[\[93a\]]
[\[93a.1\]]sogs ro dang ldan/_/rta yi gzugs dang phag gi gdong /_/khyi gdong de bzhin seng ge ma/_/zhal bzhi ma la phyag bzhi ma/_/sbrul gyi rgyan gyis rnam par brgyan/_/gling bu dang ni pi wang dang /_/mu kun+da dang rdza rnga ste/_/
[\[93a.2\]]phyag gnyis ma la zhal gcig ma/_/rgyan rnams kun gyis rnam par brgyan/_/nag mo dkar ser lta bu dang /_/de bzhin steng du rta gdong ljang /_/ser mo nag mo dkar mtshungs dang /_/de bzhin steng du phag gdong dmar/_/dmar zhing nag dang 
[\[93a.3\]]dkar mtshungs shing /_/de bzhin steng du khyi gdong sar/_/ljang dang nag dang dkar ba'i gdong /_/steng du 'bar ba'i seng ge gdong /_/thams cad skra ni steng du 'bar/_/g.yon brkyang ba yis ro mnan cing /_/spyan gsum khro zhing sgeg pa dang /_/
[\[93a.4\]]rgod pa'i bzhin ni bsgom par bya/_/he ru ka bskyed pa gsum pa las rab tu byed pa dang po'o//_//ye shes mkha' 'gro'i sgrub thabs ni/_/rdo rje gtso bo rgyal po nyon/_/gnyis med ye shes chos ldan pa'i/_/gnyis kyi dngos po 
[\[93a.5\]]spangs pa yis/_/rnal 'byor kun sogs dang por ni/_/dag pa gsum ni gdon par bya/_/swa b+ha ba shud d+hAH/_sarba d+harmA swa b+ha ba shud d+ho\u0f85 haM/_/badzra shud d+hAH/_/sarba d+harmA badzra shud d+ho\u0f85haM/_/yo ga shud d+hAH/_sarba d+harmA yo ga shud d+ho\u0f85haM/_/de ltar byas 
[\[93a.6\]]nas rnal 'byor pas/_/yang ni bsam gtan de nyid bya/_/yid dang rjes mthun gnas rnams su/_/de nas bsam gtan brtsam par bya/_/bla re yang ni bre ba nyid/_/sna tshogs gos ni 'phyang ba dang /_/'phan dang rgyal mtshan bsgreng ba dang /_/phyogs 
[\[93a.7\]]bcu'i gnas ni thams cad du/_/dri zhim me tog sna tshogs dang /_/de bzhin dri yi dkyil 'khor du/_/skad cig gcig pa'i rnal 'byor gyis/_/bdag gi lus ni bsam par bya/_/blo gros ldan pas sngar mchod nas/_/ye shes mkha' 'gro 
[\[93b\]]
[\[93b.1\]]ma ni gzung /_/de ltar cho ga sna tshogs ni/_/nges par bsgom pa nyid du bya/_/ye shes rgya mtsho ri bo'i mgor/_/phyogs sogs kha dog bzhi ni bsam/_/de bzhin gser gyi rgyan byung dang /_/rin chen bdun gyis rnam par spras/_/g.yer 
[\[93b.2\]]ka 'bar ba'i phreng ba ni/_/'dod pas kun tu rgyas par ni/_/gnas ni lnga ru seng ge yi/_/gdan ni bsgom pa nyid du bya/_/nyi ma'i dkyil 'khor bsams nas ni/_/gdugs ni dkar pos rnam par spras/_/bdag gis dbugs kyis phyung 
[\[93b.3\]]nas ni/_/dbus su ye shes mkha' 'gro ma/_/zhal gsum pa la phyag drug nyid/_/sems dpa'i skyil mo krung gis gnas/_/ma bcings skra yis mdzes pa dang /_/sangs rgyas lnga yis rnam par brgyan/_/kha dog sngon mo 'jigs chen mo/_/sbrul 
[\[93b.4\]]gyi rgyan gyis rnam par brgyan/_/rgod dang khro ba sgeg pa dang /_/spyan gsum gsal ba'i gzugs can ma/_/sgra cher rgod dang gtsigs pa mo/_/gos ni dmar pos shin tu mdzes/_/steng du kha T+wAM ga nyid dang /_/gnyis pa la ni dgra sta nyid/_/gsum 
[\[93b.5\]]pa la ni rdo rje nyid/_/g.yon na de bzhin dril bu'i sgra/_/gnyis pa la ni lhung bzed nyid/_/gsum par de bzhin ral gri 'dzin/_/'od zer 'bar ba du ma dang /_/dbus su mkhas pas bsgom par bya/_/ye shes mkha' 'gro'i mdun du ni/_/bdag 
[\[93b.6\]]gis dbugs kyis phyung nas ni/_/kha dog dkar mo shin tu mdzes/_/ma bcings pa yi skra yis brgyan/_/sbrul gyi rgyan gyis brgyan pa dang /_/sgeg pa'i ro dang ldan pa dang /_/shin tu mdzes pa'i gos kyis brgyan/_/phyag gnyis kyis ni rnam par spras/_/
[\[93b.7\]]rnal 'byor lhung bzed kha T+wAM ga/_/rdo rje mkha' 'gro ma bsgom bya/_/ye shes byang gi cha la ni/_/bdag gis dbugs las phyung nas ni/_/phyag gnyis sems dpa'i skyil mo krung /_/btso ma gser gyi mdog lta bu/_/rnal 'byor lhung bzed kha T+wAM 
[\[94a\]]
[\[94a.1\]]ga/_/ma bcings skra yis rnam par brgyan/_/yan lag sbrul gyis brgyan dang ni/_/shin tu mdzes pa'i gos kyis brgyan/_/'jigs pa'i mkha' 'gro zhes bya bsgom/_/ye shes nub kyi cha la ni/_/yang ni ro langs ma phyung nas/_/
[\[94a.2\]]phyag gnyis sems dpa'i skyil mo krung /_/kha dog sngon mo shin tu mdzes/_/rnal 'byor lhung bzed kha T+wAM ga_/ma bcings pa yi skra yis brgyan/_/lus la sbrul gyis brgyan pa dang /_/shin tu mdzes pa'i gos kyis brgyan/_/ye shes lho yi cha la ni/_/gdol pa mo 
[\[94a.3\]]ni dmar mo ltar/_/rnal 'byor lhung bzed kha T+wAM ga_/ma bcings pa yi skra yis brgyan/_/phyag gnyis ma la zhal gcig ma/_/sna tshogs rgyan gyis rnam par brgyan/_/yongs gang gzugs dang gzi brjid ldan/_/'di ni rnal 'byor pa yis bsgom/_/dbang 
[\[94a.4\]]ldan lha mo seng ge ma/_/gdong ni seng ger bsam par bya/_/dkar dang ser ba lta bur ni/_/klu dbang stan la g.yas brkyang gnas/_/rdo rje lcags kyu sdigs mdzub zhags/_/shin tu mdzes pa'i gos kyis brgyan/_/'od zer 'bar ba du mas ni/_/lus ni 
[\[94a.5\]]'bar bar bsgom par bya/_/mer ni stag mo zhes bya ba/_/rin chen bdun po mchog gi gdan/_/phyag gnyis sngo dang dkar ba mtshungs/_/gos dang rgyan gyis brgyan pa dang /_/'bar ba'i rdo rje lcags kyu dang /_/de bzhin sdigs mdzub zhags pa nyid/_/
[\[94a.6\]]'od zer 'bar ba du mas ni/_/lus ni 'bar bar bsgom par bya/_/bden bral lha mo wa gdong ma/_/sgra cher rgod dang 'jigs pa mo/_/ma he'i gdan dang yang dag ldan/_/dmar zhing nag pa'i kha dog ma/_/lus la shin tu mdzes gos dang /_/phyag gnyis 
[\[94a.7\]]kyis ni rnam par spras/_/lcags kyu zhags pa sdigs mdzub ma/_/sbrul gyi rgyan gyis brgyan pa'o/_/rlung du lha mo 'ug pa ma/_/ser dang dmar ba'i kha dog ma/_/klu yi gdan la gnas pa dang /_/de nyid rgyan ni rab tu brtag_/phyag gnyis sems dpa'i 
[\[94b\]]
[\[94b.1\]]skyil krung gnas/_/lcags kyu zhags pa sdigs mdzub ma/_/'od zer 'bar ba du ma yis/_/thams cad kyi ni thams cad 'bar/_/mkha' 'gro ma brgyad dbus su ste/_/phyi rol du ni bzhi po rnams/_/de ltar dgod pa'i rim bltas nas/_/phyi nas 
[\[94b.2\]]gnas ni rab tu brtag_/shar du mkha' 'gro rgyal dbang mo/_/phyag gnyis dang ni mdog dkar mo/_/[{]yi dgas [,]yi dwags [}]gdan la gnas pa dang /_/sbrul gyi rgyan gyis brgyan pa dang /_/skra ni grol zhing drag mo dang /_/me ni 'bar ba'i 'od lta bu/_/khar ni lag pa 
[\[94b.3\]]bcug nas ni/_/sgra cher rgod dang de bzhin 'bar/_/byang du mar me rgyal mo dbang /_/kha dog gser mdog drag shul ma/_/'jigs pa'i gzugs can gtsigs pa can/_/shin tu mdzes pa'i gos kyis brgyan/_/rab tu song ba'i stan la gnas/_/'bar 
[\[94b.4\]]ba'i me ni lta bu'i 'od/_/thal mo gnyis kyis lag pa ni/_/mgo bo'i steng du mar me bzhin/_/nub tu lha mo 'jib byed ma/_/kha dog dmar mo 'jigs pa mo/_/rab tu song ba'i stan la gnas/_/shin tu mdzes pa'i gos kyis brgyan/_/khrag gi srad bu 
[\[94b.5\]]lag pa yi/_/snyim par khrag ni 'thung bar byed/_/me ni 'bar ba'i 'od drag mo/_/lha mo gtso mo 'jib byed ma/_/lho ru g.yo ldan ma zhes pa/_/kha dog nag po'i 'od lta bu/_/rab tu song ba'i stan la gnas/_/ma bcings pa yi skra yis brgyan/_/
[\[94b.6\]]gos ni dmar po shin tu mdzes/_/sbrul gyi rgyan gyis brgyan pa dang /_/sdigs mdzub dang ni gtun shing lag_/thams cad sems ni rmongs par byed/_/'bar ba'i me yi 'od drag mo/_/thams cad rig pas thams cad bsgom/_/'di rnams 
[\[94b.7\]]gzugs sogs mdun du ni/_/dam tshig de bzhin bstan par bya/_/rlung dang me yis bdun pa'i don/_/rdo rje'i sa bon gyis ni bskul/_/thig le sgras ni mnan pas ni/_/rgyun gyi char ni zhes byar gsungs/_/gsum pa las rab tu byed pa gnyis pa'o//_//
[\[95a\]]
[\[95a.1\]]de nas bdag med sgrub pa ni/_/ci gsungs mdo ru bsdus nas bshad/_/nam mkha'i khams kyi dbus son par/_/nyi ma'i dkyil 'khor bsam par bya/_/'khor lo sngon du ci rigs par/_/lha rnams ji ltar 'byung ba nyid/_/
[\[95a.2\]]'khor lo sa dang chu ni sngon/_/[{]go rims [,]go rim [}]bzhin du byin za dang /_/lha rnams kyi ni rlung chen dang /_/ji ltar sgom pa po 'byung ba'i/_/chos 'byung las skyes 'khor lo ni/_/'phar ma gnyis dag skyon med pa/_/ze 'bru las ni gcig yin te/_/rdo rje can 
[\[95a.3\]]gyi sku gsum mchog_/[{]bcwa [,]bco [}]lnga'i gdan dang ldan pa yis/_/ro ni nges par bsam par bya/_/de yi steng du zla ba yin/_/zla ba'i steng du sa bon nyid/_/phyi nas bdud las rgyal bas mnan/_/gnyis 'dus pa las bde chen po/_/A li zla ba'i 
[\[95a.4\]]gzugs kyis gnas/_/kA li'i gzugs kyis snang byed do/_/zla ba nyi ma gnyis 'dus pas/_/dkar mo la sogs rab tu grags/_/zla ba me long ye shes ldan/_/de bzhin mnyam nyid ye shes nyid/_/rang lha'i sa bon phyag mtshan ni/_/so 
[\[95a.5\]]sor rtog par brjod par bya/_/thams cad gcig gyur nan tan nyid/_/gzugs brnyan rdzogs par dag pa'o/_/mkhas pas cho ga gsungs pa ni/_/rnam pa lnga po bsgom par bya/_/A li kA li mnyam sbyor ba/_/rdo rje sems dpa' nyid kyi gdan/_/
[\[95a.6\]]yi ge las byung gong bu la/_/hUM phaT rnam pa 'dod mi bya/_/sems pa'i gzugs brnyan las byung ba/_/dkyil 'khor bdag po bsgom par bya/_/phyag mtshan zhal sogs gong ma bzhin/_/zla ba chu shel nor bu'i 'od/_/thabs dang shes rab rang 
[\[95a.7\]]bzhin las/_/de ltar thams cad rdzogs pa nyid/_/A li shes rab kA li thabs/_/zla ba nyi ma'i rab dbye ba/_/gang phyir dkar mo la sogs pa/_/kha dog dbye ba so so yin/_/de phyir kun tu rab 'bad pas/_/dkyil 'khor pa yang rab tu brtag_/
[\[95b\]]
[\[95b.1\]]rnal 'byor ma lnga 'di dag ni/_/nang gi 'phar ma yang dag gnas/_/phung po lnga yi rang bzhin gyis/_/rnal 'byor rig pas rtag tu bsgom/_/dbang por rdo rje gshin rjer dkar/_/chu bdag chu yi rnal 'byor ma/_/lus ngan rdo rje mkha' 'gro ma/_/dbus 
[\[95b.2\]]su bdag med rnal 'byor ma/_/phyi rol 'phar mar dkar mo dang /_/chom rkun de bzhin ro langs ma/_/g+ha sma rI dang puk+ka sI/_/ri khrod ma dang gdol pa mo/_/brgyad pa g.yung mos gang ba'o/_/'og ldan ma dang steng ldan nyid/_/mkha' spyod sa spyod 
[\[95b.3\]]ma zhes brjod/_/srid dang zhi ba'i rang bzhin gyis/_/ngos su gyur ma yang dag gnas/_/lha mo thams cad sna tshogs mdog_/drag chen phyag rgya lnga yis brgyan/_/zhal gcig ma la phyag bzhi ma/_/spyan gsum gsal ba'i gzugs can ma/_/'khor lo 
[\[95b.4\]]rna cha mgul rgyan dang /_/lag par gdu bu ska rags nyid/_/sangs rgyas lnga ni rnam dag pas/_/'di lnga phyag rgya dag par gsungs/_/ji ltar bdag med rnal 'byor ma/_/de ltar thams cad rnam par bshad/_/g.yon pas rnal 'byor lhung bzed dang /_/de bzhin steng du 
[\[95b.5\]]kha T+rA ga_/g.yas na rdo rje sngon po dang /_/de bzhin du yang gri gug nyid/_/ro la zhon zhing gzi brjid 'bar/_/spyan dmar de bzhin steng skyes ser/_/kha dog sngon mo ches gsal ma/_/stag gi pags pas rnam dkris shing /_/'jigs pa'i me ni lta bur ni/_/gsal ba'i gzugs 
[\[95b.6\]]can ma de gnas/_/g.yas na dkar dang sngo ba ste/_/g.yon na ma rgad sngo dang mtshungs/_/phyag gnyis ma la zhal gcig ma/_/rgyan rnams kun gyis rnam par brgyan/_/lag pa gcig ni thod pas brel/_/g.yas na gri gug 'dzin pa ma/_/rgod dang khro dang sgeg pa 
[\[95b.7\]]dang /_/de ni mchod pa'i gzugs gnas pas/_/sangs rgyas sprin dang mnyam pa yi/_/'od zer sna tshogs kun tu spro/_/de nyid gsum gyi rang bzhin bdag_/mkhas pas dbus su bsgom par bya/_/gsum pa las rab tu byed pa gsum pa'o//_//
[\[96a\]]
[\[96a.1\]]de nas dkyil 'khor chen po mchog_/yang dag rab tu bshad par bya/_/rdo rje dbyings dang mnyam pa'i dbyibs/_/rdo rje dbyings zhes bya bar gsungs/_/dkyil 'khor gnas ni sbyangs nas ni/_/phyag rgya chen por yongs su gzung /_/
[\[96a.2\]]thams cad rnam par bltas nas ni/_/sngags pas 'di ni bsgrub par bya/_/sar pa legs par bkal ba dang /_/shin tu tshad ma mdzes pas ni/_/srad bus thig gdab shes rab can/_/ji ltar nus par dkyil 'khor nyid/_/gru bzhi pa la sgo bzhi pa/_/
[\[96a.3\]]rta babs rnams kyis shin tu mdzes/_/thig bzhi dang ni yang dag ldan/_/gos dang me tog phreng bas brgyan/_/mtshams kyi cha rnams thams cad dang /_/sgo yi khyud kyi grwa rnams su/_/rdo rje rin chen rnams kyis spras/_/phyi rol dkyil 'khor thig 
[\[96a.4\]]gdab bya/_/de yi 'khor lo so so'i skabs/_/nang du yang ni zhugs nas ni/_/rdo rje thig ni yongs bcug cing /_/ka ba brgyad kyis nye bar mdzes/_/rdo rje ka ba'i rtser gnas pa/_/dkyil 'khor lnga yis rnam par brgyan/_/de nas dkyil 'khor nang 
[\[96a.5\]]du ni/_/sangs rgyas gzugs brnyan rnam par dgod/_/gsungs pa'i dkyil 'khor cho ga yang /_/sgrub pa'ang khyod la bshad par bya/_/de la dang por lha nyid kyi/_/khyim du sngags pa zhugs nas ni/_/a las zla ba'i dkyil 'khor ni/_/bsams 
[\[96a.6\]]nas de steng rdo rje ni/_/dkar po rtse mo lnga pa nyid/_/cho gas bsam par byas nas ni/_/de bzhin gshegs pa kun sogs la/_/mchod nas phyag 'tshal 'di skad gsol/_/sangs rgyas byang chub sems dpa' kun/_/bdag la dgongs pa mdzad du 
[\[96a.7\]]gsol/_/bdag ni che ge mo zhes bgyi/_/dus 'di nas ni bzung nas ni/_/ji srid byang chub snying po'i bar/_/ji ltar dus gsum mgon po rnams/_/byang chub tu ni nges mdzad pa'i/_/byang chub sems ni bla med mchog_/dam pa bdag gis bskyed par 
[\[96b\]]
[\[96b.1\]]bgyi/_/dge ba'i chos ni sdud pa dang /_/sems can don byed tshul khrims dang /_/tshul khrims bslab pa rnam pa gsum/_/so sor bdag gis brtan par gzung /_/sangs rgyas chos dang dge 'dun te/_/bla na med pa'i dkon mchog gsum/_/
[\[96b.2\]]sangs rgyas rnal 'byor las skyes pa'i/_/sdom pa deng nas brtan por gzung /_/rdo rje rigs mchog chen po la/_/rdo rje dril bu phyag rgya yang /_/de nyid las ni so sor gzung /_/slob dpon dag kyang gzung bar bgyi/_/rin chen rigs kyi rnal 
[\[96b.3\]]'byor gyis/_/dam tshig yid du 'ong ba la/_/nyi ma re re drug byas nas/_/sbyin pa rnam bzhi rab tu sbyin/_/byang chub chen po las byung ba/_/pad+ma'i rigs mchog dag pa la/_/phyi dang gsang ba theg pa gsum/_/dam pa'i chos kyang so sor gzung /_/
[\[96b.4\]]las kyi rigs mchog chen po la/_/sdom pa thams cad ldan par ni/_/thams cad so sor gzung bar bya/_/mchod pa'i las kyang ci nus bgyi/_/byang chub sems ni bla med po/_/dam pa bdag gis bskyed par bgyi/_/sems can kun 
[\[96b.5\]]gyi don gyi phyir/_/sdom pa ma lus gzung bar bgyi/_/ma bsgral ba dag bsgral bar bgyi/_/ma grol ba dag sgrol bar bgyi/_/dbugs ma phyin pa dbugs dbyung zhing /_/sems can mya ngan 'das la gzhag_/de nas bcom ldan 'das rdo rje 'dzin pa 
[\[96b.6\]]thams cad kyi rtse mo las byung ba zhes bya ba'i ting nge 'dzin la snyoms par zhugs te tshig 'di dag bka' stsal pa/_de nas bsam gtan gnas 'dug nas/_/chos rnams thams cad bdag med par/_/yang dag rjes su blta bar bya/_/phyi dang nang gi bdag 
[\[96b.7\]]nyid can/_/'di dag thams cad sems kyis brtags/_/sems las ma gtogs pa nyid ni/_/gzhan du yong pa ma yin no/_/chos kun rang bzhin 'od gsal ba/_/chos kun dang por ma skyes phyir/_/yid kyis a nut+pan+na brjod/_/de nas rang 
[\[97a\]]
[\[97a.1\]]sems de nyid 'dis/_/rang bzhin gyis ni 'od gsal ba/_/'dod pa'i sngags kyis bzlas pas ni/_/zla ba'i dkyil 'khor rnam par blta/_/oM tsit+ta pra ti be d+ha~M ka ro mi/_tshogs kyi dkyil 'khor che dag pa/_/nam mkha' lta bu dri 
[\[97a.2\]]ma med/_/yid gnyis kun las rnam par grol/_/mchog tu rnam par rtog pa 'joms/_/nyon mongs dri ma thams cad dag_/dang po zla ba ltar bltas nas/_/sangs rgyas kun gyi yon tan 'dir/_/a sogs gzugs kyis 'jug par 'gyur/_/
[\[97a.3\]]a A i I u U r-i r-I l-I l-I e ai o au a~M aH/_bcom ldan zla ba'i dkyil 'khor gyi/_/yon tan khyad par ji ltar lags/_/bcom ldan 'das kyis bka' stsal pa/_/gru gsum rgya chen rang bzhin can/_/sangs rgyas kun gyi yon tan 
[\[97a.4\]]gnas/_/'di ni a sogs gzugs kyis ni/_/sangs rgyas yon tan 'jug par 'gyur/_/shel dang zla ba lta bur ni/_/de yi steng du 'jug par 'gyur/_/sems ni rang bzhin 'od gsal bas/_/de nyid dga' bar byed pa'i rgyu/_/sngags pas 
[\[97a.5\]]'di yi sngags kyis ni/_/byang chub sems ni skyed par byed/_/oM bo d+hi tsit+ta ut+bA da yA mi/_byas pa'i rjes su rim 'byung ba/_/sems can rjes su 'dzin pa po/_/dge ba'i chos kyis yang dag gang /_/nyon mongs thams cad nges par gnon/_/zla 
[\[97a.6\]]ba'i dkyil 'khor dbus su ni/_/byang chub zla ba gnyis pa can/_/'dir yang skar ma'i rnam pas ni/_/sangs rgyas yon tan ka sogs kyi/_/gzugs kyis gzugs brnyan lta bu yi/_/rnal 'byor gyis ni 'jug par 'gyur/_/ka kha ga g+ha nga /_tsa tsha dza dz+ha nya/_
[\[97a.7\]]Ta Tha Da D+ha Na/_ta tha da d+ha na/_pa pha ba b+ha ma/_ya ra la wa/_sha Sha sa ha k+ShaH/_'di yi dkyil 'khor cho ga kun/_/rgyud ni gzhan du ma gsungs so/_/de la dbus su rtse lnga pa/_/'od zer dkar po bcas pa nyid/_/kun tu bzang po'i sems bskyed 
[\[97b\]]
[\[97b.1\]]pas/_/brtan par byed pa'i rgyu yi phyir/_/bdag nyid rdo rje'i gzugs brnyan du/_/'di yi sngags kyis bsgom par bya/_/oM tiSh+Tha badzra/_byang chub spyod pa bla na med/_/de yi sa ni rtogs pa 'di/_/ye shes dag pa zag pa med/_/zla ba'i dkyil 
[\[97b.2\]]'khor dbus su ni/_/rdo rje nges par brtag par bya/_/nam mkha'i khams ni thams cad kyi/_/tshad du yang dag gang ba yi/_/rdo rje'i lus kyi bdag nyid du/_/sngags pas bsgom par bya ba'o/_/'dis ni sngags kyi rnal 'byor gyis/_/spro ba dang ni 
[\[97b.3\]]bsdu bar bya/_/oM badzra At+ma ko\u0f85 ha~M/_sangs rgyas kun gyi sku gang ni/_/snang ba med cing gnas pa med/_/ma skyes ma byas dag pa nyid/_/dngos po med pa la sogs spangs/_/gcad med dbyer med gzung du med/_/chos kyi sku ni gzugs med pa/_/
[\[97b.4\]]rdo rje bdag med yang dag gyur/_/rdo rje'i sku ni gong na med/_/de ltar yang de rdo rjes mtshan pa bsgom par bya ba bcom ldan 'das de bzhin gshegs pa thams cad nyon cig_/yang ni rdo rje sems dpa' ni/_/rnam pa kun gyi mchog ldan pa/_/sangs 
[\[97b.5\]]rgyas rnams kyi gzugs brnyan ni/_/'di yi sngags kyis bsgom par bya/_/oM ya tha sarba ta thA gA tA sta thA ha~M/_sku dang gsang ba de bzhin spyod/_/spyod yul de nyid rtogs pa ni/_/mngon par byang chub rnam pa lnga/_/sangs rgyas kun gyi bdag nyid dge/_/
[\[97b.6\]]de nas yang byang chub sems dpa' sems dpa' chen po rdo rje snying po la sogs pas bcom ldan 'das la 'di skad ces gsol to/_/bcom ldan 'das gsang ba'i rdo rje dang /_pad+ma'i rigs kyi ming ci lags/_bcom ldan 'das kyis bka' stsal pa/_rdo rje 
[\[97b.7\]]de bzhin gshegs pa kun la gnas/_/pad+ma'i rigs ni lha mo chen mo ldan/_/de yi rdo rje pad+ma'i steng du gnas/_/de las de bzhin gshegs pa thams cad don/_/de nas de ltar bdag nyid rnam par snang mdzad du bskyed nas steng dang 'og tu sngags kyi yi ge 
[\[98a\]]
[\[98a.1\]]bkod de/_cho ga bzhin du ri rab dang /_gru gsum rgya chen po bskyed par bya ste/_'od zer sna tshogs kyi dkyil 'khor gyis brgyan pa las yang dag par byung ba'i mdzes pa'i gnas bsgoms nas/_der ba~M las byung ba'i sna tshogs pad+mar nyi 
[\[98a.2\]]ma'i dkyil 'khor ro/_/rlung dang me'i dkyil 'khor dang ldan pa ya ra la was brgyan pa'o/_/de nas de'i steng du sngags kyis de bzhin gshegs pa thams cad kyis gsol ba btab cing bstod pa/_rab tu bsngags pa/_nor bu rin po che chen po 'od gsal ba dang /_/
[\[98a.3\]]kha dog sna tshogs shing dril bu dpyangs pa dang /_rlung gis bskyod pa'i gos dang /_'phan dang /_me tog gi phreng ba dang /_do shal dang /_do shal phyed pa dang /_zla bas nye bar mdzes par rdo rje nor bu'i rtse mor gzhal med khang bsam par bya'o/_/hU~M gi sngags 
[\[98a.4\]]'dis rang gi snying khar zla ba'i dkyil 'khor du sngags 'di bkod de gyur pa las rdo rje rtse lnga pa bsgom par bya'o/_/yang sangs rgyas thams cad spro ba dang bsdu bar bya zhing rdo rje de nyid yang yongs su gyur pa las rdo rje sems dpa' rnam pa kun gyi mchog dang ldan pa 
[\[98a.5\]]zla ba'i kha dog gi 'od lta bu ste/_zla ba'i dkyil 'khor gyi steng na bzhugs shing rgyan thams cad kyis brgyan pa/_dpa' po shes rab dang dga' ba gcig pus mdzes pas rdo rje dang /_dril bu dang /_ral gri dang /_lcags kyu nyid dang /_thod pa dang /_zhags pa 
[\[98a.6\]]'dzin pa nyid do/_/g.yas pa ni kha dog nag po'o/_/g.yon pa ni pad+ma rA ga'i 'od do/_/zhal gsum pa dang /_phyag drug pa nyid dang /_spyan gsum pa nyid dang /_bzang po'i gzugs can te/_rang gi rig ma'i pad+ma la bzhugs pa/_/dgyes pa'i dkyil 
[\[98a.7\]]'khor bsgom par bya'o/_/rnam pa thams cad kyi mchog dang ldan par dkyil 'khor pa'ang rab tu brtag par bya'o/_/shar du ni rnam par snang mdzad do/_/lhor ni rin chen 'byung gnas so/_/nub tu ni 'od dpag tu med pa'o/_/byang du ni gdon mi za bar grub 
[\[98b\]]
[\[98b.1\]]pa'o/_/dbang ldan du ni spyan no/_/mer ni mA ma kI'o/_/bden bral du ni gos dkar mo'o/_/rlung du ni sgrol ma'o/_/phyi rol gyi 'phar ma la drag shul ma ni kha dog dkar mo'o/_/lho ru ni rdo rje gzugs brnyan ma ni kha dog ser mo'o/_/nub tu ni 'dod chags rdo 
[\[98b.2\]]rje ma kha dog dmar mo'o/_/byang du ni rdo rje zhi ba mo kha dog ljang gu ma'o/_/dbang ldan du ni rdo rje gnod sbyin mo kha dog dkar ser lta bu'o/_/me ru ni rdo rje mkha' 'gro ma dmar ser lta bu'o/_/bden bral du ni sgra'i rdo rje ma ni sngon dmar lta bu'o/_/rlung dang sa'i rdo rje ma ni 
[\[98b.3\]]kha dog ljang skya ma lta bu'o/_/phyi rol gyi 'phar ma la dbang ldan du ni gling bu ma'o/_/me ru ni bi pa~M ma'o/_/bden bral du ni mu kun da ma'o/_/rlung du ni rdza rnga ma'o/_/gling bu ma la sogs pa ni phyag gnyis ma la zhal gcig ma'o/_/phyi rol gyi snam bu la me tog 
[\[98b.4\]]ma la sogs pa'i mtshan ma 'dzin pa'i rnal 'byor ma de gzhag par bya ste/_de bzhin du phyag gnyis ma'o/_/shar gyi sgo la lha mo rdo rje lcags kyu ma nam mkha' sngo bsangs ma'i mdog bri bar bya ste/_zhal g.yas pa dang /_gzhan pa ni gnag pa dang dkar 
[\[98b.5\]]po'o/_/phyag g.yas pa'i dang po ni lcags kyu'o/_/gnyis pa la ni ral gri 'phyar ba'o/_/gsum pa la ni 'khor lo'o/_/g.yon pa na ni zhags pa dang /_sdigs mdzub dang /_dril bu 'dzin pa ste phyag drug pa bri bar bya'o/_/lho'i sgor lha mo rdo rje zhags 
[\[98b.6\]]pa ma kha dog dkar ser te/_zhal g.yas pa dang /_gzhan pa ni gnag pa dang dmar ba'o/_/g.yas pa na ni zhags pa dang /_rdo rje dang /_ral gri 'phyar ba'o/_/'khor lo dang /_dril bu dang /_sdigs mdzub zhags pa can te phyag drug go/_/nub kyi sgo la ni rdo rje 
[\[98b.7\]]lcags sgrog ma ste/_de bzhin du yang kha dog dmar zhing gzi brjid che ba ste/_zhal g.yas pa dang gzhan pa ni gnag pa dang dkar ba'o/_/phyag drug na lcags sgrog dang /_rdo rje dang /_ral gri dang /_'khor lo dang /_dril bu dang /_lcags kyu'o/_/
[\[99a\]]
[\[99a.1\]]byang gi sgo la ni rdo rje dril bu ma 'jigs par byed ma ste/_zhal gsum ni ljang gu dang /_nag mo dang /_dkar mo'o/_/phyag drug na ni dril bu dang /_rdo rje dang /_lcags kyu dang /_'khor lo dang /_ral gri dang /_zhags pa'o/_/thams cad kyang skra steng du 
[\[99a.2\]]'bar ba ste/_sna tshogs pad+mar nyi ma'i dkyil 'khor du gzhag par bya'o/_/me'i phyogs nas brtsams te me tog la sogs pa'i mtshan ma 'dzin pa'i rnal 'byor ma de gzhag par bya ste phyag gnyis mar gsungs so/_/shar la sogs pa'i sgo rnams su ni rnal 'byor ma 
[\[99a.3\]]lcags kyu ma dang /_zhags pa ma dang /_lcags sgrog ma dang /_dril bu'i lag pa ma ste/_sgo srungs ma dang yang dag par ldan pa'o/_/dzaHhU~M ba~M hoHzhes bya ba 'di rnams kyi snying po bstan pa ste the tshom mi za'o/_/de ltar bkod pa dang byas pa la sogs pa'i tshul 
[\[99a.4\]]gyis kyang mtshan ma dang phyag rgya dang ldan pa'i dpal rdo rje sems dpa'i phyi'i dkyil 'khor ro/_/gong ma lta bu de'i phyed kyis de'i nang du zla ba phyed pa'i dbyibs lta bu'i rlung gi dkyil 'khor dang ka ba brgyad kyis nye bar mdzes pa dang /_/phyi rol du ri mo bzhis yongs su 
[\[99a.5\]]bskor ba'o/_/lha mo thams cad kyi gnas su ji skad gsungs pa'i gdan rnams ni dkar mo la sogs pa rab tu brtag par bya'o/_/de la dbus su hrIH'i yi ge rnam par bsgom par bya'o/_/de'i shar gyi re'u mig la ni hrIH'o/_/lho ru ni ho'o/_/nub tu ni gI'o/_/
[\[99a.6\]]byang du ni dzi'o/_/me ru ni ha~M ngo /_/bden bral du ni dza~M ngo /_/rlung du ma~M ngo /_/dbang ldan du ha~M ngo /_/dkyil 'khor gyi phyi rol du dgod pa ni me'i mtshams su ni a~M ngo /_/bden bral du ni u'o/_/rlung du ni e'o/_/dbang ldan du ni ai dgod par bya'o/_/shar gyi 
[\[99a.7\]]sgo la dzaH'o/_/lho ru ni hU~M ngo /_/nub tu ni pa~M mo/_/byang du ni hoHda god par bya'o/_/phyi rol du dur khrod brgyad kyis yongs su bskor ba'i dkyil 'khor bsams te/_der dbang po la sogs pa'i 'byung po chen po brgyad po 'jigs par byed par dgod par bya'o/_/
[\[99b\]]
[\[99b.1\]]shar du ha ri bA sa la/_/lha yi tshogs ni yang dag bri/_/lho ru tsu ta'i shing la ni/_/gshin rje'i gtso bo'i dbang phyug bri/_/nub tu a sho ka gnas su/_/sprin gyi rgyal po der ni dgod/_/de bzhin byang du byang chub shing /_/gnod sbyin sde dpon mnyam par 
[\[99b.2\]]gzhag_/de bzhin mer ni ka rany+dzar/_/drang srong tshogs kyis ya'i dag khyab/_/bden bral la tA dzA Tir ni/_/srin po la sogs de nas dgod/_/rlung du pAr+thi pa la ni/_/rlung gi bdag po yang dag bri/_/dbang ldan pa Ta s+tha lar ni/_/[{]yi dgas [,]yi dwags [}]tshogs ni 
[\[99b.3\]]yang dag bri/_/drag bcas dbang bcas nye dbang bcas/_/zla bcas nyi ma gshin rje'i cha/_/rgyas btab rmongs byas zos byas shing /_/thal ba'i dngos bcas 'tsho bar byed/_/thabs dang shes rab rnal 'byor gyis/_/g.yon par kha T+wAM brten nas su/_/
[\[99b.4\]]dril bu sil sil sgra sgrogs shing /_/khrag gis bkang ba'i thod pa bsnams/_/g.yas su rdo rje 'bar ba ste/_/'jigs pa yang ni 'jigs par mdzad/_/skyil krung phyed pa byas nas ni/_/nyid kyi brla steng g.yon pa mnan/_/tshangs pa la sogs 
[\[99b.5\]]mnan pa de/_/grags pa nye bar mi za ste/_/kun du 'od zer sna tshogs kyis/_/sangs rgyas sprin dang mnyam pa 'dis/_/spro ba yang ni sbyin par bya/_/de ltar rnal 'byor pas bsgoms na/_/dngos grub myur du thob par 'gyur/_/dpal yang dag par sbyor 
[\[99b.6\]]ba las byung ba ste brtag pa'i rgyal po gsum pa'o//_//bcom ldan rnal 'byor rnal 'byor ma'i/_/ngag gi phyag rgya'i mtshan nyid ci/_/gsang ba nyan par 'tshal lags na/_/thub pa chen pos bshad du gsol/_/de nas bcom ldan 'das 
[\[99b.7\]]mkha' 'gro ma rnam par rgyal ba'i stobs zhes bya ba'i ting nge 'dzin la snyoms par zhugs nas mkha' 'gro ma'i dam tshig gi phyag rgya bka' stsal pa/_kol+la i riT+Thi a bol+la/_mum+mu Ni re kak+ko lA/_g+ha Na ki pIn+na ho bAdz+dzaM i/_kA ru Ne ki a i na ro lA/_ta hoM ba 
[\[100a\]]
[\[100a.1\]]lA khAdz+dza i/_g+ha De ma a NA pidz+dza i/_ha le kA liny+dza ra pa Ni a i/_du d+hu ra badz+dza a i/_tsa u sa ma kAs+thu ra si h+lA/_kap+pu ru lA i a i/_ma la in+d+ha Na~M sha li dza/_ta hiM b+ha ru kha i a i/_phreM kha Na kheT+Ta ka ran+te/_shud+d+ha a shud+d+ha na mu 
[\[100a.2\]]Ni a i/_Ni ra~M shu ang ga ce DA bi a/_ta hiM dza sa rA ba pa Ni a i/_ma la a dza~M kun du ru bAT+Ta i/_DiM Di ma ta hiN+Na badz+dza a i/_mu khe g+ho g+hu gu g+hu/_mu g+hu lu g+hu/_dreSh+TA/_'di rnams bltas nas rnal 'byor pas mtshan ma gsungs pa zhes bya 
[\[100a.3\]]ba la spro bar bya'o/_/DA/_DI/_bu/_su/_mA/_yo/_b+hi/_d+hI/_lu/_s+t+rI/_sa/_pe/_phI/_b+ha/_b+hu/_pI/_b+hu/_hI/_ga_/tri/_ku/_hA/_dzA/_ke/_b+ha/_swA/_pu/_dzA/_o/_a/_go/_rA/_de/_mA/_kA/_o/_tri/_ko/_ka/_la/_kA/_hi/_pre/_gr-i/_sau/_su/_nA/_shi/_
[\[100a.4\]]ma/_ku/_de nas ngag gits+tsho ma yi/_/cho ga'i rim pa bshad par bye/_/gang gis spun dang sring mor yang /_/the tshom med par shes bya ba/_/po ta~M gI dang /_pra ti po ta~M gI dang /_ga mu dang /_lum+ba dang /_ni ga ra dang /_tsa Tu ka~M dang /_hr-i da ya~M dang /_kau ra ba dang /_
[\[100a.5\]]kar+N+Ni kA dang /_a li ka ra Na~M dang /_ba rA ha dang /_shra wa Na dang /_man+dza na dang /_na raHdang /_tA li kA dang /_na ra ka~M dang /_a mru ka~M dang /_kA khi la dang /_swa sa Na~M dang /_pa ri d+hiHdang /_bi ra d+hiHdang /_kru rA dang /_an+taHdang /_a li kA dang /_b+ha gi nI dang /_mu 
[\[100a.6\]]da ka~M dang /_gr-i ha Na dang /_mu drA dang /_dan+ta spaR+sha dzi hwA dang /_gan+d+ha ba hi nI da~Mng /_A ga ma na~M dang /_s+thA nA ta dang /_ki ra NaHdang /_go ma dang /_nA dA dang /_lam+bo da ra dang /_dan+taHdang /_ni ro d+ha dang /_bi dz+nya p+ti dang /_d+hu r+ya dang /_d+hu mra pri ya dang /_sA nu dang /_sa ri taHdang /_
[\[100a.7\]]a~M gu l+yA dang /_ba da na~M dang /_rA dzi kA dang /_a da nA dang /_pa~M k+ti dang /_ts+tsh+nan do dang /_tsa loHdang /_mr-i ga pa ti dang /_maN+Da la~M dang /_sa ma~M dang /_phal gu ShaM dang /_ma hA k+Sha ra~M dang /_ts+tshA/_nA/_go dang /_ma dang /_b+ha dang /_hA dang /_a pya kA dang /_s+tha dang /_dan+ta spaR+sha ne 
[\[100b\]]
[\[100b.1\]]dang /_mu kha spaR+sha ne dang /_ho dang /_hrI kA dang /_shU n+ya spaR+sha ne dang /_u ru spaR+sha ne dang /_steng dang /_'og tu yod pa ni phyag rgya dang phyag rgya'i lan du gsungs so/_/yi ge dang ngag gi ts+tsho ma ste bzhi pa las rab tu byed pa dang po'o//_//rdo rje snying po snying rje che/_/
[\[100b.2\]]yid ni gcig tu gyur pas nyon/_/gzugs can ma dang 'o byed ma/_/lA mA yongs gyur byis bcas mo/_/mi ldog mo dang 'dod pa mo/_/'di dag mkha' 'gro bdun du gsungs/_/mngon par zhen pas lta ba dang /_/smin ma yon por gang byed cing /_/sngon 
[\[100b.3\]]gyi gzugs ni sdud pa dang /_/phyis ni 'jigs par byed pa yang /_/de ni gzugs can mar shes bya/_/dpa' bos gnyis med bstan pa'o/_/sdug pa'am gal te mi sdug pa'i/_/byis pa lta zhing 'o byed ma/_/de ni 'o byed mar shes bya/_/mkha' 'gro 
[\[100b.4\]]mchog kyang de nyid yin/_/byol song lta stangs khro gnyer gdong /_/'di ni smin sgyur sdigs par byed/_/gzhan du dbugs kyis 'jigs byed ma/_/de ni lA mAr rnam par bstan/_/phag dang ce spyang byi la dang /_/rta rnams thams cad 'jigs byed ma/_/
[\[100b.5\]]de ni yongs gyur ma ru gsungs/_/rab tu dga' zhing gsal bar dgod/_/song bar gyur nas mi ldog ma/_/de ni byis bcas mo ru gsungs/_/gang zhig skyo bas lag pa 'am/_/bong pa 'am ni rkang pas sam/_/gos mtha' ma yang na shing gis ni/_/
[\[100b.6\]]des reg pa ni 'tsho mi 'gyur/_/de ni mi ldog mar shes bya/_/rgod dang smra dang ngu ba dang /_/glo bur du ni khro 'gyur ba/_/de ni 'dod pa mar shes bya/_/mkha' 'gro rnal 'byor mar gsungs so/_/thod pa dgra sta mche ba dang /_/chu srin rgyal mtshan ral gri 
[\[100b.7\]]dang /_/'phang mdung dang ni bdun du gsungs/_/yang dag sbyor ba'i cho ga 'di/_/rnal 'byor rig pas rtag tu mchod/_/lus srul mo'i mtshan ma dang phyag rgya ste bzhi pa las rab tu byed pa gnyis pa'o//_//de nas lA mA'i mtshan nyid ni/_/yang 
[\[101a\]]
[\[101a.1\]]dag rab tu bshad par bya/_/dmar zhing dkar ba'i bud med gang /_/pad+ma'i 'dab ma lta bu'i 'od/_/dkar po'i gos la rtag dga' zhing /_/tsan dan sar pa'i dri dang ldan/_/bde gshegs 'dus pa nyid la dga'/_/chags shing 
[\[101a.2\]]mthong na rjes 'gro ma/_/khyim du pad+ma 'dri byed pa/_/pad+ma gar dbang rigs las byung /_/smin ma'i dbus su rtse gsum son/_/lus ni sngo sangs skya ba dang /_/ut+pal sngon po'i dri dang mtshungs/_/khyim du rdo rje bris nas ni/_/rtag tu mchod pa byed pa 
[\[101a.3\]]ni/_/he ru ka dpal rigs byung ba/_/de ni mkha' 'gro mar shes bya/_/mig dmar dkar dang dmar ba dang /_/de bzhin rkang pa lag pa dmar/_/ra skyes khyim bya dag gis kyang /_/rtag tu dga' bar gyur pa dang /_/de yi khyim du rdo rje ni/_/bris nas 
[\[101a.4\]]rtag tu mchod byed pa/_/he ru ka dpal rigs byung ba/_/mkha' 'gror 'di la the tshom med/_/'khor lo gang gi dpral ba'am/_/lag par yang ni mthong gyur pa'i/_/ser zhing sngo sangs bud med gang /_/rtag tu gos ser dga' ba nyid/_/me tog 
[\[101a.5\]]dkar po'i dri chen dang /_/skal bzang phun sum tshogs ma de/_/khyim du 'khor lo 'dri bar byed/_/de bzhin gshegs pa'i rigs rjes 'gro/_/gnag cing sngo sangs bud med gang /_/so ni dkar zhing mtho ba dang /_/rtag tu gdug pa'i g.yon pa ni/_/
[\[101a.6\]]skra ni rtag tu grol ba yin/_/rtag tu khrus la dga' ba dang /_/spyod cing mang du smra ba dang /_/rdo rje khyim du bris nas ni/_/rtag tu mchod pa byed pa ni/_/rdo rje phag mo'i rigs las byung /_/dkar zhing gser dang mtshungs pa dang /_/'bar ba'i mig dang ba spu gang /_/
[\[101a.7\]]rdo rje gang gi dpral ba'am/_/lag par yang ni mthong gyur pa/_/rtag tu rgyal srid dga' ba dang /_/snyems shing bden par smra ba dang /_/ma li ka yi dri dang ldan/_/khyim du rdo rje bris nas ni/_/rtag tu mchod pa byed pa ni/_/dum skyes ma yi rigs las byung /_/
[\[101b\]]
[\[101b.1\]]rnal 'byor dbang phyug chen mo mchog_/sha la dga' ba'i bud med gang /_/mig sman nag po lta bu'i 'od/_/dpral bar mdung rtse'i rnam pa nyid/_/drag shul las la dga' ba gang /_/rtag tu dur khrod 'gro gang dang /_/'jigs med skyugs bro med 
[\[101b.2\]]pa dang /_/gang gi dpral bar bsdus nas ni/_/khyim du thod pa 'dri byed cing /_/rtag tu mchod pa byed pa ni/_/he ru ka yi rigs las byung /_/char sprin mdog 'dra'i bud med gang /_/so ni mi mnyam par gnas shing /_/rtag tu drag shul las rnams dang /_/
[\[101b.3\]]g.yon pa'i mche ba byung ba ni/_/khyim du dgra sta 'dri byed cing /_/rtag tu mchod pa byed pa ni/_/rnam par 'dren pa'i rigs byung ba/_/de ni mkha' 'gror the tshom med/_/gang gi skra ni li ba dang /_/bzhin ni yongs su zlum pa dang /_/rtag tu kha la sma ra dang /_/
[\[101b.4\]]smin ma ring zhing ba spu dang /_/gos dkar gtsang zhing zhi ba dang /_/mi bskyod bden par smra ba dang /_/rtag tu dam pa'i chos dga' ba/_/dpa' bo'i sring mor de shes bya/_/pad+ma'i phyag rgya sbyin par bya/_/yang na ru sbal phyag rgya bya/_/ril ba spyi blugs 
[\[101b.5\]]mchod byed pa/_/phyag rgya'i lan du brjod par bya/_/de ni tshes bcu'i res dag la/_/khyim du pad+ma 'dri bar byed/_/ma mchu 'phyang zhing mig yangs ma/_/mig ni dmar zhing ser ba dang /_/che zhing skal bzang nor dang ldan/_/ser zhing tsam pa lta bu nyid/_/
[\[101b.6\]]ring zhing lag pa ring ba dang /_/sna tshogs gos la dga' ba dang /_/ri mo gsum ni dpral ba 'am/_/steng gi mtshams su nges par gnas/_/rgod pa dang ni dga' ba nyid/_/lam gyi rnam pa gnon cing gnas/_/g.yul du shi ba rnams kyi ni/_/gtam 
[\[101b.7\]]la rtag tu dga' ba nyid/_/de 'dra'i rab myos mthong nas ni/_/mdung rtse'i phyag rgya rab bstan bya/_/rkang pa g.yon pa bskums pa yi/_/gar nyid kyang ni rab bstan bya/_/g.yon gyis yongs su bskor ba ni/_/phyag rgya'i lan du brjod par bya/_/bcu bzhi ba dang 
[\[102a\]]
[\[102a.1\]]brgyad pa la/_/khyim du mdung rtse bris shing mchod/_/'jig rten dbang phyug mtshan nyid yin/_/dmar zhing dkar ba'i bud med gang /_/mig ni ljang zhing ser ba dang /_/de bzhin skra ni 'khyil ba dang /_/dar dpyangs bcings par snang ba 
[\[102a.2\]]nyid/_/ri mo gcig par rab tu gnas/_/de bzhin steng du ring ba dang /_/rtag tu gos dmar la dga' zhing /_/rtag tu rgod cing glu len dang /_/glo bur du ni khro ba dang /_/khyad par du ni sems g.yo dang /_/rtsod pa rtag tu dga' ba nyid/_/de 'dra'i rab myos 
[\[102a.3\]]mthong nas ni/_/'phang mdung phyag rgya rab bstan bya/_/gnyis pa yis kyang 'bad pa yis/_/dril bu'i phyag rgya rab tu sbyin/_/g.yon gyis yongs su bskor ba ni/_/phyag rgya'i lan du brjod par bya/_/thung zhing byin pa sbom pa dang /_/rtag tu gos ser 
[\[102a.4\]]dga' ba dang /_/mgrin pa nas ni gos 'phyang ba/_/de 'dra'i rab myos mthong nas ni/_/'khor lo'i phyag rgya rab bstan bya/_/gnyis pa'ang rab tu 'bad pas ni/_/dung gi phyag rgya sbyin par bya/_/de bzhin yongs su bskor ba nyid/_/de yi dus ni bcu 
[\[102a.5\]]bzhi la/_/khyim du rdo rje 'dri bar byed/_/yan lag kun la ba spur bcas/_/mig ni nag cing ser ba dang /_/gtsigs shing rnam 'gyur 'jigs pa dang /_/bzhin sbom kha ni sbom pa dang /_/ma mchu 'phyang zhing khung mig dang /_/sna ni nyams par gyur pa 
[\[102a.6\]]dang /_/rtag tu dri za 'dod pa dang /_/sprin gyi kha dog lto che ba/_/de 'dra'i rab myos mthong nas ni/_/klu yi phyag rgya rab sbyin bya/_/gnyis pa yang ni 'bad pa yis/_/'phang mdung phyag rgya sbyin par bya/_/yongs su bskor ba gong ma bzhin/_/de ni bcu gcig 
[\[102a.7\]]ches la ni/_/mche ba 'dri zhing rtag tu mchod/_/mtshan ma'i phyag rgya ste bzhi pa las rab tu byed pa gsum pa'o//_//de nas yan lag phyag rgya yi/_/mtshan nyid yang dag rab bshad bya/_/bud med gang zhig spyi gtsug reg_/spyi bo de la rab 
[\[102b\]]
[\[102b.1\]]bstan bya/_/gang zhig dpral ba ston pa la/_/mkhur tshos de la rab bstan bya/_/gang zhig so ni ston pa la/_/lce ni de la rab bstan bya/_/gang zhig ma mchu ston pa la/_/kos ko de la rab bstan bya/_/gang zhig mgrin pa reg pa la/_/lto ba de la rab 
[\[102b.2\]]bstan bya/_/gang zhig lto ba ston pa la/_/lte ba de la rab bstan bya/_/gang zhig mjug ma ston pa la/_/sa ni de la rab bstan bya/_/gang zhig gsang ba ston pa la/_/ling ga de la rab bstan bya/_/gang zhig pus mo ston pa la/_/byin pa de la rab bstan bya/_/
[\[102b.3\]]gang zhig lag pa ston pa la/_/dpung pa de la rab bstan bya/_/gang zhig rkang pa ston pa la/_/rkang mthil de la rab bstan bya/_/gang zhig sor mo ston pa la/_/sen mo de la rab bstan bya/_/gang zhig sa ni ston pa la/_/nam mkha' de la rab bstan 
[\[102b.4\]]bya/_/gang zhig nam mkha' ston pa la/_/nyi ma de la rab bstan bya/_/gang zhig chu bo ston pa la/_/rgya mtsho de la rab bstan bya/_/gang zhig sor mo gcig ston pa/_/legs par 'ongs zhes brjod pa yin/_/gang zhig sor mo gnyis ston pa/_/shin 
[\[102b.5\]]tu legs 'ongs brjod pa yin/_/g.yas pa'i smin ma sgyur tshul dang /_/g.yon pa'i smin sgyur tshul ston pa/_/slob dpon gnyis dang 'du ba ston/_/rgyud thams cad kyi gsang ba yang dag par sbyor ba las byung ba rdo rje mkha' 'gro ma'i brda ste brtag pa'i rgyal 
[\[102b.6\]]po bzhi pa'o//_//de nas skye bo dam pa kun/_/'du ba yang dag rab bshad bya/_/de la zas gcig bza' bar bya/_/snod gnyis su yang ma lus brtson/_/kye bcom ldan 'das 'du ba'i gnas gang lags/_bcom ldan 'das kyis bka' stsal 
[\[102b.7\]]pa/_/gnas dang nye ba'i gnas dang ni/_/zhing dang de bzhin nye ba'i zhing /_/ts+tshan do nye ba'i ts+tshan do ha/_/'du ba de bzhin nye 'du ba/_/dur khrod nye ba'i dur khrod dang /_/'thung gcod nye ba'i 'thung gcod nyid/_/'di rnams sa ni bcu gnyis te/_/sa 
[\[103a\]]
[\[103a.1\]]bcu'i dbang phyug mgon po nyid/_/'di ni gzhan gyis brjod mi bya/_/kye bcom ldan 'das gnas la sogs pa gang lags/_/de bzhin du sa bcu gnyis po rnams rgya chen po las byung ba bka' drin gyis bskyab tu gsol/_bcom ldan 'das 
[\[103a.2\]]kyis bka' stsal pa/_/gnas ni dzA lan d+ha rar gsungs/_/de bzhin du oD+yAn nyid/_/gnas ni kol+la gi ri dang /_/de bzhin ar bu da nyid do/_/nye gnas go dA ba ri nyid/_/de bzhin dga' ba'i dbang phyug dang /_/de bzhin de bI ko Tar bshad/_/de 
[\[103a.3\]]bzhin mA la wa nyid dang tsa/_/de bzhin ka ma rU par gsungs/_/o dra zhing ni nyid du gsungs/_/nye zhing tri sha ku ni dang /_/de bzhin ko sha la nyid dang /_/ka li kar ni ci gsungs pa'o/_/de bzhin lam bA ka nyid dang /_/kAny+tsi kha ba'i gnas nyid ni/_/
[\[103a.4\]]ts+tshan dor yang dag gsungs pa dang /_/nye ba yi yang ts+tshan do'o/_/pre ta a hi ba si gsungs/_/de bzhin khyim gyi lha nyid dang /_/sau rASh+Ta rang gser gling nyid/_/'du ba de bzhin nye 'du ba/_/nA ga ra dang sin d+hU ni/_/dur khrod nyid du brjod pa dang /_/ma ru 
[\[103a.5\]]dang ni ku lu tA/_/nye ba yi ni dur khrod nyid/_/snying rje de bzhin las kyi brang /_/ha ri ke la nyid dang ni/_/lan tshwa'i rgya mtsho'i nang song dang /_/bin+d+hA gzhon nu'i grong khyer nyid/_/'thung gcod nye ba'i 'thung gcod do/_/de dang nye ba dur khrod nyid/_/rab song 
[\[103a.6\]]dge 'dun rgya mtsho'i 'gram/_/skyed mos tshal dang rdzing bu'i 'gram/_/nye ba'i dur khrod brjod par bya/_/de nas gnas la lhag par gnas pa'i cho ga bshad par bya ste/_/rdul bral gnas su tsu ta gnas/_/kong ka nar ni zla ba'i gling /_/ka rany+dzAr gnas tsA ri 
[\[103a.7\]]tra/_/aT+Ta ha sar ka dam+pa/_/lha mo'i mkhar du ba Ta gnas/_/ha ri ke lar hi ra gnas/_/o D+yAn a sho ka ni gnas/_/dzA lan+d+ha rar gser shing gnas/_/gnas ni rab tu dga' ba'i sa/_/de bzhin nye gnas dri ma med/_/zhing ni 'od byed shes par 
[\[103b\]]
[\[103b.1\]]bya/_/nye ba'i zhing ni 'od 'phro can/_/ts+tshan do mngon du gyur par nges/_/nye ba'i ts+tshan do sbyang dka' ba/_/'du ba ring du song ba ste/_/nye ba'i 'du ba mi g.yo ba/_/dur khrod legs pa'i blo gros nyid/_/nye ba'i dur khrod chos kyi sprin/_/pha rol phyin bcu'i sa 
[\[103b.2\]]rnams la/_/rnal 'byor ma yi kla klo'i skad/_/pU la sogs pa ci gsungs pa/_/phyi dang nang du bsam par bya/_/rnal 'byor ma rnams legs 'du ba'i/_/nyin par nyid kyang legs bshad bya/_/[{]yi dgas [,]yi dwags [}]zla phyed bcu bzhi dang /_/brgyad pa la yang khyad 
[\[103b.3\]]bar du/_/rgyal mtshan dang ni mtshon bsnun nyid/_/skye ba bdun pa khyad par du/_/'bad pas snying rje bskyed nas ni/_/mkhas pas gsad par bya ba nyid/_/snying rje med na mi 'grub pas/_/de phyir snying rje yang dag bshad/_/ji ltar bdag bzhin sems 
[\[103b.4\]]can nyid/_/ji ltar sems can de bzhin bdag_/'di ltar sems pa'i rnal 'byor bdag_/dngos grub myur du 'thob par 'gyur/_/'du ba'i gnas te lnga pa las rab tu byed pa dang po'o//_//gsang ba'i pad+ma'i mtshan nyid ni/_/ye shes dbang 
[\[103b.5\]]po nyan par 'tshal/_/ye shes sems dang 'dres pa yi/_/rdzogs pa'i byang chub rim pa ci/_/bcom ldan 'das kyis bka' stsal pa/_/gnas bzhi mnyam par gnas nas ni/_/rdzogs byang rim pa rdo rje 'dzin/_/mnyam nyid sems ni bskyed nas ni/_/
[\[103b.6\]]'dod chags la sogs ring du spangs/_/yid dang mthun pa'i gnas su ni/_/bde ba'i stan la 'dug nas ni/_/brtan dang g.yo ba'i dngos po kun/_/snying rje phan pa'i sems kyis ni/_/spyi bo med pa'i spyi bo dang /_/sgra mtha'i de bzhin gsang pad+ma/_/cha ni 
[\[103b.7\]]sna tshogs yig 'bru rnams/_/de bzhin du yang stan rnams nyid/_/sku gsung thugs kyi rdo rje ni/_/chos kyi dbyings kyi rnam par byed/_/bsdus nas gong bu'i rnal 'byor gyis/_/rdo rje sems dpar rang nyid 'gyur/_/chu yi khams dang me yi khams/_/ro 
[\[104a\]]
[\[104a.1\]]gcig mchog gi gnas su ni/_/thabs dang shes rab bdag nyid sbyar/_/sangs rgyas gzugs brnyan dbang po drug_/bstan bcos tshad ma slob dpon dang /_/lung gi rjes 'brangs de nyid shes/_/gsang don de nyid dngos po yang /_/de nyid 
[\[104a.2\]]las ni gcig las gcig_/sngar gyi mtshan nyid thams cad kyis/_/stong sogs de nyid mtshan nyid kyis/_/lus kyi dri ma bkrus nas ni/_/rdzogs pa'i byang chub rim par sbyar/_/zla ba'i dkyil 'khor dbus gnas par/_/ye shes sems dpa' 
[\[104a.3\]]bsam par bya/_/mdog dkar kun da zla ba yi/_/'od zer rnam par spro ba ni/_/phyag gnyis sems dpa'i skyil mo krung /_/pad+ma'i gnas la yang dag bzhugs/_/rgyan rnams kun gyis rnam par brgyan/_/sangs rgyas lnga yis rnam par brgyan/_/phyag rgya 
[\[104a.4\]]chen po phyag gnyis kyis/_/snying gi gnas su gzir bar mdzad/_/gzugs dang gzi brjid yongs gang ba/_/ye shes sems dpar bsgom pa nyid/_/chu shing me tog lta bur ni/_/lte ba ru ni yang dag gnas/_/langs nas snying gar kun tu gnas/_/
[\[104a.5\]]sngar gyi mtshan nyid yongs gang ba/_/bton nas dang po'i pad+ma ni/_/'dab ma brgyad pa shin tu mdzes/_/ze ba dang ni ze 'brur bcas/_/yi ge rnam dgod dgod par bya/_/dkyil 'khor dbus su gnas pa yi/_/phyag gnyis zhal gcig dkar po ni/_/bzang 
[\[104a.6\]]po dri med dbus su bsam/_/de yi dbus su rnam shes dang /_/ye shes de nyid sbyar bar bya/_/dang po shar gyi 'dab ma la/_/byams par ldan pa'i mi bskyod pa/_/lho yi sgor ni snying rje nyid/_/rin chen de nyid sa bon las/_/nub kyi sgo yi 'dab ma la/_/'od dpag 
[\[104a.7\]]med pa'i sa bon dgod/_/byang gi sgo yi gnas su ni/_/sems kyi don yod gtso bo nyid/_/dang po'i dbyangs sogs sa bon gyi/_/zla ba'i thig le ji bzhin rim/_/zla ba'i 'od zer dkar brgyan pa'i/_/yi ge bzhi ni dgod par bya/_/mtshams rnams su ni ma 
[\[104b\]]
[\[104b.1\]]ning nyid/_/rnam pa bzhi po sngar gsungs pa/_/de yi dbus su de yi sems/_/yi ge yis ni sbyar bar bya/_/rdo rje snying pos gsol pa/_/sems la the tshom 'khrungs lags pa/_/bcom ldan bdag la bshad du gsol/_/stong pa mtshon du med pa la/_/
[\[104b.2\]]yi ge'i rnal 'byor la sogs ci/_/bcom ldan 'das kyis bka' stsal pa/_/de nyid ji ltar rdo rje nyon/_/mtshan gzhi mtshan nyid stong pa nyid/_/snying po med pa'i chu shing las/_/snying po bdud rtsi 'bras 'byung ltar/_/'bras bu rnam shes ye shes ni/_/
[\[104b.3\]]gzugs med pa la ye shes gzugs/_/ye shes sku ni skyon med pa/_/mtshan nyid mtshon du med pa nyid/_/dngos dang dngos med rnam par grol/_/yig 'bru med las yig 'bru'i gzugs/_/de dbus ngo bo stong pa nyid/_/de nyid rnal 'byor pa yis 
[\[104b.4\]]gzung /_/ji ltar mtshan nyid shes kyang ni/_/mnyam nyid ye shes sems kyis ni/_/de yi rdzogs pa'i byang chub lam/_/myur ba nyid du mthong bar 'gyur/_/bla ma'i man ngag lam gyis ni/_/ye shes rnam shes ngo bo las/_/mtshan nyid bstan 
[\[104b.5\]]bcos mdor bsdus pa/_/de nyid dpa' bo ston pa po/_/'di yi bsgom pa thams cad kyi/_/'od zer dkar pos rnam par brgyan/_/lcags sgrog lnga po mchod rten gyi/_/bdud rtsi'i sa bon bsams nas ni/_/kha dog dkar po 'od gsal ba/_/bdud 
[\[104b.6\]]rtsi'i rgyun ni 'dzag par 'gyur/_/snying gi sa bon pad dbus su/_/mthe bong yongs kyi dkyil 'khor 'di/_/de yi dbus su sa bon ni/_/A li kA li yongs btus pa/_/kha dog dkar po shin tu mdzes/_/zla ba'i 'od zer 'phro ba ni/_/de yi dbus 
[\[104b.7\]]su sgo rnams kyi/_/thig le bsam par rab tu grags/_/skra yi rtse mo brgya char ni/_/phra rab gzugs su yang dag gnas/_/rnam par shes pa'i rang bzhin las/_/ye shes can gyi mtshan nyid mtshon/_/go 'phang gnas kyi thig le ltos/_/sems kyi mtshan 
[\[105a\]]
[\[105a.1\]]nyid thams cad shes/_/snying la tshangs pa'i sgo yi ni/_/thig le sgo yi lam las ni/_/bla ma'i man ngag brtson pa yis/_/rnam shes ye shes kyi yang blang /_/lam gyi phyi rol bstan bcos kyang /_/ma yin ring bar 'gyur ba yin/_/bstan bcos 
[\[105a.2\]]rnams ni rnyed sla yang /_/sbyor ba de la rnyed par dka'/_/rnal 'byor pa yi thabs kyis ni/_/bla ma gsol ba 'debs la brtson/_/bla ma'i man ngag lam gyis ni/_/rnam par mkhas pas mthong bar 'gyur/_/mnyam gzhag dngos po'i rang bzhin gyis/_/
[\[105a.3\]]g.yo ba med cing 'tshe ba med/_/yid ni chos rnams sngon du 'gro/_/yid ni dag cing yid ltar mgyogs/_/yid kyi rgyal po'i bka' drin gyis/_/smra ba dang ni byed par 'gyur/_/de phyir yid kyi bdag nyid kun/_/yid la byung bar blo ldan pas/_/snying gar sems 
[\[105a.4\]]bsgom sdom pa ni/_/gal te 'dod na yo gis bzlas/_/rgyu ru gyur pa'i sa bon te/_/de nyid dpyad pas ma yin no/_/'bras bu rgyu yi sa bon te/_/de nyid mthong ba ma yin no/_/gzugs sogs srid pa'i longs spyod kyis/_/dmigs pa'i sa bon rnam pa lnga/_/
[\[105a.5\]]spyi bo spyi med yang dag gnas/_/kun nas kun du 'bab par 'gyur/_/rtag tu rtsa ba'i sa bon gyi/_/ye shes rnam shes sa bon las/_/thig le sgra dang yang dag ldan/_/'khor ba'i longs spyod 'dod pa yis/_/yid kyi bzlas pa yang dag ldan/_/yi ge ngag ni rnam 
[\[105a.6\]]par spangs/_/nges par rtag tu go 'phang gnas/_/rtag pa dang ni chos kyi dbyings/_/rtag tu phra zhing skyon med pa/_/ye shes la ni rnam shes nub/_/ye shes dngos pos rnam shes kyi/_/rdzogs pa'i byang chub rim mthong 'gyur/_/dang por mtshan ma thams 
[\[105a.7\]]cad kyi/_/mar me'i rnam pa mthong bar 'gyur/_/gnyis pa mtshan mo me khyer gyi/_/rnam pa'i rdul ni mtshon par byed/_/rdul dkar tsa na ka dbyibs su/_/phyogs bcur de bzhin mthong bar 'gyur/_/gsum par nyon mongs bcom pa ni/_/rnal 'byor pa yis 
[\[105b\]]
[\[105b.1\]]rnam par brtags/_/lha yi longs spyod 'dod pa yang /_/bzhi par yang ni bstan pa'o/_/lha yi gzugs ni thams cad kyang /_/lnga par sems kyis brtag par bya/_/drug pa gzugs ni med pa'i cha/_/bdun pa chos kyi dbyings nyid de/_/brgyad par 
[\[105b.2\]]rang 'dod rnal 'byor pa'i/_/sangs rgyas rnams kyi 'bras bu'i don/_/rdo rje sems dpa' snying rje che/_/yid ni gcig tu gyur pas nyon/_/nges par dngos po thams cad kyi/_/dag pa de bzhin nyid du brjod/_/phyis ni re rer dbye ba yis/_/lha rnams kyi ni 
[\[105b.3\]]brjod par bya/_/lus can rnams kyi phung po dang /_/khams rnams dang ni skye mched rnams/_/rang bzhin gyis ni rnam par dag_/nyon mongs mi shes sgrib sbyang bya/_/rang rig bdag nyid dag pa nyid/_/dag pa gzhan gyis rnam grol min/_/yul gyi dngos 
[\[105b.4\]]po dag pa'i phyir/_/rang gis rig pa'i bde ba mchog_/gzugs la sogs pa'i yul gang dang /_/gzhan yang rnal 'byor pa snang ba/_/de kun rang bzhin dag pa ste/_/de phyir sangs rgyas sna tshogs dngos/_/kye bcom ldan 'das rnam par ma dag pa 
[\[105b.5\]]gang lags/_/bcom ldan 'das kyis bka' stsal pa/_gzugs la sogs pa'o/_/de ci'i slad du zhe na/_gzung ba dang 'dzin pa'i phyir ro/_/gsol pa/_gzung ba dang 'dzin pa gang lags/_bcom ldan 'das kyis bka' stsal pa/_mig gis 
[\[105b.6\]]gzugs ni gzung bar bya/_/sgra ni rna bas mnyan par bya/_/dri ni sna yis tshor bar bya/_/lce yis ro ni rig par bya/_/lus kyis dngos po rig par bya/_/yid kyis bde sogs thob pa ni/_/dag pas dug med byas nas ni/_/bsten bya 'di dag bsten par bya/_/
[\[105b.7\]]gzugs ni sangs rgyas rnam snang mdzad/_/tshor ba rdo rje nyi ma ste/_/'du shes pad+ma gar dbang phyug_/de bzhin 'du byed rdo rje rgyal/_/rnam shes rdo rje sems dpa' nyid/_/kun gyi ngo bo he ru ka/_/mig la gti mug rdo rje bshad/_/zhe sdang rdo rje mngon thos 
[\[106a\]]
[\[106a.1\]]pa/_/phrag dog rdo rje de bzhin sna/_/kha ni 'dod chags rdo rjer bshad/_/reg la ser sna rdo rje ma/_/khams dang skye mched thams cad ni/_/dam pa'i dbang phyug he ru ka/_/sa yi khams ni ltung byed ma/_/chu khams gsod par byed mar brjod/_/me 
[\[106a.2\]]yi khams ni 'gugs byed ma/_/de bzhin rlung ni gar dbang phyug_/nam mkha'i khams su brjod pa ni/_/pad+ma 'bar ba 'khyil pa nyid/_/'di ltar lus can rnams kyi lus/_/phung po la sogs lha bdag nyid/_/bde dang sdug bsngal de bzhin las/_/nyon 
[\[106a.3\]]mongs la sogs des bskyed pa'i/_/bskyed pa'i cha la legs gnas pas/_/srid dang mya ngan 'das pa thob/_/phung po dang skye mched rnam par dag pa ste lnga pa las rab tu byed pa gnyis pa'o//_//de nas spyod pas rtog pa rnams/_/'jig par 
[\[106a.4\]]byed pa bshad par byed/_/chos rnams kun la mnyam byung ba/_/de nyid spyod pa gong na med/_/sangs rgyas sras la phan pa'i phyir/_/rdzogs pa'i byang chub rnam gnas pa/_/gang zhig yang ni de nyid las/_/rdo rje yan lag med pa yi/_/shes rab pha rol phyin pa 
[\[106a.5\]]mchog_/skye ba'i rgya mtsho 'jigs chen por/_/rga ba'i rlabs kyis 'khrugs pa las/_/sems can thams cad sgrol bar byed/_/tshong pa dge bar 'gro ba dang /_/myur du dngos grub gsal byed cing /_/snying po'i yon tan kun gyi gnas/_/sems kyi rin 
[\[106a.6\]]chen las byung ba/_/'dod don rab tu sgrub par byed/_/rdo rje 'dzin pas rab bsngags pa'i/_/longs spyod rdzogs pa'i yon tan kun/_/lus byung 'di las ma gtogs par/_/dga' ba'i dngos grub 'byung mi 'gyur/_/mkhas mchog spyod pa mtshungs med 'di/_/
[\[106a.7\]]grol bar 'dod pas spyad par gyis/_/lha yi dgra dang brgya byin dang /_/grong khyer sum brtsegs dgra bo dang /_/nor sbyin tshangs pa la sogs pas/_/zhabs kyi 'dam skyes mchod pa yis/_/sdig pa 'jig byed 'di la spyod/_/myur du de bzhin gshegs pa yi/_/
[\[106b\]]
[\[106b.1\]]gnas kyi mchog ni thob par 'gyur/_/dpal ldan rdo rje sems dpas ni/_/gang zhig 'gro la phan par ni/_/kun 'dar gyi ni spyod pa gsungs/_/de ltar mchog tu bsam yas gnas/_/shin tu gsang ba yo gis bsgom/_/rtog pa thams cad bral bar 
[\[106b.2\]]ni/_/dam tshig la ni spyad par bya/_/rgyu mthun 'bras bu rang bzhin las/_/dang po'i rtsom par yo gi gnas/_/de nas bsgoms pas dub pa na/_/bsdus nas byis pa'i rtse bar bya/_/sna tshogs gdul bya'i 'jig rten la/_/'jam pa'i gzugs can rang nyid 
[\[106b.3\]]bsgom/_/grub par grags pa ma lus pa/_/ci gsungs rnam pa sna tshogs pa'i/_/spyod pas bla na med pa yi/_/kun bzang mtshungs pa med 'grub pas/_/spyod pa nges rig rdo rje can/_/bcom ldan 'das kyis bka' stsal to/_/dpal ldan slob dpon 
[\[106b.4\]]rdo rje can/_/kun gyi mgon la phyag 'tshal lo/_/gsang ba'i spyod pas gnas nas ni/_/blo gros chen po bya ba byas/_/de nas rang gi 'dod sgyur bas/_/sbyor ba kun la kha phyir bltas/_/kun tu seng ge lta bur ni/_/de nyid ldan pas bdag gis spyad/_/
[\[106b.5\]]ji ltar byung don yang dag rig_/'gro ba 'don pa'i bsam pa yis/_/yang dag lta ba rab sgyur bdag_/brtan pa'i sems ni gnas med pas/_/phung po khams sogs mtshan nyid ni/_/thams cad rmi lam sgyu ma ltar/_/khams gsum 'di dag thams 
[\[106b.6\]]cad ni/_/mdor bsdus nas ni 'dir shes bya/_/sgrib pa kun las rnam par grol/_/'tsho bar dbang phyug 'du ba dang /_/de bzhin 'jig rten chos brgyad ni/_/thams cad shin tu ring du spangs/_/rtag tu rtog pa med gyur pas/_/gnyis su med par nges 
[\[106b.7\]]byas nas/_/pha rol phyin drug rnal 'byor gyis/_/sangs rgyas dngos grub rab grub phyir/_/sems can don la legs nus kyang /_/sems can yongs su brtag mi bya/_/byang chub la ni sems bzhag nas/_/phyogs las rgyal ba'i spyod pa brtsam/_/thabs 
[\[107a\]]
[\[107a.1\]]dang shes rab ldan pa'i bdag_/sbyor ba kun la rgyab kyis phyogs/_/de nyid goms par rab byas pas/_/skye ba 'dir ni 'grub par 'gyur/_/rtog pa kun las rnam par grol/_/sems can bsam pa'i khyad par las/_/sgyu ma ltar 
[\[107a.2\]]sogs rnal 'byor gyis/_/thams cad nyid ni bza' bar bya/_/chos kyi dbyings las yang dag byung /_/gang yang kun tu lam grogs med/_/dogs pa med pa'i sems kyis ni/_/ji ltar 'dod par rab tu bza'/_/longs spyod rdzogs don 'di dag 
[\[107a.3\]]kun/_/khams gsum dag ni ma lus pa/_/sgrub pa po la phan pa'i phyir/_/rdo rje sems dpas rnam par sprul/_/ye shes mtha' yas thob pa yis/_/de bzhin gshegs phyag mi bya na/_/rtag tu sgom pa ldan pa yis/_/dbang bskur med 
[\[107a.4\]]sogs smos ci dgos/_/byang chub sems kyi rang bzhin las/_/dngos po kun gyi rang bzhin 'di/_/de nyid bcom ldan rdo rje can/_/de phyir de nyid lha rnams nyid/_/dkyil 'khor smyung ba mi bya zhing /_/phyag rgya mchod rten las mi bya/_/dpal ldan rdo rje mgon 
[\[107a.5\]]pos ni/_/gang yang gzhan du bstan pa rnams/_/lhag par mos pas gnas gang yang /_/de rnams kyis kyang de nyid rig_/ji ltar bdud rtsi'i don gnyer bas/_/snying po blangs nas dor ba spong /_/de ltar chos kyi snying po ni/_/thob nas rtog pa thams cad spangs/_/
[\[107a.6\]]rtog med gang tshe blo ldan pas/_/dogs pa spangs shing gnas med pa/_/thugs kyi rdo rje ci gsungs bzhin/_/de tshe 'grub 'gyur the tshom med/_/rtog pas dmyal bar 'gro 'gyur te/_/'gro ba drug gi 'khor ba yi/_/rgya mtsho ru ni 'khor bar 'gyur/_/rtog pa 
[\[107a.7\]]med na grol 'gyur zhing /_/gnas ni dri med zhi ba nyid/_/de phyir rtog pa'i dgra gzhom phyir/_/dam tshig sangs rgyas mdzad pa gang /_/de ni rtag tu goms par bya/_/gang gis dam tshig gnas gyur pa/_/sngags shes bsam pa'i nus pas bya/_/dngos 
[\[107b\]]
[\[107b.1\]]po kun la blta bar bya/_/nges par thams cad ma skyes pa'i/_/rnam pa yi ni rnal 'byor gyis/_/khyi dang bong bu rnga mo dang /_/glang po la sogs khrag 'thungs nas/_/sha yang rtag tu bza' ba nyid/_/sha chen khrag gis bsgos pa ni/_/thams cad khyad 
[\[107b.2\]]par du ni blta/_/dman pa'i sha ni thams cad dang /_/srog chags 'bum phrag brgya ldan bza'/_/rnam snang shin tu rul ba yi/_/srin bu brgya phrag zi zir ldan/_/khyi dang mi skyugs bsres nas ni/_/sha ni rdo rje'i chus gos ldan/_/rnal 'byor 
[\[107b.3\]]pas ni spro ba yis/_/rnam snang bsres nas bza' bar bya/_/rdo rje'i chu ni btung bar bya/_/gang gi tshe 'ga' zhig tu sha'i bza' ba ma rnyed na bza' ba'i don du sha'i gzugs su rnam par brtags te bza'o/_/gang zhig gzhan pa'i 'jig rten za ba de bza' 
[\[107b.4\]]bar bya'o/_/de kho na'i sgrub pa po'i dbang po gang zhig bgrod par bya ba ma yin pa de la bgrod par bya ba dang /_gang zhig bya ba ma yin pa de ni de'i bya ba dang /_bgrod pa dang bgrod par bya ba ma yin par rnam par rtog pa dang /_bza' ba dang bza' bar bya ba ma yin 
[\[107b.5\]]pa dang /_sdug pa dang mi sdug pa dang /_btung ba dang btung ba ma yin par sngags pas mi bya ste/_sku dang /_gsung dang /_thugs mnyam par gzhag par 'gyur ro/_/ji ltar yang sems 'khrul pa ma yin pa de ltar chang rnal 'byor pas rtag tu btung bar bya ba 
[\[107b.6\]]dang /_dman pas shin tu sgeg pa dang /_rigs dang bcas pa dang /_rigs med pa dang /_sdug cing phongs pa'i sems can thams cad la gcig pa'i tshul gyis rgyal ba lta bur blta ba dang /_glegs bam bklag par gsungs pa mi bya ba dang /_dkyil 'khor dang 
[\[107b.7\]]me tog bsdu bar mi bya ba dang /_sngags kyi bzlas pa mi bya ba dang /_lha dang dbang bskur ba la sogs pa la phyag mi bya ba dang /[ {]brdzun [,]rdzun [}]du smra ba dang /_pha rol gyi bud med skal ba bzang mo bsten par bya ba dang /_gdug pa can la byams pa mi bya bar gsungs pa dang /_
[\[108a\]]
[\[108a.1\]]sangs rgyas dang srog chags gsad pa dang /_rgyal bas mchod pa'i slob dpon dang /_ye shes kyi dam tshig ni sems can de dam tshig gis rtag tu dngos grub sna tshogs sbyin par byed de/_blo dang ldan pa la phyogs bcur rnam par bzhugs pa mchod 
[\[108a.2\]]par byed do/_/gang gi phyir rdzogs pa'i sangs rgyas dang byang chub sems dpa'i bsod nams gang zhig slob dpon gyi ba spu'i khung bu'i rtse mo la mthong ba de'i phyir byang chub sems dpas slob dpon la sangs rgyas kyis mchod pa byed pa mthong ngo /_/nges par 
[\[108a.3\]]rang gi dam tshig sangs rgyas 'dod pas dngos grub sbyin par byed pas bla ma dam pa la smad par mi bya ba dang /_rdo rje spun la mi gus par mi bya ba dang /_gang zhig byin pa de bzung nas mchod rten la phyag mi bya ba dang /_spun dang /_bu dang /_pha dang /_rgyal 
[\[108a.4\]]srid kyi longs spyod dang /_gter dang /_nor dang /_'bru thams cad la rtswa lta bur mthong nas khams gsum gyi rgyal po bsgrub par bya'o/_/'khyud pa'i spyod pa ste lnga pa las rab tu byed pa gsum pa'o//_//de nas yang dag rab bshad bya/_/
[\[108a.5\]]spyod pa pha rol phyin mtshan nyid/_/gang gi ring nas shes pa de/_/rdo rje yo gir the tshom med/_/mkha' 'gro ma sogs gtor ma ni/_/ji ltar rnyed dang bza' btung ni/_/de bzhin rnal 'byor pa yis bza'/_/ro yi dkris ma'i gos bzang dang /_/ro bsregs 
[\[108a.6\]]thal bas rnam par brgyan/_/phru chag shin tu gsang bar ni/_/mtshan mo'i dus su rgyu bar bya/_/bzhi mdo dang ni ri bo dang /_/shing gcig gam ni dur khrod dang /_/bzhir ni de nas sngags pa yis/_/bsgom pa bzang po bya bar brjod/_/ma mo'i khyim 
[\[108a.7\]]dang mtshan mo dang /_/yang na dben pa'am bas mthar ni/_/cung zad drod ni thob pa yis/_/gal te spyod pa byed 'dod na/_/bdag nyid gal te 'grub 'dod pas/_/byis pa bzhin du spyad nas ni/_/sems can rjes su gzung ba'i rgyur/_/blo ldan chen 
[\[108b\]]
[\[108b.1\]]pos rgyu bar bya/_/zhen pa med pa'i sems kyis ni/_/kha dog can gyi rtag sgrib pa/_/ba spu'i khung bu'i bu ga nas/_/phyogs bcu rnams su dbyung bar bya/_/'jam pa'i rdo rjer rang gyur nas/_/dkyil 'khor par ni rab tu brtag_/pad+ma'i tshal ni nyams dga' 
[\[108b.2\]]bar/_/chu bo 'dus pa rnams su yang /_/der gnas rnal 'byor pas bsgoms na/_/dngos grub myur du thob par 'gyur/_/phug gam ri yi rtse mor ni/_/shin tu mnyam par bzhag pas gnas/_/ji ltar rnyed pa bzhin du bza'/_/zos shing zos nas 
[\[108b.3\]]gtor ma sbyin/_/'bras bu sna tshogs do shal sogs/_/'ol ma zi sogs de bzhin spras/_/srog chags yan lag gos gyon zhing /_/bde don gnyer la bde ba sbyin/_/res 'ga' legs sbyar zur chag ni/_/bzlog pa yis ni 'don par byed/_/
[\[108b.4\]]bza' dang bza' min ci snyed pa/_/smyon pa'i sbyor bas bza' bar bya/_/gzhan pa'i yul 'khor grub pa dang /_/ri yi phug dang tshang tshing dang /_/gdod nas grub pa'i dur khrod che/_/rgya mtsho chen po'i 'gram du yang /_/der gnas shes rab can gyis bsgom/_/
[\[108b.5\]]skrag pa thams cad rnam spangs te/_/de ltar byas nas rnal 'byor pas/_/yang ni phyogs las rnam rgyal brtsam/_/sgrib pa kun las rnam par grol/_/phyogs bcur rnam par gnas pa yi/_/skye ba'i sgrib pas bsgribs pa yi/_/kun gyi bsam pa 
[\[108b.6\]]'gengs par byed/_/gzung ba dang ni 'dzin pa kun/_/bsgom pas spangs shing rnam par spangs/_/'dis ni bsgoms pa thams cad kyis/_/phyogs las rnam rgyal mngon par brjod/_/de ltar re zhig gnas byas nas/_/de nyid mi shigs rnal 'byor 
[\[108b.7\]]pas/_/rig ma'i lha mo 'dod pa yi/_/shin tu gzugs can bsdus nas bya/_/chus byung yid 'ong rin chen dang /_/rig pa 'dzin pa'i nyams dga' 'am/_/lha yi bu mo gnod sbyin mo/_/yang na klu mo rkang 'og tu/_/gnas pa dang ni lha min mo/_/'di 
[\[109a\]]
[\[109a.1\]]nang yo gis rig ma gcig_/rang gi sems la mngon 'dod pa/_/lcags kyu zhags pa'i rab sbyor bas/_/rnal 'byor pa yis bkug nas bsgrub/_/nye bar dgos pa rgyas pa kun/_/ma bslangs par ni lha yis ster/_/rga dang nad las rnam 
[\[109a.2\]]par grol/_/gnyis med gnas gsum sdig pa med/_/lus kyis sbyin pa byin nas ni/_/phyis ni spyod pa yang dag brtsam/_/skal dang skal med rnam dpyang pas/_/de phyir sbyin pa sbyin mi bya/_/bza' bca' de bzhin btung ba nyid/_/ji ltar rnyed pa bza' bar 
[\[109a.3\]]bya/_/yid 'ong mi 'ong rnam rtog phyir/_/zhen pa tsam du mi bya'o/_/bslab dang dbang las rnam par grol/_/de bzhin ngo tsha'i bya ba nyid/_/dngos po kun gyi rang bzhin gyis/_/yo gis rnam dpyad snying rje che/_/mchod sbyin sbyin sreg dka' thub 'das/_/
[\[109a.4\]]sngags dang bsam gtan rnam par spangs/_/dam tshig sdom las rnam par grol/_/shin tu rnal 'byor ldan spyod kyis/_/nges par sngon du lha min gang /_/brgya byin lta bu yin na yang /_/de la 'jigs par mi bya ste/_/seng ge'i gzugs kyis rnam par 
[\[109a.5\]]rgyu/_/sems can kun gyi don gyi phyir/_/rtag tu snying rjes btung bar bya/_/rnal 'byor btung dga' rnal 'byor pa/_/gzhan gyi btung bas bzi ba med/_/yang na dpal ldan rgyal tshab che'i/_/brtul zhugs spyod pa bsgrag par bya/_/gang gis dngos grub 
[\[109a.6\]]mthar 'gro ba/_/sems can kun gyi don gyi phyir/_/sgom pa po yis rnam gzung ba/_/rna ba dag la rna cha bzang /_/spyi bor 'khor lo rnam par 'dzin/_/lag pa dag la lag gdub nyid/_/rked pa la ni ska rags nyid/_/rkang par de bzhin rkang gdub bo/_/
[\[109a.7\]]dpung pa'i rtsa bar dpung rgyan nyid/_/mgrin pa la ni nor bu ste/_/bgo ba stag gi pags pa nyid/_/bza' ba mi 'chi bcu phyed de/_/he ru ka sbyor skyes bu nyid/_/mnyam par gzhag pas gnas par bya/_/shin tu bzhin bzang mig yang sam/_/rang gis dbang 
[\[109b\]]
[\[109b.1\]]bskur snying rje can/_/rdo rje'i bu mo 'di khyer nas/_/spyod pa brtul zhugs rtogs par bya/_/rdo rje'i rigs kyi dngos med na/_/gang zhig rang gi 'dod pa'i lha'i/_/rigs kyis kyang ni bya ba'o/_/yang na gzhan gyi rigs byung ba/_/byang chub sa bon bcug pa 
[\[109b.2\]]yis/_/sbyang ba byas te khyer nas ni/_/gang tshe rdo rje mchog ldan par/_/de tshe glu ni blang bar bya/_/gang tshe dga' ba skyes pa na/_/thar pa'i rgyur ni gar bya ste/_/de tshe rdo rje rkang pas gar/_/rtag tu rnal 'byor pa yis bya/_/'khor lo'i gzugs kyis mi bskyod 
[\[109b.3\]]pa/_/rna cha'i bdag nyid 'od dpag med/_/mgul gyi phreng bar rin chen bdag_/lag par rnam par snang mdzad brjod/_/ska rags la ni don yod gnas/_/shes rab kha T+wA~M ga gzugs can/_/thabs kyi gzugs kyis cang te'u/_/sman ni rnam par bza' 
[\[109b.4\]]bar bya/_/chu ni rtag tu btung bya ste/_/rga shis zil gyis mi non cing /_/kun tu bsrung bar gyur pa de'i/_/rkun ma'i skras kyang cod pan bya/_/de la hU~M byung sbyar bar bya/_/sangs rgyas lnga yi thod pa rnams/_/rnal 'byor spyod pas rnam par 'dzin/_/
[\[109b.5\]]sor lnga'i dum bur byas nas ni/_/cod pan la ni rnam par 'dzin/_/thabs dang shes rab rang bzhin las/_/skra yi ska rags nyis skor nyid/_/thal ba skra yi mchod phyir thogs/_/rnal 'byor pa yi spyod pas 'dzin/_/cang te'u'i sgra ni bzlas pa ste/_/sems 
[\[109b.6\]]can thams cad mgron gnyer ba'o/_/kha T+wAM ga ni shes rab ste/_/rdo rje bzlas dang bsgom pa yin/_/thod pa can du rang gyur pa/_/brkam dang rmongs dang de bzhin 'jigs/_/khro dang ngo tsha'i bya ba ni/_/rtag tu rnam par spang bar bya/_/he ru ka bdag rnal 'byor 
[\[109b.7\]]pa/_/rigs lnga la ni gnas par bya/_/rigs lnga dag dang mnyam par ldan/_/rigs ni gcig tu rnam par brtag_/rigs gcig du ma nyid kyis ni/_/gang phyir dbye bas bskyed mi bya/_/bdag nyid kyis ni gnyid spangs nas/_/the tshom med par spyod pa bya/_/
[\[110a\]]
[\[110a.1\]]dpal yang dag par sbyor ba las byung ba las/_spyod pa'i brtag pa ste lnga pa'o//_//lha lags nyan par 'tshal lags na/_/rang byin brlab pa'i rim ci lags/_/gsang ba la sogs dgongs pa ci/_/rdo rje sems dpa' 
[\[110a.2\]]snying rje che/_/yid ni gcig tu gyur pas nyon/_/thams cad rgyud kyi gtan phab pa/_/mdor bsdus nas ni bsgrag par bya/_/e yi rnam pa gang gsungs pa/_/gnas kyi mtshan nyid mi gsal bar/_/'gro dang rjes su 'ong ba nyid/_/khams dang 
[\[110a.3\]]sems kyi rtag 'gro ba'o/_/khams zhes bya ba'i sgra du lags/_/bcom ldan 'das kyis bka' stsal pa/_/'di ltar gsang ba'i yi ge bcu drug brjod par bya ste/_/ra yi rnam pa khrag gi khams/_/ha ni de bzhin reg bya nyid/_/s+ye ni bad kan zhes byar 
[\[110a.4\]]gsungs/_/pa yi rnam pa sems nyid dang /_/ra yi rnam pa ro nyid de/_/me ni de bzhin lta tshil dag_/ra ni me nyid du ni gsungs/_/me yi rnam pa sha ru gsungs/_/sa yi rnam pa bshang bar gsungs/_/rbA yi rnam pas de bzhin tshil/_/sman pags pa 
[\[110a.5\]]nyid du gsungs/_/ni yi rnam pas rus pa nyid/_/sa ni gci ba nyid du gsungs/_/dA yi rnam pas glo ba nyid/_/s+thi ni pad+ma nyid du gsungs/_/shin tu mdzes pa'i rdzas dang ldan/_/ta yi rnam pas khu ba ni/_/byang chub sems las byung ba yin/_/rtsa yi 
[\[110a.6\]]sgra yi rang bzhin las/_/de ltar lha mo bsgrags pa yin/_/byang chub sems kyi rang bzhin las/_/cha yi bdag nyid 'gyur ba nyid/_/ra ni me zhes bya bar gsungs/_/khrag las mkhris pa yang dag langs/_/mtshan nyid gcig 'dod bad kan las/_/rdul 
[\[110a.7\]]dang chu rgyus yang dag byung /_/de yi mgon por brjod pa'i rlung /_/ha ni kun du 'gro bar gsungs/_/rus pa'i mtshams ni 'di rnams su/_/sa bon lnga ni yang dag btab/_/rkan du ra dang thams cad du/_/sa bon bzhi ni dam pa nyid/_/dang po'i re'u mig 
[\[110b\]]
[\[110b.1\]]gnas der ni/_/sa bon lnga ni mdzes pa nyid/_/ha ni dbyangs kyi drug ldan pa/_/rnam par shes par yongs su grags/_/ha yi rnam pas thams cad du/_/sangs rgyas kun dang mnyam par sbyor/_/sgra yi tshul las byung bton zhing /_/dam tshig spyod pa'i 
[\[110b.2\]]spyod yul nyid/_/'jig rten gsum du rnyed dka' ba/_/thog ma dbus mtha' yang dag gnas/_/bsrub dang srub byed sbyor ba las/_/ji lta ba ni de bzhin no/_/sngags bzlas bsam gtan la sogs ldan/_/rgyud las gsungs pa mnyan par gyis/_/
[\[110b.3\]]rtsa gnyis skye gnas dbus su ni/_/g.yon dang g.yas su de bzhin du/_/g.yon du khu ba rnam shes bya/_/g.yas pa la ni khrag nyid de/_/de yi phan tshun bsdu ba yang /_/chos kyi dbyings ni sdud pa yin/_/snying stobs sku dang rdul dag bcas/_/mun 
[\[110b.4\]]pa sems kyi rang bzhin las/_/snyi stobs khu ba rin chen rdul/_/mun pa skyed par byed pa nyid/_/rdo rje pad mo mnyam sbyor bas/_/dngos dang dngos med ro gcig 'gyur/_/bshang ba gci ba bad kan dang /_/khrag dang lnga pa khu ba nyid/_/bdud rtsi 
[\[110b.5\]]lnga yi gong bu'i dngos/_/de phyir rdo rje can du brjod/_/rus pa rkang dang khu ba ni/_/pha las skyes par de bzhin gsungs/_/pags pa dang ni sha dang khrag_/ma las skyes pa zhes byar bsgrags/_/gong bu'i bsdu ba rnams kyi yang /_/tshad ni 'di dag gsungs 
[\[110b.6\]]pa ste/_/gong bu gcig pu gnyis su 'gyur/_/gnyis su gyur pa du ma rnams/_/gcig pu du ma'i rang bzhin gyis/_/de phyir rdo rje can 'dir gsungs/_/rtsa yi kun spyod nyid gsungs pa/_/de yi sgo yang de gnyis la/_/de rnams 'du ba'i dus su ni/_/lha ni 
[\[110b.7\]]dmigs par 'gyur ba yin/_/steng gi sgo dang 'og nyid de/_/'og gi sgo ni rnam par shes/_/steng gi sgo ni dbyings nyid do/_/rtsa ni thams cad mnyam sbyor bas/_/rnal 'byor pas ni 'jug par bsam/_/de yi lus kyi steng sgo la'ang /_/rdo rje can gyi rtag 
[\[111a\]]
[\[111a.1\]]rgyun bzhugs/_/steng gi sgor ni sbyor ba gsum/_/sgo dgu rnams kyis yongs su bskor/_/kye bcom ldan 'das sbyor ba gsum ni ci zhes bshad/_/ji ltar gang gi rnam pa yis/_/sems kyi rtag tu 'gro ba lags/_/bcom ldan 'das 
[\[111a.2\]]kyis bka' stsal pa/_/gsum nyid sbyor ba sbyor ba gsum/_/rnam gsum dbye bas rnam par gnas/_/sku gsung thugs kyi rang bzhin gyis/_/tha ma 'bring po dam pa nyid/_/ka ba gcig dang sgo dgu pa/_/sbom po lnga ni lhag pa'i lha/_/bug pa dgur ni son 
[\[111a.3\]]pa'i sgo/_/dgu yi rnam par yongs su grags/_/tha ma'i sga ni skur ldan pa/_/sbom po lha yi sprul pa'o/_/sems dang skyes bu skyes bu can/_/khyad par rnal 'byor pa yi don/_/rtag par kun du dus su ni/_/'gro dang 'ong ba'i khyad par las/_/rkang med rkang 
[\[111a.4\]]gcig rkang gnyis dang /_/rkang bzhi la ni sogs pa yi/_/rlung la sogs pas rab dbye bas/_/rtag tu 'gro ba rlung rnam bzhi/_/sems kyi gnas pa rnam pa gnyis/_/nub dang rab rgyu'i cho ga yis/_/rtag tu nub dang rab rgyu ba/_/sems can kun la 'gro ba'o/_/
[\[111a.5\]]de ltar gang zhig mi rig pa/_/sems med skyed bu med pa dang /_/yid dang ldan pa med pa dang /_/rnal 'byor pa yi don med pa/_/me nyid gang dang rlung dang ni/_/dbang chen dang ni de bzhin chu/_/'khor lor sems kyi kun spyod pa/_/steng dang ngos dang brang 'og 
[\[111a.6\]]'gro/_/zla ba nyi ma'i rab dbye bas/_/gsum pa'i sgo ni yid dang bcas/_/rngub dang dbyung ba gnyis ka yang /_/sgo yi dam pa nyid yin te/_/gtso bo dam pa yi ni sgo/_/steng dang 'og tu rab tu grags/_/'og gi sgos ni rnam par shes/_/steng gi sgos ni 
[\[111a.7\]]dbyings nyid de/_/rnam snang la sogs sangs rgyas rnams/_/steng gi sgor ni g.yo zhing gnas/_/de rnams 'og tu rnam par gnas/_/steng gis gshegs su gsol ba nyid/_/spyan drangs gshegs su gsol ba yi/_/tshul gyi sems kyis rtag tu 
[\[111b\]]
[\[111b.1\]]'gro/_/dus gsum sangs rgyas thams cad dang /_/mkha' 'gro rnal 'byor ma mo rnams/_/'jug pa dang ni ldog pa la/_/yon tan skyon ni rab brjod pas/_/bde dang sdug bsngal rang bzhin gyis/_/lhan cig skyes pa grub pa'i gnas/_/rdo rje sems 
[\[111b.2\]]dpa' bde chen po/_/bcom ldan rdo rje can gyis gsungs/_/de nas bcom ldan lha mos ni/_/bol+la kak+ko lar bcug nas/_/sems dpa' chen po mnyes byas te/_/tshig ni 'di dag yang dag gsol/_/dpyid ces bgyi ba ji ltar lags/_/thig le bgyi ba 
[\[111b.3\]]ji ltar lags/_/mi phyed la sogs ji ltar gnas/_/de yi gnas ni ji ltar lags/_/pul+lI ra sogs ci gsungs dang /_/'khor lo dgod pa de bzhin gzhan/_/ji ltar rtsa yi rdzogs pa yi/_/de yi dbye ba bdag la gsungs/_/bcom ldan 'das 
[\[111b.4\]]kyis bka' stsal pa/_/lha mo bshad par bya yis nyon/_/gsang ba las ni ches gsang mchog_/rtsa'i rang bzhin dang /_gnas la sogs pa dang /_sa bcu dang /_pha rol tu phyin pa'i sku dang /_gsung dang /_thugs kyi 'khor lor son pa gnas kyi nang 
[\[111b.5\]]gi rab tu dbye bas nyi shu rtsa bzhir gsungs pa/_spyi bo mA la ya yi yul/_/de bzhin spyi gtsug 'bar ba 'dzin/_/de bzhin du ni o D+yan nyid/_/rna ba g.yas pa nyid du brjod/_/rtsib ma'i rgyab ni arbu da/_/bzhi ni gnas shes bya ba'o/_/rna ba g.yon pa'i 
[\[111b.6\]]rang bzhin ni/_/de bzhin go dA ba rir shes/_/dga' ba'i dbang phyug bshad pa ni/_/smin ma'i dbus gnas rab tu bskul/_/de bzhin mig dag lha mo'i mkhar/_/lag pa'i rtsa bar ma la ba/_/de ltar nye bar gnas nyid de/_/thugs kyi 'khor lor rnam 
[\[111b.7\]]par gnas/_/gnas kyi khyad par rang bzhin gyi/_/mkha' spyod rnams kyi yang dag bshad/_/mchan khung kA ma rU pa nyid/_/nu ma o drar rab tu grags/_/'di dag zhing du yang dag brjod/_/lte ba tri sha ku nir brjod/_/sna yi rtse mor ko sha lA/_/nye ba'i 
[\[112a\]]
[\[112a.1\]]zhing du brjod pa'o/_/kha ni ka ling ka ru brjod/_/mgrin pa lam pa ka ru gsungs/_/tshan do ha zhes rnam par bshad/_/snying gi kAny+tsir brjod pa ste/_/dbang po hi ma la ya nyid/_/nye ba yi ni tshan dor brjod/_/de ltar yul rnams thams cad 
[\[112a.2\]]du/_/gsung gi 'khor lor rnam par gnas/_/gnas kyi khyad par yul gyi ni/_/sa spyod rnams kyi yang dag bshad/_/rtags la [{]yi dgas [,]yi dwags [}]lhag par gnas/_/gsang ba la ni khyim gyi lha/_/'di dag 'du bar brjod pa'o/_/brla ni sau rASh+Ta ru brjod/_/
[\[112a.3\]]rje ngar gnyis ni gser gling gi/_/rang gi ngo bor rnam par bshad/_/nye ba ya ni 'du ba nyid/_/sor mo nA [(]gar [,]ga ra [)]ru brjod/_/rkang pa'i rgyab ni sin d+hur nges/_/dur khrod du ni yang dag brjod/_/mthe bong la ni ma ru zer/_/pus mo ku la dA ru brjod/_/'di 
[\[112a.4\]]dag nye ba'i dur khrod nyid/_/mkha' 'gro mar ni gsungs pa'o/_/'di dag yul dang rang lus skyes/_/rang gi nang dang phyi rol gnas/_/sku gsung thugs kyi 'khor lo la/_/nyi shu rtsa bzhir phye ba yis/_/mkha' 'gro ma ni kun gyi gnas/_/thams 
[\[112a.5\]]cad du ni yang dag bshad/_/'di rnams gnas su mkha' 'gro ma/_/rtsa yi gzugs kyis yang dag gnas/_/drug pa las rab tu byed pa dang po'o//_//de nas gzhan yang dam pa'i de bzhin gshegs pa'i sku ji ltar gnas su son pa'i rtsa'i 'khor lo 
[\[112a.6\]]bshad par bya'o/_/snying gi nang song pad+ma ni/_/'dab ma brgyad pa snying por bcas/_/de yi nang du son pa'i rtsa/_/mar me'i rang gi ngo bo can/_/chu shing gi ni me tog ltar/_/brkyang zhing kha ni 'og tu'o/_/de yi nang gnas dpa' bo ni/_/yungs kar gyi ni sbom phra 
[\[112a.7\]]tsam/_/mi shigs hU~M gi sa bon ni/_/kha ba lta bur 'dzag pa nyid/_/lus can rnams kyi snying dga' ba/_/dpyid ces bya bar rnam par bshad/_/rgod ma'i me yi gzugs kyis ni/_/bdag med ma ni thig ler brjod/_/las kyi rlung gis bskul ba yis/_/
[\[112b\]]
[\[112b.1\]]lte ba'i dkyil 'khor du ni 'bar/_/dpyid thob pa yi chog shes pas/_/snyoms par 'jug pas rnam par gnas/_/dpa' bo shrI ni he ru ka/_/'di ni dpyid kyi thig ler brjod/_/rnal 'byor ma yi gzugs 'dzin ma/_/rgyu dang mi rgyu bcas par gnas/_/
[\[112b.2\]]sku gsung thugs kyi dbye bas ni/_/sgo ni rnam gsum 'byung ba las/_/'gro ba dang ni 'ong bar byed/_/'di ni kun gyi lus la gnas/_/lte bar a yi gzugs kyis ni/_/thung ngu ru ni rab tu grags/_/snying la yang ni hU~M nyid ni/_/ring po ma mo gnyis dang 
[\[112b.3\]]gnas/_/mgrin pa o~M gyi gzugs kyis ni/_/ma mo gsum brjod pa lu ta/_/dpral bar ha~M gi rnam pa 'di/_/sgra dang thig le mi shigs pa/_/'khor lo pa zhi yi rab dbye bas/_/sa sogs 'byung ba chen po dang /_/thun bzhir byin gyis brlabs pa dang /_/
[\[112b.4\]]pad+ma bzhi las byung ba dang /_/dga' ba bzhi yi ngo bo yis/_/rnal 'byor bzhi ni mngon du'o/_/mchog tu dga' ba'i ngo bo yis/_/bya dang byed pa'i dngos po las/_/rdo rje sems dpa'i gzugs kyis ni/_/'di ni ji ltar bde bar rol/_/'dab ma rnams kyi 
[\[112b.5\]]bzhi la yang /_/'byung ba bzhi yi rtsa rnams ni/_/mar me'i rang bzhin lta bur ni/_/phyogs bzhi la ni rnam par gnas/_/rtsa rnams bzhi yang mtshams rnams su/_/rnam par gnas shing der son pa'ang /_/bdud rtsi lnga ni 'bab pa ste/_/de mchod rang gi gzugs 
[\[112b.6\]]gnas pas/_/de yi dngos po'i ngo bo las/_/mchod pa bzhi ni rnam par bshad/_/lus kyi snying gi nang du ni/_/rtsa lnga rnams ni rnam par gnas/_/sku gsung thugs kyi dbye ba yis/_/nyi shu rtsa bzhi nye bar brjod/_/gnas sogs dgye ba la gnas nas/_/gnas dang 
[\[112b.7\]]gnas la rnam par gnas/_/spyi bor yang dag byung ba yi/_/rtsa ni spyi bo skyes zhes brjod/_/rdul dang snying stobs mun pa'i tshul/_/de yi nang na tso mo ni/_/pul+lI rar ni mi phyed ma/_/so dang sen mo 'bab par brjod/_/'bar ba 'dzin pa gra gzugs ma/_/de 
[\[113a\]]
[\[113a.1\]]bzhin skra dang ba spu 'bab/_/o D+yAn gnas ni chen po la/_/rtse ba ma ni rnam par gnas/_/rna ba g.yas par gnas nas ni/_/pags pa dri ma 'bab ma gnas/_/urbu dar ni g.yon pa ma/_/mkha' 'gro ma ni sha 'bab ma/_/gang zhig chu 
[\[113a.2\]]rgyus 'bab pa'i rtsa/_/ba yi mchog sbyin rnam par gnas/_/de ni sra pa'i tshul gyis gnas/_/thung du mar ni rnam par bshad/_/gang zhig dga' ba'i dbang phyug rtsa/_/de bzhin rus sbal skyes mar grags/_/sra ba'i dngos pos gnas pa'i phyir/_/rus pa'i 
[\[113a.3\]]phreng ba 'khrugs par gnas/_/lha mo'i mkhar du gang zhig rtsa/_/'jam pa sgom pa ma ru brjod/_/de ni rtag tu mchin pa 'bab/_/thams cad lus la rtag par gnas/_/mA la bar ni dbang ma ni/_/rgyal ba'i dbang phyug snying la gnas/_/rtsa ni gang 
[\[113a.4\]]zhig mig 'bab ma/_/'dod pa'i gzugs su rnam par gnas/_/gzugs ni mthong bar 'dod pa ste/_/skyon bral ma zhes rnam par bshad/_/o Dir mkhris pa 'bab pa'i rtsa/_/gang zhig 'jug ma chen mor brjod/_/tri sha ku ner byung ba ni/_/ma mo nges 
[\[113a.5\]]par glo bar bcas/_/ko sha lar ni mtshan mo nyid/_/rgyu ma'i phreng bzang khyab cing 'bab/_/ka ling kar ni bsil sbyin ma/_/ngos kyi chu rgyus yang dag bshad/_/tsha ba ma ni lto gnas nges/_/lam pA kar ni rab tu grags/_/'bab ma nyid ni kAny+tsir gnas/_/
[\[113a.6\]]thams cad du ni bshang ba 'bab/_/mtshams kyi mtha' yi nang du yang /_/kha ba'i gnas su rangs ma'i gdong /_/shin tu gzugs can bad kan ldan/_/[{]yi dgas [,]yi dwags [}]lha gnas yang dag gnas/_/gang zhig rtag tu rnag 'bab pa/_/khyim gyi lhar ni yang dag 
[\[113a.7\]]gnas/_/mkha' 'gro dam pa'i dbang phyug gis/_/spyi ma nyid du rnam par bshad/_/so rASh+Tar ni gang zhig rtsa/_/rgyu sbyin ma ni dmar po 'bab/_/rdul ni 'bab par gyur pa ni/_/gser gling du ni yang dag bshad/_/yan lag gzi brjid kun khyab ma/_/
[\[113b\]]
[\[113b.1\]]sbyor bral mar ni rab tu grags/_/nA ga rar ni sdu gu ma/_/tshil can sbom zhing myos byed 'bab/_/sin d+hur shin tu grub pa nyid/_/mya ngan mchi ma 'bab mar brjod/_/ma rur gnas ma lud skam 'bab/_/'tshed pa ma zhes rnam par bstan/_/gu lu twar ni yid bzang 
[\[113b.2\]]ma/_/sha dang snabs ni 'bab ma'o/_/drug pa las yul gyi dgod pa ste rab tu byed pa gnyis pa'o//_//lha lags mnyan par 'tshal lags na/_/nang gi dkyil 'khor mchod pa la/_/sogs pa'i las ni ji ltar lags/_/sbyin sreg las ni mi 
[\[113b.3\]]'tshal bas/_/bde ba chen pos bshad du gsol/_/bcom ldan 'das kyis bka' stsal pa/_/he ru la sogs pa'i lha/_/rtsa gzugs mdzes par yang dag byung /_/lus kyi dkyil 'khor nyams dga' bar/_/sgo bzhir ji skad gsungs pa'o/_/rang 
[\[113b.4\]]gi yan lag brgyad byung bas/_/ka ba de yis bskor nas gnas/_/dngos po kun gyis mnyam pa'i phyir/_/gru bzhi bar ni rab tu grags/_/sku gsung thugs kyi ngo bos ni/_/dkyil 'khor 'khor lo gcig tu gsungs/_/ri ni mgo bo'i ze 'bru la/_/ji 
[\[113b.5\]]ltar rtsom chen la sogs rim/_/bla ma'i dus thabs rim nyid kyis/_/de ni rdzogs pa'i dkyil 'khor gnas/_/rkang pa'i mthil du rtsom chen rlung /_/gzhu yi dbyibs su rnam par gnas/_/sum mdo yi ni gnas su ni/_/de bzhin gru gsum 'bar ba nyid/_/
[\[113b.6\]]zlum po'i rnam pa'i dbyibs kyis ni/_/chu ni lte bar rnam par gnas/_/snying gar yang ni sa nyid de/_/kun nas gru bzhi pa nyid do/_/sgal tshigs dbyug gu'i gzugs kyis ni/_/ri rab ri rgyal de bzhin no/_/der ni spyi bo'i char gnas/_/'dam skyes 'dab ma sum 
[\[113b.7\]]bcu gnyis/_/dbyangs dang gsal byed mdzes par gnas/_/sum cu rtsa gnyis byang chub 'dod/_/pad+ma'i nang du son pa gang /_/de ni zla ba'i dkyil 'khor brjod/_/spyi bo'i nang du klad pa ni/_/gang zhig gnas pa de ru gsungs/_/de nang ha~M gi rnam pa nyid/_/
[\[114a\]]
[\[114a.1\]]thig le'i gzugs can mi shigs pa/_/'jig rten kun gyi rtsa ba de/_/brtan pa'i bdag nyid g.yo ba'i bdag_/gsal dang mi gsal gzugs las ni/_/sa bon gzugs kyi rnam par gnas/_/lus can rnams ni kun gyi gzugs/_/
[\[114a.2\]]de phyir gdod nas rdzogs pa nyid/_/bdud rtsi'i gzugs kyis 'dzag par ni/_/nyin dang mtshan du rnam par gnas/_/de nyid kyis ni sgra 'byed cing /_/me ni dga' bar byed pa ste/_/des ni gang ba'i dkyil 'khor ni/_/yin pa nyid du the tshom med/_/de nyid 
[\[114a.3\]]dkyil 'khor zhes byar gsungs/_/dngos po rnams kyi snying po mchog_/de ni len cing gcod pa'i phyir/_/lus ni dkyil 'khor nyid du brjod/_/rtsa chen sum cu rtsa gnyis kyi/_/'khor lor yang ni dkyil 'khor brjod/_/byang chub sems ni rin po che/_/
[\[114a.4\]]dkyil 'khor de nyid dkyil 'khor nyid/_/phyi rol bcas pa'i nang gzugs kyis/_/sna tshogs khyab cing rnam par gnas/_/phyi rol gzugs dang sgra la sogs/_/dbang po thams cad 'jug pa'o/_/nang gi khu ba la sogs pa/_/grub pa'i rdzas ni rnam 
[\[114a.5\]]par gnas/_/phyi rol bcas pa'i nang nyid kyis/_/rdo rje can gyi byang chub sems/_/sbom dang phra ba'i rang bzhin gyis/_/'gro ba'i gnyen gyi rang bzhin can/_/sangs rgyas byang chub sems dpa' yi/_/dam tshig don du gsungs pas ni/_/dkyil 'khor goms 
[\[114a.6\]]pas skye ba 'dir/_/sangs rgyas nyid ni thob par 'gyur/_/nyan thos rnams kyi sangs rgyas dang /_/de bzhin rang rgyal rnams kyi dang /_/tshangs pa la sogs lha rnams kyi/_/dkyil 'khor goms bas rdzogs pa nyid/_/shes rab me ni cher 'bar bar/_/nang gi 
[\[114a.7\]]khu ba la sogs dang /_/de bzhin phyi rol gzugs sogs kyi/_/bsreg rdzas kyis ni sbyin sreg bya/_/skye mched drug dang khams rnams dang /_/phung po la sogs khyad par las/_/de rnams kyi ni gzugs can lha/_/de bzhin mkha' 'gro ma nyid ni/_/des ni de 
[\[114b\]]
[\[114b.1\]]mchod gang gi phyir/_/rnal 'byor mchod par yang dag bshad/_/thod pa 'di ni mgo bo nyid/_/bsreg rdzas kyi no snod du gsungs/_/blugs gzar ro mar bshad pa ste/_/snying gi 'khor lo [{]brkyang ma [,]rkyang ma [}]dag_/dgang gzar zhes byar yang dag brjod/_/thab 
[\[114b.2\]]khung lte ba'i dkyil 'khor du/_/las kyi rlung gis bskyod pa yi/_/tshangs pa'i me ni sum mdor gnas/_/sgra ni sngags zhes brjod pa ste/_/bzlas pa 'khor bar byed pa yin/_/bsgom pa mtshungs par snang ba nyid/_/dkyil 'khor gnyis med rnal 'byor phyir/_/
[\[114b.3\]]lhan cig skyes pa zhon pa 'di/_/'di ni rgyal ba'i dkyil 'khor gsungs/_/dkyil 'khor bdag po'i gzugs kyi phyir/_/slob dpon sems kyi rgyal po nyid/_/de skad la sogs ci gsungs pa/_/rgyud ni thams cad rtogs par bya/_/da dung bdag la the 
[\[114b.4\]]tshom mchis/_/chos dang longs spyod sprul pa dang /_/bde ba chen po'i gzugs kyis ni/_/mgon po ji ltar rol bar 'gyur/_/de rnams dbye ba mi 'tshal bas/_/bde ba chen pos bshad du gsol/_/bcom ldan 'das kyis bka' stsal pa/_/spyi bo lter 
[\[114b.5\]]son 'khor lo ni/_/e yi dbyibs su yang dag gnas/_/snying dang mgrin par yang dag gnas/_/ba~M gi rnam pa lta bur brjod/_/lte ba'i nang gnas pad+ma ni/_/'dab ma drug cu rtsa bzhir ldan/_/'dam skyes 'dab ma sum cu gnyis/_/spyi bo'i nang du rnam par 
[\[114b.6\]]gnas/_/mgrin pa'i nang du son pa yang /_/pad+ma lo ma bcu drug nyid/_/de yi snying ga'i gnas su ni/_/pad+ma 'dab ma brgyad du brjod/_/'dab ma drug cu rtsa bzhi nyid/_/sprul pa la ni rab tu grags/_/pad+ma chen po 'dab brgyad par/_/chos kyi sku ni rab tu bskor/_/longs spyod rdzogs pa 
[\[114b.7\]]bcu drug rtsibs/_/de bzhin 'dab ma sum cu gnyis/_/bde chen ye shes chen po la/_/kun tu yang dag rnam par gnas/_/sprul pa'i 'khor lo'i dbus su ni/_/sde tshan brgyad kyis yongs su bskor/_/yig 'bru dang po'i ngo bo yis/_/'di ni a ste yi 
[\[115a\]]
[\[115a.1\]]ge mchog_/chos kyi 'khor lor rnam bshad pa/_/hU~M ni mi shigs pa ru brjod/_/dbyangs lnga dang ni yang dag ldan/_/ya ra la was rnam par brgyan/_/longs spyod 'khor lo'i nang gnas pa/_/oM ni yig 'bru gsal bar byed/_/cha 
[\[115a.2\]]ni rnam pa bzhi rnams kyis/_/kun tu yongs su bskor ba'o/_/bde chen 'khor lo chen po la/_/ha~M ni thig le'i gzugs can no/_/g.yon dang g.yas pa'i ngos dag la/_/zla ba nyi ma rnam par bshad/_/mgrin pa nas brtsams g.yon pa'i rtsa/_/longs 
[\[115a.3\]]spyod rdzogs pa'i sku can ma/_/lte ba'i nang du ngal sos shing /_/kha ni 'og tu myos byed 'bab/_/gang zhig lte ba las stengs rtsa/_/de bzhin kha ni steng du 'bab/_/mgrin pa'i nang du ngal sos shing /_/khrag 'bab par ni rab tu grags/_/myos byed zla ba zhes 
[\[115a.4\]]byar bshad/_/khrag ni nyi ma zhes byar gsungs/_/sgo gnyis mnyam par zhon nas ni/_/steng dang 'og tu mnyam gnas pa/_/'di dag zla ba nyi ma gnyis/_/rtsa ni gnyis su rab tu grags/_/dpa' bo rnams dang mkha' 'gro ma'i/_/'gro ba dang ni 'ong ba'i 
[\[115a.5\]]rgyur/_/nub pa dang ni 'char don dang /_/log dang sad pa lta bur gsungs/_/g.yon dang g.yas pa'i ngos la ni/_/dbyangs ni bcu gnyis yang dag gnas/_/kha ni steng du yang dag bshad/_/ka la sogs pa rnams kyis bskor/_/kha ni 'og gi gnas su 
[\[115a.6\]]gnas/_/lhag par byas nas sbyar ba nyid/_/k+Sha ni srin po nyid gsungs pa/_/'og gi char ni rnam par gnas/_/gang tshe mgrin par chags chen gyi/_/gzugs kyi zla ba gnas pa na/_/sangs rgyas rnams kyi dam pa'i sku/_/de tshe longs spyod rdzogs par bshad/_/gang 
[\[115a.7\]]tshe rdo rje'i rtser gnas pa/_/de tshe de ni sna rtser ro/_/gang tshe longs spyod rdzogs sku yang /_/nub par gnas par gyur pas na/_/b+ha ga'i nang du son de yang /_/yungs kar tsam du rnam par gnas/_/nyi ma'i gzugs su yang dag bshad/_/sprul pa'i skur ni brjod pa ste/_/
[\[115b\]]
[\[115b.1\]]sangs rgyas byang chub sems dpa' yi/_/spros pa de yis bskyed pa'o/_/pad+ma gar dbang rgyal po ni/_/'dab ma 'byed pa'i sbyor ba can/_/sprul pa'i sku yi gzugs su ni/_/der ni nyi ma nub pa na/_/gang tshe rdzogs pa'i byang chub sems/_/gong bur gyur pa rnyog pa med/_/
[\[115b.2\]]'khor ba'i lam ni rnam bcad cing /_/spros pa nyer zhi dge ba ste/_/gnyis med mchog tu dag pa nyid/_/dpal ldan rdo rje sems dpa'i gzugs/_/shrI ni he ru ka zhes brjod/_/rgyud ni srin bu'i gzugs can nyid/_/rgod dang lta dang lag bcangs nyid/_/rgyud du de nyid 
[\[115b.3\]]rnam par gnas/_/'dod chags nyid dang chags bral yang /_/zos nas srin bu gnas pa nyid/_/rtsa thams cad kyi mnyam par sbyor ba mkha' 'gro ma'i dra ba'i sdom pa ste drug pa las rab tu byed pa gsum pa'o//_//de nas byang chub sems dpa' 
[\[115b.4\]]chen po rdo rje snying po la sogs pa dang /_/rnal 'byor ma bdag med ma la sogs pas 'di skad ces gsol to/_/'khor lo'i bsgom pa'i lam dang ni/_/lha rnams ji ltar 'byung ba dang /_/mkha' 'gro'i 'khor lo'i khyad par dang /_/dgongs pa'i skad kyi khyad par ni/_/
[\[115b.5\]]bcom ldan 'das kyis sngar gsungs na/_/sdom pa'ang bdag la bshad du gsol/_/bcom ldan 'das kyis bka' stsal pa/_/rnal 'byor ma lus dbus gnas par/_/a yi rnam par sdom pa'i gnas/_/ji ltar phyi rol de bzhin nang /_/sdom pa de nyid 
[\[115b.6\]]rab tu phye/_/bo la'i bde ba phyag rgya che/_/rdo rje skye mched thams cad nyid/_/'dis ni gsang ba'i snyoms 'jug pas/_/phyi rol gnyis gnyis bstan pa med/_/sku gsum lus kyi nang du ni/_/'khor lo'i gzugs kyis brjod par bya/_/sku gsum yongs su 
[\[115b.7\]]shes pa las/_/bde ba chen po'i 'khor lor brjod/_/chos dang longs spyod sprul pa dang /_/de bzhin bde ba chen po nyid/_/skye gnas mgrin snying dbus su ni/_/sku gsum po ni rnam par gnas/_/ma lus pa yi sems can gyi/_/skye ba gang la brjod bya ba/_/
[\[116a\]]
[\[116a.1\]]gang zhig sprul pa gnas brtan phyir/_/de la sprul pa'i sku nyid yin/_/sems ni chos kyi rang bzhin te/_/chos kyi sku yang snying gar yin/_/ro rnams drug gi gzugs can gyi/_/bza' ba nges par longs spyod brjod/_/chos rnams kun la 
[\[116a.2\]]gnas brtan phyir/_/thams cad yod pa'i rang bzhin can/_/mgrin par longs spyod 'khor lo dang /_/bde ba chen po spyi bor gnas/_/e ba~M rnam pa rgyu mthun nyid/_/rnam smin chos kyi 'khor lo las/_/skyes bu byed pa longs spyod la/_/bde chen 'khor lor dri 
[\[116a.3\]]med nyid/_/rgyu mthun la sogs rab dbye bas/_/'bras bu rnam pa bzhi zhes brjod/_/las kyi rlung gis bskul ba yis/_/las la bcom ldan shes rab brjod/_/gang zhig sprul pa gnas brtan phyir/_/sprul pa'i 'khor lo gnas brtan brjod/_/chos ni ngag 
[\[116a.4\]]las byung ba'i phyir/_/'khor lo thams cad yod par smra/_/gang zhig mgrin par kun bkur phyir/_/longs spyod 'khor lor kun bkur nyid/_/gang zhig bde chen mgor gnas phyir/_/bde chen 'khor lor dge 'dun che/_/sde pa sku zhes brjod pa ste/_/lto 
[\[116a.5\]]ba gnas su brjod par bya/_/skye gnas 'dod chags bral ba nyid/_/mngal gyi phru ma chos gos te/_/de bzhin ma ni mkhan po nyid/_/mgo bor thal mo sbyar ba phyag_/'gro ba'i bya ba khrims kyis gnas/_/de bzhin sngags bzlas a dang ha~M/_/sngags 'don 
[\[116a.6\]]skyes pa dge slong nyid/_/gcer bu skra dang kha spu bregs/_/'di rnams rkyen gyis sems can rnams/_/sangs rgyas nyid du the tshom med/_/zla ba bcu yang sa rnams te/_/sems can sa bcu'i dbang phyug go/_/btsun mo'i b+ha ga bde can du/_/khu ba zhes bya rnam par 
[\[116a.7\]]gnas/_/de med pas na bde med 'gyur/_/bde ba spangs na de med 'gyur/_/nus pa med phyir ltos dang bcas/_/lha yi rnal 'byor las bde ba/_/de phyir sangs rgyas dngos po min/_/de nyid dngos med tshul yang min/_/zhal phyag rnam pa gzugs can nyid/_/
[\[116b\]]
[\[116b.1\]]mchog tu bde ba gzugs med pa/_/de phyir 'gro kun lhan cig skyes/_/lhan cig skyes pa'i rang bzhin brjod/_/rnam dag rnam pa'i sems kyis ni/_/rang bzhin gyis ni mya ngan 'das/_/zhal phyag kha dog dbyibs las ni/_/lha yi gzugs kyi rnal 
[\[116b.2\]]'byor ni/_/skyes pa tsam gyis rnam par gnas/_/'on kyang bag chags phal pas so/_/lha mos de skad bshad pa ni/_/rnal 'byor kun gyi gong na med/_/de nas rnal 'byor ma bdag med ma la sogs lha mo thams cad la 'di lta ste/_spyan ma dang /_mA ma 
[\[116b.3\]]kI dang /_gos dkar mo dang /_sgrol ma dang /_khro gnyer can dang /_skul byed ma dang /_ri khrod ma shing lo can dang /_'og zhal ma dang /_sdom pa ma dang /_/de dag la sogs pa ri rab kyi rdul phra rab dang mnyam pa'i rnal 'byor ma rnams mchog tu ngo mtshar bar gyur cing 
[\[116b.4\]]brgyal ba dang /_skrag par gyur to/_/de nas mi bskyod pa la sogs pa'i de bzhin gshegs pa thams cad kyis 'di skad ces gsol to/_/rnal 'byor ma ni kun gyi tshogs/_/bcom ldan 'das kyis bslang du gsol/_/de nas bcom ldan 'das thams cad mkhyen 
[\[116b.5\]]pa rnam par rgyal ba'i rdo rje zhes bya ba'i ting nge 'dzin la snyoms par zhugs nas/_rnal 'byor ma thams cad bslang ba'i phyir 'di skad ces bka' stsal to/_/sems can rnams ni sangs rgyas nyid/_/'on kyang blo bur dri mas bsgribs/_/de bsal nas ni sangs rgyas 
[\[116b.6\]]nyid/_/bcom ldan 'das de de bzhin no/_/rigs kyi bu/_gang zhig mi shes 'jig rten pa/_/btsan dug zos pas brgyal bar 'gyur/_/rmongs spangs de nyid yid kyis ni/_/de yi de nyid yongs su gcod/_/dug gi dum bu gang nyid kyis/_/skye bo thams 
[\[116b.7\]]cad 'chi bar 'gyur/_/dug gi de nyid shes pa des/_/dug gis dug ni 'bigs par byed/_/ji ltar rlung gis zin de la/_/ma sha'i bza' ba sbyin par bya/_/ldog pa'i sman ni brtags pa las/_/rlung gis rlung la snun par byed/_/so sor rtog las rnam rtog 
[\[117a\]]
[\[117a.1\]]dang /_/srid pa nyid kyis srid dag byed/_/ji ltar rna bar chu zhugs pa/_/chu gzhan gyis ni dgug par bya/_/de bzhin dngos po'i rnam rtog kyang /_/rnam par nges pas sbyang bar bya/_/ji ltar 'tshed pas tshig pa la/_/yang ni me yis gdung bar bya/_/
[\[117a.2\]]de bzhin 'dod chags mes tshig pa/_/'dod chags me yis gdung bar bya/_/skye bo mi bzad pa yi las/_/gang dang gang gis 'ching 'gyur ba/_/thabs dang bcas na de nyid kyis/_/srid pa'i 'ching ba las grol 'gyur/_/'dod chags kyis ni 'jig rten 
[\[117a.3\]]'ching /_/'dod chags nyid kyis rnam par grol/_/bzlog pa'i sgom pa 'di nyid ni/_/sangs rgyas mu stegs kyis mi shes/_/'byung ba lnga yi rang bzhin las/_/kun du ru las lnga ru 'gyur/_/dga' ba chen po gcig nyid las/_/dbye bas lnga ru 'gro bar 
[\[117a.4\]]'gyur/_/bol+la kak+ko la sbyor bas/_/reg pa sra ba'i bag chags kyis/_/sra ba gti mug chos yin phyir/_/gti mug rnam par snang mdzad brjod/_/gang phyir byang sems gsher ba nyid/_/gsher ba chu yi khams su brjod/_chu ni mi bskyod ngo bo'i 
[\[117a.5\]]phyir/_/zhe sdang 'dren pa mi bskyod pa/_/gnyis kyi bskyod pa'i sbyor ba las/_/rtag tu drod ni skye bar 'gyur/_/'dod chags dpag med rdo rje yin/_/'dod chags drod las 'byung bar 'gyur/_/kak+ko lar ni gang zhig sems/_/de ni rlung gi rang bzhin can/_/
[\[117a.6\]]don yod rlung las 'byung ba'i phyir/_/phrag dog don yod grub pa yin/_/bde ba 'dod chags sems yin te/_/rin chen khrag dang 'dod chags nyid/_/ser sna nam mkha' las byung ba/_/nam mkha' ser sna rdo rje yin/_/sems ni chen po gcig nyid la/_/lnga yi 
[\[117a.7\]]gzugs kyis mtshon pa nyid/_/rigs ni lnga po skyes pa lnga/_/de la stong phrag du ma nyid/_/de phyir 'di dag rang bzhin gcig_/bde chen mchog tu phan pa nyid/_/'dod chags la sogs sems lnga yis/_/dbye bas lnga ru 'gro bar 'gyur/_/gang gA'i klung ni bcu 
[\[117b\]]
[\[117b.1\]]yi bye ma snyed/_/rigs gcig la ni de bzhin gshegs pa'i tshogs/_/rigs chen lnga ni rigs ni du ma rnams/_/de rnams rigs las brgya phrag du ma rnams/_/de rnams la yang 'bum phrag rigs chen rnams/_/bye ba'i rigs la grangs ni med par 'gyur/_/
[\[117b.2\]]de la rigs la grangs med rigs rnams nyid/_/mchog tu dga' ba'i rigs las byung ba rnams/_/zhes bka' stsal to/_/'dir gsol pa/_ci gong bu'i gzugs can 'di tsam du'ang chung ba de snyed kyi rang bzhin du 'gyur ba ci lags/_bcom ldan 'das kyis 
[\[117b.3\]]bka' stsal pa/_/skra yi khyon tsam phra ba la/_/sangs rgyas zhing khams du ma ni/_/gnas dang dog dang 'dzer min pa/_/de bzhin 'dir yang blta bya ste/_/stobs bcu dag dang ldan pa'i lha/_/bzhengs shig bzhengs shig bdag gi ni/_/sdum par ston mo bzhes 
[\[117b.4\]]par 'tshal/_/rdzu 'phrul stobs kyis rigs kyi bu/_/yang dag byung ba bka' stsal pa/_/yang dag sbyor byung mtshan nyid ni/_/bshad par bya yis lha mo nyon/_/gsang ba la ni sa yi khams/_/mchog la de bzhin du ni chu/_/dgyes pa la ni me ru bshad/_/thams 
[\[117b.5\]]cad bdag nyid rlung la gnas/_/rtag tu bzhugs par brjod pa 'di/_/sangs rgyas kun gyi sdom pa bdag_/yang na me long lta bu'i tshul/_/de bzhin du yang mnyam pa nyid/_/so sor rtog pa'i cho ga bzhin/_/de bzhin bya ba nan tan la/_/rtag tu bzhugs par brjod 
[\[117b.6\]]pa 'di/_/shin tu rnam dag rang bzhin can/_/de bzhin rnam par snang mdzad nyid/_/gzhan yang mi bskyod pa nyid dang /_/yang na rin chen 'byung gnas dang /_/yang na 'od dpag med pa yis/_/gang tshe rtag bzhugs don yod la/_/bdud rtsi lnga yi gong bu'i dngos/_/
[\[117b.7\]]thig le'i gzugs te yid lta bu/_/shin tu yang dag ye shes che/_/lha mo kun gyi rang bzhin can/_/rdo rje sems dpa' zhes byar bshad/_/bde ba dam pa ru ni brjod/_/rang byung ngo bo 'di nyid ni/_/chos kyi skur ni rab tu grags/_/de yi shes rab lhan cig skyes/_/de phyir 
[\[118a\]]
[\[118a.1\]]gnas pa'i gzugs can ma/_/las kyi rlung gis bskul ba yis/_/lte ba'i dkyil 'khor du ni 'bar/_/bdag med ma zhes rnam par bshad/_/dpyid kyi thig le nyid du brjod/_/skra yi rtse mo brgya stong lus/_/glog gi zer ma mnyam pa'i 'od/_/lha 
[\[118a.2\]]yi rnal 'byor dus su ni/_/ba spu'i khung bu'i rtse bug nas/_/phyogs bcur rnam par phyung nas ni/_/kun tu lha dang lha min bsdigs/_/snying la chos kyi 'khor lor ni/_/bsregs nas longs spyod 'khor lor song /_/sna yi bu ga g.yas pa nas/_/thams cad 
[\[118a.3\]]du ni phyung nas ni/_/mdzod spur song ba dag gis kyang /_/bug pa nges par phyogs bcu yi/_/sangs rgyas byang chub sems dpa' yi/_/shangs kyi bu ga g.yon par ni/_/zhugs nas spyi gtsug 'khor lor ni/_/kun bsregs rnam par phyung nas ni/_/sngar gsungs 
[\[118a.4\]]nyid kyi bug pa nas/_/yang ni spyi gtsug zhugs par bya/_/sangs rgyas rnams ni bsregs pa yis/_/dga' ba de nas bskyed par bya/_/lte ba'i dkyil 'khor phyin nas ni/_/snga ma bzhin du gnas par 'gyur/_/yang dag par sbyor ba las byung ba'i rgyud chen po las 
[\[118a.5\]]dpyid kyi thig le zhes bya ba'i brtag pa'i rgyal po ste drug pa'o//_//ngag gi phyag rgya'i mtshan nyid ni/_/bcom ldan bdag ni nyan par 'tshal/_/dgongs pa'i skad ni ci zhes bgyi/_/rnal 'byor ma yi rtag dam tshig_/nyan thos la sogs mi shes pa/_/
[\[118a.6\]]rgod dang lta ba dag gis kyang /_/'khyud dang de bzhin gnyis gnyis sogs/_/rgyud kyang rnam pa bzhi rnams kyis/_/dgongs pa'i skad ni ma bsgrags pa/_/bcom ldan nges par gsung du gsol/_/dgongs pa'i skad ni skad chen po/_/dam tshig brda ni rgyas pa ru/_/
[\[118a.7\]]rdo rje snying po ngas bshad kyis/_/de nyid rtse gcig sems kyis nyon/_/ma da na chang ba la sha/_/'du ba ma la ya dza nyid/_/'gro ba khe Ta ro ni shra ba/_/rus pa'i rgyan ni ni raM shu/_/'ong ba phreM ka Na ru brjod/_/cang te kri pri ta ru brjod/_/skal med du du ra zhes bshad/_/
[\[118b\]]
[\[118b.1\]]skal ldan kA liny+dza ra~M brjod/_/reg min Di Di ma zhes brjod/_/thod pa pad+ma b+ha dza na~M/_/bza' ba ti pri ta ra shes bya/_/tshod ma ma la tin d+ha na~M/_/bshang ba tsa tus+sa ma~M brjod/_/gci ba ka s+t+ru ri zhes brjod/_/rang byung sih+lar shes par bya/_/khu ba ga bur brjod par 
[\[118b.2\]]bya/_/sha chen shA li dza zhes brjod/_/dbang po gnyis sbyor kun du ru/_/rdo rje bol+la zhes brjod de/_/pad+ma kak+ko la zhes zer/_/mu khi/_sor mo kha ru bcug pa ni/_/mkha' 'gro ma yi mtshan ma'o/_/g+ho g+hu/_thal mo spyi bor yang dag gzhag_/mar me ma yi 
[\[118b.3\]]mtshan ma'o/_/g+hu g+hu/_/mthe bong rgan po bcangs pa ni/_/'jib byed ma yi mtshan ma'o/_/mu g+hu/_lag pas rna ba brdebs pa ni/_/g.yo ldan ma yi mtshan ma nyid/_/lu g+hu/_sna rtser thal mo brdebs pa ni/_/dge ba'i gtam ni 'dri ba'o/_/draSh+Ta [{]ri dgas [,]ri dwags [}]mgo 
[\[118b.4\]]ston pa/_/rnal 'byor ma yi mtshan mar mtshon/_/Da zhes bya ba skyes bur nges/_/DI ni bud med de nas brjod/_/pu zhes bya bar rengs pa nyid/_/su ni de bzhin za ba nyid/_/ma zhes bya ba ma ru brjod/_/yo ni de bzhin chung mar nges/_/b+hi zhes bya ba sring mo nyid/_/
[\[118b.5\]]d+hi zhes bya ba mdza' mor brjod/_/lu zhes bya ba bu mor nges/_/s+t+ri ni khrag tu shes par bya/_/sa ni zhi ba'i btung ba nyid/_/pe zhes bya ba btung ba ste/_/bi zhes bya ba nges par sha/_/b+ha zhes bya ba bza' bar brjod/_/b+hu zhes bya ba 'du ba nyid/_/bi zhes bya ba dur khrod 
[\[118b.6\]]nyid/_/b+hu zhes bya ba ro ru brjod/_/DI zhes bya ba rnal 'byor ma/_/ga ni de bzhin lA mA nyid/_/s+t+ri zhes bya ba gzugs can ma/_/ku zhes bya ba mkha' 'gro ma/_/kha zhes bya ba dum skyes ma/_/dza zhes bya ba byin pa zung /_/ke zhes bya ba lag pa gnyis/_/b+ha zhes 
[\[118b.7\]]bya ba phyag 'tshal ba/_/swA ni legs 'ongs bya ba yin/_/'di rnams ni yi ge re re zhing yang brda ste/_dpa' bo dang sring mor des shes par bya'o/_/yi ge'i dam tshig gi phyag rgya'i ye shes so/_/rdo rje snying pos gsol pa/_/ngag gi brda ni mi 'tshal bas/_/bde ba chen 
[\[119a\]]
[\[119a.1\]]pos bshad du gsol/_/bcom ldan 'das kyis bka' stsal pa/_/mdor bsdus nas ni bshad bya ba/_/de ni nga yis bshad kyis nyon/_/po ta~M gi zhes bya ba ni phyag go/_/pra ti po ta~M gi zhes bya ba ni phyag gi lan no/_/ga mu zhes bya ba ni 'gro ba zhes brjod 
[\[119a.2\]]par 'gyur ro/_/lum pa zhes bya ba ni 'ong ba nyid do/_/ni ga raM zhes bya ba ni byin cig ces brjod par 'gyur ro/_/tsaT+Tu ka zhes bya ba ni khyer cig ces brjod pa yin no/_/hri da ya zhes bya ba ni dpa' bo zhes bya ba yin no/_/kau ra ba zhes bya ba ni gsod pa zhes brjod pa yin no/_/
[\[119a.3\]]kar+N+Ni ka zhes bya ba ni dril bu zhes brjod pa yin no/_/a li ka ra Na zhes bya ba ni spyi bo zhes brjod pa yin no/_/ba ra ha zhes bya ba ni skra zhes brjod pa yin no/_/shra ba Na zhes bya ba ni rna ba'o/_/man+thA zhes bya ba ni bdud rtsi'o/_/na ra zhes bya ba ni mnyam par sbyor ba zhes brjod 
[\[119a.4\]]pa yin no/_/tA li kA zhes bya ba ni mkha' 'gro ma'o/_/nA ra ka zhes bya ba ni dkyil 'khor ro/_/a mu ka~M zhes bya ba ni dur khrod do/_/kA li la zhes bya ba ni sgo'o/_/swa sa Na~M zhes bya ba ni bram ze'o/_/pa ri d+hi ni rgyal rigs so/_/bi ra ti ri ni rje'u rigs so/_/kru ra zhes 
[\[119a.5\]]bya ba ni dmangs rigs so/_/an+ta ni gdol pa'i rigs so/_/a li ka ni phyugs so/_/b+ha gi ni ni mkha' 'gro ma'o/_/mu da ka~M ni tshil bu'o/_/grih+na zhes bya ba ni phyag rgya'o/_/dan+ta spaR+sha ti dzi hwa zhes bya ba ni bkres so zhes brjod pa yin no/_/g+han+da pa hi ni sred pa'o/_/A ga 
[\[119a.6\]]ma na zhes bya ba ni gan du'o/_/s+thA na zhes bya ba ni che ge mor ro/_/ki ra Na ni me tog go/_/lam po ni 'jigs pa'o/_/dan+ta ni rgod pa zhes brjod pa yin no/_/ni ro d+ha ni char pa'o/_/bi dzAp+ti ni chog par 'dzin pa'o/_/d+hu mA ni sprin no/_/d+hu mra pri ya dang /_sA nu ni ri'o/_/sa ri to ni 
[\[119a.7\]]chu bo'o/_/oM gu l+ya ni yan lag dang nying lag go/_/ba da na~M ni kha'o/_/rA dzi ka ni lce'o/_/a da nA ni'o/_/pa~M ka ti ni rgyal mtshan no/_/ts+tshan do ni phreng ba'o/_/tsa la ni rlung ngo /_/mr-i ka pa ti ni phyugs so/_/maN+Da la ni mnyam pa'o/_/swA sa ni lam gyi bzhi mdo'o/_/
[\[119b\]]
[\[119b.1\]]phal gu sha ni skye bo'o/_/ma ha k+Sha ra ni phyugs chen po'o/_/ts+tsha ni ra'o/_/na zhes bya ba ni skyes pa'o/_/go zhes bya ba ni ba glang ngo /_/zhes bya ba ni ma he'o/_/b+hi zhes bya ba ni bza' ba'o/_/ha zhes bya ba ni rnam grangs so/_/a phya ka zhes bya ba ni rgyal po'i skyes bu'o/_/
[\[119b.2\]]s+tha zhes bya ba ni gnas so/_/mu kha sbaR+sha na ni zos so zhes bya ba'o/_/dan+ta spaR+sha na ni 'grangs so zhes bya ba'o/_/ho zhes bya ba ni gang yang rnam grangs so/_/hrI ka ni ngo tsha ba'o/_/shU n+ya spar+sha ne ni mai thu na gyis shig ces bya ba'o/_/u ru spaR+sha ne ni de lta da ltar gyis shig ces bya 
[\[119b.3\]]ba'o/_/ngag gi brda yi ye shes so/_/mnyam par drag shul dpral ba can/_/rtag tu ltung bar byed par brjod/_/dbang gi lta stangs g.yon na gnas/_/g.yon pa na ni gzugs brnyan gnyis/_/g.yas pa'i cha la dgug pa nyid/_/gnyis ni steng du sbyar bar 
[\[119b.4\]]bya/_/dbu ma rengs pa'i lta stangs nyid/_/sna yi rtse mo'i dbus su gnyis/_/dud 'gro'i lta stangs gsad pa la/_/sna yi rtse mor gzugs brnyan gnyis/_/'byung ba nyid kyis ltung bar byed/_/bum pa yis ni dbang du byed/_/dgang ba yis ni 'gugs pa nyid/_/
[\[119b.5\]]zhi ba nyid kyis rengs par byed/_/rlon pa'i shing la ltung byed nyid/_/me tog la ni dbang du grags/_/rdo rje shing la dgug pa nyid/_/g.yo bcas rtsal rengs byed nyid/_/zla drug goms pa'i rnal 'byor gyis/_/'grub 'gyur 'di la the tshom med/_/'di la 'khrul bar 
[\[119b.6\]]mi bya ste/_/sangs rgyas rdzu 'phrul bsam mi khyab/_/slob dpon gnyis la phyag 'tshal nas/_/shin tu phyag 'tshal dpal ldan ni/_/rdo rje sems sogs rnal 'byor gyis/_/g.yas pa'i smin ma sgyur tshul gyis/_/nam mkhar 'gro bar bsgoms pas ni/_/gang zhig 
[\[119b.7\]]gnas pas 'grub par 'gyur/_/g.yon pa'i smin sgyur pha rol gyi/_/sde las mchog tu rgyal bar 'gyur/_/bdud kyi dpung ni gzhom pa'i phyir/_/de nyid kyi ni rnal 'byor gyis/_/g.yon pa'i mig bsgul zhes bya bas/_/dkar mo la sogs gzugs bsgoms 
[\[120a\]]
[\[120a.1\]]pas/_/der ni rdzogs na 'grub par 'gyur/_/g.yas pa'i mig bsgul zhes bya bas/_/dpal ldan rdo rje sems sogs kyis/_/skyes bu'i gzugs ni rdzogs par 'gyur/_/ngag gi tha snyad ma gtogs par/_/'jig rten rab tu grags pa 
[\[120a.2\]]yi/_/tha snyad du yang 'grub par 'gyur/_/de ltar yo gis 'jig rten dang /_/'jig rten 'das par bsdus par 'grub/_/legs par bshad pa'i dngos grub bo/_/lta stangs kyi phyag rgya'i ye shes so/_/dpal ldan rdo rje sems sbyor zhing /_/ji ltar dbyibs kyi sku 
[\[120a.3\]]ldan pas/_/'dir ni mi yi thod pa yi/_/yungs kar cho ga bzhin du gdab/_/btsos pa'i mar khu bza' byas shing /_/mgo bo 'bras bus de bzhin byugs/_/phyogs mtshams nam mkha' sa bcings pas/_/bsrung ba kun gyi gong na med/_/dpal ldan 
[\[120a.4\]]rdo rje sems sbyor zhing /_/tshems ni bsdams shing zhal btsums pas/_/dpal ldan g.yon pa bsgyings 'dzin cing /_/g.yas par 'khor lo phyogs tshul gyis/_/gsal bar steng 'og byin gyis brlab/_/sa la rang gi phyag rgya bya/_/sangs rgyas kun dngos dngos 
[\[120a.5\]]grub sbyin/_/skye ba gnyis pa'i thod par 'di btab nas/_phyi nas ni mi'i thod par ro/_/de nas blangs nas bud med dang /_skyes pa dang /_ma ning la sogs pa dang /_khwa dang /_'ug pa dang /_bya rgod dang /_mchil pa'i dngos grub sna tshogs byed do/_/'ol ma zi 
[\[120a.6\]]dkar po sgrub pa'i cho gas kyang /_'dod na glang po dang /_rta'i gzugs 'dzin par 'gyur ba dang /_ma he'i gzugs 'dzin par 'gyur ba dang /_'dod na khyi dang /_byi la dang /_ce spyang gi gzugs 'dzin par 'gyur ba dang /_'dod na bud med dang /_/
[\[120a.7\]]skyes pa'i gzugs 'dzin par 'gyur ro/_/ro'i kha'i bug pa'i nang du son pa'i bu ra nag po ro bsregs pa'i mes mar ngo'i 'byung po'i nyi ma la gdungs shing bdug pa byin na 'gro ba ma lus pa 'bebs par 'gyur ro/_/ka na ka'i 'bras bu dang /_a lo ka dang /_ma tu lung ga dang /_
[\[120b\]]
[\[120b.1\]]tsi tra ka dang /_ba tsa ka dang /_khyim bya'i sgo nga dang /_arka'i 'bras bu rnams thams cad bdug pa las/_rgyu ba dang mi rgyu ba'i 'jig rten kun 'bebs par 'gyur ro/_/rta gsod pa skya bo'i rtsa ba dang /_nyi ma'i ljon shing dang /_phe chag pa dang /_sdig pa'i rnga ma dang /_dug tu 
[\[120b.2\]]nges pa'i brgya'i cha dang ldan pa/_'dis de rnams cha bsnyams te lag pa la byugs na ba glang gi snar 'gyur ro/_/di na ka ra'i 'o mas ba na ri nyi ma bdun du byugs nas nags kyi mi zhag bdun spangs te/_de bzhin du kha Ti kas bris pa'i lag pa dag gis reg na klu'i dbang 
[\[120b.3\]]po'i dug 'byin par 'gyur ro/_/'di'i phyir bzlog pa sbyin par bya ste/_mA la ya las byung ba dang /_nA ga ge sar dang /_nad kyi dbang po dang /_ma da na pha la dang /_dzA gu'i yul dang /_ta ka ra dang ldan par 'bras kyi chu dang ldan pas 'gro ba'i dug sna tshogs 'jig 
[\[120b.4\]]par byed do/_/de'i nyin par skyes pa'i byis pa'i ro tsan ta ka ra'i snying por gnas pa'i ril bu zos na lag na rdo rje lta bur ji ltar 'dod par dug btung bar bya'o/_/sbal pa dang /_sbrul gdong gnyis pa'i tshil bsdus la sh+leSh+ma'i shing gi 'bras bu 'dis lag pa la byugs 
[\[120b.5\]]pas/_reg na dug zhi bar byed do/_/ba'i mar dang /_badzri dang /_ba hi'i khrag dang /_sbrul mgo gnyis pa'i sha dang /_sgal tshigs kyis lag pa la byugs na gnas gsum gyi yang dug med par byed do/_/gcer bu la sogs pa'i cho gas mnyam par bzhag pas/_
[\[120b.6\]]bA la ka'i rtsa ba cha bdun du byas nas/_'byung po'i nyi ma lag pa la bcings na nyin bzhi pa 'jig par byed do/_/lto 'phye'i dbang po'i shun pa sar pa dang /_lto 'phye'i dgra'i gshog pa'i cha dang ldan par bdug pa dang ldan pa tsam gyis 'jig rten gsum po sdang bar byed do/_/
[\[120b.7\]]yang na kA gnyis dang nyin mo 'jigs pa'i gshog pa dag cho ga bzhin du bdug pas ni 'phrog byed ma smad kyang 'byed par byed do/_/gzhan du ni ma yin no/_/rta'i rmig pa'i khung bur sbrul gyi mgo gzhag cing gnod sbyin smyon pa'i lce dang lhan cig dgra'i gnas kyi sgor sbas 
[\[121a\]]
[\[121a.1\]]na/_nyi ma bdun gyis skrod par 'gyur ro/_/ha li ni dang /_phag gi rtug pa dang /_ro'i mgo skyes dang /_mgrin [{]rings kyi [,]ring gi [}]rus pa rnams gnas gsum gyi sbyor ba'i mchog ste/_nyi ma bdun gyis skrod par byed do/_/rta gsod pa dmar po'i me tog dang /_b+hal+lA 
[\[121a.2\]]ta ka dang /_star bu rnams kyis me long la bskus na rta dang /_bong bu dang /_rnga mo la sogs pa'i gzugs mthong bar 'gyur ro/_/rta dang /_ba glang dang /_phag dang /_/spre'u dang /_bong bu dang /_rnga mo'i lag skyes rnams kha sbyor du mes bsregs nas sbal pa'i tshil bu bsres 
[\[121a.3\]]pas/_de rnams kyi gzugs snga ma bzhin du mthong bar 'gyur ro/_/aM ko Ta ka'i sa bon gyi mar khu dang /_ba'i 'o ma dang /_mig sman gyi 'bras bus byugs nas gang zhig srid pa'i mtha'i gzugs rnams me long gi dbus su mig sman gyis byugs pa'i mi'i mig 
[\[121a.4\]]gis mthong bar 'gyur ro/_/ta ka pa'i 'bras bu dang /_aM ko Ta'i 'bras bu dang /_mar khu'i tshigs mas rang bzhin gyis gnas pa'i skyes bu bzang po mthong bar 'gyur te/_ta ka ra'i mig sman gyis byugs pas mi mthong bar 'gyur ro/_/ri bong can gyi chu dang /_dza lu 
[\[121a.5\]]ka dang /_sbal pa'i mar khu dang /_pA Ta li'i rtsa bas rkang pa'i mthil byugs na/_skyes bu me ma mur gyi tshogs la 'gro bar 'gyur ro/_/shra ma Ni ka dang /_sbal pa'i tshil bu dang /_dza lu ka dang /_zla ba las byung ba dang ldan pas lag pa dang /_rkang pa byugs na me kha ba 
[\[121a.6\]]ltar bsil bar byed par 'gyur ro/_/kha'i nang du dun+du ba'i rin po che bcug ste/_chur zhugs na shAkya'i gnas kyi nang du zhugs pa lta bur blo dang ldan par 'dod pas gnas so/_/so na ka'i sa bon gyis rkang pa'i lham zung byas na chu'i steng du skyes bu shin tu rnam par dag pa gru 
[\[121a.7\]]lta bur 'chag cing 'gro bar 'gyur ro/_/mar sar dang /_btsag skya bo dang /_dri nga ba dang /_nya'i mar khu'i tshigs mas bug pa thams cad byugs na/_skyes pa blo dang ldan pa chu srin lta bur rgyu bar 'gyur ro/_/sa bon dang /_ka na ka'i drungs pa chen po'i srin bu'i phye ma dang 
[\[121b\]]
[\[121b.1\]]ldan pa dang /_ko k+ki la rnams kyis skyes pa 'drer byed par 'gyur ro/_/bu ram dang /_a ra na la dag gis ni phyir zlog par byed do/_/skye ba gnyis pa dang /_byi la dang /_spre'u dang /_rang 'tshed dang /_khwa'i dgra dang /_sre mong gi spu rnams brdungs shing /_tsa ra ma'i 
[\[121b.2\]]rtug pa'i phye mas 'jig rten pa thams cad smyo bar byed do/_/ba lang tshe'i rnga ma dang /_ka gnyis pa'i gshog pa g.yas pa dang ldan pa mal du bcug na myur du dgra bo rjed byed kyis 'jigs par byed do/_/ka na ka'i 'bras bu dang /_ma tu lung ga dang /_phug 
[\[121b.3\]]ran dang /_rma bya dang /_zangs kyi gtsug pud can gyis lan cig gis smyo bar byed cing blo gros dang bral bar byed do/_/skra'i las kyi mtha' yin no/_/ka na ka'i 'bras bu blangs nas/_dam tshig chen po dang /_srin bu'i phye ma dang bsres nas bza' ba dang btung ba 
[\[121b.4\]]la sbyar na de'i skad cig la smyo bar 'gyur te/_nyi ma bdun gyis 'chi bar 'gyur ro/_/tsha ba'i mar khus pi tsu marnga'i shing la gtor zan gyi tshang blangs te byugs nas/_lag pa de nyid kyis ma reg par dur khrod du shing bsregs pa'i thal ba blangs nas gang gi spyi bor 
[\[121b.5\]]byin pa de skrod par byed do/_/khwa dang 'ug pa'i gshog pa dag dang /_bram ze dang /_gcer bu pa dag gi skra gcig tu byas nas d+ha du ra'i shing la me sbar nas/_du ba med par bsregs te/_de'i thal ba blangs la skyes pa'am bud med kyi gnas mal gyi 'og tu bcug na de'i 
[\[121b.6\]]skad cig la sdang bar 'gyur ro/_/rnam par shes pa dang ye shes so/_/yang na dbang du bya bar 'dod na dga' ba dang bcas pa/_dkar mo'i snying po'i nus ba mda'i rma phye mar byas nas/_'dod pa'i phye mas rang gi sa bon dang ldan pas rgyal la bdag po'i brtul zhugs 
[\[121b.7\]]ma'ang dbang du byed do/_/skyes ma skal ba ngan pa bzung nas na ra'i shing gi yal ga'i tshigs ma dang /_glang po che'i chang dang mnyam par bu mo'i lag par bzhag na/_skal ba bzang ba po steng du 'dren par byed do/_/b+hu ta ke shi dang /_ru dan ti dang /_daN+Da ut+pa la dang /_ha 
[\[122a\]]
[\[122a.1\]]sa de ba dang /_phyogs kyi chu dang /_bdag nyid kyi myos byed dang btags pas skad cig gis [{]brkyang ma [,]rkyang ma [}]dbang du byed do/_/but+tany+dza ri dang /_a pa na ta dang /_rtag tu ngu dang /_daN+Da ut+pal lhan cig btags pa'i phye ma dang /_phyogs kyis chus sam reg pa 
[\[122a.2\]]nyid kyis 'gro ba'i yan lag ma dbang du byed do/_/biSh+Du krAn tra dang /_sra ban ti dang /_la k+Sha Na dang /_a ba na ta dang /_mig las byung ba dang /_phyogs kyi chu lhan cig btags pas lha'i dbang po'i [{]brkyang ma [,]rkyang ma [}]yang skad cig gis dbang du byed do/_/'di na ka ra 
[\[122a.3\]]dkar po'i shing gi rtsa ba dang /_many+dziSh+Ta dang /_mchil pa dang /_kuSh+Ta dang /_rang gi yan lag gi rma las byung ba dang /_di ga d+ha 'di rnams kyis gnas gsum po dbang du byed do/_/ra ma du tI dang /_ru dan ti dang /_k+Shir d+hi dang /_bdag gi myos byed dang bsres shing 
[\[122a.4\]]seng ldeng dang btags pa'i ril bu dang so rtsi lhan cig pas rang byung gi [{]brkyang ma [,]rkyang ma [}]yang skad cig gis dbang du byed do/_/ma he la bcings pa'i sna thag dang /_ka na ka'i shing gis ro bsregs pa'i thal ba dang yan lag can shi ba'i ro bsregs pa'i me mdag ka na 
[\[122a.5\]]ka'i khu bas bsad pa'i phye ma dang /_bdag gi myos byed kyis lha'i bdag po'i bu mo yang skad cig gis dbang du byed do/_/reg pa la sogs pas bdag gi ye shes so/_/shriM kha dang /_mkha' 'gro'i bdag po'i 'khor lo dang /_lha'i bdag po'i sbas pa dang /_
[\[122a.6\]]ba lba dang /_ba lang gi gi wang dang /_ldong ros dang ldan pas dpral bar thig le byas na skad cig gis dbang du byed do/_/durba dkar po dang /[ {]ri dgas [,]ri dwags [}]kyi durba dang /_ba lang gi gi wang dang /_lhan cig pas dpral bar thig le byas shing lhan cig mthong bas mi'i 
[\[122a.7\]]dbang po yang dbang du byed do/_/nam mkha' lding gi bdag po'i 'khor lo dang /_lha'i bdag po'i sbas pa dang /_a ba na ta'i ral pa dang /_du dan ti dang /_phyogs kyi chu dang btags pa'i phye mas mi'i bdag po'i [{]brkyang ma [,]rkyang ma [}]yang skad cig gis dbang du byed do/_/skyes 
[\[122b\]]
[\[122b.1\]]pa bag ma sar pa mngon par blangs pa shi ba'i me tog dang /_dbang phyug chen po la b+han du ka'i mchod pa'i spyi bo'i me tog dang /_skyes pa shi ba dang mtshungs par g.yon pa bsregs pa'i thal ba dang /_bdag gi myos byed lhan cig pas bsnun pa'i bud med phyi nas rjes 
[\[122b.2\]]su 'brang bar 'gyur ro/_/biSh+Nu krAn ta dang lha yi bdag pos sbas pa dang /_mtshan nyid dang /_du ba dang /_lto'i srin bu dang /_lhan cig nam mkha'i chu dang btags pa'i phye mas skad cig gis dbang du byed do/_/u grA dang /_ts+tshin+da dang /_ru ha dkar po dang /_baM se dang /_
[\[122b.3\]]kan b+hi dang /_in+d+ra ya ba mnyam pa 'di rnams dang ldan pas man ngag las thig le byas pas dbang du byed do/_/shrI ris ka la dang /_a nu Na dang /_tsan+danadang /_ri bong 'dzin pa 'di rnams kyis mnyam par shin tu sbyar ba dang /_drang srong gi bu mkha' 'gro ma'i khrag gis 
[\[122b.4\]]byugs pa'i thig les 'gro ba dbang du byed do/_/dza yan ti dkar po'i sa bon dang /_de bzhin du gi ri kAr+N+Ni ka dkar po'i sa bon dang /_lhan cig gi wang dang de yang phag gi sos btags te/_rgyal la dpral bar thig le byas shing rgyal po'i dbang po la bltas na khro bar mi 
[\[122b.5\]]'gyur ro/_/thig le 'byung bar byed pa'i ye shes so/_/yang na ril bu bya bar 'dod pas byi la nag po'i mig dang /_bya rog nag po'i mig dang /_phag nag po'i rna ba g.yon pa'i khrag gis mnye zhing bde bar gshegs pa'i gdung gi dngos po'i ril bu nyi ma dang /_zla 
[\[122b.6\]]ba dang /_me'i nang du son par so sor dkris pa rgyal la bsgrub cing rang 'dod pa'i lha'i sngags kyis bzlas pas 'grub par 'gyur te/_khar bcug na dpal dang ldan pa gnod sbyin ltar 'dod pa'i gzugs can du rnam par spyod do/_/yang na ngang mo nag mo'i mig dang /_bya 
[\[122b.7\]]rog nag po dang /_'ug pa nag po'i mig dang /_khu byug nag po'i mig dang /_bde bar gshegs pa'i gdung du yid ches pa dang /_baj+ri'i 'o mas ril bu byas pa nyi ma dang /_zla ba dang /_me'i nang du son par dkris nas khar bcug na mi snang bar byed do/_/yang na gdung gi 
[\[123a\]]
[\[123a.1\]]dngos po'i ril bu skyes pa shi ba dang mtshungs par bud med bsregs pa'i thal ba dang /_ka pit+tha yongs su smin pa'i phye ma dang /_sardza ra dza'i khu ba dang /_rdul dang /_de yongs su btags pas bde bar gshegs pa'i gdung gi dngos po yid ches pa nyi ma 
[\[123a.2\]]dang /_zla ba dang /_me'i nang du son par de nyid kyis yongs su dkris nas rgyal la bsgrub cing ril bu khar bcug na gnod sbyin lta bur 'dod pa'i gzugs can du dpal dang ldan par gnas par 'gyur ro/_/yang na sro ta ka dang /_ri bong gis mtshan ma'i tsher ma dang /_
[\[123a.3\]]sbrang rtsi dang /_/sbrang rtsi can dang /_dang po'i me tog dang ldan pa dang /_pad ma sar pa'i ge sar dang ldan pa'i ril bu lcags gsum gyi nang du gnas pas sbed par byed do/_/yang na a sho ka sngon po rab tu rgyas pa'i myu gu bud med kyi khrag gis lan bdun du byugs shing 
[\[123a.4\]]lcags gsum gyi nang du bcug pa khar bcug pas ni 'gro ba ma lus pa sbed par byed do/_/yang na ta ka ra'i byang phyogs kyi rtsa ba phyogs kyi gos kyis gtum zhing zla ba gzas zin pa na ril bu nyi ma dang /_zla ba dang /_me'i nang du bcug na kha'i nang du gnas pas mi snang bar 
[\[123a.5\]]byed do/_/ba glang gi gi wang dang /_ang gu ta'i shing gi me tog dang /_'gags nas shi ba'i mig dang /_tshil blangs shing kha gnyis pas zos pa'i lhag ma dang ldan pa'i ril bu 'di ni brtags pa'i [{]brkyang ma [,]rkyang ma [}]zhes bya'o/_/yang na pha'i tshal du zla mtshan gyis myos pa'i bu mo 
[\[123a.6\]]mnyes pa'i rdzas dang /_ba bla dang ldan pas dpral ba'i gnas kyi ngos kyi gnas su thig le byas na gnas gsum po sbed par byed do/_/yang na a sho ka sngon po'i byang gi phyogs su khwa'i tshang gi myu gus dpral ba'i 'gram du thig le byas na rgyu ba dang mi rgyu ba'i 'jig rten thams 
[\[123a.7\]]cad sbed par byed do/_/phug ron gyi khong par sro ta'i mig sman bcug nas ro sreg gi me la bsregs te/_grub pa'i mig sman byi la dkar po ma yin pa'i khrag gis bsad pas sbed bar byed do/_/yang na tri NA sar pa'i tshogs kyi myu gus bteg pa'i sa dang /_sar g+ha dang /_
[\[123b\]]
[\[123b.1\]]ta la dang ldan pa rgyal la grub pas dpral ba'i ngos su thig le byas na sbed par 'gyur ro/_/yang na ril bu mchog tu gyur pa ba bla dang /_ba glang gi gi wang 'di dag gong gi bstan pa'i dgos pa'i ril bu mchog 'di sgrub pa'o/_/mi snang ba'i ye shes so/_/de nas mig sman 
[\[123b.2\]]gyi sbyor ba bshad par bya ste/_shA li dza las byung ba'i mar khu dang lhan cig dur khrod kyi ras las byung ba'i sdong bu 'byung po'i nyi ma'i mtshan mo ba'i skyed mos tshal du skyes pa'i thod pa gsum gyi nang du mar khu dang bcas pa'i mar me'o/_/de'i steng du pad+ma'i 'dab ma bzhag 
[\[123b.3\]]nas dga' ma'i thod pa las du ba blang bar bya'o/_/de nas nyin mo 'jigs pa'i mgo bo bsregs nas tsan dan dmar po dang mang du btags te/_de nyid kyi mtshan mo rdo'i gtan pa la zhib tu btag cing phye mar bya'o/_/gong du blangs pa'i du ba dang lhan cig gcig tu byas 
[\[123b.4\]]nas bya rgod kyi pags pa'i snod du bcings te/_bya rgod kyi rje ngar gyi rkang ngam/_gong gi mi'i rus pa'i thur mas so/_/de nas mig sman ji ltar bsgrub par bgyi/_bka' stsal pa/_b+ha ga'i nang du sngags pas cho gas bsgrub par bya'o/_/grub pa'i mig sman gyi sbyor 
[\[123b.5\]]ba'i ye shes so/_/de nas las kyi cho ga bshad/_/bzlas dang bsam gtan rtag dga' ba/_/gang gis sgrub po 'grub 'gyur ba'i/_/bcud kyi las kyi cho ga brjod/_/cho ga'i dngos po ma gang yang /_/phongs pa'i sems can bde ba 'bab/_/ri dang rgya mtsho las skyes 
[\[123b.6\]]pa du ma dang /_byas pa'i skyur po dang /_bu dang /_mdud pa dang /_rdo'i gtan pa tshan de la yang dang yang mnyes nas/_snu hi dang /_ri'i ze 'bru dang /_rol pa dang /_'dab ma'i chu sings po dang bcas par zangs kyi snod du bskol bar bya'o/_/lcags blangs nas sbyar bar bya 
[\[123b.7\]]zhing /_ba gu la dang /_ut+pa la chen po'i cha dang ldan par ji srid du mar sar byung ba de srid du mnye bar bya'o/_/de ma thag tu rdo rje can gyi 'o mas btags nas sin du dang tshwa las khu bar 'gyur ba ste/_zangs dang /_dngul gyi cha dang gser lhan cig pa'i cha khyor gub bkab par 
[\[124a\]]
[\[124a.1\]]bzhu zhing /_de nas bri'i rdo ba phyed tsam du sbyin par byas la gser phyed kyi tshad gzhug par bya'o/_/bcud kyi ye shes so/_/de nas bcud len bshad par bya/_/thams cad snying po kun bsdus pa/_/dus kyi 'ching bar gnas nas ni/_/rnal 'byor phyag rgya 
[\[124a.2\]]bsgrub par bya/_/gzhi mnyam nyid dang gla rtsi dang /_/tsan dan dmar po ga bur nyid/_/sA lu skyes dang si h+la dang /_/kun du ru dang kak+ko la/_/de bzhin rkang gi snying po nyid/_/'di rnams sman ni chen po nyid/_/dus ni drug tu 'od zer can/_/dpyid dang so ga nyid dang ni/_/
[\[124a.3\]]de bzhin du ni dbyar nyid dang /_/ston gyi dus dang dgun stod dang /_/de bzhin gzhan yang dgun smad do/_/dpyid la cho ga nyi shar na/_/so ga mkhas pas nyin phyed na/_/dbyar la nyi ma bsnyur ba na/_/ston ni de bzhin nyi nub na/_/dgun stod la ni nam phyed na/_/
[\[124a.4\]]dgun smad la ni tho rangs so/_/dus kyi sbyor ba mchog 'di ni/_/zhal mchog ma ni khyod la bshad/_/dgun stod dus su nam phyed na/_/me tog tu ni gsungs pa nyid/_/dpyid la yang ni bzhi mnyam nyid/_/nyi shar de bzhin dngos grub ster/_/dbyar la nyi ma 
[\[124a.5\]]bsnyur ba na/_/gla rtsi yid du 'ong ba nyid/_/so gar don kun grub pa pos/_/nyi ma phyed na rkang skyes nyid/_/ston ka pad+ma snum pa nyid/_/srod la dngos grub byed pa nyid/_/dgun smad la ni tho rangs na/_/khyad par du ni ga bur nyid/_/rnal 'byor mchog rab 'di nyid 
[\[124a.6\]]ni/_/shin tu mnyam par gzhag par byed/_/rga dang 'chi las rnam grol bar/_/'gyur ba 'di la the tshom med/_/bu dang g+han d+ha ga nyid dang /_/mchog dang yang dag ldan par ni/_/mar gyis khyab par byas nas ni/_/las rnams kun la sbyar bar bya/_/rdzas ni bcu 
[\[124a.7\]]bzhi blangs nas ni/_/dgu dang 'bad pas bza' bar bya/_/zla ba nyi ma'i rnam pa'i chas/_/ji ltar 'dod pa'i las rnams bya/_/nyi ma bdun phrag gsum gyis 'grub/_/so dang sen mo skra ltung zhing /_/yang ni nye bar skye bar 'gyur/_/grub na khams rnams thams cad ni/_/
[\[124b\]]
[\[124b.1\]]gser gyi dngos por byed par 'gyur/_/de nas 'bru mar gyi cho ga bshad par bya ste/_pad+ma las skyes pa dang /_bo la las skyes pa'i mar khu nyid dang /_bzhi mnyam 'di dag mnyam zhing mnyam par ldan pa dang /_yung ba dkar po ma yin pa'i tshigs ma dang /_bo la'i chu dang 
[\[124b.2\]]bcas pa dang /_gu DU tsi'i snying po blangs nas thams cad du ba lang gi 'o mas bya'o/_/de nas cha bshad par bya ste/_phye ma srang sum cu rtsa gnyis blangs nas chu nyis 'gyur dang /_ji srid kham phor bzhi cha lus pa de sred du bskol bar bya'o/_/bo la gsum dang /_ji ltar rjes su 
[\[124b.3\]]rim pas lan gsum du bsgrub par bya'o/_/'bru mar bzhi 'gyur gyi 'o ma dang /_gu DU ci ta de'i phyed dang /_de'i phyed kyi tshigs mar gyur ba dang /_gong du gsungs pa'i rdzas dang lhan cig gcig tu byas nas zhen pas btso bar bya'o/_/gal te 'di de'i tshe 'bring po la ni 
[\[124b.4\]]gu DU tsi phyi rol du gnas so/_/mgo byug pa la ni drag por gsungs te/_btso ba gsum ni mchog tu 'dod do/_/snar blugs pa la ni srang bcu'o/_/btung ba la ni srang brgyar gsungs so/_/byug pa la ni rnal 'byor pa shin tu mnyam par bzhag pas brgya rtsa brgyad 
[\[124b.5\]]du bya'o/_/snar blugs pas ni lo stong thub par 'gyur ro/_/btung ba la ni de bzhin du lnga brgya'o/_/mgo bo byug pa la ni sum brgya'o/_/nga'i tshig la the tshom med de lha'i gzugs su 'gyur ba dang /_dbyangs snyan par 'gyur ba dang /_rtag tu sdug par 'gyur zhing bstan bcos 
[\[124b.6\]]thams cad rgyas par shes shing lus gsal zhing gzi brjid che ba dang /_bgegs thams cad 'joms par byed do/_/bzhi mnyam blangs nas bskam par byas nas 'o ma dang lan mang du btags par bya'o/_/ba glang gi lci ba'i mes mi snang bar bsregs nas 'bru mar blangs te 'bru mar 
[\[124b.7\]]nag po gnyis dang /_mar khu bcu gnyis dang /_'bru mar gyi nyis 'gyur gyi 'o ma dang lhan cig gcig tu byas nas cho ga bzhin du byas pas rnal 'byor pas btso bar bya'o/_/gser bzhi dang /_'bras bu gsum dang /_nr-i ba dang /_tsi ti dang /_ta la dang /_'di rnams kyis 
[\[125a\]]
[\[125a.1\]]rim pa 'phel ba'i tshigs mar brjod pa dang /_mtshan mo dang /_ba ku tsi dkar po dang /_ut+pa la'i snying po dang /_lcags kyi dri ma dang /_dri'i rdo dang /_gu gul dang /_sardza ra sa dang /_ga bur dang /[ {]ri dgas [,]ri dwags [}]las skyes pa'i chang dang /_rdzas 'di 
[\[125a.2\]]rnams dang /_mar khus btsos pas nad med cing tshe ring bar 'phel bar byed do/_/mgo bo la byugs na gnyer ma dang skra dkar sel bar byed cing nad thams cad 'joms par 'gyur ba nyid du the tshom med do/_/de nas lus kyi byug pa'i 'bru mar gyi cho ga bshad par bya'o/_/
[\[125a.3\]]de nyid kyis 'bru mar de 'on kyang khrag sel bar byed pa dang /_gser gyi shing dang /_brtan par rab tu skyes pa dang /_sin d+hu bA rai dang /_lhan cig gong du gsungs pa'i cho gas sngags pas chu bsgrub par bya'o/_/de'i rjes su sh+yA ma dang /_pri ya dang /_ke sha ri dang /_
[\[125a.4\]]ba ku la dang /_rig pa 'dzin ma dang /_nA ga dang /_'khor lo 'thag pa dang /_mtshan mo rgyu ba dang /_ka na ka dang /_shi khi dang /_pra par dang /_b+hu tA ri dang /_pa ra hri da dang /_bal+la b+hi dang /_grol ba dang /_lag pa'i rtsibs dang /_many+dza ri dang /_gser 
[\[125a.5\]]shing dang /_ba tsA dang /_ba ku tsa dang /_sprin gyi shing dang /_yung ba dang /_many+dziSh+Tha dang /_nad kyi dbang po/_glang po'i stobs 'di dag gis ni nad thams cad 'joms par byed do/_/tsan+dan gnyis dang /[ {]ri dgas [,]ri dwags [}]kyi chang dang /_ga bur dang /_sha la ki 
[\[125a.6\]]dang /_na kha dang /_bu ram dang mnyam par ldan pa'i bdug pa ni 'dod pa'i don thams cad sgrub par byed do/_/g.yan pa dang /_shu ba dang /_za 'brum dang /_yan lag las skyes pa'i dug thams cad 'jig par byed de/_lha mo ngas gsungs pa la the tshom mi 
[\[125a.7\]]bya'o/_/yung ba dang /_srid pa'i rdul dang /_sin du bA ra dang /_lha khang gi so phag gi rdul dang /_ka na ka'i 'dab ma'i tshigs ma dang /_gla rtsi dang /_bzhi mnyam 'di dag mnyam pa dang /_rkun ma dang /_ke~M su dang /_lhan cig pas nad rnam pa sna tshogs pa 
[\[125b\]]
[\[125b.1\]]srin bu dang /_mdze dang /_yan lag las skyes pa'i dug las byung ba yang 'jig par byed na yang bA ku ci dang lhan cig pa lta smos kyang ci dgos/_lus byug pa'i cho ga'o/_/de nas bska ba gsum dang bzhi mnyam lhan cig phye mar byas nas/_gla rtsi grang mo dang 
[\[125b.2\]]lhan cig lo gcig tu brtul zhugs can gyis btung bar bya'o/_/de ltar khong du song ba'i nad rnam pa sna tshogs pa bad kan la sogs pa ltung bar byed do/_/zhu na sngags pa'i skra dkar po la sogs pa 'jig par byed de/_gzhan du ni ma yin no/_/yang na bzhi 
[\[125b.3\]]mnyam blangs nas zhib par phye mar byas nas 'bras bu gsum dang lhan cig mar dang sbrang rtsis brdzis nas zho gnyis bza' bar bya'o/_/de nas gzugs bzang por 'gyur zhing lo sum brgya 'tsho bar 'gyur ro/_/de ni rlon pas kyang yin mod kyi 'on kyang mar dang sbrang 
[\[125b.4\]]rtsi dang bral ba'o/_/yang na bska ba gsum blangs nas phye ma zhib mor bya'o/_/byi la'i rkang rjes tsam las rim pas 'phel bas gla rtsi 'bring po shin tu bsil bar byas nas rnal 'byor pas bdag gi nus pa nye bar brtags nas btung bar byas na rlung dang /_bad kan 
[\[125b.5\]]'joms pa dang /_skra dkar sel bar byed la dron mos ni skra dkar byed pa yin no/_/yang na 'bras bu gsum blangs nas 'o ma dang chur bco bar bya ste mgo bo bsku bar bya'o/_/dbang po'i stan dang /_'bras sA lu dmar po dang lhan cig btags par byas la khur ba byas te 
[\[125b.6\]]mar gyis btsos nas sbrang rtsi dang lhan cig bza' bar bya'o/_/de nas zla ba gsum na nad thams cad dang /_khyad par du skra dkar 'joms so/_/zla ba drug tu sbyor ba goms pas rnal 'byor pa shin tu dbyangs snyan par 'gyur ba dang /_tshil bu dang ldan par 'gyur ro/_/
[\[125b.7\]]zla ba dgu na lus bzang po dang /_yid ltar mgyogs pa dang /_thos pa 'dzin par 'gyur ro/_/lo gcig na ni glang po'i stobs nyid dang /_lo sum brgya 'tsho bar 'gyur ro/_/yang na nA ga mU la dang /_ba la sha dang /_kuSh+Tha cha gsum dang /_mA ga d+ha bcu'i cha gcig 
[\[126a\]]
[\[126a.1\]]dang cha mnyam pa'i phye ma dang /_ba'i 'o ma dang phye zho gnyis bsres nas yang dag par brdzis te/_'di nyi ma re re la rnal 'byor pa mkhas pas bza' bar bya'o/_/rnal 'byor pas lo brgyar brag stong pa la sogs par gnas na nges par shin tu yongs su tshim pa 
[\[126a.2\]]dang /_bkres pa dang /_skom pa las rnam par grol bar 'gyur bas sman 'di dang ldan pas brag stong pa la sogs pa la gnas par bya'o/_/sbyor ba gzhan ni rgan po lta bur don med pa'o/_/sbyor ba med pas rnal 'byor pa kun rdzob kyi bden pa'i gnas brag 'bab chu dang bcas 
[\[126a.3\]]pa de'i gnas su bsgom par bya'o/_/dus kyi 'chi ba mi rig par/_/gang zhig rnal 'byor bar 'dod pa/_/mkha' la khu tshur bsnun pa dang /_/smig rgyu'i chu ni 'thung ba dang /_/bkres phyir phub ma rdung ba ltar/_/de ni ngal ba don med cing /_/de nyid 'bras bu 'thob mi 
[\[126a.4\]]'gyur/_/yo gi shin tu mnyam gzhag pa/_/de ltar cho ga nga yis bsngags/_/ye shes thams cad 'byung ba zhes bya ba/_tshe ring ba'i rig pa ste bdun pa las rab tu byed pa dang po'o//_//bcom ldan 'das bdag ni nyan par 'tshal/_/bzlas 
[\[126a.5\]]sogs sbyin sreg ji ltar lags/_/zhi rgyas dbang dang mngon spyod dang /_/gtor ma mchod sogs ji ltar lags/_/sbyin sreg la sogs mtshan nyid ni/_/ji ltar de nyid rdo rje nyon/_/dang por sngags pas 'bum bzlas bya/_/phyi nas las ni yang dag brtsam/_/g.yas 
[\[126a.6\]]brkyang ba dang g.yon brkyang nyid/_/mnyam stobs bi shA khi la~M ni/_/de ltar byas nas rnal 'byor pas/_/yang na phyi nas rig ma gzhug_/bram ze mo dang rgyal rigs nyid/_/rje'u rigs de bzhin dmangs mo ni/_/de ltar cho ga sna tshogs nyid/_/de tshe sbyin sreg yang 
[\[126a.7\]]dag brtsam/_/zhi ba thab khung zlum po nyid/_/khru gang tshad tsam thig gdab bya/_/btab nas khru phyed brkos nas ni/_/'og tu sa la mtho gang khung /_/tsan+dan dkar pos ngos dag byug_/de yi phyi rol zlum por sa/_/sor bzhi pa yi mu ran yin/_/rgyas pa'i 
[\[126b\]]
[\[126b.1\]]thab khung gru bzhi ste/_/khru gnyis tshad du rnam par rgyas/_/'og tu khung bu khru gang ba/_/mu ran la ni sor brgyad nyid/_/me tog ser pos brgyan pa dang /_/dri ni ser pos rjes su byug_/mngon spyod thab khung gru gsum pa/_/rgyar ni sor mo nyi shu ste/_/'og gi 'phang 
[\[126b.2\]]du sor mo bcu/_/mu ran la ni sor mo gsum/_/dur khrod sol bas byug par bya/_/dbang dang dgug pa thun mong ste/_/thab khung gcig pa'i mtshan nyid gsungs/_/dgug pa zla ba phyed pa'i dbyibs/_/thab tshad khung bu thab khung phyed/_/tshad gzugs mu ran byas 
[\[126b.3\]]nas ni/_/dri ni dmar bos byug par bya/_/zhi la kha dog dkar po yin/_/rgyas la de bzhin ser po nyid/_/dbang la de bzhin dmar po yin/_/ji ltar dbang la de bzhan dgug_/ji ltar gsad la de bzhin sdang /_/phyogs kyi cha ni 
[\[126b.4\]]bshad par bya/_/shar gyi phyogs su zhi ba yin/_/lho yi phyogs su mngon spyod nyid/_/nub tu dbang dang dgug pa ste/_/byang du rgyas pa'i thab khung nyid/_/gong gi las la ltos nas ni/_/rdul tshon rnams ni bshad par bya/_/thab khung brko ba'i bya ba'o/_/de nas 
[\[126b.5\]]'bru sna tshogs kyi cho ga bshad par bya sta/_'bras sA lu dang /_so ba dang /_til dkar po dang /_nas dang /_'bras bu dang /_dUr ba dang /_'o ma dang /_mar dang /_sbrang rtsi dang lhan cig tu bdud rtsi lnga dang bsres la/_'o ma can gyi shing lnga las skyes pa'i rlon pa'i shing 
[\[126b.6\]]yal ga dang bcas pa rtse mo'i char gnas pa 'di sbrang rtsi dang /_'o ma dang /_mar la gnyis kyi rtse mo btags te sreg blugs bya'o/_/u du ma bA ra dang /_bla k+Sha las bskyed pa'i me rab tu sbar la zhi bar 'dod pas dus gsum du kha shar du blta zhing gnas nas sreg blugs 
[\[126b.7\]]brgya rtsa brgyad bya'o/_/de la dkyil 'khor pa yang zhi bar 'gyur ro/_/de nas rgyas par bya bar 'dod na til nag po dang /_mon sran gre'u dang /_sA li dmar po dang /_nas la sogs pa dang /_de nyid kyis yam shing du brjod pa ste/_'on kyang khu tshur gyi tshad dang /_khru gang gi 
[\[127a\]]
[\[127a.1\]]tshad 'o ma dang mar la btags te/_gur gum gyi dri'i chus gtor nas mngar gsum dang /_zho dang /_zan mchog dang /_sbrang rtsi dang /_mar dang ldan pa dang /_me tog brgya ba dang /_bil ba'i 'bras bu dang /_pad+ma dang /_nA ga ge sar dang /_'bru rnams 
[\[127a.2\]]dang /_/de nas u dum bA ra'i shing la me sbar la las kyi rjes su lha'i rnal 'byor dmigs te/_kha byang du blta zhing gnas nas thun gsum du shin tu mnyam par gzhag pas stong phrag gcig sreg blugs bya'o/_/nyi ma bdun gang ba na nor gyi bdag po chen por 'gyur ro/_/
[\[127a.3\]]de nas dbang du bya bar 'dod na til dmar po dang /_nag po dang /_pri yang ku dang /_nA ga ge sar dang /_tsam pa ka dang /_a sho ka dang /_ba ku la dang /_pA Na dang /_me tog brgya pa rnams dri dang /_mar dang /_sbrang rtsi dang sbyar zhing /_lha'i shing dang /_b+ha Ta dang /_
[\[127a.4\]]pip+pa li dang /_u dum bA ra la sogs pa'i shing rnams las byung ba sor brgyad pa dang /_shal+la ki dang /_gu gul gyi shing dag dang /_seng ldeng nyid dang /_dri bzang po la sogs pa dang /_de nas skyes pa dang bud med kyi rdo rje'i chu dang lhan cig bsres pas gzugs 
[\[127a.5\]]dmar por dmigs nas kha nub tu bltas te gang gi ming nas sreg blugs byas pa de zhag bdun gyis dbang du byed de/_ji srid 'tsho'i bar du spong bar mi 'gyur ro/_/de nas mngon spyod bya bar 'dod pas til nag po dang /_mon sran gre'u la sogs pa dang /_b+ha la ta ka'i 'bras 
[\[127a.6\]]bu dang /_nag por gyur pa dang /_yungs kar gyi mar khus bskus nas khrag dang bsres pas lhan cig shing nag po 'khyor po las skyes pa'i tsher ma dang /_tsha ba dang /_kha ba la sogs pa'i shing thams cad las skyes pa'i sor bcu pa dang /_skyes pa'i rus ba dang /_
[\[127a.7\]]rnam par snang mdzad dang /_bong bu'i sbangs dang /_spu dang /_khyi'i rtug pa dang /_spu dang /_sen mo dang bcas par thams cad 'bru mar gyis yang dag par byugs nas ro bsregs pa'i me la mnyam par gzhag pas kha lhor bltas te/_gang gi ming nas brgya rtsa brgyad 
[\[127b\]]
[\[127b.1\]]sreg blugs byas na nyi ma gsum gyis 'chi bar 'gyur ro/_/ma shi na mthar gcig tu gnas nas me'i thab khung gru gsum byas te/_gong du gsungs pa'i rdzas de nyid gdol pa'i me la sreg blugs byas na de nyid kyi rnal 'byor gyis mthar byed kyi gnas su khyer bar 'gyur te 'di 
[\[127b.2\]]la the tshom mi bya'o/_/yang na bskrad par bya bar 'dod pas yungs kar dang /_khre dang /_mon sran gre'u dang /_rkang rjes kyi rdul bsres nas khrag dang /_yungs mar gyis bskus te de nyid la bya'o/_/gser shing la khwa'i tshang dang lhan cig sbyar bas gang gi ming nas sreg 
[\[127b.3\]]blugs byas na de skad cig la skrod par byed do/_/yang na khwa'i shing dang /_rnga mo'i rtug pa dang /_lhan cig chang dang ldan par skra grol zhing gcer bur gyur pas gang gi ming gis ro bsregs kyi me la sreg blugs byas na de'i skad cig la skrod par byed do/_/yang na rengs par 
[\[127b.4\]]'dod pas nya dang sha la sogs pa'i rdzas dang /_bag phye dang lhan cig 'bru dang /_khrag dang /_sbrang rtsi bskus nas khwa'i gshog pa dang sbyar zhing khwa'i khyim gyi shing la sogs pa dang /_lhag ma dang so shing lhan cig thab khung gru bzhi par gang gi ming nas sreg blugs byas 
[\[127b.5\]]na de bya ba kun la rengs par byed do/_/yang na yung pa dang /_ldong ros dang /_ba bla dang /_gi wang dang lhan cig kha byang du bltas te gnas nas gang gi ming nas sreg blugs byas pa de rengs par 'gyur ro/_/khyi dang khyim bya'i sha dang /_/rnga mo'i rtug pa byi la'i khrag 
[\[127b.6\]]gis byugs pas pi cu ma rnga'i shig gis me spar la gang gi grong gi ming nas sreg blugs byas pa de grong stor par 'gyur ro/_/dam tshig chen po chang gis byugs pas ji srid brgya rtsa brgyad kyi bar du thun gsum gyi bar du sreg blugs byas na zla ba drug gis yul gyi bdag 
[\[127b.7\]]por 'gyur ro/_/wa'i sha'i sreg rdzas kyis sreg blugs brgya byas na zla ba gsum lon nas dbul po skad cig gis 'jig par byed do/_/ba glang gi sha khrag gis bsgos pas sreg blugs stong byas na dbang du byed do/_/ji srid 'tsho'i bar du the tshom med do/_/de nyid 
[\[128a\]]
[\[128a.1\]]kyi sha chang gis byugs nas lag pa g.yon pas sreg blugs stong byas na sangs rgyas kyang dbang du byed na dman pa'i mi lta smos kyang ci dgos/_yang na nI Sh+Tha ba na~M gi so shing dang /_de bzhin du rang gi lus dril ba dang /_chang gis byugs pa'i sbyin 
[\[128a.2\]]sreg dag gis dbang du byed par the tshom med do/_/khyim gyi me tog zos nas skyugs pa dang /_mi'i skra dang ldan pa'i sbyin sreg gis rtag tu mchog tu 'gugs par byed pa yin no/_khwa'i gshog pa yungs mar gyis byugs nas d+ha du ra'i me la gang gi ming gis 
[\[128a.3\]]sreg blugs byas na 'phral du skrod pa dang /_gsod par byed do/_/lhag par grol ba dang /_kuSh+mA N+da dang /_khre dang /_mon sran gre'u dang /_Sha na dang /_skyugs pa dang /_ske tshe dang /_/khyim gyi me tog dang /_'dab ma lhan cig sbyin sreg byas na kha 'ching bar byed 
[\[128a.4\]]pa 'di la the tshom med do/_/khyi'i sha dang rdo rje'i chu lhan cig gang gi ming nas sreg blugs byas na de nyi ma bdun gyis dbang du byed par 'gyur ro/_/rta'i sha dang lhan cig rnam par snang mdzad kyis sreg blugs byas na nyi ma bdun gyis mi'i bdag po dbang du byed do/_/
[\[128a.5\]]glang po'i sha dang /_khu bas lhan cig sreg blugs byas na grong khyer dbang du byed do/_/nya dang /_sha chang dang lhan cig ji srid du sreg blugs brgya rtsa brgyad byas na bud med thams cad dbang du byed do/_/yang na khwa'i sha 'ba' zhig gang gi ming nas ji srid stong du sreg 
[\[128a.6\]]blugs byas na nyi ma gsum gyis rdo rje sems dpa' yang 'bros na/_yang dman pa'i mi lta ci smos/_khwa dang /_khra'i sha gang gi ming gis d+ha du ra'i shing gi me la sreg blugs byas na de skrod par byed do/_/sha chen dang /_bya rgod kyi sha gang gi ming gis sreg blugs byas 
[\[128a.7\]]na smyo bar 'gyur ro/_/de rnams me la sreg blugs byas na sos par 'gyur ro/_/de ltar las rnams bya ba ni/_/nges par 'grub na bya ba nyid/_/gang gzhan dpya bar 'gyur ba ste/_/gang la'ang bye ba sbyin mi bya/_/bye bar gyur na mi 'grub cing /_/bde ba mi yis rnyed mi 
[\[128b\]]
[\[128b.1\]]'gyur/_/de phyir sngags pas gang la yang /_/las rgyas dang por gang bya min/_/gal te byed par 'dod na ni/_/de tshe gcig pu gnyis med bya/_/de tshe sngags pas las kun 'grub/_/bdun pa las sbyin sreg gi cho ga ste rab tu byed pa gnyis pa'o//_//
[\[128b.2\]]lha lags nyan par 'tshal lags na/_/sngags btu'i cho ga ji ltar lags/_/de rnams dbye ba mi 'tshal bas/_/bde ba chen pos bshad du gsol/_/bcom ldan 'das kyis bka' stsal pa/_/lha mo shes rab chen mo nyon/_/de yi sngags ni khyod la bshad/_/
[\[128b.3\]]gru gsum dkyil 'khor nyams dga' bar/_/gsang ba'i pad+ma mA ma kI/_/pad+ma 'dab ma brgyad byas nas/_/lte ba sbas pa'i spyod yul du/_/'dod pa'i don kun sgrub byed pa/_/der gnas dpa' bo btu bar bya/_/a la sogs pa'i rab dbye bas/_/sngags kyi sde 
[\[128b.4\]]tshan dbang phyug mchog_/dang po yi ni gnyis pa dang /_/stong pas stong pa mnan pa nyid/_/bdun pa yi ni gsum pa la/_/[{]bcwa [,]bco [}]lnga zla ba phyed bas brgyan/_/byang chub sa bon de nas blangs/_/[{]bcwa [,]bco [}]lnga yis ni rnam par mchod/_/'di dag snying por yang dag gsungs/_/
[\[128b.5\]]nye snying khyod la bshad par bya/_/bdun pa yi ni gnyis pa ni/_/rdo rje mkha' 'gro ma dang ldan/_/nyis 'gyur uSh+ma rnams kyi ni/_/gsum pa blangs nas drug pa yi/_/gnyis ldan dbyangs kyi lnga pas ni/_/sbyar zhing gang zhig mthar gnas pa'i/_/gnyis par 
[\[128b.6\]]lnga pa stan du bya/_/gsum pa yi ni gsum pa la/_/nyi shu rtsa dgu pa yi gdan/_/gang zhig bdun pa'i gsum pa dang /_/lnga pa yi ni dang po nyid/_/dbyangs kyi gsum pas sbyar bar bya/_/brgyad pa yi ni gnyis pa la/_/bcu gnyis pa yis stan du bya/_/sum 
[\[128b.7\]]cu rtsa gnyis blangs nas ni/_/dkar mo de la sbyar bar bya/_/gang zhig lnga pa'i gsum pa la/_/de nyid bzhi pa 'og tu sbyin/_/mthar gnas gsum pa blangs nas ni/_/g+hasma rI yis mchog tu mdzes/_/gsum pa'i dang po'i sa bon dang /_/lnga pa yi 
[\[129a\]]
[\[129a.1\]]yang lnga pa la/_/chom rkun ma ni mchog tu 'dod/_/sangs rgyas rnams kyi zhi ba skyed/_/las rnams thams cad sgrub par byed/_/shi ba slong bar byed par gsungs/_/rdo rje dam tshig skul bar byed pa zhes bya ba yang bka' stsal pa/_oM badzra bai lo 
[\[129a.2\]]ce ni swA hA/_/gnyis pa'i bzhi pa chu mas brgyan/_/de nas nye ba'i snying po bka' stsal pa/_/uSh+pa'i dang po'i sa bon ni/_/mkha' spyod ma yis steng du brgyan/_/gnyis pa yi ni dang po dang /_/bdun pa yi ni gnyis pa la/_/chom rkun ma yis de bzhin sbyar/_/
[\[129a.3\]]brgyad pa yi ni dang po nyid/_/rdo rje ma ni mchog tu 'dod/_/yi ge nyi shu bzung nas ni/_/lnga pa yis ni stan du bya/_/dkar mo yis ni mdzes par gsungs/_/gnyis pa yi ni dang po dang /_/nyi shu rtsa bdun blangs nas ni/_/de nyid chom rkun ma yis brtag_/
[\[129a.4\]]gnyis pa yi ni bzhi pa la/_/rdo rje mkha' 'gro ma yi stan/_/gsum pa'i dang po nyis 'gyur nyid/_/gang zhig gnyis pa'i bzhi pa ni/_/rdo rje mkha' 'gro ma yis sbyar/_/yi ge bcu gcig pa blangs nas/_/dbyangs kyi gsum pas phye ba nyid/_/lnga pa 
[\[129a.5\]]yi ni lnga pa la/_/de nyid la ni dkar mor sbyar/_/gnyis pa yi ni bzhi pa la/_/rdo rje ma yi snying po mchog_/bcu drug de nas blangs nas ni/_/de bzhin nyi shu rtsa drug nyid/_/nyis 'gyur dang ni gnyis pa yi/_/bzhi pa dbyangs kyi lnga pas brgyan/_/gang zhig 
[\[129a.6\]]bzhi pa'i dang po la/_/dkar mo lhan cig snyoms par 'jug_/lnga pa yi ni lnga pa la/_/de nyid la ni dkar mo sbyar/_/rdo rje bsrung ba'i sbyor ba la/_/rtag tu las ni rab tu sgrub/_/rdo rje chen po 'jigs don du/_/de yi stobs ni byed par brjod/_/ces bka' 
[\[129a.7\]]stsal to/_/oM dz+wa la dz+wa la b+h+yo hU~M phaT swA hA/_gnyis pa yi ni dang po dang /_/bzhi pa ni ni dang po la/_/chom rkun mas ni mdzes par gsungs/_/bdun pa yi ni bzhi pa la/_/steng du dkar mos brgyan pa nyid/_/gnyis pa ya ni dang po dang /_/bcu gcig pa ni de 
[\[129b\]]
[\[129b.1\]]nas gzung /_/chom rkun mas ni spyi bor mdzes/_/lnga pa yi ni lnga pa la/_/dbyangs kyi gsum pas sbyar bar bya/_/gnyis pa yi ni dang po dang /_/gang zhig bzhi pa'i dang po la/_/chom rkun ma ni mchog tu 'dod/_/gnyis pa yi ni dang po dang /_/bzhi pa'i 
[\[129b.2\]]dang por mkha' spyod ma/_/spyi bo ru ni rnam par mdzes/_/gnyis pa yi ni dang po dang /_/bcu gcig pa la chom rkun ma/_/lhan cig tu ni snyoms par zhugs/_/rtag tu chos ni rgyas pa'i stobs/_/de bzhin mdzod ni chen por gnas/_/gsung gi rdo rjes gsungs 
[\[129b.3\]]pa bzhin/_/sngags kyi bzlas pa byed par 'gyur/_/oM badzra d+harmA hrIHswA hA/_de nas bcu drug blangs nas ni/_/rdo rje ma ni mchog tu mdzes/_/mthar gnas pa yi gnyis pa nyid/_/de nyid la ni chom rkun sbyar/_/de nas lnga pa blangs nas ni/_/mkha' 'gro ma ni 
[\[129b.4\]]brgyan par brjod/_/de nas bcu drug pa bzung nas/_/lnga pa'i dang po stan du bya/_/rdo rje ma ni de la sbyar/_/yi ge nyi shu bdun pa gzung /_/chom rkun ma ni mnyam par bsgom/_/gang zhig lnga pa'i dang po la/_/mkha' 'gro 'og gi cha la sbyar/_/gang zhig bdun 
[\[129b.5\]]pa'i gnyis pa la/_/chom rkun snying po 'od gsal ba/_/sangs rgyas rdo rje sde chen dang /_/sems can khams ni thams cad gcig_/bran khol lta bur thams cad ni/_/nges par dbang du byed par 'gyur/_/de'i skad cig la bcom ldan 'das rdo rje 'dzin pa chen 
[\[129b.6\]]pos bka' stsal to/_/oM ni thams cad gsal bar byed/_/mthar ni swA hA sngags btu bya/_/de bzhin gshegs pas gsungs pa bzhin/_/'dod pa'i dngos grub thams cad ster/_/oM ka ra ka ra/_ku ru ku ru/_ban+d+ha ban+d+ha/_tra sa ya hrA sa ya/_k+Sho b+ha ya 
[\[129b.7\]]k+Sho b+ha ya/_hrauM hrauM/_hraHhraH/_phaiM phaiM/_phaT phaT/_da ha da ha/_pa tsa pa tsa/_b+hak+Sha b+hak+Sha ba sa ru d+hi rAn+t+ra mA lA ba la~M bi ni/_gr-ih+Na gr-ih+Na sa p+ta pA tAl ga ta b+hu dzang+ga sar+b+ba~M pA tar+dz+dza ya tar+dz+dza ya/_A kaD+D+h+ya A kaD+D+h+ya/_hrIM hrIM/_dz+nyauM dz+hauM/_k+Sh+mA~M k+Sh+mA~M/_hA~M hA~M/_hIM hIM/_hU~M hU~M/_ki li ki li/_
[\[130a\]]
[\[130a.1\]]shi li shi li/_tsi li tsi li/_d+hi li d+hi li/_hU~M hU~M phaT phaT swA hA/_rig pa'i rgyal po yi ni sngags/_/las rnams thams cad sgrub pa'o/_/dang por rnam par snang mdzad sbyin/_/uSh+mA rnams kyi bzhi pa la/_/puk+ka sIs mdzes stong pas mnan/_/mthar 
[\[130a.2\]]ni swA hA sbyar bar bya/_/'di ni 'bum du bzlas pa yis/_/'gro ba rtag tu rengs par byed/_/dang por yig 'bru'i bdag po sbyin/_/de nas de rjes mkha' spyod ma/_/mthar ni swA hA sbyar byas pas/_/sangs rgyas rnams kyang dbang du byed/_/rig byed kyi ni dang po 
[\[130a.3\]]sbyin/_/gnyis pa'i gnyis pa bzung nas ni/_/stong pas mnan cing mthar swA hA/_/sangs rgyas kyang skrod shes rab can/_/dang por rnam par snang mdzad sbyin/_/gsum pa yi ni gsum pa la/_/ma ning dang ni chu mas brgyan/_/stong bcas mthar ni swA hA 
[\[130a.4\]]ni/_/sdang bar byed pa nyid du brjod/_/dang por yig 'bru'i dbang phyug sbyin/_/bdun pa yi ni bzhi pa la/_/stong pa rdo rje mkha' 'gror ldan/_/mthar ni swA hA mngon spyod nyid/_/yang ni yig 'bru'i dbang phyug sbyin/_/hu~M ni dmar po 'dra ba nyid/_/mthar ni 
[\[130a.5\]]swA hA thig le mchog_/dga' bzang la sogs 'gro rtag 'gugs/_/gti mug rigs ni dang por sbyin/_/g+huHni yang dag rab tu sbyar/_/yang ni swA hA byas nas ni/_/lha dang mi ni gsod par byed/_/brgyad pa gnyis kyi nang du ni/_/brgyad kyi brgyad pas rnam 
[\[130a.6\]]par brgyan/_/gti mug rigs ni dang por sbyin/_/cha med mthar ni swA hA sbyar/_/las kyi sa bon de nas gzung /_/rnam snang mthar ni swA hA sbyar/_/thams cad du ni sgo srung la/_/ma ning bzhi yi sa bon dang /_/de bzhin dbyangs kyi lhag ma nyid/_/rig byed rnams 
[\[130a.7\]]kyi dang po sbyin/_/mthar ni swA hA gdon par bya/_/me tog ma dang bdug pa ma/_/dri dang de bzhin mar me nyid/_/gling bu ma dang pa wang ma/_/mu kun da dang rdza rnga ma/_/de ltar cho ga sna tshogs kyis/_/tshogs kyi dkyil 'khor brtag par bya/_/de nas las rnams 
[\[130b\]]
[\[130b.1\]]kun byed pa'i/_/sgrol ma'i 'byung ba bshad par bya/_/ut+pa la ni kha bzhi dang /_/mtshams su rnam par gnas pa yin/_/tA~M ni gsum gyis mtshan pa dang /_/de yi lte bar cho ga yis/_/kun nas zlum po'i rnam par ni/_/sngags pa yis ni bri bar bya/_/
[\[130b.2\]]'di lta ste/_oM pra san+na tA re/_a mr-i ta mu khi/_a mr-i ta lo tsa ne/_sar+b+bA r+tha swa d+ha ni/_sar+b+ba sa twa ba shang+ka ri s+t+rI bA pu ru Sho bA rA dzA no bA ba sha~M ku ru ta~M swA hA/_de'i dbus su 'khor lo rtsibs brgyad pa yi ge dang ldan pa bya ba yin no/_/de'i lte ba la lnga pa'i dang po zla ba phyed pa 
[\[130b.3\]]dang thig les brgyan pa'o/_/de nas phreng ba'i dbyibs su bskor zhing mthar swA hA dang /_ze'u 'bru la ni hrIHnang du chud par bya'o/_/sngags pas 'khor lo gnyis cho ga bzhin du byas na nyi ma bdun gyis mi'i dbang po yang dbang du byed do/_/yang na 'khor lo rtsibs bcu 
[\[130b.4\]]par pad+ma'i dbus su sngags kyi yi ge bcu'i rig pa dang lte ba la bsgrub bya nang du chud par byas na ji srid 'tsho'i bar du dbang du byed par the tshom mi za'o/_/'khor lo rtsibs drug pa bris nas sngags kyi yi ge drug rig pa dang dbus su hrIHba sha~M ku ru hrIHswA hA sbyar bar bya ste/_/
[\[130b.5\]]ba glang gi gi wang dang /_a la ka ta dang /_tsan dan dmar po dang /_rang gi khrag lhan cig pas gro ga la bris nas gang zhig 'dzin par byed pas lha la sogs pa'ang dbang du byed na yang dman pa'i mi lta ci smos/_chu'i dkyil 'khor gyi dbus su rdo rje dkar po rtse gsum 
[\[130b.6\]]pa gdong bzhi pa bri bar bya'o/_/de'i lte ba la bsgrub bya'i ming nang du chud par bya ste/_kham phor gnyis su cho ga bzhin du kha Ti ka yis bris na rengs par byed do/_/'khor lo rtsibs brgyad po pad+ma'i rnam par kun nas gyur pa la yi ge'i rnam pa dgod par bya ste/_gaH'i 
[\[130b.7\]]tshogs nang du chud par bya'o/_/pad+ma'i lte bar gaHbrgyad kyis brgyan te dbus su gaHswA hA gaHbsgrub bya nang du chud par byas nas yung ba'i khu bas rdo ba'i gtan pa la 'di dag bris nas khas bub ste gzhag par byas na shin tu rengs par 'gyur te/_gzhan du ma yin no/_/
[\[131a\]]
[\[131a.1\]]'khor lo ni de nyid de/_'on kyang hU~M dang phaT nang du chud par bya'o/_/dug dang /_khrag dang /_ske tshe lhan cig tu mi'i rus pas thod pa la bris te dur khrod du gzhag na 'chi bar 'gyur ro/_/de nyid yin mod kyi o~M nang du chud par byas nas gur gum gyis gro 
[\[131a.2\]]ga la bris te me tog ser pos mchod par bya'o/_/yang na mchod pa lnga dang lhan cig pas nyi ma bdun gyis rgyas par 'gyur ro/_/de nyid kyi yi ge dang swA hA nang du chud par byas nas bsrung bar 'gyur ro/_/sngags kyi yi ge'i rig pa bcu po de nyid a nang du chud par 
[\[131a.3\]]byas nas/_tsan+dan dkar pos ming bris te/_kham phor la me tog dkar po dri bzang pos ji ltar nus pas mchod cing mchod nas thun gsum du cho ga bzhin du brgya rtsa brgyad bzlas na nyi ma bdun gyis zhi bar 'gyur ro/_/e'i dbus su A che ge mo zhes bri bar bya zhing /_/de'i 
[\[131a.4\]]steng dang /_ngos dag dang /_'og tu hU~M dang /_mtshams su ba~M dang /_phyi rol du ri mo gsum bskor nas ba lang gi gi wang gis gro ga la bris te mar dang sbrang rtsi'i nang du gzhag par byas na nyi ma bdun gyis dbang du byed do/_/'dab ma bzhi la hrIHdang ldan zhing 
[\[131a.5\]]dbus su hrIHlha sbyin zhes bya ba dang /_phyi rol du de nas hU~M bzhi bri bar bya ste/_tsan+dan dmar pos kham phor so ma btang ba la ming bris na khros pa zhi bar 'gyur te/_'di la the tshom med do/_/gur gum dang /_ba lang gi gi wang ngam/_yang na a la ka ta'i khu bas 
[\[131a.6\]]grog la 'khor lo bris nas gcig 'dzin par byed cing 'khor lo gzhan mar dang sbrang rtsi'i nang du bcug ste/_/gang la kha bltas pa de sdug par 'gyur ro/_/tha dad pa'i sngags ni/_oM sar+b+ba mo ha ni ta re tut+ta re tu re sarba duSh+TA nA~M mo ha ya mo ha ya b+ha ga wa ti sar+b+ba duSh+TA nA~M ban+d+ha ban+d+ha 
[\[131a.7\]]hU~M hU~M hU~M phaT phaT phaT swA hA/_gos kyi mtha' ma la mdud pa byas nas lam du 'gro ba na chom rkun gyis mi tshugs so/_/ut+pa la la lan bdun du mngon par bsngags pa byas nas gang la byin pa de dbang du 'gyur ro/_/ut+pal las mtshan pa'i 'khor lo'o/_/pad+ma 
[\[131b\]]
[\[131b.1\]]'dab ma brgyad par gyur pa las hrIHdang shrI mchog dang ldan zhing /_lte ba la hrIHlha sbyin shrI ba lang gi gi wang gis gro ga la bris nas 'dzin par byed na thams cad du skal ba bzang por 'gyur ro/_/pad+ma 'dab ma brgyad pa byas nas gti mug gi rigs kyi sngags btu bar 
[\[131b.2\]]bya zhing phyi rol du ri mo yongs su zlum por bskor te/_rdo rje rtse gsum pa brgyad kyis bskor te/_de ltar cho gas gur gum gyis bris nas dpung pa la bcings te gdags pa byas na thams cad du bsrung bar 'gyur ro/_/de'i 'khor lo ni de nyid de/_'on kyang rdo rje dang bral 
[\[131b.3\]]ba'o/_/lte ba'am yang na phyi rol du 'di lta ste/_o~M hU~M hU~M bud+d+h+ya bud+d+h+ya/_khA da khA dang /_tshin+da tshin+da/_d+hu na d+hu na/_ma tha ma tha/_ba~M d+ha ba~M d+ha/_a mu ka~M a mu ke na/_sa ha pi dwe Sha ya hU~M hU~M phaT phaT swA hA/_sngang bar byed pa 'di ni rta mgrin gyi'o/_/mngon spyod kyi rdzas ni 
[\[131b.4\]]ma he dang /_rta'i rmig pa'i nang du bris na skad cig gis 'phrog pa dang /_bgrod par dka' ba lhan cig pa yang sdang bar byed na/_yang dman pa'i mi lta ci smos/_me'i dkyil 'khor gnyis bris nas steng dang 'og dang mtshams zung gi cho gas/_hU~M gaHhU~M hU~M gaHhU~M 
[\[131b.5\]]de rnams ni steng du'o/_/hU~M hU~M hU~M phaT 'og gi cha la'o/_/hU~M gaHhU~M hU~M gaHhU~M 'di dag phyi rol gyi spyi bor bri'o/_/dbus su ni hU~M gaHhU~M hU~M gaHhU~M ste/_dug dang /_khrag dang /_ske tshe dang /_dur khrod kyi sol ba dang /_nim pa'i lo ma'i khu ba dang /_rdo rje'i chus dur khrod kyi 
[\[131b.6\]]ras sam/_smyon pa'i ras la bris nas stobs po che'i sngags kyis bskor nas 'bar ba'i me'i steng du gzhag na dgra bo rengs par byed do/_/dbang chen gyi dkyil 'khor du gnas pa'i o~M gnas brgyad du bris pa'i dbus su pad+ma nges par bzhag nas a brgyad kyis brgyan no/_/
[\[131b.7\]]lte ba'i nang du bsgrub bya gnas par byas la/_hU~M bzhi yis spras par kham phor kha sbyar gyi nang du gnas pa'i spyi bor rdo rje 'dzin pas mnan cing skul bar byed pa'i sngags kyi rkang pa bzlas shing bsgoms nas rdo rje'i skud pas kun tu dkris na/_'dis mi thams cad dang /_
[\[132a\]]
[\[132a.1\]]lha rnams dang /_sku gsum las skyes pa rnams rengs par byed do/_/dbang chen gyi dkyil 'khor du rdo rje rtse gsum pa brgyad kyis mtshan cing /_de'i dbus su dkyil 'khor gru bzhi pa la 'di lta ste/_o~M pA ta pA ta ni swA hA/_shar du'o/_/o~M dzam+b+ha 
[\[132a.2\]]dzam+b+ha ni swA hA/_/g.yas su'o/_/oM mo ha mo ha ni swA hA/_/nub tu'o/_o~M sta~M b+ha sta~M b+ha ni swA hA/_byang du'o/_/yang dkyil 'khor gru bzhi pa de'i steng du dbang chen gyi dkyil 'khor gyi dbus su che ge mo rengs par mdzod cig ces bya ba 'di nyid kyi sngags gro ga la yung 
[\[132a.3\]]ba'i khu bas bris nas sbal pa'i khar bcug ste/_de'i kha myos byed kyi tsher mas phug nas steng gi sbal pa'i ya mgal de yang spang leb la 'og tu sbyar te gzhag par byas na de'i skad cig gis pha rol gyi dpung rengs par byed do/_/'khor lo zlum po'i rnam par 
[\[132a.4\]]gyur pa la rdo rje rtse lnga pa mtshams su rnam par gnas pa'o/_/de'i rwa dbus ma'i steng gi mgo bo la hU~M bzhi'o/_/de'i lte ba la yang sngags bri bar bya ba ni 'di lta ste/_oM ba dA kra ma si/_pa rA kra ma si/_u da ya ma si/_ne ra ma si/_arka ma si/_marka ma si/_
[\[132a.5\]]ur ma ma si/_ba nam si/_gul+ma ma si/_tsI ba ra ma si/_ma hA tsI ba ra ma si/_an+ta r+d+dA na ma si swA hA/_o~M ni thams cad du'o/_/de'i dbus su rdo rje rtse gsum pa kha phyogs su gnas pa'o/_/o~M bat+tA li/_oM ba ra li/_o~M bA rA ha mu khi/_de bzhin du g.yas 
[\[132a.6\]]dang g.yon du'o/_/de ltar rtse mo thams cad kyi mgor rim pas bri bar bya'o/_/o~M mA rI ts+yai ni dbang ldan la sogs pa'i mtshams su'o/_/de ltar dbus su ni/_o~M ba rA li/_o~M ba tA li/_o~M bA rA ha mu khi/_sar+b+ba duSh+Ta pra du nA~M/_kA ya wA ka tsit+ta mu kha~M/_dzam+b+ha ya/_
[\[132a.7\]]stam+b+ha ya/_de'i dbus su mA~M mo/_/de'i dbus su lha sbyin rak+Sha rak+Sha'o/_/mA~M gyi phyi rol du ni/_o~M mA rI ts+yai lha sbyin zhes bya'o/_/'khor lo 'di gro ga la gur gum gyis bris nas gzung bar byas na thams cad bsrung bar 'gyur ro/_/skyes bu phyogs kyi gos can skra grol ba dang /_
[\[132b\]]
[\[132b.1\]]rna bar rna cha gnyis dang /_spyi gtsug gi steng du rdo rje rtse gsum pa gnas zhing ha~M dang ldan pa dang /_dpral ba'i steng du la~M la~M dang /_g.yas pa'i kos ko nas brtsams te/_gang zhig bdag gi sems la snun par byed pa de la ltung ba dang /_rig sngags phyir zlog 
[\[132b.2\]]par mdzod cig_/de'i lte ba las steng du kha'i bar du mchod rten gyi dbyibs su bri bar bya'o/_/de'i steng du gnas par rdo rje rtse lnga pa bri bar bya zhing /_mchod rten gyi snying po dang /_g.yas pa dang /_brang dang /_g.yon pa dang /_'og gi bar ji snyed pa 'dir gnas te/_ye 
[\[132b.3\]]d+harmA phreng ba'i dbyibs su bri bar bya'o/_/de'i mgrin par hU~M kha 'og tu bltas pa'o/_/de'i dbus su rdo rje rtse lnga pa kha steng du bltas ba bri zhing ngos dag tu hU~M bcu gnyis so/_/de nas mchod rten gyi bang rim la dbyangs ma ning dang bral ba'o/_/skyes bu'i snying gar rig 
[\[132b.4\]]sngags phyir zlog cing ltung bar byed pa gong ma bzhin du ste/_'on kyang tshar du'o/_/yang byin pa dang /_pho mtshan dang /_rtags la tshar du'o/_/pu~M yu~M ra~M yan lag brgyad pa'o/_/rta~M rta~M rol pa dang bcas pa'i dbyig pa la'o/_/bra~M ra~M rkang pa dag la'o/_/skar ma rgyal 
[\[132b.5\]]la dug dang /_lan tsha dang /_ske tshe dang /_nim pa'i lo ma dang /_smyo byed kyi khu ba dang /_dur khrod kyi sol ba dang /_lhan cig pas skyes bu 'di 'dri ru gzhug par bya'o/_/rdo rje'i lte ba'i dbus su/_tsan+dan dkar pos lha sbyin nang du chud par bya zhing /_tsan+dan dkar pos rje 
[\[132b.6\]]btsun mchod rten bri/_/gur gum gyis rdo rje bris pa 'di yi rig pa 'dzin par byed na/_de'i thams cad du bsrung ba chen por 'gyur ro/_/ri rab zur brgyad pa rdo rje rtse gsum pas mtshan cing mtshams kyi nang du ni nA~M gi rnam pa bri bar bya'o/_/hU~M gnyis kyis bskor ba dang /_/
[\[132b.7\]]a la ka tA ka pA pa ma~M sa~M grwa gnyis kyi nang du dbang ldan gyi phyogs nas brtsams nas bri bar bya zhing /_phyi rol du ri mo zlum pos bskor bar bya'o/_/de'i dbus su tshogs kyi bdag po bri bar bya ste/_gar gyi dbang phyug gi tshul du la du'i snod dang /_g.yas par bgrang phreng 
[\[133a\]]
[\[133a.1\]]dang /_g.yon na rdo rje rtse gsum dang /_la phug lo ma dang bcas par byi ba la zhon zhing pad+ma la gnas pa dgod par bya'o/_/hU~M gaHhU~M hU~M gaHgaHhU~M br-iSh+Ti ku ru hU~M gaHgaHhU~M/_glang po'i dpral ba dang /_snying ga dang /_pho ba dang /_lte ba'i steng du bri bar bya ste/_
[\[133a.2\]]tsha ba gsum dang /_srin lag gi khrag lhan cig pas kham phor so ma btang ba la 'di bris nas seng ldeng gi me la gdung bar byas na nges par char 'bab par 'gyur te/_gzhan du ni ma yin no/_/ldong ros kyis de nyid kyi gdong gi nang du bris nas me la gdungs na sprin rengs 
[\[133a.3\]]shing char 'chad par 'gyur ro/_/'khor lo rtsibs brgyad pa bris nas gaHbrgyad kyis brgyan cing de'i dbus su cho gas bsgrub bya nang du chud par bya ste/_dur khrod kyi ras sam mtshon gyis bsnun pa'i ras la ldong ros dang yung ba'i khu bas bri bar bya'o/_/sA lu btags 
[\[133a.4\]]pa la tshogs kyi bdag po byas nas de'i snying gar 'khor lo 'di bcug ste/_kham phor shin tu tshos pa kha sbyar du bzhag nas skud pa ser pos dkris shing /_me tog ser pos man ngag ji lta bas mchod par bya'o/_/lha mo de ltar bshad pa ni rgyal po rengs par byed pa'i 
[\[133a.5\]]mchog go/_/mA~M gi nang du 'di nyid kyi sngags bri bar bya ste/_o~M bat+tA li/_ba rA li/_ba rA ha mu khi sar+b+ba duSh+Ta pra duSh+Ta nA~M mu kha~M stam+b+ha ya/_yung ba'i khu bas so phag gnyis la yang dag par bris nas kha sbyor byas te legs par 'khrul 'khor byas nas sa la sbas na/_gdug 
[\[133a.6\]]pa thams cad rengs par byed do/_/gzhan du ni ma yin no/_/de nas sa la 'khrul 'khor bri bar bya ste/_b+ha ga'i nang du ling ga dang bcas par der ming bri bar bya'o/_/gcig pu gnyis su med par bdag nyid gci ba byas na ji srid nyi ma bdun gyis gang zhig bud med 
[\[133a.7\]]'dod pa de hriH'i zhags pas bskor ba'i cho gas 'gugs par byed do/_/zla ba'i dkyil 'khor gyi dbus su 'khor lo rtsibs brgyad pa gnas pa bri bar bya ste/_rdo rje dang /_rgyal mtshan dang /_dgra sta dang /_rtse gsum pa dang /_zhags pa dang /_sna tshogs rdo rje dang /_
[\[133b\]]
[\[133b.1\]]kha T+wa ga dang /_de bzhin du lcags kyu nyid de ltar mdor bsdus nas bri bar bya'o/_/de'i dbus su zla ba'i dkyil 'khor gang ba'i nang du che ge mo dang che ge mos bu rnyed par gyur cig ces bya ba dang 'khor lo'i lte bar sngags bri bar bya ste/_'di lta ste/_oM ma Ni d+ha ri 
[\[133b.2\]]badzri Ni ma hA pra ti sA re hU~M hU~M phaT phaT swA hA/_de nas zla ba'i dkyil 'khor gyi dbus su sngags 'di bri bar bya ste/_o~M -i mra ta bi lo ki ni/_gar+b+ha saM rak+Sha Ni A kar+Sha Ni hU~M hU~M phaT phaT swA hA/_skar ma rgyal la gur gum dang /_ba lang gi gi wang gis gro ga la bris nas 
[\[133b.3\]]'dzin par byed na bu rnyed par 'gyur ro/_/'khor lo bum pa'i dbyibs su gyur pa'i mgrin pa ring po'i mgrin par/_yaHde yaHba yaHda yaHt+ta yaHmu yaHts+tshA yaHTa yaHya yaH_de ltar cho gas bri bar bya ste/_dbang phyug gi gnas kyi rgyal mtshan gyi ras la khwa'i khrag 
[\[133b.4\]]gis gang gi ming nas mngon par bris nas khwa gson po'i mgrin pa la btags te/_rlung gi phyogs su btang na myur du skrod par byed do/_/nyi ma'i dkyil 'khor gyi dbus su gnas par 'khor lo rtsibs brgyad pa bri bar bya ste/_hU~M gi de kho na nyid kyi sa bon snying por 
[\[133b.5\]]chud par byas nas rdo rjes mtshan pa rnam par bsams shing phyis bsgrub bya nang du chud par byas te/_gur gum dang /_ba lang gi gi wang gis gro ga la cho ga bzhin du bris nas 'dzin na/_rnal 'byor pa de'i rtag tu bsrung bar 'gyur ro/_/pad+ma 'dab ma nyi shu rtsa bzhi 
[\[133b.6\]]par gyur pa kun tu ri mo gsum bar/_o~M hrIMHklIMH/_'dis cho ga bzhin du skar ma rgyal la bris te/_lag pas 'dzin pas des reg na bran bzhin du byed de/_'khor lo rdza rnga'i dbyibs su gyur pa rdo rje dang pad+mas mtshan pa/_sku rdo rje la sogs pa mdor bsdus 
[\[133b.7\]]nas phyi rol du ri mo gsum gyis bskor te/_las kyi rdo rje rab tu bsgoms pas dgra thams cad nges par gnon cing /_las kyi cho ga mthong bas sngags kyis las thams cad byed par 'gyur ro/_/de'i sngags bka' stsal pa/_oM sum+b+ha ni sum+b+ha hU~M hU~M phaT/_
[\[134a\]]
[\[134a.1\]]oM gr-ih+Na gr-ih+Na hU~M hU~M phaT/_oM gr-ih+Na pa ya gr-ih+NA pa ya hU~M hU~M phaT/_o~M A na ya hoHb+ha ga bAn bi d+yA rA dzA ya hU~M hU~M phaT swA hA/_ya tshan brgyad po'i sa bon dang /_/de bzhin ma mo bcu gnyis kyi/_/yi ge bar ma phyi byas pa/_/yan lag drug ni he ru ka_/dpa' 
[\[134a.2\]]bo drug dang mnyam sbyor ba/_/yi ge re re yang dag gnas/_/snying ga ru ni dang po nyid/_/gnyis pa spyi bo ru ni brjod/_/gsum pa spyi gtsug sbyin par bya/_/bzhi pa go char gyur pa ste/_/mig la lnga par gyur pa yin/_/drug pa mtshon char brjod par bya/_/rdo rje 
[\[134a.3\]]phag mo mnyam sbyor ba/_/phyag bzhi yis ni rnam par spras/_/'od zer ser pos gsal bar brgyan/_/dbu skyes zla ba phyed pas mdzes/_/rus pa'i phreng ba nar ba dang /_/kha T+wA~M ga ni lag na gnas/_/bdag nyid he ru kar byas nas/_/he ru ka nyid des dran bya/_/
[\[134a.4\]]ye shes sems dpa' snying bsams nas/_/ra ba phyogs su dgod par bya/_/khro bo 'bar 'khrugs bsams nas ni/_/mi bzad 'jigs pa'i rgyan gyis brgyan/_/bgegs bskrad phur bas btab nas ni/_/phyogs ni kun tu lha dang ni/_/lha min mi 
[\[134a.5\]]ni sdigs par byed/_/de ltar cho gas goms pa ni/_/sum cu rtsa gsum pas mi shigs/_/de nas dkyil 'khor gru bzhi pa dang /_sgo bzhi par yang dag par bri bar bya'o/_/der 'dab ma drug pa ge sar dang ldan pa gzhag par bya zhing /_sngags pas 
[\[134a.6\]]mkha' 'gro ma'i 'khor lo nyis 'gyur du rnam par bri bar bya'o/_/lte ba la dpa' bo dgod par bya zhing /_de bzhin du gzhan la mkha' 'gro ma'o/_/sgo kun tu rdo rje rtse gsum pa kha dog ser pos mtshan par bya ba dang /_'khor lo'i snying por pho nya mo dgod 
[\[134a.7\]]par bya zhing /_sgo la yang cho ga'i rim pa bzhin du'o/_/mchod pa chen po byas nas skar ma bzang po la brtul zhugs can gyis 'di 'dzin par byed na dus ma yin par 'chi ba dang /_mtshon phog pa la sogs pa zlog par byed de/_lha mo ngas gsungs pa la the tshom 
[\[134b\]]
[\[134b.1\]]mi bya'o/_/skyes bu dgra las rgyal ba zhes bya ba'i 'khor lo'o/_/yang na zangs kyi 'dab ma la skar ma rgyal la brko bar bya zhing /_de nyid kyi sngags bsgrub bya nang du bcug cing sgo dang bral ba ste/_chur gzhag cing dus gsum du mchod pa byas na de nas dgra thams 
[\[134b.2\]]cad rengs par byed do/_/sngags pas mnyam par gzhag pas cho ga bzhin du mtsho skam pa med par bcug na zhi bar byed do/_/de nas gzhan yang 'khor lor gyur pa gru bzhi pa dang /_sgo bzhi pa dang /_rig byed la de bzhin du rdo rjes mtshan pa'o/_/sgo la rdo 
[\[134b.3\]]rje tho ba dang /_rin chen dbyig to dang /_pad+ma dang /_de bzhin du rdo rje ral gri'o/_/mtshams su thod pa dkar po gnas pa'i ut+pa la dang lcags kyu'o/_/de bzhin du de'i dbus su pad+ma 'dab ma bcu pa la mkhas pas yi ge dgod par bya ba yin no/_/de'i lte 
[\[134b.4\]]ba la sngags kyi mchog 'di bri bar bya ste/_'di lta ste/_oM pra san+na ta re a mr-i ta mu khi a mr-i ta lo tsa ne sar+b+ba ar+tha sa d+ha ni swA hA/_dbang gi sngags 'di bri bar bya'o/_/de nas gdug pa thams cad zlog par byed pa'i sngags 'di bka' stsal pa/_oM sar+b+ba mo ha ni 
[\[134b.5\]]tA re tut+tA re tu re sarba duSh+TA nAM mo ha ya mo ha ya/_b+ha ga ba ti sar+b+ba duSh+TA nAM/_ban+d+ha ban+d+ha hU~M hU~M phaT phaT swA hA/_de'i dbus su zla ba bya zhing zla ba'i dbus su bzhi pa'i dang po ze ba'i dbyibs su zlum po'i rnam pa bri bar bya'o/_/de'i dbus su rtsi bas drug pa bya zhing /_de nas 
[\[134b.6\]]sngags rig pas yi ge drug hrIH'i cho gas nang du chud par byas na pha rol gyi dpung thams cad las rgyal ba sgrol ma 'byung ba zhes bya'o/_/'di 'bum bzlas pas sa g.yo ba dang /_rgya mtsho dang mtsho la sogs pa bskam par 'gyur ba dang /_dug bdud rtsir byed par 
[\[134b.7\]]'gyur ba dang /_bdud rtsi yang dug tu byed par 'gyur ro/_/gyo mo la mngon par bsngags nas steng dang /_'og dang /_phyogs dang /_mtshams su gtor ba byas na lha thams cad dang /_lha ma yin dang /_gnod sbyin dang /_srin po dang /_dri za dang /_mi'am ci dang /_
[\[135a\]]
[\[135a.1\]]lto 'phye chen po rnams bcings pa dang /_mkha' 'gro ma thams cad kyi sbyor ba 'phrog pa dang /_klu thams cad kyi dug 'phrog par 'gyur ro/_/gyo mo la yongs su bzlas nas chu la gtor na rgyun las bzlog nas 'bab par 'gyur ro/_/gyo mo de nyid 
[\[135a.2\]]kyis rba rlabs rengs par byed do/_/steng du bltas nas stong bzlas na char chen po zlog par byed do/_/pha rol gyi dpung la kha bltas nas stong bzlas pa byas nas g.yul du zhugs na mtshon brgya yis bsnun kyang na ba skye bar mi 'gyur te/_mtshon gyis chod par mi 'gyur 
[\[135a.3\]]zhing rdo rje'i lus su 'gyur ba dang /_ngo mtshar du ma byed par 'gyur ba dang /_sngags kyi rgyal pos bskul bas rtse bar 'gyur ro/_/bdun pa las rgyas pa'i 'khor lo 'byung ba zhes bya ba ste rab tu byed pa gsum pa'o//_//rab gnas mtshan nyid 
[\[135a.4\]]bzang po ni/_/rim pa ji ltar bshad du gsol/_/bzlas dang bsam gtan mi 'tshal bas/_/sbyin sreg las cho ga ji ltar lags/_/bcom ldan rdo rje snying po bdag_/chos kun gcig tu bsdus pa yi/_/dgyes pa chen po rnyed dka' bas/_/bka' 
[\[135a.5\]]drin gyis ni bskyab tu gsol/_/bcom ldan 'das kyis bka' stsal pa/_/bsam gtan las cho ga ji lta bar/_/bshad par bya yis lha mo nyon/_/bsam gtan tsam gyis sbyor bas ni/_/las rnams thams cad bsgrub par bya/_/de la dang por sa sbyang ba 
[\[135a.6\]]bshad pa'i phyir bka' stsal pa/_rdo rje sems dpar bsnyems byas nas/_/khengs btsas gnyis med yang dag gnas/_/'jig rten gsum rgyal gyur nas ni/_/bgegs rnams thams cad bskrad par bya/_/rkang pa'i dgod pa ci gsungs dang /_/de bzhin 
[\[135a.7\]]du ni lha rnams nyid/_/sbyin sreg las ni ci gsungs dang /_/thab khung gi ni mtshan nyid dang /_/de nas phyag rgya sbyor byas nas/_/phyi nas dkyil 'khor bri bar bya/_/khro bo rnam par rgyal ba zhal gsum pa phyag drug par gyur pa bsgoms nas/_khro bo'i 
[\[135b\]]
[\[135b.1\]]sprin phyung ste/_de nyid kyis phyogs bcu'i de bzhin gshegs pa thams cad 'khor dang bcas pa la khyed rnams kyis byin gyis brlabs pa'i gnas su dgongs pa mdzad pa dang /_slob dpon dang de'i slob ma rnams bsrung ba mdzad du gsol zhes bskul lo/_/
[\[135b.2\]]de nas de bsdus nas nang du bcug ste/_rang gi snying gar zla ba la rigs kyi bdag po'i lte ba'i nang du hU~M gnas par byas nas/_de yang rdo rje 'dzin pa'i gzugs rang gi rig ma dang /_rnal 'byor ma dang /_bcom ldan 'das lhan cig de bzhin gshegs pa thams cad 
[\[135b.3\]]dang gcig tu 'dres par gyur pas dang po'i yi ge gsum gyis byin gyis brlab cing /_'dod pa'i bskor ba byas nas lag pa g.yas pas rdo rje gsor bar bya ba dang /_g.yon pas dril bu sgra snyan par dkrol bar bya'o/_/rkang pa'i mthil du hU~M las rdo rje 'bar ba dgod par 
[\[135b.4\]]bya zhing /_khro bo hU~M mdzad kyi nga rgyal gyis blo dang ldan pas dang por hU~M brjod pas bskrad par bya'o/_/lha dang /_lha ma yin dang /_gsang ba pa gdug pa can thams cad la khro bo'i skur bsgoms pas/_tshig 'di dag brjod par bya ste/_gang yang lha dang /_lha ma 
[\[135b.5\]]yin dang /_gnod sbyin dang /_srin po dang /[ {]yi dgas [,]yi dwags [}]dang /_sha za dang /_brjed byed dang /_'byung po dang /_mkha' 'gro ma dang /_lus srul po dang /_gnon po mthu che zhing rdzu 'phrul che ba rjes su 'brang ba'i 'khor dang bcas pa dang /_nam mkha' lding dang /_mi 
[\[135b.6\]]'am ci dang /_rig sngags grub pa khyed song shig_/sa'i phyogs 'dir slob dpon che ge mo zhes bya ba'i slob ma che ge mo zhes bya ba rdzogs pa'i byang chub thob par bya ba'i don dang /_sems can thams cad bla na med pa'i ye shes thob par bya ba'i phyir dkyil 'khor gyi 
[\[135b.7\]]rgyal po che ge mo zhes bya ba 'dri bas rdo rje 'dzin pa'i bka' thos nas de dag myur ba nyid du song shig_/gang zhig mi 'gro ba de dag lag na rdo rje hU~M mdzad khros pa'i gdong rab tu 'bar ba kun tu 'bar zhing rab tu 'bar bas ye shes chen po'i rdo rje'i ye shes kyi rdo rjes mgo 
[\[136a\]]
[\[136a.1\]]bo brgyar 'gas par 'gyur ro zhes lan gsum du brjod do/_/rdo rje chen po lag par bzung nas rang gi rdo rje las khro bo'i sku bton te/_rdo rje'i rkang pas dkyil 'khor gyis kun tu bskor zhing yongs su bcags pas gdug pa can thams cad bskrad 
[\[136a.2\]]par bya'o/_/de ltar sa yongs su gzung ba yin no/_/de nas sa'i lha mo dgug pa'i sngags kyis byin gyis brlab pa la sogs pa bya zhing /_bla ma la phyag 'tshal nas sngags kyi mkhan po phyag 'tshal te/_phyis sa'i lha mo gser gyi kha dog can bum pa lag na 
[\[136a.3\]]thogs pa bkug cing bcug ste bcings nas dri zhim po la sogs pa'i mchod pa lnga po rnams kyis yang dag par mchod cing /_lhag par gnas nas nye bar bya'o/_/de'i dgug pa'i sngags bka' stsal pa/_oM e h+ye hi ma hA de bI pr-i thi bI lo ka mA ta re/_sar+b+ba rat+na 
[\[136a.4\]]saM pur+N+Ne di bya laM kA ra b+hU Shi te hA ra nU pU ra ni r+g+ho She/_badzra satwa pra pU dzi te/_gr-i hI twA i da marga ho ma kar+m+ma su sA d+ha ye ta/_hI hI hI hI ha~M swA hA/_sngags 'dis sta gon la gnas pa la sogs pa byas nas sa byug pa bya ba'i phyir bshang ba dang gci ba la sogs pa bsang 
[\[136a.5\]]gtor byas te byug par bya'o/_/de nas sha chen gyi bdug pas bdug par bya'o/_/bdugs ma thag tu mchod nas de la dbus su phyag rgya gzhag pa ni rig ma rab tu gzhug par bya'o/_/ci lags bcom ldan 'das lugs ma dang /_'dus byas pa dang /_ri mo sna 
[\[136a.6\]]tshogs dang /_shing la sogs pa las byas pa'i rig ma'i lha mo gzhug par bgyi zhes gsungs sam/_bcom ldan 'das kyis bka' stsal pa/_gdol pa la sogs pa'i mi'i bu mo gzhug par bya'o/_/de'i dngos po med na gzhan phal pa mchog gi yan 
[\[136a.7\]]lag la hrI'i sngags dgod par bya'o/_/yan lag thams cad la zhes bya ba ni snying ga dang /_smin mtshams dang /_lkog ma dang /_spyi bo rnams su hrIHdang /_b+ha ga'i dbus su b+h+ru~M dgod par bya'o/_/ci bcom ldan 'das gong du de rnams kyi dbus su b+hu~M dgod pa 
[\[136b\]]
[\[136b.1\]]lags/_bcom ldan 'das kyis bka' stsal pa/_rigs kyi bu nyon cig_/dbus kyi sgras ni lte bar gsungs so/_/der b+hu~M dgod par bya'o/_/der yi ge bkod nas spyan la sogs pa'i gzugs su bsgom par bya zhes bka' stsal to/_/spyan gyi dbyibs 
[\[136b.2\]]su bsgom par bya zhing /_/der bram ze mo'am/_dmangs mo zhi ba la spyan gyi rnam pa zhes bya ba kha dog dkar mo rgyan thams cad kyis brgyan par bsgom par bya'o/_/dbang la gdol pa mo sgrol ma kha dog dmar mo bsgom par bya'o/_/rgyas pa la gar ma dang 
[\[136b.3\]]rgyal rigs dag gos dkar mo kha dog ser mo'o/_/de ltar las kyi dbye bas mchod pa lngas mchod do/_/me tog snyim par gzhug par bya zhes bya ba ni/_de'i b+ha ga la me tog dang /_khu ba gzhug par bya'o/_/de ltar sbyin sreg gi sa sbyang bar byas pa yin 
[\[136b.4\]]no/_/dkyil 'khor gyi cho ga la yang gzhan phal pa mchog gi bu mor rtogs par bya'o/_/dkyil 'khor gyi phyir sbyin sreg gi cho ga de nye bar bstan par bya ste/_gang la gsang ba chos kyi dkyil 'khor dang /_phyi rol gyi dkyil 'khor la yang cho ga 'dis thig 
[\[136b.5\]]gdab par bya zhing /_rdul tshon gyi dkyil 'khor dang /_gsang ba chos kyi dkyil 'khor ji snyed pa'i rang gi dam tshig ste/_'di skad du rnal 'byor gyi gnas su gyur pa'i sa'i phyogs su thab khung bya'o zhes bka' stsal to/_/sna tshogs las ni rab bsgrub phyir/_/
[\[136b.6\]]sbyin sreg las ni rab bshad bya/_/me ni lha yi kha ru gsungs/_/sbyin sreg de nyid rnam par gnas/_/sbyin sreg gis ni lha rnams tshim/_/tshim nas dngos grub rab tu stsol/_/gang zhig sngags kyi lhag chad dag_/sbyin sreg gis ni de kun dgang /_/sku 
[\[136b.7\]]gsum mchog gi rtse las skyes/_/de phyir sbyin sreg rab tu bsngags/_/gtsubs pa las ni byung ba'i mes/_/dag byed las ni byed par 'gyur/_/gdol pa'am dur khrod skyes pa ni/_/mi dge ba ni rab tu bsgrub/_/zlum po dang ni gru bzhi dang /_/zla phyed 
[\[137a\]]
[\[137a.1\]]dang ni gru gsum pa/_/rdo rje'i mtshan ma'i mu ran dang /_/dkyil 'khor grwar ni spro bar bya/_/thab khung dbus su gtsug tor dang /_/chu skyes rdo rje rin chen dang /_/pad+ma gzhug par bya ba'o/_/sbyin sreg de nyid chog rim pas/_/rnal 'byor 
[\[137a.2\]]ji bzhin gnas nas ni/_/pus mo'i nang du lag pa nyid/_/blugs gzar mar khus khyab pas ni/_/de bzhin dgang gzar dgang blugs nyid/_/g.yas su sbyin sreg yo byad gzhag_/g.yon du chu yi snod nyid de/_/mdun du mchod yon snod nyid do/_/las 
[\[137a.3\]]kun byed pa bzlas pas ni/_/bsang gtor dang ni 'thor 'thung bya/_/thab khung kun du ku sha yi/_/rtse mo drang pos yongs su bskor/_/me ni 'bar bar rig nas ni/_/me lha spyan ni drang bar bya/_/sngags 'dis cho ga bzhin du g.yas pa'i mthe bong dang /_me 
[\[137a.4\]]'jigs pa g.yo bas/_oM e h+ye hi ma hA b+hU ta de pa r-i Shi dwi dza sat+ta ma gr-i hI twA hu ti ma hA ra ma smin san+ni hi to b+ha ba/_o~M ag+ne dI pyA dI pyA bi sha ma hA shri ye/_ha bya ka bya bA ha na ya swA hA/_mchod pa lnga la g.yon pa'i rdo rjes bsang gtor bya zhing /_me'i phyogs nas bkug 
[\[137a.5\]]pa lto ba 'phyang zhing mig gsum pa dang /_zhal bzhi pa dang /_phyag bzhi pa dang /_kha dog dmar zhing ral pa chen po dang /_me'i dkyil 'khor la gnas shing las kyi 'od zer gyis brgyan pa ste/_lag pa dang po na mchog sbyin/_gnyis pa na bgrang phreng /_g.yon 
[\[137a.6\]]pa na ril ba spyi blugs nyid dang /_gnyis pa na dbyig gu nyid/_kha dog dmar pos rnam par brgyan cing drang srong gi tshogs kyis yongs su bskor ba 'di lta bu'i gzugs su bsams nas thab khung gi dbus su gzhug par bya'o/_/de'i sbyin sreg thams cad la 
[\[137a.7\]]lan gsum gyi bar du sreg blugs sbyin te/_de nas 'thor 'thung byas nas 'bar ba'i rnam pas thim par bya'o/_/rim pa'i sbyor ba 'dis lha rnams mkhas pas tshim par bya'o/_/tshim par byas nas bzod par gsol to/_/dngos grub 'dod pas shes par bya ste/_
[\[137b\]]
[\[137b.1\]]gdugs dang /_rgyal mtshan dang /_rdo rje dang /_bum pa dang /_pad+ma dang /_lcags kyu'i dbyibs dang /_rtse gcig pa dang /_rtse gnyis pa dang /_rtse gsum pa dang /_mchog dang /_'bring dang /_tha ma dang /_khyad par du g.yas su 'khyil ba dang /_'bar 
[\[137b.2\]]ba'i kha dog dkar po dang /_bzang po'i 'khyil ba mkhas pas brtag par bya ba dang /_brgya byin gyi gzhu lta bur gtsang ba dang /_snum pa dang /_dbang po sbas pa lta bu'i 'od dang /_ku sum b+ha dang /_bai DUr+ya lta bu dang /_dri zhim pa dang /_yid du 'ong ba dang /_gser 
[\[137b.3\]]dang /_/dngul lta bu dang /_du ba med pa dang /_nyi ma lta bu 'bar ba dang /_dri ma med pa dang /_zhi ba la kha dog dkar po lta bu dang /_rgyas pa la ni ser po lta bu dang /_rjes su chags pa la ni dmar po mchog dang /_mngon spyod la ni sngon po dang /_nag po dang /_
[\[137b.4\]]me lce mang ba dang /_du ba dang /_me stag thams cad yang dag par langs pa dang /_chung ngu chung ngur 'chad pa dang /_myur bar gzi brjid chung ba dang /_nag po dang bcas pa dang /_pa la sha'i mdog dang /_rtse gsum pa dang /_nyi ma lta bu nyid dang /_de bzhin du ba glang 
[\[137b.5\]]gi mgo lta bu nyid dang /_ro'i dri dang /_nya'i dri dang /_bong bu'i dang /_khyi'i dang /_rnga mo'i ni bgegs dang /_bgegs med pa'i 'bar ba'i mtshan ma mtshon par bya ba yin no/_/myur bar bzlas pa dang /_bsgom pa la dga' bas de ltar 'grub par 'gyur ro/_
[\[137b.6\]]o~M dang po dang /_swA hA mthar 'gro ba'i sngags brjod do/_/zhi ba dang /_rgyas pa dang /_dbang la rgyun mi 'chad par dbyangs sbyar bar bya zhing /_zhi ba la zhi ba'i yid dang /_rgyas pa la tshim pas mngon par 'phel bar 'gyur ba dang /_dbang la dbang gi yid dang /_
[\[137b.7\]]myos par byed cing nang gi gus pa dang bcas pa dang /_mngon spyod la hU~M dang phaT kyis lus 'bar zhing 'bar ba dang /_'jig rten gsum bza' ba'i sems kyi cho gas gnas so/_/sngags kyi yi ge'i rkang pa yi/_/nang du chud pas bskul bas sbyar/_/gang yang kha dang 
[\[138a\]]
[\[138a.1\]]ldan pa'i lha/_/sna tshogs las kyis mchod par bya/_/sbyin sreg cho ga thams cad la/_/sngags kyi sgrub pos cho ga shes pas/_/dang por sreg blugs gang bar dbul/_/phyi nas las ni brtsam par bya/_/sbyin sreg de nyid kyis ni bskul/_/sbyin 
[\[138a.2\]]sreg cho ga'i rim pa 'di/_/zhi ba rgyas pa dbang dang ni/_/khu ba srid pa'i sbyin sreg la/_/bshang gci khrag dang rkang dang ni/_/rus pa sha chen sbyin sreg gi_/thams cad las ni kha bkang yin/_/de nas bcom ldan 'das rnam par snang mdzad chen po de bzhin gshegs pa'i 
[\[138a.3\]]rdo rje ye shes kyi 'khor lo sgrub pa'i ye shes rdo rje zhes bya ba'i ting nge 'dzin la snyoms par zhugs nas 'khor lo thams cad rab tu bsgrub pa'i sbyor ba'i las rgyas pa phyi dang nang du gyur pa 'di bka' stsal pa/_gang gi gang yang lha'i 'khor lo'i dbus su bcug pa de'i 
[\[138a.4\]]mtshan du bstan par 'gyur ba'i rdo rje'i dkyil 'khor ni mkhas pas bsngags so/_/zhi ba dang /_rgyas pa dang /_dbang dang /_mngon spyod kyi las rnams la bdag pos 'khor lo'i rgyal mo rnam par bsgom par sbyor bar byed do/_/b+ha ga'i dbus su zla ba'i dkyil 'khor gang ba 
[\[138a.5\]]bsgom par bya ste/_tA~M las skyes pa'i lha mo sgrol ma mthu chen mo sgeg pa'i ros yang dag par gnas ma/_zhal brgyad ma/_spyan gsum ma/_phyag bcu drug ma/_zhal 'dzum pa/_ma ra ka ta lta bu/_lang tsho phun sum tshogs ma/_na bza' sna tshogs man pas ma/_do 
[\[138a.6\]]shal dang /_rkang gdub dang /_lag gdub dang /_dpung rgyan dang /_rna rgyan dang /_ska rags chen po dang /_rgyan sna tshogs kyis brgyan ma/_ut+pa la yis spyi bo brgyan ma/_ya ba'i me tog lta bur mchog ma/_g.yon brkyang bas gnas su bzhugs ma/_sum cu rtsa 
[\[138a.7\]]gsum gyi bdag po yang 'jigs shing skrag par mdzad cing /_gzhan yang thal mo sbyor ba dang /_'od zer dmar po nye bar 'bar zhing sangs rgyas kyi sprin gyis kun tu khyab par spro ba dang /_sems can thams cad lam lta bur sdug par rnal 'byor pas bsgom par byas 
[\[138b\]]
[\[138b.1\]]na myur du sangs rgyas nyid thob par 'gyur ro/_/dang po na ral gri'o/_/gnyis pa na ut+pa la'o/_/gsum pa na mda'o/_/bzhi pa na rdo rje'o/_/lnga pa na lcags kyu'o/_/drug pa na dbyig pa'o/_/bdun pa na gri gug go/_/brgyad pa na mi 'jigs pa'o/_/g.yon 
[\[138b.2\]]pa'i dang po na thod pa'o/_/gnyis pa na sdigs mdzub bo/_/gsum pa na gzhu'o/_/bzhi pa na kha T+wa ga'o/_/lnga pa na zhags pa'o/_/drug pa na mi'i mgo bo'o/_/bdun pa na rin po che'o/_/brgyad pa na bum pa 'dzin pa'o/_/g.yas pa'i zhal dang po ni sngon po'o/_/
[\[138b.3\]]gnyis pa ni ser po yang dag par 'bar ba'o/_/g.yon pa'i dang po ni dkar po'o/_/gnyis pa ni ljang gu dang /_baiDU r+ya lta bu'o/_/steng gi zhal ni rnam par gtsigs shing /_du ba'i mdog dang /_'jigs pa chen po dang /_khro gnyer shin tu 'jigs par byed pa/_
[\[138b.4\]]dngos grub thams cad sbyin par byed pa/_de ltar lha mo bsgom par bya'o/_/de nas steng gi zhal bong bu'i rnam pa dang /_'dod pa'i gzugs can ma/_zhabs bzhi pa/_rtse gsum sbrul gyis bskor ba/_de bzhin du he ru ka zhes bya ba nges par rgyu'i mchog bsgom par 
[\[138b.5\]]bya'o/_/b+ha ga'i nang du yaM las rlung gi dkyil 'khor du ba'i rnam par bsam par bya'o/_/de'i steng du zla ba'i dbus su d+hIHyongs su gyur pa las 'jam pa'i dbyangs kyi gzugs su bdag nyid bsams nas de'i snying gar a las nyi ma'i dkyil 'khor bsams te/_de nas 
[\[138b.6\]]nyi ma'i dkyil 'khor las 'od zer phyung ste cho ga bzhin du mchod par bya'o/_/de'i steng du hU~M 'od zer lnga dang ldan pa bsams nas de yongs su gyur pa las rdo rje 'jigs byed zhal dgu pa ma he'i gzugs dang /_zhabs bcu drug pa/_phyag sum cu rtsa bzhi pa/_gcer bu 
[\[138b.7\]]sku mdog nag cing gzi brjid chen po/_thod pa mchog gis brgyan par mdzad cing /_'jigs byed chen po'i steng gi ling ga dang /_g.yon brkyang bas bzhugs shing /_gsus pa che ba dang /_sku che zhing skra steng du 'bar bas 'jigs pa'i rnam pa dang /_thod pa'i phreng 
[\[139a\]]
[\[139a.1\]]ba'i rgyan gyis brgyan pa/_'jigs pa chen po'i dus lta bur sgrogs pa dang /_skyes pa'i pags pa dang /_tshil dang /_khrag dang /_sha dang /_/lto ba'i tshil dang /_rkang za ba dang /_tshangs pa dang bcas pa dang /_nye dbang dang /_drag po la sogs pa'i 
[\[139a.2\]]'jig rten gsum za ba dang /_sgra cher bzhad cing lce nar ba dang /_'jigs pa yang 'jigs par mdzad pa bsam par bya'o/_/dang po ni ma he'i gdong ngo /_/g.yas pa'i rwa'i zhal gsum ni sngon po dang /_dmar po dang /_ser po ste/_/khro gnyer dang /_zhal 
[\[139a.3\]]gtsigs pa'o/_/g.yon pa ni dkar po dang /_du ba dang /_nag po'o/_/de dag gi dbus su zhal shin tu dmar ba khrag 'dzag pa'o/_/de'i steng du 'jam pa'i gzugs shin tu ser zhing cung zad khro ba dang /_byis pa'i rgyan dang /_gtsug pud lnga'i mchog dang 
[\[139a.4\]]gzhon nu ste/_/de ltar brtan par byas nas shin tu mnyam par gzhag pas sngags pas bsgom par bya'o/_/de nas g.yas pa'i dang po na ni gri gug go/_/gnyis pa na ni 'bigs byed skyong ba'o/_/gsum pa na ni gtun shing ngo /_/bzhi pa na ni chu gri'o/_/
[\[139a.5\]]lnga pa na ni ka Na ya'o/_drug pa na ni sta re'o/_/bdun pa na ni mdung ngo /_/brgyad pa na ni mda'o/_/dgu pa na ni lcags kyu'o/_/bcu pa na ni dbyig to'o/_/bcu gcig pa na ni kha T+wa ga'o/_/bcu gnyis pa na ni 'khor lo'o/_/bcu gsum pa na ni rdo rje'o/_/bcu 
[\[139a.6\]]bzhi pa na ni rdo rje tho ba'o/_/[{]bcwa [,]bco [}]lnga pa na ni ral gri'o/_/bcu drug pa na ni cang te'u'o/_/phyag g.yon pa'i dang po na ni thod pa'o/_/gnyis pa na ni mgo bo'o/_/gsum pa na ni phub bo/_/bzhi pa na ni rkang pa'o/_/lnga pa na ni zhags pa'o/_/drug pa na ni gzhu'o/_/bdun 
[\[139a.7\]]pa na ni rgyu ma'o/_/brgyad pa na ni dril bu'o/_/dgu pa na ni lag pa'o/_/bcu pa na ni dur khrod kyi ras so/_/bcu gcig pa na gsal shing gis phug pa'i skyes bu'o/_/bcu gnyis pa na ni me'i thab khung ngo /_/bcu gsum pa na ni thod pa'o/_/bcu bzhi pa na ni sdigs 
[\[139b\]]
[\[139b.1\]]mdzub bo/_/[{]bcwa [,]bco [}]lnga pa na ni ba dan lce gsum pa'o/_/bcu drug pa na ni rlung gi ras so/_/gnyis kyis ni glang po'i pags pa 'dzin pa'o/_/zhabs g.yas pa'i 'og tu ni mi dang /_/ma he dang /_glang dang /_/bong bu dang /_rnga mo dang /_khyi dang /_lug dang /_ce sbyang 
[\[139b.2\]]ngo /_/zhabs g.yon pa'i 'og tu ni bya rgod dang /_'ug pa dang /_khwa dang /_ne tso dang /_khra dang /_man tri dang /_bya rgod chen po dang /_bya long ngo /_/de ltar gyur pa'i rdo rje 'jigs byed bsam gtan nam 'drir gzhug par bya'o/_/de'i 'og tu dur khrod chen po 
[\[139b.3\]]srin po dang /_zhing skyong ba dang /_ro langs dang ldan pa dang /_gsal shing gis phug pa'i skyes bu dang /_bsregs pa'i skyes bu dang /_mdung gis phug pa dang /_khwa dang /_bya du ma dang /_khyi dang ldan par ha has kun tu khyab par byed pa de ltar cho gas rnal 
[\[139b.4\]]'byor pas bsgom par bya'o/_/drag shul gyi las thams cad rab tu grub par byed pa zhes bya ba rdo rje 'jigs byed chen po 'di bcom ldan 'das kyis bka' stsal to/_/de nas mA~M las ye shes skyes/_/'od zer can ni snang byed do/_/rta bdun dag gi shing 
[\[139b.5\]]rtar gnas/_/'bar ba'i dkyil 'khor 'jigs byed ma/_/zhal gsum ma la spyan gsum ma/_/phyag drug mdog ni ser mo mtshungs/_/g.yas pa sngon por gyur pa dang /_/g.yon pa kun da zla ba mtshungs/_/'od zer du ma'i 'od gsal ma/_/phyogs 
[\[139b.6\]]bcu srung ba rtsom pa mo/_/zhal ni rnam par 'dzum pa dang /_/sgeg cing shin tu lang tsho bab/_/sna tshogs gos la sogs pa dang /_/rgyan rnams kun gyis rgyan byed ma/_/dbu rgyan rdzogs pa'i sangs rgyas lnga/_/thor tshugs me tog dag gis spras/_/g.yas 
[\[139b.7\]]pa'i phyag na rdo rje ste/_/gnyis pa khab ni skud pa can/_/gsum par mda' ni gsor ba ste/_/g.yon pa la ni sdigs mdzub zhags/_/a sho ka yi yal ga gnyis/_/gsum pa la ni gzhu nyid de/_/kun du 'od zer sna tshogs ni/_/sangs rgyas sprin dang 
[\[140a\]]
[\[140a.1\]]'dra ba spro/_/'di ni bsgoms pa tsam gyis ni/_/sems can rnams ni dbang du sdud/_/rdo rje sems dpa' de bzhin gshegs/_/bcom ldan rdo rje can gyis gsungs/_/nam mkha'i khams kyi nang son par/_/nyi ma'i dkyil 'khor nges bsam bya/_/
[\[140a.2\]]ba~M las yongs gyur lha mo ni/_/kha dog ser mo cher 'bar ma/_/zhal gsum ma la spyan gsum nyid/_/khro bcas zhal ni 'dzum pa dang /_/rgyan rnams kun gyis shin tu brgyan/_/phyag drug sar ba'i lang co ma/_/g.yas pa'i phyag na rdo rje dang /_/gnyis 
[\[140a.3\]]ba na ni dgra sta nyid/_/gsum pa na ni mda' gsor ma/_/g.yon pa na ni sdig mdzub zhags/_/gnyis par shing lo'i rnga yab dang /_/gsum par gzhu ni 'dzin pa nyid/_/me tog gis ni thor tshugs dkris/_/pad+ma dkar po gnas pa dang /_/
[\[140a.4\]]'od zer dmar pos brgyan pa ma/_/khro bo 'bar ba'i spro ba 'bab/_/khro bo 'bar bas kun skrag cing /_/bsregs shing skye dgu gzas zin gang /_/khro bo 'bar bas smon pa dang /_/mi bskyod pa yis mgo bo mnan/_/dkar po rigs lnga'i sangs rgyas yang /_/
[\[140a.5\]]bdud rtsi rab tu char 'bebs pa/_/sngar bzhin g.yas dang gzhan pa'i zhal/_/'di 'dra'i sgyu ma kun gzhi'i phyir/_/de ltar rnal 'byor pa yis bsgom/_/nad thams cad 'joms par byed pa'i ri khrod ma shing lo can zhes bya ba bcom ldan 'das de bzhin gshegs 
[\[140a.6\]]pa rdo rje chen pos bka' stsal to/_/rdo rje khro bo bsgom pa ni/_/lha mo skal ba chen mo nyon/_/khro bo'i skur ni blangs nas ni/_/khro bo'i rgyal po bsgom par bya/_/zhal bzhi pa la phyag bzhi pa/_/ji srid de bzhin phyag 'bum nyid/_/khro bo chen po lus dkar ba/_/
[\[140a.7\]]de mdog mtshon cha 'dzin mar ni/_/rdo rje phag mo brtag par bya/_/dpa' bo thod pa'i phreng ba can/_/thal bas lus la byugs pa dang /_/phyag rgya lnga yis rnam par brgyan/_/mdung rtse ral pa'i cod pan mtshan/_/zhal gyi mche ba cung zad gtsigs/_/yi 
[\[140b\]]
[\[140b.1\]]dgas chen po gdan mdzad pa/_/pad+ma chen po 'dab brgyad pa/_/kha dog dmar po mnyam 'od du/_/rig ma bzhi dang mnyam par ldan/_/sangs rgyas gzugs brnyan nye bar mdzes/_/rta yi gzugs sogs phyag bzhi ma/_/zhal bzhi dang ni sbrul 
[\[140b.2\]]gyis brgyan/_/yi ge yi ge yang dag ldan/_/thod par bzhugs shing sku mdog dkar/_/zhal bzhi yis ni rnam par spras/_/yar la was rnam par brgyan/_/cho gas ji srid bsgrub bya brtsam/_/rlung sogs ji ltar rim pas ni/_/du ba dmar dang 
[\[140b.3\]]ser dang dkar/_/bsam gtan 'dis ni bltas tsam gyis/_/'o ma'i shing ltar bud med rnams/_/'ju bar 'gyur te gzhan du min/_/ra yi yi ge yang dag ldan/_/kha dog dmar po phyag bzhi ma/_/'bar ba'i phreng khyab 'jigs ma ste/_/zhal bzhi wa 
[\[140b.4\]]yi gdong gis spras/_/hU~M gis bkang ba nyid kyis ni/_/rdo rje phra mo rnam bsgoms pas/_/sna yi rtse mor rdzogs pa las/_/bsgrub bya'i lus la dgang bar bya/_/yan lag tshigs ni thams cad la/_/sna tshogs rdo rje nges sbyar ba/_/des ni rdo rje mtshon 
[\[140b.5\]]cha yis/_/'bar ba dang ni khrag gi lus/_/kun tu 'jigs par byed par ni/_/rdo rje mkha' 'gro ma ni bsgom/_/o~M badzra DA ki nI a mu ka s+ya rak+ta mA kar Sha ya hU~M phaT/_/'dis ni rim pa'i rnal 'byor gyis/_/khrag ni 'gugs par byed pa'i mchog_/lha 
[\[140b.6\]]mo de ltar bshad pas ni/_/skems par 'di la the tshom med/_/de nas de nyid kun rdzogs nas/_/ma he'i gzugs ni 'jigs pa mo/_/sku mdog nag po 'jigs chen po/_/zhal bzhi pa dang 'jigs par mdzad/_/phyag brgyad pa dang zhabs bzhis spras/_/
[\[140b.7\]]rdo rje gtun shing ral gri dang /_/'khor lo de bzhin cang te'u nyid/_/g.yon na kha T+wA~M ga dang ni/_/thod pa gzhu dang zhags pa nyid/_/sna tshogs mtshon cha 'dzin pa yi/_/rdo rje khro bo yang ni spro/_/yid kyis bsgrub bya'i srung ba ni/_/cho ga yis ni bkug nas ni/_/
[\[141a\]]
[\[141a.1\]]des ni bsgrub bya rnam par bsams/_/zhags pas bcings nas lho phyogs su/_/rdo rje khro bos drangs nas ni/_/rdo rje gzhan gyis brdeg pa dang /_/ral gri yis ni dral ba dang /_/rgyu ma nar zhing myos pa nyid/_/o~M badzra rAk+Sha sa b+ha k+Sha ye ti phaT/_/de 
[\[141a.2\]]nas khyi yi gdong byas nas/_/rdo rje srin po bsgom pa'o/_/o~M hrIHSh+T+ri bi kr-i tA na na hU~M hU~M phaT phaT swA hA/_/'di ni ma he'i gdong gshin rje'i gzugs kyi sngags so/_/khwa dang wa dang bya rgod kyis/_/thams cad du ni yongs su bskor/_/des ni bza' ba ldan par ni/_/
[\[141a.3\]]yid kyis bskul bar bsgom par bya/_/rlung gi dkyil 'khor mnyam zhon par/_/rdo rje mche ba rnam par bsam/_/de yi rgyab tu zhon par ni/_/bsgrub par bya ba yongs su brtag_/rdo rje khro bos gzir nas ni/_/lho yi phyogs su khyer bar bya/_/rlung gi dkyil 
[\[141a.4\]]'khor lo ma dang /_/de yi nges par rkang rjes sa/_/rdo rje'i mgo bo rkang par ni/_/de yi ming ni gzung bas sa sba/_/de ltar bsgom pa'i sbyor bas ni/_/cho ga yis ni las rnams bya/_/brgya byin kyang ni skrod byed na/_/sa yi skye bo smos ci dgos/_/bram ze'i skra 
[\[141a.5\]]dang dge sbyong spus/_/'ug pa'i gshog pa dkris nas ni/_/de ming sngags kyi nang bcug ste/_/bris nas sa la sbas nas ni/_/rdo rje khro bo gnyis dag gis/_/'thab pa ru ni rnam par bsam/_/de ltar rnam bsam sbyor bas ni/_/ji ltar 'dod pas sdang 
[\[141a.6\]]bar byed/_/tsi yi yi ge dang ldan pas/_/rta'i rnam pa'i gdong du byed pa ni chang 'gugs par byed pa la mchog ste/_sku mdog ljang gu dang /_zhal bzhi pa dang /_zhabs bzhi pa dang /_phyag brgyad pa dang /_rta mgrin gyi rgyal po chen po dam pa'i dbang phyug 'grub 
[\[141a.7\]]par 'gyur ro/_/dang po ni ljang gu la cung zad ser ba ste/_spyan gsum pa'o/_/zhal g.yas pa dang /_gzhan pa ni nag po dang dkar po'o/_/de bzhin du steng ma ni rta gdong ste/_rnam par gtsigs shing ljang gu'o/_/g.yas pa ni ba dan lce gsum pa 'phyar ba'i 
[\[141b\]]
[\[141b.1\]]tshul lo/_/gnyis pa na ni sna tshogs rdo rje/_gsum pa na ni ral gri/_bzhi pa na ni mda'o/_/g.yon pa na ni sna tshogs pad+ma'o/_gnyis pa la ni 'phang mdung /_gsum pa la ni me long /_/bzhi pa la ni gzhu'o/_/g.yon brkyang bas nyi ma la bzhugs shing gar dang 
[\[141b.2\]]bcas pa dang /_sred med kyi bu dang /_dbang phyug chen po la sogs pa 'gyel bar 'gyur ba de ltar sngags pas cho gas bsgom par bya'o/_/bsgrub bya'i lte bar ya~M gi rnam pa bsgom par bya zhing /_ma~M gi rnam pa gyur pa las chang lto bar bsgom par bya ste/_phyis 
[\[141b.3\]]skyug par byed par bltas na chang skyug par 'gyur ro/_/rlung gi phyogs su song ste/_dkyil 'khor gru bzhi pa byas nas dri'i thig le bdun blo dang ldan pas bya zhing /_/kham phor gyis sba bar bya'o/_/der ri rab zur brgyad pa rwa brgyad kyis kun tu spras par sprul te/_sprul 
[\[141b.4\]]pa'i rdo rjes mnan nas ya'i rnam pa rlung bdun po kun gyi sa bon dbugs rngub pas nang du sbas te/_dbang chen la~M gis mtshan pas sa'o/_/de ltar sbyor bas bsgrubs na 'jig pa lta bu'i rlung 'ching bar byed do/_/pad+ma 'dab ma brgyad pa bsgoms nas/_de'i 'dab 
[\[141b.5\]]ma la klu bdag brgyad dang /_dbus su 'bar ba'i 'bar ba chen po can bkod nas rdo rje khro bo'i skus zhabs kyi mthil gyis gzir bar bya ba dang /_lto 'phyes sprin gyi chu gtor bar byed pa dang /_hU~M gnyis kyi nang du bcug nas dbus su klu'i sa bon bcug ste gzir bar 
[\[141b.6\]]bya zhing hU~M gis bzlas pa byas pas char 'bebs par 'gyur ro/_/'jigs pa chen po byed pa'i nyi ma'i mdog gi 'od ltar shin tu dmar bas kha gdangs nas nam mkha' la bzhugs pa dang /_hU~M 'bar ba'i ljags kyis sprin la bldag pa dang /_rol mtsho bdun yongs su 
[\[141b.7\]]gang ba 'gugs pa dang /_dbugs rngub pa dang /_dbugs 'byin pas ras bal gyi phur ma ltar gtor ba dang /_de nas rang gi phyag rgya'i tshogs 'bar ba bton pas skad cig gis 'dral ba dang /_gcod pa dang /_hU~M gi rnam pas sdigs par byed do/_/ston ka'i 
[\[142a\]]
[\[142a.1\]]dus kyi nam mkha' lta bu/_me'i dkyil 'khor la gnas pa'i mi g.yo mgon dpral ba'i nang nas bton te/_rnam par snang mdzad kyi gnas su phyag drug na ral gri dang /_sdigs mdzub dang /_mda' dang /_zhags pa dang /_gzhu dang /_rdo rje 
[\[142a.2\]]ste/_char rab tu 'bebs shing khro bo grangs med pas yongs su bskor bas bdud las rnam par rgyal ba dang /_bgegs thams cad bskrad pa dang /_hU~M gi sgras gang bas 'jig rten gsum gang ba yang 'jig par byed do/_/skyes pa'i khrag dang /_rkang rjes kyis 
[\[142a.3\]]las mi'i gzugs byas nas mig la mi'i rus pa'i phur bu 'od zer can gyi sngags lan nyi shur mngon par bsngags te/_gdab par bya zhing btab ma thag tu de tshogs kyi bdag po'i khar bcug nas rgyab tu rdo rje gtun shing gis brdung bar bya ste/_oM sum+b+ha ni sum+b+ha hU~M 
[\[142a.4\]]badzra mu Sha le na tsU r+NaN ya big+h+na' na hU~M phaT/_/de ltar bsam gtan gyi las kyis skyes pa'i bgegs zlog par byed do/_/nam mkha' lding mig sman gyi kha dog lta bu klu brgya stong gis brgyan cing /_lus la klu brgyad dang /_brgya stong gi gdong dang /_nam mkhar gnas 
[\[142a.5\]]pa'i bka' sprin de rnams kyis thos nas sprin gyi tshogs kyis char zlog par byed do/_/nam mkha' lding gi gshog pa'i mdog sngon po yang mchus bsnun pas chu bo'i tshogs skems par byed do/_/o~M badzra nA rA ya Na nir+b+bA pa ya ba h+nin+na pA tsa bAm+bu me g+haiHhU~M/_nam mkha'i 
[\[142a.6\]]khams kyi nang son par/_/zhal gsum pa la spyan gsum pa/_/rgyan rnams kun gyis rnam par brgyan/_/stag gi pags pa mnabs pa dang /_/kha dog dmar po gzi brjid che/_/nyi ma shar ba'i 'od lta bur/_/ral gri nyid dang kha T+wAM ga/_/gzhu dang de 
[\[142a.7\]]bzhin mda' nyid dang /_/sha chen gyi ni thod pa dang /_/de bzhin du ni cang te'u nyid/_/zhags pa nyid dang lcags kyu dang /_/g.yon na ut+pal rnam par spras/_/g.yon brkyang 'jigs pa chen po ni/_/nyi mar gnas shing gar dang ldan/_/dmar po 'bar zhing 
[\[142b\]]
[\[142b.1\]]'khyil ba dang /_/gos ni chen po bla bre dang /_/dur khrod du ni rab tu bya/_/hrIMHlas byung ba'i lha mo ni/_/sgrol ma 'khor ba sgrol ba mo/_/de ltar bsgoms pa tsam gyis ni/_/yo gis sangs rgyas nyid thob na/_/dngos grub gzhan lta smos ci dgos/_/
[\[142b.2\]]de nas dbang du bya 'dod pas/_/mya ngan med pa'i brgyad la mya ngan med pa'i 'og tu song ste/_gos dmar pos bgos nas rgyan thams cad kyis brgyan cing sngags bzla bar bya'o/_/zhal gsum pa'i rnal 'byor la gnas nas bdag nyid kha dog dmar por bsams 
[\[142b.3\]]te/_phyi nas rang gi sku las phyag gnyis ma dmar mo lag pas lcags kyu dang /_zhags pa 'dzin ma dbyung bar bya'o/_/des bsgrub bya'i snying dang mgrin pa bcings nas dgug par bsam par bya zhing rang gi lus la lha mo de gzhug par bya'o/_/bsgrub bya myos pas 
[\[142b.4\]]gyur nas de'i snying gar sngags kyi yi ge bcu kha dog dmar por dgod par bya ste/_yang na bsgrub bya dang ye shes kyi gzugs kyis yi ge de rnams la de zhugs pas de rnams lhan cig tu 'dres par gyur par bsam par bya'o/_/bsam gtan gyi sbyor ba 'dis nyi 
[\[142b.5\]]ma bdun gyis 'khor los sgyur ba yang ji srid 'tsho'i bar du dbang du byed par the tshom mi za'o/_/de nas rdo rje'i bar chad bzlog pa'i don du bka' stsal pa/_dpal mchog dang po'i gzugs su bdag nyid zhal gsum pa/_zhabs bzhi dang /_phyag bzhi pa/_zhal 
[\[142b.6\]]dmar po'i 'od zer 'bar ba/_/snyems ma la sogs pa'i lha mo bzhis yongs su bskor bar rnam par bsam nas rdo rje mtshon cha ma dang /_/rdo rje kI li kI la dang /_rdo rje sdug pa dang /_/rdo rje snyems ma'i g.yas na rdo rje mda' 'gengs shing 'dzin pa'o/_/g.yon 
[\[142b.7\]]pa bsgyings shing rked par gzhag pa dang /_gzhu 'dzin par bsams te/_de nas sems dpa' phyung ste/_sangs rgyas kyi mdzad pa'i sprin rnam pa thams cad kyis rnam par spras pa'i g.yas na mi 'jigs pa sbyin pa dang /_dbang gi thod rin po che 'dzag pa nam 
[\[143a\]]
[\[143a.1\]]mkhar son pas ni rdo rje zlog par byed do/_/o~M ma hA su kha badzra te dzaHhU~M/_de ltar shin tu dga' ba'i bcing ba byas nas rnal 'byor bla na med par bshad do/_/gang zhig rnam par phye bas gsod par byed pa 'di bka' stsal to/_/zhi ba la ni mtha'i ya 
[\[143a.2\]]dang ni gnyis dang /_phyi nas ya dbu ma phyi bas yig 'bru lhag mas ji ltar bde bas so/_/lha mo de ltar bshad pas ni las thams cad rab tu sgrub par byed do/_/rab tu myos ma dbang du bya bar 'dod pas yang brgyad pa la ku ru kul+le'i rnal 'byor la gnas nas 
[\[143a.3\]]bsam gtan 'di bya'o/_/myos byed kyi 'bras bu bza' zhing /_de nas ka kA ma tsi ka'i khu bas thig le byas nas sngags bzla bar bya'o/_/o~M a mu kI me hrIHba shIb+hA ba tu/_khri bzlas pas 'grub po/_/de nas dug gis zin pa bslang ba'i phyir rang gi snying 
[\[143a.4\]]ga na pad+ma 'dab ma brgyad pa bsam par bya'o/_/de'i steng du dbyangs kyi gsum pa 'dab ma brgyad la kha dog dkar po bsam par bya zhing /_bdag nyid yang 'og gi klu'i gzugs kha dog dkar po i'i bdud rtsi 'dzag par bsam par bya'o/_/klu de'i mig 
[\[143a.5\]]las bdud rtsi byung bas der bsgrub par bya ba de'i lus la ltung bar bsam par bya'o/_/bsam gtan gyi sbyor ba 'dis khams gsum yongs su gang ba'i dug med par byed do/_/de nas zla ba dang nyi ma rnam par gzung bar 'dod pas sA lu btags pa'i bdag nyid las zla ba 
[\[143a.6\]]dang nyi ma byas te/_rdo rje'i chu la gzhug par bya zhing sngags bzla bar bya'o/_/o~M tsan drArkaka mA tsa la ma tsa la tiSh+Tha ti_Sh+Thi he badzra ya swA hA/_bye ba phrag drug bzla bar bya ste/_phyi nas las 'di yang dag pa brtsam par bya'o/_/zla ba dang nyi ma dag gnas shing nyin mtshan bye brag 
[\[143a.7\]]med par gnas par 'gyur ro/_/pha rol gyi sde rnam par gzhig pa'i phyir bsgrub par bya ste/_kha Ti kA dang /_bdud rtsi lnga dang /_kuT+NA ra tshin+na dang lhan cig btags la ril bu bya'o/_/o~M badzra kar+t+ta ri he badzrA ya swA hA/_dngos grub kyi don du bye ba bzlas shing de grub na bsgrub 
[\[143b\]]
[\[143b.1\]]bya ril ba spyi blugs kyi mgrin pa bskor nas/_bcag na dgra thams cad kyi mgo 'chad par 'gyur ro/_/lha dgas par 'dod pas thig le bsgrub par bya ste/_rdo rje bcings pas rdo rje can gyi me tog bsgrubs te/_sta res bcad pa dang bsregs nas nyi ma gzas zin pa 
[\[143b.2\]]dang mi bskyod pa dang btag par bya zhing /_btags nas dgra sta bya ste/_de rdog pas mnan nas sngags bzla bar bya'o/_/o~M badzra kuT+ThA ra spA Ta ya s+pha Ta ya phaT phaT swA hA/_dngos grub kyi don du bye ba bzlas la/_phyi nas thig le byas na gang la phyag byas pa de 'gas 
[\[143b.3\]]so/_/de nas char gyi rab tu sbyor ba bshad par bya ste/_o~M A phuH/_yi rnam pa'i cho ga ltar mtha' yas kyi gzugs brnyan byas la bdud rtsi lngas ni blugs par bya'o/_/me tog nag pos ni mchod par bya/_klu 'dul ba'i khu bas ni byug par bya/_glang po che'i chang gis 
[\[143b.4\]]ni mgo bo byug par bya/_kham phor kha sbyar du ni gzhag par bya/_ba nag po'i 'o mas ni dgang bar bya/_gzhon nu ma nag mos bkal ba'i skud pas ni dkri bar bya/_rlung gi phyogs su rdzing bu byas nas der mtha' yas gzhag par bya/_de'i 'gram du cho gas dkyil 
[\[143b.5\]]'khor bzhengs par bya/_de'i dbus su mtha' yas gzhag par bya'o/_/mtha' yas mnan pa'i kye'i rdo rje bri bar bya ste/_zhal brgyad pa/_zhabs bzhi pa/_phyag bcu drug gis brgyan pa/_spyan nyi shu rtsa bzhi par bsgom par bya'o/_/phyis ni slob dpon nang gis sa ma 
[\[143b.6\]]rungs pa'i sems kyis dben pa'i gnas su sngags bzla bar bya'o/_/oM g+hu ru g+hu ru/_g+hu Ta g+hu Ta/_sha ma sha ma/_g+ha Ta g+ha Ta/_g+ho Ta ya g+ho Ta ya/_a nan+ta k+Sho b+ha ka rA ya/_nA gA d+hi pa ta ye/_he he ru ru ka~M/_sap+ta pA tA la/_ga tan+tA gA nA kaR+Sha ya/_bar+Sha ya/_gardza ya/_
[\[143b.7\]]tardza ya/_phuHphuHphuHphuHphuHphuHphuHphuHhU~M hU~M hU~M phaT phaT phaT swA hA/_gal te char mi 'bab na de'i tshe sngags 'di bzlog nas bzlas na char 'bab par 'gyur ro/_/gal te mi 'bab na de'i tshe mgo ardza ka'i dog pa ltar 'gas par 'gyur ro/_/sprin dral bar 'dod pas 
[\[144a\]]
[\[144a.1\]]de'i tshe dur khrod kyi ras la sngags 'di bri bar bya'o/_/o~M tar+dz+dza ya tardza ya/_sh+ma shA na pri yA ya phaT swA hA/_dpal yang dag par sbyor ba las byung ba'i rgyud kyi rgyal po chen po las las thams cad kyi bsam gtan 'byung ba zhes bya ba brtag pa'i rgyal po 
[\[144a.2\]]ste bdun pa'o//_//gzhan du mtshan nyid mtshon pa ni/_/bcom ldan bdag ni nyen par 'tshal/_/de nyid bzhi ni mi 'tshal bas/_/bde ba chen pos bshad du gsol/_/'khor ba sgrol ba'i mtshan nyid kyi/_/ji ltar de nyid rdo rje nyon/_/dang por 
[\[144a.3\]]rdo rje'i de nyid de/_/dril bu yang ni gnyis pa la/_/gsum pa la ni phreng ba nyid/_/bzhi par ye shes mtshan nyid do/_/de nyid bzhi yi rba rlabs las/_/pha rol 'dod pa 'dren pa'o/_/dbus su rnam par snang mdzad mgon/_/shar du mi bskyod de bzhin yang /_/
[\[144a.4\]]rin chen lho yi rwa la'o/_/'od dpag med ni nub tu dgod/_/byang du don yod grub pa ste/_/rwa lnga rnams kyi lha nyid do/_/pad+mar byang chub yan lag brgyad/_/sa ji lta bar gzhag par bya/_/phyag na pad+ma byams pa dang /_/nam mkha' kun du bzang po bzhin/_/
[\[144a.5\]]gnod sbyin dbang po 'jam dpal dang /_/rnam par sel dang sa nyid kyang /_/lha rnams brgyad po 'di rnams kyis/_/sa ji lta bar gzhag par bya/_/dbus su skabs gsum sgo nga la/_/ye shes lha ni thim par bya/_/pad+mar lha mo brgyad po rnams/_/ji bzhin 
[\[144a.6\]]gnas su sbyar bar bya/_/rdo rje lcags kyu la sogs bzhi/_/de bzhin rtse nam phyogs bral lo/_/rwa la mkha' 'gro ma lnga ste/_/dbus su ye shes ming can te/_/shar du rdo rje mkha' 'gro ma/_/byang du drag mo'i ming can te/_/ro langs ma ni phyogs kyi mthar/_/
[\[144a.7\]]gtum mo lho yi dbang phyug ma/_/rdo rje'i de nyid lha rnams su/_/mkhas pas shes par bya ba yin/_/gang phyir de nyid rdo rje yi/_/rdo rje'i bdag nyid bdag sems la/_/rdo rje snying can rnal 'byor pa/_/rdo rje sems ni byed du gzhug_/rdo rje dag pa bstan par bya/_/
[\[144b\]]
[\[144b.1\]]rdo rje chos la brtson pa'i yid/_/rdo rje de nyid can kun rnams/_/rdo rje las la mngon par 'gro/_/rdo rje spro ba'i sbyor ba yis/_/rdo rje sems can 'khor ba sgrol/_/rdo rje dgug pa'i rnal 'byor dang /_/rdo rje rengs pa'i rnal 'byor rig_/mun pa lta bu'i nyon mongs 
[\[144b.2\]]pa/_/rnam shes mar me dang lhan cig_/ye shes rdo rjes gzhom par bya/_/snang ba'i phyogs ni 'thob ba'o/_/rdo rjes bsgrubs pa thams cad la/_/rdo rje'i bdag ces bstan pa yin/_/rdo rje chos kyi snying po can/_/rdo rje thar pa'i lhur len pa/_/rdo rje pad+ma rnam 
[\[144b.3\]]mnan te/_/bsgrub bya de nyid thams cad nas/_/rdo rje pad+ma kun zhugs pa/_/rnam par mkhas pas bsgrub par bya/_/rdo rje dril bu'i mtshan nyid ni/_/rdo rje 'dzin pa'i rgyal po nyon/_/shes rab dkrol ba'i de nyid ni/_/lha ni kun gyis thos par 'gyur/_/
[\[144b.4\]]cha gsum gsal bar gzung ba la/_/ska rags byas pa bzang po nyid/_/zhi ba ut+pal ku mu ta/_/rin chen pad+ma rnam par gnas/_/phyogs mtshams brgyad pa'i dbus su ni/_/dgu pa la ni sangs rgyas nyid/_/lha dgu la sogs rtse mo ni/_/lha rnams 
[\[144b.5\]]dgu yis byin gyis brlabs/_/chu srin kha las byung ba yi/_/rtse mo 'od zer zla bar gnas/_/rtse mo dgu pa rnam par bshad/_/ye shes rdo rje 'gro ba 'don/_/nam mkha'i khams kyi mthar thug par/_/byang chub snying por rnam par gnas/_/phyogs bcu 
[\[144b.6\]]thams cad rig pa'i gnas/_/'jig rten khams ni mtha' yas pa/_/phyogs ni brgyad ces bya bar ni/_/lha mo brgyad du rab tu grags/_/yi ge brgyad kyi sa bon ni/_/phyogs ni brgyad du rnam par dgod/_/shar du lha mo sgrol ma ste/_/byang du yang ni gos 
[\[144b.7\]]dkar mo/_/nub kyi phyogs su mA ma kI/_/lho ru yang ni sangs rgyas spyan/_/gser dang sbrang rtsi gzi brjid ma/_/rdo rje phreng ba bzhi pa'o/_/nang gi gzugs ni nam mkha' ste/_/gzugs kyis gang ba gzi brjid can/_/pad+ma kha phye las byung ba/_/
[\[145a\]]
[\[145a.1\]]gzugs med srid pa'i gnas su ni/_/shes rab bdud rtsi bum pa ltar/_/ye shes bdud rtsi'i gnas su ni/_/de yi yang ni dbus su yid/_/lha mo shes rab pha rol phyin/_/gzugs ni mdzes shing yon tan gnas/_/steng gi pad+ma rdo rje rnams/_/
[\[145a.2\]]ji ltar gong ma bsam par bya/_/nang gi ye shes dbyug gu ni/_/thams cad sdud cing 'byin par byed/_/A li kA li sgom pa ni/_/gnas ni brgyad du bskyod par bya/_/A li ka li rab sbyor bas/_/'khor ba thams cad gcod par byed/_/rdo rje dril bu'i thabs nyid 
[\[145a.3\]]de/_/thabs ni yang ni nang du nyid/_/de la lag gnyis rab tu brkyang /_/rnam lnga 'dod pa'i bskor ba bya/_/g.yas par nyi ma yang dag bsam/_/g.yon par zla bsam g.yon pa nyid/_/lus can rnams kyi thabs nyid de/_/rang 'dod lhar ni bsam par bya/_/
[\[145a.4\]]byang du rdo rje gsor nas ni/_/phyi nas blo ldan yang dag gdab/_/hU~M gi glu yi rnam pa yis/_/sangs rgyas thams cad dgyes par byed/_/rdo rje gsor bas mdzes pa yis/_/rmongs pa'i sems can rnam par sgrol/_/chos kyi rnam thar 'bras bu nyid/_/rdo rje dgyes 
[\[145a.5\]]pa 'dzin pa ste/_/hU~M hU~M hU~M ho ho ho/_/thabs dang shes rab rab dkrol zhing /_/thabs dang shes rab lag pa'i dngos/_/o~M badzra d+harma ra Ni ta pra ra Ni ta sa~M pra ra Ni ta sar+b+ba bud+d+ha k+She tra pra tsA li ne/_pradz+nyA pA ra mi tA nA da swa b+hA be tsa badzra sa twa hr-i da ya sa~M to Sha ni hU~M hU~M hU~M ho ho ho swA hA/_/
[\[145a.6\]]o~M sarba ta thA ga ta sid d+hi badzra sa ma ye tiSh+Tha e Sha twAn+d+ha' ra yA mi hi hi hi hi hi hU~M hU~M hU~M phaT swA hA/_thabs dang shes rab chos kyis ni/_/'gro ba thams cad sad par byed/_/mi shes 'dam du bying ba yi/_/sems can sangs rgyas don du dkrol/_/rdo rje de nyid kyis ni gzung /_/
[\[145a.7\]]chos kyi dril bu dkrol bar bya/_/thabs dang shes rab cho ga yis/_/sems can don ni yo gis byed/_/de nyid med sems rnal 'byor pa/_/glang po dril bu dkrol ba nyid/_/rnal 'byor de nyid dman pa yi/_/rang gi dngos grub ring du brtag_/brgyad pa las dril 
[\[145b\]]
[\[145b.1\]]bu'i de kho na ste rab tu byed pa dang po'o//_//phreng ba la sogs mtshan nyid ni/_/yang dag ji ltar rdo rje nyon/_/gang gi yang dag cho ga yis/_/'grub 'gyur 'di la the tshom med/_/shel dang nya phyis mu tig dang /_/khams ni dkar po la 
[\[145b.2\]]sogs gzhan/_/zhi ba'i las la khyad par du/_/phreng ba yi ni mtshan nyid do/_/gser dang dngul dang zangs ma pa/_/pad+ma'i sa bon khyad par du/_/rgyas pa la ni phreng ba nyid/_/rnam par mkhas pas bgrang bar bya/_/gur gum la sogs dri sogs kyis/_/dri ni 
[\[145b.3\]]thams cad khyad par du/_/bsgrubs shing ril bu byas nas ni/_/dbang la yongs su rab tu grags/_/ru drAk+Sha dang lung tang dang /_/de bzhin skyes pa'i rus pa nyid/_/drag po'i las la sbyar bar bya/_/mngon spyod la ni yongs su grags/_/zhi rgyas dbang dang mngon 
[\[145b.4\]]spyod la/_/phu tra dzI wa las kun byed/_/sngags kyi bsgrub pa lnga bcu ste/_/dbang la de yi phyed nyid do/_/brgya phrag gcig ni zhi ba la/_/de bzhin rgyas la lhag par brgyad/_/mngon spyod la ni drug cu nyid/_/khyad par du ni las la sbyar/_/ji ltar las kyi bye brag 
[\[145b.5\]]gis/_/phreng ba la sogs bya ba'o/_/phyogs dang mtshams ni brgyad rnams kyi/_/dbus su dgug pa sangs rgyas kyi/_/lha ni dgu sogs srad bu la/_/lha dgus byin gyis brlab par bya/_/phreng ba kun ni dgra bcom pa/_/mchod rten steng du rab tu brtag_/
[\[145b.6\]]mchod rten chos kyi dbang po'i phyir/_/steng du yang ni chos kyi dbyings/_/lag mthil nyi ma bsams nas ni/_/dbyangs yig dang po la sogs pa/_/lag pa'i dbus su rnal 'byor pas/_/bsgom zhing bdud rtsi yi ge nang /_/'od zer 'phro ba du ma dang /_/kha 
[\[145b.7\]]dog dkar po bsams nas ni/_/sor mo rdo rje rtse mo ste/_/g.yon pa pad+ma 'dab mar bsgom/_/pad+ma rdo rje snyoms 'jug pa'i/_/kha sbyar dbus su phreng gzhag la/_/kun gyi de nyid bsgom bya zhing /_/phreng ba byin gyis brlab par bya/_/sor mo la sogs bye brag las/_/
[\[146a\]]
[\[146a.1\]]phyis ni sngags pas bzlas pa bya/_/rdo rje gnyis med dngos po las/_/g.yon pa'i rdo rje can gyi dngos/_/zhi la khro bor dgod par bya/_/rgyas la dbu ma'i de nyid la/_/srin lag la ni dbang du gsungs/_/kun gyi mtha' mar mngon spyod la/_/mthe 
[\[146a.2\]]bong rdo rje lcags kyu lha/_/dngos po las ni dgug par bya/_/mnyam gzhag bzlas dang sgom pa yis/_/'grub 'gyur 'di la the tshom med/_/de nyid med pa'i rnal 'byor pa/_/de nyid med pa'i sngags zlos dang /_/rdo rje dril bu de nyid med/_/phyag rgya'i de nyid skye 
[\[146a.3\]]mi 'gyur/_/rnal 'byor pa yis de nyid dmigs/_/de nyid thams cad byed pa nyid/_/yi ge rnams kyi rgyu las ni/_/gzugs kyi snying po bgrang ba'i grangs/_/rdzun pas rnal 'byor ma snying 'grub/_/o~M pa de pa de/_ma hA dz+nyA 
[\[146a.4\]]na~M/_sar+b+ba bud d+ha ma ha~M b+ha be ta hU~M hU~M hU~M/_ho ho ho a kha~M swA hA/_sngags kyi phreng ba sbyangs nas ni/_/gang 'dod de nyid bsgrub par bya/_/de nyid las ni 'grub par 'gyur/_/kun du gsal ba med na ring /_/ye shes de nyid khyad par du/_/ye shes chen po yang dag nyon/_/
[\[146a.5\]]mnyam nyid sems kyis dbye ba las/_/mnyam par gzhag pas 'khor lo brtag_/zla ba'i dkyil 'khor dbus gnas par/_/ye shes sa bon gyis ni sprul/_/sku mdog dkar po bsgom par bya/_/pad+ma'i gdan la bzhugs par ni/_/phyag gnyis sems 
[\[146a.6\]]dpa'i skyil mo krung /_/rgyan rnams kun gyis rnam par brgyan/_/phyag rgya chen po phyag gnyis kyis/_/snying ga'i gnas su btsir ba nyid/_/sku mdog dkar po shin tu mdzes/_/'phags pa rnam par snang mdzad gtso/_/kun tu 'od zer sna tshogs kyis/_/
[\[146a.7\]]sangs rgyas dam tshig sprin gyis spro/_/zung ltar rim pa'i cho ga yis/_/sngags kyi bzlas par rab tu grags/_/g.yon dang g.yas pa'i lag gnyis kyis/_/bskor ba mkha' 'gro ma de bde/_/A li kA li sa bon ni/_/hU~M gi srad bus brgyu ba nyid/_/
[\[146b\]]
[\[146b.1\]]'di yi sa bon rnal 'byor pas/_/bsgoms na myur du sangs rgyas thob/_/brgyad pa las sngags kyi bzlas pa dang sgom pa ste rab tu byed pa gnyis pa'o//_//'pho ba'i rnal 'byor mtshan nyid kyi/_/de nyid ji ltar rdo rje nyon/_/bzang po'i lam 
[\[146b.2\]]du rnal 'byor pas/_/'gro ba mdzes pa khyod la bstan/_/ye shes dbang po nyan par 'tshal/_/sgo rnams dgu ni ji ltar lags/_/ye shes sgo yi dbye bas ni/_/yon tan skyon ni ji ltar lags/_/dus su srog ni 'chad pa yi/_/yang dag rab tu sbyor ba nyon/_/legs 
[\[146b.3\]]pa'i lam ni mdzes pa'i gnas/_/ngan pa'i lam yang skyon rnams nyid/_/lte ba'i steng na thig le dang /_/mig dang sna sogs rna ba dag_/btung dang btung ba min pa'i sgo/_/mtshan nyid lte bar 'dod pa can/_/mtho ris thig les gzugs lus can/_/steng ni 
[\[146b.4\]]steng du gnas pa yi/_/'gro dang 'ong bar yongs su grags/_/sna las gnod sbyin dag tu 'gyur/_/rna ba dag las grub pa'i lha/_/gal te mig las shes 'gro na/_/mi rnams kyi ni rgyal por 'gyur/_/srid pa'i sgo las [{]yi dgas [,]yi dwags [}]te/_/gci las de bzhin 
[\[146b.5\]]byol song ngo /_/dmyal ba brgyad ni btung min pas/_/de ltar spang phyir rigs kyi bu/_/srid pa'i 'pho ba'i mtshan nyid ni/_/gang phyir sga yi khyad par ni/_/'khor ba'i dbye ba yang dag 'byung /_/de phyir sgo yi khyad par gyis/_/rnal 'byor pas ni mnyam gzhag 
[\[146b.6\]]pa/_/'chi ba'i dus kyi thob pa ni/_/'chi ba'i mtshan ma bstan pa nyid/_/rim la sogs pas ma phye ba'i/_/'pho ba'i rnal 'byor dam pa nyid/_/bum pa dang por brtsams nas ni/_/sgo rnams thams cad rengs par byed/_/mchod rten rnams kyi lcags sgrog 
[\[146b.7\]]lnga/_/sgo yi bug pa'i bsgom pa ni/_/de bas dma' ba'i sgo nyid do/_/sa bon chu ltar dkar po nyid/_/btung dang btung min me yi ni/_/de yi sa bon 'bar ba ltar/_/de yi dang po dbugs kyi yang /_/de la shin tu mnyam gzhag pas/_/dbugs ni bum pa 
[\[147a\]]
[\[147a.1\]]can bsgom bya/_/lus kyi rlung gi kha dog dang /_/rlung gi dkyil 'khor sems kyis ni/_/rlung gi sa bon rtsa ba rnams/_/rlung ni mtha' yi rtsa ba can/_/thig le sgra dang ldan pa yis/_/sems kyi sa bon gyis ni drang /_/rdo rje can gyi sa bon gyis/_/
[\[147a.2\]]'jigs pa'i lcags kyu la sogs sbyar/_/gnas ni bcu dang nyi shu ni/_/rtsa bzhi'i gnas las 'jigs mas dgug_/go 'phang gnas ni go 'phang ste/_/bug pa dgu yi steng mas so/_/mdzod spu skra dkar sa bon gyi/_/yi ge phyed dang gnyis kyis 
[\[147a.3\]]sbyar/_/drag po'i sgra yis brjod nas ni/_/brgyad kyi mtha' yi sa bon gyis/_/'jigs dang 'jigs pa'i sde tshan gyi/_/dang po la sogs dang po yi/_/yi ge phyed pas sbyar nas ni/_/rlung gis sa bon 'og ma las/_/sgra ni sgra yis bskul bar bya/_/
[\[147a.4\]]rlung gi sa bon ldan pa dang /_/rlung gi dkyil 'khor sems kyis ni/_/gnas ni nyi shu rtsa bzhir ni/_/de nas steng nas steng du mchog_/rnal 'byor pas ni skra dkar bas/_/steng gi yi ge bza' bar bya/_/bu ga dgu yi steng mchog nas/_/'phral du yid kyis 
[\[147a.5\]]'pho bar byed/_/nyin zhing bram ze gsod pa dang /_/mtshams med lnga ni byed pa dang /_/chom rkun las kyi longs spyod pa/_/'di yi lam gyis grol 'gyur te/_/sdig pas gos par mi 'gyur zhing /_/srid pa'i skyon las shin tu grol/_/dper na 'dam 
[\[147a.6\]]las skyes pa yi/_/pad+ma gzi brjid dri ma med/_/de bzhin 'dam sogs lus kyis ni/_/ye shes sku ni rang 'dod pas/_/dus thob na yang 'pho bya ste/_/dus min lha ni gsod pa nyid/_/de phyir lus kyi mtshan shes nas/_/blo dang ldan pas rnal 'byor brtsam/_/
[\[147a.7\]]rnal 'byor bsgrub bya'i khyad par las/_/ji ltar de nyid rdo rje nyon/_/mnyam nyid sems kyi dngos po ni/_/sngar gyi mtshan nyid thams cad las/_/snying gi dkyil 'khor dbus gnas par/_/sangs rgyas lnga yi sa bon rnams/_/'di ni nyi ma'i 'od zer 'bar/_/
[\[147b\]]
[\[147b.1\]]ngo bo sems kyis mtshon par bya/_/sngar gsungs stong pa nyid kyis ni/_/sngar gyi mtshan nyid yang dag ldan/_/hU~M la gnas pa'i sems kyis ni/_/gzugs la sogs pa thams cad gzhig_/zla ba'i dkyil 'khor dbus gnas par/_/sa bon gyis ni 
[\[147b.2\]]gzugs bskyed nas/_/pad+ma'i gdan la bzhugs par ni/_/ye shes mkha' 'gror bdag nyid bsam/_/zhal gsum pa la phyag drug nyid/_/spyan gsum dbu rgyan gyis ni brgyan/_/bzhad dang khro zhing sgeg pa dang /_/rgyan rnams kun gyis rnam par brgyan/_/kun 
[\[147b.3\]]da zla ba'i mdog ltar dkar/_/shin tu mdzes pa'i gos kyis brgyan/_/sangs rgyas sprin ni spro bar bya/_/sems dpa' skyil mo krung du gnas/_/dang por mda' ni dgod par bya/_/de bzhin gnyis par lcags kyu nyid/_/gsum par rdo rje 'phyar ba'o/_/g.yon 
[\[147b.4\]]pa sdigs mdzub zhags pa nyid/_/gnyis par dpag bsam shing lcug ma/_/gsum par gzhu yi cho gas khyab/_/'od zer phreng ba du ma dang /_/dbugs ni g.yo ba med par bsgom/_/sa bon brgyad la sogs pa yis/_/yi ge rnam dgod dgod par bya'o/_/A 
[\[147b.5\]]li ka li rab sbyor bas/_/ji ltar btus pa'i sa bon bzhin/_/thams cad kha dog dkar po rnams/_/sa bon zla ba'i 'od zer ldan/_/pad+ma'i chu shing me tog gi_/snying la sgong skyes gzhag par bya/_/de yi dbus su ye shes dang /_/rnam par shes pa lhan cig 
[\[147b.6\]]tu/_/dngos po'i ngo bos bsgom par bya/_/g.yo ba med cing 'tshe ba med/_/de nas phyi rol rnal 'byor rnams/_/rnam par mkhas pas gzung bar bya/_/gnas gnyis kyi ni sems dang ni/_/rlung gi dkyil 'khor sems kyis ni/_/de yi dbus su me nyid de/_/
[\[147b.7\]]de yi steng du nyi ma der/_/A li ka li ldan pa yi/_/sa bon de nyid dmar po'o/_/rnal 'byor pa yi khyad par du/_/dbyung dang rngub pa'i bzlas pa bya/_/ye shes sa bon dbus su ni/_/'byung ba yis ni bsnun bya zhing /_/bsnun pas snying ga'i ye shes ni/_/me tog 
[\[148a\]]
[\[148a.1\]]lta bur bsnun par bya/_/dbyung dang dbyung min bzlas pas ni/_/dbyung dang rngub pa'i rnal 'byor gyi/_bdag nyid phyi rol du ni byed/_/dbyung ba'i mtshan nyid mtshan pa dang /_rngub ba'i mtshan nyid mtshon par bya/_dbyung dang rngub ba'i 'byor gyi/_/
[\[148a.2\]]mtshan nyid de nyid bsgoms pas ni/_/mnyam gzhag dngos po'i rang bzhin gyis/_/'grub 'gyur 'di la the tshom med/_/de nas phyi rol rnams kyi lus/_/sgrub pa pos ni rnam par sprul/_/gzhan gyi sems kyi rjes su sems/_/rnam par mkhas pas shes 
[\[148a.3\]]par bya/_/bsgom dang bzlas pa'i khyad par gyis/_/mnyam par gzhag pa'i sems kyis ni/_/legs pa'i lam ni bsam byas na/_/'grub 'gyur 'di la the tshom med/_/de nas ye shes gzugs gyur dang /_/de phyir mar me'i sems kyis ni/_/rnam par 
[\[148a.4\]]mkhas pas las rnams byed/_/nyan thos la sogs de nyid ni/_/legs par bshad pa bsgrags pa nyid/_/shel ltar sems ni brtan byas nas/_/mar me'i rnam pa'i sems kyis ni/_/spros pa thams cad dmigs nas ni/_/spros pa nyid ni spros med byed/_/
[\[148a.5\]]rang bzhin rnal 'byor dmigs nas ni/_/'di dag thams cad yongs su spang /_/kye bcom ldan 'das ye shes gang gis ye shes khyad par du 'phags lags/_bcom ldan 'das kyis bka' stsal pa/_/ye shes rnam pa lnga ru gsungs/_/gsang ba'i me long ye 
[\[148a.6\]]shes lha'i/_/khro bo'i ye shes lha ma yin/_/[{]yi dgas [,]yi dwags [}]ye shes nyi ma ste/_/dmyal ba'i 'jigs shing du ba nyid/_/gti mug ye shes byol song rnams/_/sems med brtan pa la sogs pa/_/mi la rnam shes khyad par ni/_/rnam pa lnga ru shes par bya/_/lnga 
[\[148a.7\]]yi dbye bas ye shes bsgrags/_/glen zhing lkugs pas khebs pa yi/_/byis pa'i shes pa'i shes pa can/_/ye shes de nyid khyad par dang /_/rnal 'byor bstan bcos khyad par las/_/skye ba bye ba stong phrag tu/_/nga yi ye shes kyis bskul ba/_/mkhas pa rnal 
[\[148b\]]
[\[148b.1\]]'byor bstan bcos la/_/'bad pas dad pa bskyed par bya/_/phyi rol bstan bcos sgra la sogs/_/dper na gar mkhan kha dog bzhin/_/rnal 'byor bstan bcos rjes btsal bas/_/bza' dang grol ba'i gnas su bya/_/snying po las ni snying po mchog_/rnal 
[\[148b.2\]]'byor zhal mchog khyod la bshad/_/brgyad pa las mu stegs kyi ye shes 'jig pa zhes bya ba ste rab tu byed pa gsum pa'o//_//sngags rnams kyi ni mtshan nyid ni/_/rdo rje gtso bo rgyal po nyon/_/o~M badzrA mr-i ta ma hA su kha ha~M swA hA/_snying po'o/_/
[\[148b.3\]]o~M AHhU~M hU~M swA hA/_rdo rje sems dpa'i bzlas pa'i sngags so/_/o~M AHa~M ha~M swA hA/_rdo rje drag mo'i 'o/_/o~M AHA~M ha~M swA hA/_rdo rje gzugs brnyan ma'i 'o/_/o~M AHiM ha~M swA hwA/_'dod chags rdo rje ma'i'o/_/o~M AHIM ha~M swA hA/_rdo rje zhi ba ma'i'o/_/
[\[148b.4\]]o~M AHu~M ha~M swA hA/_rdo rje gnod sbyin ma'i'o/_/o~M AHU~M ha~M swA hA/_/rdo rje mkha' 'gro ma'i'o/_/o~M AHa~M ha~M swA hA/_sgra'i rdo rje ma'i'o/_/o~M AHaHha~M swA hA/_sa'i rdo rje ma'i'o/_/o~M AHo~M ha~M swA hA/_gling bu ma'i'o/_/o~M AHo~M ha~M swA hA/_pi wang ma'i 
[\[148b.5\]]'o/_/o~M AHo~M ha~M swA hA/_mu kun da'i'o/_/o~M AHaiM ha~M swA hA/_rdza rnga ma'i'o/_/o~M AHbadzrAM ku shi dzaHha~M swa hA/_rdo rje lcags kyu ma'i'o/_/o~M AHbadzra pA she hU~M ha~M swA hA/_rdo rje zhags pa ma'i'o/_/o~M AHbadzra s+pho Ta ba~M ha~M swA hA/_rdo rje lcags sgrog ma'i'o/_/o~M 
[\[148b.6\]]AHbadzra g+haN+De hoHha~M swA hA/_rdo rje dril bu ma'i'o/_/spyan la sogs pa'i sngags ni snga ma bzhin du sngags pas bzlas par bya'o/_/o~M r-i swA hA/_me tog ma'i'o/_/o~M r-I swA hA/_bdug pa ma'i'o/_/o~M l-i swA hA/_dri ma'i'o/_/o~M l-I swA hA/_mar me ma'i'o/_/
[\[148b.7\]]'di dag ni rdo rje sems dpa'i'o/_/o~M hrIHswA hA/_he ru ka'i'o/_/o~M badzra gu h+ye si d+ha pa ra ma yo ge shwa ri ka pa la ma la d+ha ri Ni/_ru d+hi ra pri ye sh+ma shA na bA si ni hU~M phaT swA hA/_dkar mo'i'o/_/o~M badzra tsaN+De shwa ri kha T+wA~M gi ma ha badzri Ni ka pA la mA lA mu ku Te A kaD+D+ha A 
[\[149a\]]
[\[149a.1\]]kaD+D+ha sar+b+ba duSh+Ta hr-i da ya mA kaD+D+ha ru lu ru lu b+h+yo hU~M phaT/_chom rkun ma'i'o/_/o~M badzrA pa rA dzi te pa ra ma gu h+ye ka pa la mA lA bi b+hU Shi te/_sarba duSh+Ta mo hi ni pri ye e h+ye hi b+ha ga wa ti badzra gu h+ye shwa rI pa hu bi bid+ha be shad+ha ri Ni/_sarba duSh+Ta ni bA ra Ni hU~M phaT/_rab tu rmongs 
[\[149a.2\]]ma'i'o/_/o~M badzra be t+tA li kha kha khA hi khA hi/_sarba duSh+TA n+bi kr-i ta be Sha d+hA ri Ni bi kr-i tA la~M kA ra/_b+hU Shi te ha na ha na da ha da ha/_pa tsa pa tsa mA ba lam+ba mA bi lam+ba/_sa ma ya ma nu sma ra pra be sha ya maN+Da la ma d+h+ye/_ut+tA pa ya sar+b+ba~M hU~M hU~M phaT/_ro langs ma'i 'o/_/o~M e h+ye hi b+ha ga wa 
[\[149a.3\]]ti badzra gu h+ye shwa ri ba hu bi bi d+ha be sha d+ha ri Ni sarba ta thA ga ta dzuSh+Te sa ma ya ma nu sma ra/_ha na ha na/_ra~M ga ra~M gA ra~M gA pa ya/_pU ra ya pU ra ya/_A bi sha sa A bi sha ya/_sarba b+hU trAn na rta na rta na rtA pa yi na rtA pa ya/_haHha ha ha ha/_hU~M hU~M phaT/_puk+ka sI'i 'o/_/o~M 
[\[149a.4\]]badzra shU lA gri b+hin+da b+hin+da sarba duSh+Ta hr-i da ya~M/_A kar+Sha ya A kar+Sha ya/_ha na ha na/_da ha da ha/_nirma tha ni rma tha mA ra ya ma ra ya/_mA bi lam+ba mA bi lam+ba sa ma ya ma nu sma ra hU~M hU~M phaT/_gdol pa mo'i 'o/_/o~M badzra ma he shwa ri ha~M ha~M ha~M ha~M haHru lu ru lu b+h+yo hU~M hU~M phaT/_b+hak+Sha ya 
[\[149a.5\]]sarba duSh+Ta n+nirma tha hr-i da ya~M hU~M hU~M phaT swA hA/_g+ha sma rI'i 'o/_/o~M su~M b+ha ni di b+ha sa ma ya badzre hU~M phaT/_he ru ka dang mtshungs pa'i 'o/_/o~M badzra ba~M she hU~M swA hA/_gling bu ma'i'o/_/o~M badzra bI Ne hU~M swA hA/_/bi baM ma'i'o/_/o~M badzra mu kun+de hU~M swA hA/_mu kun da'i'o/_/o~M badzra 
[\[149a.6\]]mr-i rda~M ge hu~M swA ha/_rdza rnga ma'i 'o/_/o~M badzra ba Da bA mu khi yo gI shwa ri hI hi hi hi hi hU~M dzaH/_rta gdong ma'i'o/_/o~M badzra da~MSh+TA ba ra ha mu khi trA~M ba trA~M ba hU~M/_rdo rje phag gdong ma'i'o/_/o~M badzra tsan+d+ra sUr+ya hu ta sha ni sing ha nirnA de sid+ha wak+t+re sid+hi ni Ta~M Ta~M ba~M/_seng ge'i gdong ma'i 'o/_/
[\[149a.7\]]o~M badzra d+hA tu sa dzI ba ni ma hA yak+Shi Ni shwa na rU pi Ni ma hA prA la ya ni r+N+Na de kA ma rU pi Ni trA~M tra Ta tra Ta hoH/_khyi gdong ma'i 'o/_/swA hA/_zhes bya ba ni thams cad du'o/_/'di rnams ni dpal he ru ka 'khor dang bcas pa'i 'o/_/o~M a~M swA hA/_bdag med ma'i 'o/_/o~M A~M swA hA/_
[\[149b\]]
[\[149b.1\]]rdo rje ma'i 'o/_/o~M iM swA hA/_dkar mo'i'o/_/A+o~M IM swA hA/_chu'i rnal 'byor ma'i 'o/_/o~M U~M swA hA/_rdo rje mkha' 'gro ma'i'o/_/o~M U~M swA hA/_puk+ka sI'i 'o/_/o~M r-i swA hA/_ri khrod ma'i'o/_/o~M r-IM swA hA/_gdol pa mo'i'o/_/o~M l-i swA hA/_/g.yung 
[\[149b.2\]]mo'i'o/_/o~M l-I~M swA hA/_dkar mo'i'o/_/o~M e~M swA hA/_/chom rkun ma'i'o/_/o~M ai~M swA hA/_/ro langs ma'i'o/_/o~M o~M swA hA/_g+nya sma rI'i'o/_/o~M au~M swA hA/_sa spyod ma'i'o/_/o~M a~M swA hA/_mkha' spyod ma'i'o/_/'di rnams ni bdag med ma 'khor 
[\[149b.3\]]dang bcas pa'i'o/_o~M de ba pi tsu badzra hU~M hU~M hU~M phaT swA hA/_kye'i rdo rje'i snying po'i/_/o~M trai lo kyA k+She pa hU~M hU~M hU~M phaT swA hA/_phyag gnyis pa'i'o/_/o~M dz+wa la dz+wa la b+h+yo hU~M hU~M hU~M phaT swA hA/_phyag bzhi pa'i'o/_/oM ki Ti ki Ti badzra hU~M hU~M hU~M phaT swA hA/_/phyag drug pa'i 'o/_o~M 
[\[149b.4\]]na mo b+ha ga wa te bI re shA ya hU~M hU~M phaT/_o~M ma hA kalpAg+ni san+ni b+hA ya hU~M hU~M phaT/_o~M dza TA ma ku TA+ot+ka TA ya hU~M hU~M phaT/_o~M da~M Sh+T+rA ka rA lo gra b+hI Sha Na mu khA ya hU~M hU~M phaT/_o~M sa ha sra b+hu dza b+hA su rA ya hU~M hU~M phaT/_o~M pa ra shu pA sho d+ya ta shU la kha T+wA~M ga d+hA ri Ne hU~M hU~M phaT/_o~M byA g+h+ra dzi 
[\[149b.5\]]nAm+b+ha ra d+ha rA ya hU~M hU~M phaT/_o~M ma hA d+hU mrA n+d+ha kA ra wa pu ShA ya hU~M hU~M phaT/_phyag 'bum pa'i 'o/_/o~M shrI he he ru ru ka~M badzra DA ki nI dzA la sa~M ba raM hU~M hU~M phaT swA hA/_dur khrod la dgyes pa phyag gnyis pa'i'o/_/o~M shrI he ru ka badzra sar+b+ba duSh+Ta sa ma ya mu da pra b+ha~M dza ka hU~M hU~M 
[\[149b.6\]]phaT swA hA/_drag po'i gdan can gyi phyag gnyis pa'i 'o/_/o~M hrIHha ha hU~M hU~M phaT/_rig pa'i rgyal po'i'o/_/'di rnams ni he ru ka 'byung ba'i sngags so/_/o~M badzra bai ro tsa nI ye bud+d+ha DA ki nI ye swA hA/_yi ge bcu drug po 'di rnams ni/_mkha' 'gro ma'i rtsa ba'i sngags 
[\[149b.7\]]so/_/o~M mA rI ts+yai swA hA/_'od zer can gyi snying po'o/_/o~M mA rI ts+yai bat+tA li ba dA li ba dA li/_ba rA ha mu khi swA hA/_nye ba'i snying po'i sngags so/_/o~M pi shA tsi par+N+Na sha ba ri sar+b+ba mA ri pra sha ma ni hU~M hU~M ma ho da ri phaT/_ri khrod ma shing lo can gyi'o/_/o~M badzrA~M ku sha kaR+Sha ya 
[\[150a\]]
[\[150a.1\]]hu~M/_oM badzra pA sha ban+d+ha hU~M/_o~M badzra kA li tardza ya hU~M/_o~M badzra muSh+Ti gr-ih+Na hU~M/_o~M badzra kI li kI la ya hU~M/_o~M badzra mung+ga rA ko Ta ya hU~M/_sngags 'di rnams ni shin tu grub pa ste/_don yod pa'i dngos grub sgrub pa'o/_/oM badzra DA ki ni i ma~M/_ba 
[\[150a.2\]]liM gr-ih+Na gr-ih+Na hU~M phaT swA hA/_o~M dzaHhU~M ba~M hoH/_sa ma ya stA~M/_dr-i sh+ya hoH/_/de ltar lan gsum bzhi lngar bzlas nas gtor ma sbyin par bya'o/_/rdo rje mkha' 'gro ma'i gtor ma'i sngags so/_/o~M kha kha khA hi kha hi/_sarba yak+Sha rAk+Sha sa b+hU ta pre ta pi shA tson+mA dA pa smA ra 
[\[150a.3\]]DA ka DA ki n+ya da ya i ma~M ba liM gr-ih+Na ta sa ma ya rak+Shan+tu sar+b+ba sid+d+hi m+me pra yats+tshan+tu hU~M hU~M phaT phaT swA hA/_'byung po thams cad kyi gtor ma'i sngags so/_/o~M ki Ti ki Ti badzra hU~M/_byin gyis brlab pa'i sngags so/_/o~M AHhU~M shod+ha ya sho d+ha ya rak+Sha rak+Sha hU~M phaT/_sa sbyang 
[\[150a.4\]]ba'i sngags so/_/oM badzra DA ki nI hU~M phaT swA hA/_auM gau rI hU~M phaT swA hA/_oM tsaN+Da lI hU~M phaT swA hA/_oM bet+ta lI hU~M phaT swA hA/_sngags pas cho gas bsnun pa dang /_gsad pa dang /_dgug pa dang /_gar byed pa'o/_/oM badzra si hi ni A~M swA hA/_oM badzra byA g+h+ri 
[\[150a.5\]]IM swA hA/_oM badzra dza~M bu ke U~M swA hA/_oM badzra u lU kA s+ya r-I swA hA/_oM badzra ra dze n+d+riM l-i swA hA/_oM badzra dIp+ti te dze oM swA hA/_oM badzra tsU Shi Ni tsU Sha ya sar+b+ba sa tA~M auM swA hA/_oM badzra ka m+bo dze aHswA hA/_oM hrIHswA hA/_dbus su ste/_ye shes kyi mkha' 'gro 
[\[150a.6\]]ma 'khor dang bcas pa'o/_/oM dzaHhU~M ba~M hoHkha~M ra~M/_mchod yon gyi sngags so/_/oM kha~M ni rI hU~M kha~M/_zhabs bsil gyi sngags so/_/oM d+h+wa~M d+h+wa~M/_dri dang bshos gtsang la sogs pa'i sngags so/_/oM ha ho hrIHswA hA/_phyag rgya chen po'i sngags so/_/oM ku 
[\[150a.7\]]ru ku ru sa ma yA d+hi pa ti hU~M dzaHswA hA/_dgug pa'i sngags so/_/ha hi hu he ho ha~M/_yan lag drug la dgod pa'i sngags so/_/dpal yang dag par sbyor ba'i rgyud las byung ba bya ba thams cad yang dag par 'byung ba'i brtag pa'i rgyal po ste brgyad pa'o//_//
[\[150b\]]
[\[150b.1\]]de nas byang chub sems dpa' chen po rdo rje snying po la sogs pa dang /_de bzhin gshegs pa thams cad kyis/_bcom ldan 'das la mchod nas/_phyag 'tshal te 'di skad ces gsol to/_/mya ngan 'das pa'i gnas rgyas pa/_/bcom ldan 
[\[150b.2\]]lha yis bshad du gsol/_/gang du gnas su bzhugs gyur pas/_/rgyu dang mi rgyu bcas par rol/_/bcom ldan 'das kyis bka' stsal pa/_/ci rigs brtags pas sems 'dzin pa/_/nga yis bshad par bya yis nyon/_/gang zhig de skad sngar gsungs 
[\[150b.3\]]pa/_/thams cad bdag nyid rtag tu bzhugs/_/dkyil 'khor lus zhes brjod par bya/_/sgo bzhi ji skad gsungs pa'o/_/lte ba'i dbus gnas pad chen po/_/kun mkhyen ye shes mngon par grags/_/gnas der gnas pa'i dpa' bo ni/_/dri med 
[\[150b.4\]]dri ma rnam par spangs/_/lus la gnas shing nag nog med/_/lus can kun la rnam par rol/_/sangs rgyas kun gyi rdzu 'phrul che/_/rnam par mdzad cing rab tu bsgyur/_/kha cig tu ni byang chub chen po'i sems/_/kha cig tu ni ji ltar spyod rjes 'brang /_/
[\[150b.5\]]kha cig tu ni dga' ldan lha rnams lags/_/kha cig tu ni 'bab par gyur pa dang /_/kha cig tu ni bltams pa rnam dag cing /_/kha cig tu ni khab nas gsal byung dang /_/kha cig tu ni byang chub chen por mchod/_/kha cig tu ni bdud las mchog tu rgyal/_/
[\[150b.6\]]kha cig tu ni mngon par rdzogs byang chub/_/kha cig tu ni 'khor lo rab tu bskor/_/kha cig tu ni phas kyi rgol ba dag_/lhan cig chos kyis tshar ni gcod pa po/_/kha cig tu ni dngos grub kun dbang phyug_/kha cig dpal ldan 'jig rten gsum las 
[\[150b.7\]]rgyal/_/kha cig tu ni dpag bsam shing mchog kun/_/dngos grub dbang phyug bla na med pa nyid/_/de ltar la sogs mtha' yas mchog_/sangs rgyas kun bdag sdom pas ni/_/dngos dang dngos med rnam par grol/_/de phyir gti mug yongs su spangs/_/
[\[151a\]]
[\[151a.1\]]A li bung ba zhes byar brjod/_/bung ba rdo rje 'jigs byed nyid/_/A li nam mkha'i mthar gtugs par/_/chos kyi dbyings kyi rang bzhin las/_/rgyu dang mi rgyu gsang blo 'dzin/_/phung po khams dang skye mched dang /_/dbang po kun gyi bdud rtsi 
[\[151a.2\]]dang /_/las rnams thams cad skye ba nyid/_/de phyir thams cad bkug nas ni/_/rtsa ba'i dbus su thim par bya/_/'jigs byed rdo rje sgra yis ni/_/rdzogs pa'i rnal 'byor rdzas las ni/_/rlung dang me dang bdun pa'i don/_/rdo rje can gyi sa bon sbyar/_/thig 
[\[151a.3\]]le sgra yis yang dag mnan/_/char gyi rgyun zhes brjod par bya/_/dbyangs kyi dang po mchog sa bon/_/de yi dbus su gzung bar bya/_/kA li me tog shes par bya/_/me tog rdo rje can gyi lus/_/ma mo kun gyi sa rnams kyang /_/kun la 'khor ba bskyed 
[\[151a.4\]]par 'gyur/_/ye shes chu bo rgya mtsho 'dir/_/shes rab chu srin dbyangs kyi nyas/_/gnyis med 'dam gyi dbus su ni/_/thabs kyi rnam pa'i myu gu nyid/_/ba~M du lta bur bya ba nyid/_/sbrang rtsi dang ni bdud rtsi'i gnas/_/kA li dang mi bdud rtsi nyid/_/
[\[151a.5\]]chu dang me tog nang du 'khor/_/bdud rtsi chu yi cho ga mchog_/gnyis las lus ni skye bar 'gyur/_/gang du bdud rtsi dang ni chu/_/lnga yi bdag nyid du ni gsungs/_/me ni tsha ba nyid yin te/_/reg pas rlung ni du bar lta/_/chu ni gsher ba'i dngos po ste/_/sa ni 
[\[151a.6\]]gzugs su blta bar bya/_/ye shes rdo rje byin brlabs pas/_/rnam pa lngar ni rab tu bskyed/_/yang ni chu ni kun gyi dbyibs/_/de bzhin me yis zad par byed/_/de bzhin rlung ni rtag pa yi/_/sa ni dbang po'i gzugs can ma/_/hU~M gi glu yi rnam pa yis/_/rnal 
[\[151a.7\]]'byor ma kun mnyes par byed/_/rdo rje yan lag dgyes pa'i mthus/_/spyan gyis gzigs par mdzad pa yi/_/yi ge'i dngos po rang bzhin ni/_/stong par rol pa nyid kyis ni/_/dngos dang dngos med rnam spangs pas/_/snying po yang ni 'tshal ba nyid/_/ma lus pa 
[\[151b\]]
[\[151b.1\]]yi bsam pa dang /_/yi ge thams cad gzhom par gyis/_/gnyis gnyis 'khyud pa'i rnal 'byor pas/_/chu rnams kyi ni dgos pa can/_/gnyis med chos ni thob pa ni/_/thar pa yang ni thob pa nyid/_/'khor ba'i bde bas rmongs pa la/_/grol ba yang ni spangs 
[\[151b.2\]]pa nyid/_/thams cad stong pa'i rang bzhin la/_/rnal 'byor ma yi sngags kyis rol/_/rnal 'byor ma ni lnga po rnams/_/sangs rgyas de nyid mtshon par bya/_/sgyu mar gnas pa du ma kun/_/sna tshogs gzugs kyis sems can smin/_/rdo rje brkyang ba'i dgos pa ni/_/
[\[151b.3\]]chos kyi rmongs pa bral bar byed/_/rnal 'byor ma yi thar pa can/_/snying po chos la phyag 'tshol cig_/rigs kyi bu bcom ldan 'das de bzhin gshegs pa thams cad kyi glu 'dis rgyal ba thams cad kyis bdag nyid las skye bar 'gyur ba la 'di skad ces 
[\[151b.4\]]bka' stsal to/_/dgu pa las de bzhin gshegs pa thams cad kyi skyed pa zhes bya ba ste rab tu byed pa dang po'o//_//gtor ma'i las cho ga ji lta bar/_/rdo rje gtso bo rgyal po nyon/_/khru gang tsam gyi tshad du ni/_/dmar po'i dri yis dkyil 
[\[151b.5\]]'khor bya/_/dkar pos phyi rol gru gsum bya/_/mchod yon mchod sogs rim gro dang /_/nya dang sha sogs bza' ba dang /_/chang dang myos byed spro ba yang /_/g.yon du nye bar dgos pa kun/_/g.yas pa dag tu chu yi snod/_/sngon du mchod yon dag gi 
[\[151b.6\]]snod/_/rdzas ni 'di dag thams cad rnams/_/bdud rtsi lnga yis sbyang bar bya/_/rdo rje sems dpa'i ting 'dzin nam/_/yang na he ru ka dpal brtson/_/las kyi cho ga mthong ba yis/_/sngags dang phyag rgyas dgug par bya/_/me tog dmar pos bdug pa 
[\[151b.7\]]sogs/_/dri la sogs pa dbul bar bya/_/oM gyis mtshan pa'i pad+ma'i snod/_/lce hU~M de nyid khyad par las/_/ye shes lcags kyu'i rab dbye bas/_/yid kyis thams cad dgug pa'o/_/kye bcom ldan 'das ye shes kyi lcags kyu dur gsungs/_de gang 
[\[152a\]]
[\[152a.1\]]lags/_bcom ldan 'das kyis bka' stsal pa/_/dang po skye dgu'i bdag por brjod/_/de bzhin gnyis par sgrol ma nyid/_/gsum pa la ni rab mchog brjod/_/bzhi pa la ni mang po skyes/_/lnga pa la ni stobs zhes bya/_/rigs lnga 
[\[152a.2\]]rnams kyi sngags 'di dag_/ye shes lnga yis rab dbye bas/_/ye shes chen po lnga po 'di/_/khyod la phan pa'i bsams pas bshad/_/ye shes lcags kyu'i rab dbye bas/_/las rnams kun la sbyar bar bya/_/gal te las la phan 'dod pas/_/rnal 'byor 
[\[152a.3\]]ma kun tshim par bya/_/'dod la dga' bar mi bya zhing /_/longs spyod la ni sbyor mi bya/_/sems can don rgyu rnal 'byor pas/_/mchod pa thams cad yang dag brtag_/dbyangs kyi bcu gsum las byung ba/_/gang zhing zla ba de rab grags/_/de yi dbus 
[\[152a.4\]]su sa bon gyi/_/A li kA li mnyam sbyar bas/_/lha kun de nas tshim par bya/_/'bud pa sbar ba nyid dang ni/_/khyad par du ni bskol ba nyid/_/shel gyi gzugs kyis bskyed bya zhing /_/de phyir thams cad brtag par bya/_/de yi dbus nas blangs nas 
[\[152a.5\]]ni/_/de nas bdud rtsi myang bar bya/_/lhag ma la sogs dngos po kun/_/phyi rol dkyil 'khor tshim par bya/_/g.yon pa'i cha yi snod dang ni/_/g.yas pa'i khro bo bstan par bya/_/rkang pas mnan cing steng du blta/_/spyi bor phe~M gyi rnam pa 'byung /_/zla ba mar 
[\[152a.6\]]ngo'i bcu bzhi dang /_/khyad par du ni brgyad pa dang /_/yar gyi ngo yi bcu pa la/_/mchod pa mchod pa'i bdag nyid 'gyur/_/oM shing gcig dang ni dur khrod dang /_/ri bo dang ni 'bab chu dang /_/khyim dang grong gi ngos dag dang /_/zhing dang grong ni stong pa dang /_/
[\[152a.7\]]sems can snod dang thang stong dang /_/chu la yang ni khyad par du'o/_/drag po nag po drag chen po/_/lha mo yang ni mnyam par gnas/_/nag po thod pa can 'jigs rung /_/dga' las 'das dang log 'dren rnams/_/rgan byed ma dang drag mo dang /_/gdol pa 
[\[152b\]]
[\[152b.1\]]mo dang 'jigs pa'i gzugs/_/lha mo dka' zlog thams cad du/_/rgyal ma dang ni rnam rgyal nyid/_/mi thub ma dang gzhan mi thub/_/nag mo bzang mo nag mo che/_/rtse mo nag mo rnal 'byor mo/_/dbang mo zla mo 'jigs pa ma/_/gdug pa can dang lam pa kI/_/
[\[152b.2\]]sum cu rtsa gsum dbang phyug ma/_/g.yo ldan mar me 'jib byed ma/_/grong du gnas pa'i rnal 'byor ma/_/'jigs pa'i gzugs dang gzugs chen ma/_/mche ba gzugs ngan gtsigs pa nyid/_/thod pa'i phreng ba 'phyang ba can/_/mthu chen lag na kha T+wa ga_/
[\[152b.3\]]lag na dgra sta ral gri dang /_/rdo rje lag ma gzhu yi lag_/mkha' 'gro ma yi de nyid che/_/las rnams rjes su sgrub par byed/_/rnal 'byor dkyil 'khor rgyal mo che/_/de bzhin rdo rje'i dbang phyug gtso/_/de bzhin gshegs pa'i sku chen las/_/skyon med 
[\[152b.4\]]dbang phyug 'byin pa mo/_/rdo rje dbang phyug bka' lung 'dis/_/thams cad las ni thams cad dgug_/oM ka ka ka D+h+ya na ba ba ban+d+ha na kha kha khA da na sar+b+ba duSh+TA nA~M ha na ha na/_g+ha g+ha g+hA ta ya g+hA ta ya a mu ka s+ya shAn+tIM ku ru hU~M hU~M phaT phaT dzaHswA hA/_bdud rtsi'i bsam 
[\[152b.5\]]gtan dmigs nas ni/_/bdud rtsis kha ni dgang bar bya/_/las sogs bsams nas rnal 'byor dang /_/rnal 'byor ma ni bsgom par bya/_/las rnams thams cad rab 'grub 'gyur/_/has ni kha dog 'phrog par byed/_/hos ni dri ni 'jig par byed/_/
[\[152b.6\]]hrIHni brtson 'grus 'joms par ni/_/rim pa 'di ni brjod par bya/_/rnam gsum lan gsum brjod pas ni/_gsum gyis lha rnams tshim par bya/_/pad+ma'i dbang phyug gzugs gser mdog_/gzi brjid dri chu rnam snang dang /_/rdo rje'i dbang phyug myang ba 
[\[152b.7\]]ni/_/lag na rdo rje lha gsum dag_/rnam pa gsum du shes par bya/_/'dir ni chos rnams bzang por ltos/_/'du ba rnams la the tshom med/_/bram ze khyi dang gdol pa rnams/_/rang bzhin gcig pa nyid du zo/_/tshigs bcad 'dis ni de nas sbyin/_/rol bcas 
[\[153a\]]
[\[153a.1\]]mchog tu rjes bskor bas/_/g.yon dang g.yas pa'i lag pa yis/_/'dod pas bskor bar bya ba'o/_/rang 'dod lha yi rnal 'byor gyis/_/ji ltar rab tu bsgyur bas 'jug_/bde gshegs chos ni rin thang med/_/'dod chags dri ma rnam par 
[\[153a.2\]]bsal/_/gzung dang 'dzin pa rnam par spangs/_/gus pas de la phyag 'tshol cig_/tshigs bcad 'dis ni blang bar bya/_/yang dag spyod pa'i de nyid 'di/_/gtsang sbra kun du rnal 'byor pa'i/_/ji ltar bde ba zhes byar brjod/_/yan lag yan lag bde gsol 
[\[153a.3\]]'debs/_/gnyis gnyis 'khyud pa'i sbyor ba yi/_/sgyu ma yis ni rnam par brgyan/_/dngos po rnam grol phyag 'tshol cig_/rdo rje dril bu'i sgra rnams kyis/_/ci 'dod pa yi bkra shis glus/_/hU~M hU~M hU~M/_rdo rje thal mo sbyar byas nas/_/snying ga ru ni gzung 
[\[153a.4\]]bar bya/_/de nas sems can kun sogs la/_/smon lam rnams ni gdab bya ba/_/sems can thams cad bde gyur cig_/sems can thams cad skyon med par/_/gang gi lam gyis 'gro 'gyur ba/_/de ni sangs rgyas nyid thob gyur/_/ma bsgral ba 
[\[153a.5\]]dag bsgral ba bgyi/_/ma grol ba dag bdag gis dgrol/_/rnal 'byor bstan bcos bya ba'i dngos/_/da lta ru ni yang dag brtags/_/rdo rje khu tshur dam bcings nas/_/g.yon pa snying gar gzhag par bya/_/lag pa g.yas pa brkyang nas ni/_/sa la bzhag 
[\[153a.6\]]nas gshegs su gsol/_/oM At+ma tiSh+Tha hU~M swA hA/_phyi ni bdag gi dbugs kyis ni/_/bdag gi lus la thim par bya/_/skad cig gcig pa'i rnal 'byor gyis/_/bdag gi dngos pos mchod par bya/_/oM sar+b+ba duSh+Ta gr-ih+Na gr-ih+Na gats+tsha hU~M phaT/_se gol gsum 
[\[153a.7\]]gtogs nas phyi rol gyi lha rnams gshegs su gsol bar bya'o/_/dgu pa las gtor ma'i mchod pa ste rab tu byed pa gnyis pa'o//_//gsang ba'i pad+ma bde ba can/_/thams cad bdag nyid rtag bzhugs la/_/gsang ba la ni rnam gnas 
[\[153b\]]
[\[153b.1\]]nas/_/de la lha mo des zhus pa/_/sbas pa dam pa'i dngos spyod yul/_/bde gshegs kun gyi dkyil 'khor dang /_/khro bo rnams dang lha rnams dang /_/thams cad lha ni khyod kyis gsungs/_/ji ltar nang la rnam gnas pa'i/_/de nyid bla med bdag 'tshal 
[\[153b.2\]]yang /_/bdag la da dung the tshom mchis/_/gang gi cho gas bris sku dang /_/glegs bam yang ni bri bar bgyi/_/lha lags 'di dag mi 'tshal bas/_/bde ba chen pos bshad du gsol/_/bcom ldan 'das kyis bka' stsal pa/_/de bdag lang tsho dal ba 
[\[153b.3\]]dang /_/rgyas shing rnam rtog med pa dang /_/khro med lkog 'phyas med pa dang /_/shin tu cha phra mkhas spro dang /_/bzod dang dad pa snying rje ldan/_/de ltar gyur pa'i ri mo mkhan/_/yang na dam tshig can gyi yang /_/ri mo mkhan gyis bri bar bya/_/sgrub pa po dam pas 
[\[153b.4\]]dpa' bo shi ba'i ras sam/_ro la dkris pa'i ras sam/_bu btsas pa'i ras sam/_khrag chen pos btsos pa'i ras sam/_bud med kyi me tog gis rab tu bsgrubs pa'i ras rnams la sgrol ma dang /_'od zer can dang /_de bzhin du ni ri khrod ma shing lo can la sogs bri bar bya'o/_/
[\[153b.5\]]de la 'di'i cho ga ni gsang ba'i phyogs gcig tu 'dug nas shin tu mnyam par gzhag pas 'drir gzhug par bya'o/_/skyes pa'i thod par gnas par ji ltar gsungs pa'i kha dog lnga sih+la dang /_ga bur la sogs pa bsres pa dang /_ro'i skra'i pir gyis bris sku 'jigs 
[\[153b.6\]]pa bri bar bya'o/_/dang por slob dpon gyis mnyam par gzhag pas shes rab dang ldan zhing /_/rgyan thams cad kyis rnam par brgyan pa dang /_/dpal yang dag par sbyor ba'i rnal 'byor dang ldan pas yan lag la ni ra~M shu bsam zhing gcer bur gyur pa dang /_de bzhin 
[\[153b.7\]]du yang lhag ma dang /_ma dag pas mkhas pas mi bya'o/_/kye bcom ldan 'das gal te sih+la la sogs pas bsres pa lags na/_de'i tshe ji ltar ma dag pa lags/_bcom ldan 'das kyis bka' stsal pa/_/pho nya gtsang sbra dang po ste/_/gnyis pa la ni zhi bar 
[\[154a\]]
[\[154a.1\]]'dod/_/snod gcig tu ni zas nyid ni/_/gtsang sbra gsum pa nyid du gsungs/_/phyi rol rnal 'byor la dga' bas/_/gtsang sbra 'di dag yang dag brtsam/_/rang sems dri ma can gyur la/_/gnas ni 'di yis ci zhig dgos/_/gang yang 
[\[154a.2\]]log pa'i chos gnas pa/_/'dod pa'i don kun 'dod pa ni/_/khyi yi skye gnas brgyar 'gro ste/_/sme sha can du skye bar 'gyur/_/dper na kha cig mar don gnyer/_/dad pas chu ni bsrub gyur kyang /_/mar sar thob par mi 'gyur te/_/lus nyon mongs pa kho 
[\[154a.3\]]nar zad/_/'dzin dang mchod pa ma gtogs par/_/gzhan du bzang mo don med 'gyur/_/'tsho ba'i thabs kyi rgyu yi phyir/_/rnal 'byor gzhan la brten pa nyid/_/dung dang nya phyis mu tig rnams/_/gsum char rgyu las byung ba nyid/_/chos kyi sku yi lus 
[\[154a.4\]]can gyi/_/thod pa la ni su zhig smod/_/mchod phyir thogs pa dag byed kyang /_/dam pa'i chos kyi rim par gsungs/_/gtsang sbra he ru ka dpal gnas/_/de phyir kun du rab 'bad pas/_/phyag rgya lhan cig sgrub pas mchod/_/shin tu bzhin mdzes snying rje 
[\[154a.5\]]can/_gzugs dang lang tsho skal bzang ma/_/gzugs bzang sgrub pa po la dga'/_/rang gi phyag rgya g.yon du gzhag_/pir la byin brlabs 'dri mkhan la/_/byin te bris sku 'jigs pa ni/_/dngos grub thams cad rab ster ba/_/de nas yang dag bri bar bya/_/
[\[154a.6\]]'jig rten gzhan la mi bstan zhing /_/ri mo mkhan dang sgrub pos blta/_/glegs bam khyod la bshad bya yis/_/lha mo skal ba chen mo nyon/_/gro ga'am ta la'i 'dab ma la/_/glegs bam sor ni bcu gnyis pa/_/sbrang tshan snag tsha byas nas ni/_/mi yi rus 
[\[154a.7\]]pa'i smyu gu yis/_/dam tshig can gyis bri bar bya/_/glegs bam dang ni bris sku nyid/_/gal te skal ba med mthong na/_/skye ba 'dir ni 'grub mi 'gyur/_/'jig rten pha rol spyod yul min/_/dam tshig sems dpa' sbyin par bya/_/res 'ga' tsam zhig bstan 
[\[154b\]]
[\[154b.1\]]pa'o/_/glegs bam lam gyi spyod yul du/_/skra dang mchan khung dag du sba/_/dam tshig sems dpa' sbyin par bya/_/dgu pa las bris sku dang glegs bam gtan la dbab pa zhes bya ba ste rab tu byed pa gsum pa'o//_//sil snyan yang dag sbyor mtshan nyid/_/
[\[154b.2\]]bshad par bya yis lha mo nyon/_/a ra a ra dzeM dzeM sma ra sma ra tsa Ta ba~M hoHra Ta ba~M ho hu lu hu lu hU~M dzaHhU~M dzaH_a la a la hU Nu hU Nu hU Nu/_hra~M hra~M hra~M hu ta~M g+hai hu ta~M g+hai g+hai g+hai g+hai ta Ta g+hai g+hai ta~M Ta g+hai g+haiM ta g+hai ta g+hai ta g+hai hon+do han+do do hU~M do hU~M/_ka ka ka ka_/kau kau kau_/kauM kauM kauM_/
[\[154b.3\]]bai~M kai~M bai~M kai~M bai~M kai~M_/bi~M badzra badzri bai~M badzra badzra~M bai~MHkai~MHbai~MHkai~MHbai~MHkai~MHbai~MHkai~MHbai~M hU~M b+h+yo hU~M b+h+yo hU~M b+h+yo/_ru lu ru lu ru lu hU~M b+h+yo hU~M b+h+yo hU~M b+h+yo/_rdo rje 'dzin pa la sogs pa'i'o/_/Tak+ki hU~M dzaH/_Tak+ki hU~M dzaH/_Tak+ki dzaH/_'di ni rol pa'i'o/_/ta Da ba ta Da ba/_brah+me brah+me/_rta mgrin 
[\[154b.4\]]gyi'o/_/hrI~M Sh+T+rI~M hrI~M Sh+T+rI~M hrI~M Sh+T+rI~M Sh+T+rI~M Sh+T+rI~M Sh+T+rI~M/_hrI Sh+t+rI hrI Sh+t+rI hrI Sh+t+rI/_gshin rje'i rgyal po'i'o/_/hrI~M hrI~M/_ku~M hrI~M ku~M hrI~M khan+ta khe~M khan+ta khe~M khan+ta khe~M/_pad+ma~M pad+ma~M/_hrI~M pad+ma~M hrI~M pad+ma~M/_trI~M trI~M trI~M trI~M trI~M trI~M/_hrI~M hrI~M hrI~M hrI~M hrI~M hrI~M/_hrI~M ta~M hrI~M ta~M/_hrI~M hrI~M hrI~M/_sgrol ma'i'o/_/de nas cang te'u'i mtshan nyid bshad/_/
[\[154b.5\]]badzri shiR+sha rtsa ba dang /_/tsan+dan dmar po las byung dang /_/gzhan rnams gang rnams de rnams ni/_/yid la 'dod pa rnams la bya/_/de yi tshad 'di bka' stsal pa/_/bcu gnyis pa dang bcu pa nyid/_/kha la sor ni drug dang lnga/_/dgu pa dang ni bcu gcig nyid/_/
[\[154b.6\]]kha la de yi phyed nyid do/_/gzhan pa yi yang rnge'u chung ni/_/thod pa las ni bskor ba nyid/_/spre'u'i pags pas g.yogs pa'o/_/de bzhin kha sbyor gnyis la ni/_/pad+ma dag ni bri bar bya/_/bud med khrag gis mdzes pa dang /_/dur khrod skyes pa'i skra las ni/_/
[\[154b.7\]]bkal nas rus pa gnyis ni bcing /_/khyim gyi me tog gnyis kyis ni/_/pad+ma ze 'bru gnyis pa la/_/dkyil 'khor nyid ni bri bar bya/_/mtshan mo bzhi mdo dag tu ni/_/rkang pa g.yon pa'i mthe bong gis/_/dkyil 'khor gru bzhi mtshams su ni/_/rdo rje lcags 
[\[155a\]]
[\[155a.1\]]kyu bri bar bya/_/der gnas g.yon pa'i ngos su ni/_/ji ltar dang por ming bzung ba/_/kheM hU~M zhes ni brjod nas ni/_/chu skyar rkang pa'i rus pas gdab/_/de ltar g.yo ldan ma la sogs/_/thams cad 'gugs par byed par 'gyur/_/gal te 'ongs 
[\[155a.2\]]par ma gyur na/_/de tshe mkha' 'gro ma kun 'chi/_/nges pa nyid du 'grub 'gyur bas/_/ngas gsungs pa la the tshom med/_/gal te khros pas slob dpon gyis/_/cang te'u rdung bar byed pa na/_/de tshe mchi ma 'dzag cing ngu /_/khyod ni dam tshig la ni khro bo sngon 
[\[155a.3\]]po mdzes/_/dngos grub phyag na dbyig to rin chen bcings pa 'dzin/_/kye dpal ldan dpa' bo 'du bar 'khor ba sgrol ba 'khums/_/mkha' mdzes rnal 'byor ma yi nang du bdag thong shig_/tshogs kyi 'du ba bzang po nyid/_/lha mo skal ba chen mo nyon/_/'dod 
[\[155a.4\]]pa'i don kun sgrub pa mo/_/gang du zos pas 'grub 'gyur ba/_/dur khrod ri yi tshang tshing dang /_/rgya mtsho chen po'i 'gram du 'am/_/yang na dben pa'am bas mtha' ru/_/bza' ba 'di dag yang dag brtsam/_/me tog bdug pa mar me dang /_/de bzhin bza' ba 
[\[155a.5\]]bca' ba nyid/_/chang ni sgeg mo ru ni brjod/_/sbrang chang rab tu myos mar brjod/_/bu ram chang ni myos byed gsungs/_/snying po bdud rtsi rgun chang yin/_/sangs rgyas kun gyi kla klo yis/_/bdud rtsi lam ni yan lag brgyad/_/rgun 'brum sbrang rtsi dpa' bo gcig_/
[\[155a.6\]]nya phyis rtsub pa'i 'dod pa can/_/sings po bshang bar brjod pa ste/_/rtsabs dang bran mo sings por brjod/_/de ltar bza' ba sna tshogs dang /_/chang dang nya dang yang dag ldan/_/dga' ba'i longs spyod skal bzang bas/_/dpal ldan rdo rje sems dpa' 'grub/_/
[\[155a.7\]]a mra smin dang pa na sa~M/_/rgun 'brum na ri ke la dang /_/A lu ka la sogs pa ni/_/'bras bu sna tshogs tha dad pa/_/tshogs kyi dkyil 'khor dbul bar bya/_/'dis ni glu dang phyag rgya dang /_/nges par gar kyang khyad par du'o/_/ka ka ka ka ka ka ka ka_/hi hi hi hi 
[\[155b\]]
[\[155b.1\]]hi hi hi hi/_hriM hriM hriM hriM/_hU~M hU~M hU~M hU~M hU~M hU~M hU~M hU~M hU~M/_hA hA hA hA hA hA hA hA hA hA hA hA/_i hA hA i hA hA/_hA hA hA/_dzA~M dzA~M dzA~M dzA~M/_a i a i a i/_dzA~M dzA/_iM dzeM dzAM/_iM dzA iM dzA iM dzA iM dzeM dzeM dzeM iM te a~M/_hi hi hi hi hI/_hi hi hi hi hI/_hi hi hi hi hI/_hi hi hi hi hI/_
[\[155b.2\]]hi hi hi hI/_ny+dza hI hI hi hi hi hI ny+dza hI hI hi hi hi hI/_kardza hi hi/_de ltar kla klas kun 'dar nyid/_/he ru ka yi sbyor bas gar/_/phyag rgya nyid kyang khyad par du'o/_/gang phyir lta stangs de khu tshur/_/lta stangs khu tshur rkang pas rkang /_/ji ltar rnal 'byor rim pa las/_/
[\[155b.3\]]sangs rgyas kun gyis rnam par mdzad/_/sring mo'i bu mo sgyug mo dang /_/ma dang sring mo yin na yang /_/de rnams gang bar mchod nas ni/_/tshogs kyi dkyil 'khor 'grub par 'gyur/_/skyes pa'i thod chen cha gcig par/_/chang ni bzang pos yongs bkang ste/_/
[\[155b.4\]]bla ma la dbul skal chen ma/_/phyag 'tshal nas ni rang yang btung /_/pad+ma'i lag pas blang ba dang /_/de nyid kyi ni lag pas dbul/_/yang nas yang du phyag 'tshal ba/_/de la sgrub pa po yis bya/_/dpal yang dag par sbyor ba las byung ba bya ba bzhi'i de kho na'i rgyal 
[\[155b.5\]]po ste brtag pa dgu pa'o//_//rdo rje slob dpon dam tshig gi/_/grub rtags lag na rdo rje nyon/_/dang por dkyil 'khor chen po ni/_/snying ga yi ni dkyil 'khor du/_/rang gi dbang sogs rgyas pa yis/_/rang gis nang du zhugs pas na/_/rdo rje slob 
[\[155b.6\]]dpon mtshungs med pa/_/'grub 'gyur 'di la the tshom med/_/gang phyir thos pa de nyid kyi/_/bsam gtan spro ba nyid kyi phyir/_/rdo rje slob dpon 'grub par 'gyur/_/rdo rje sems dpa' snying po sogs/_/'bum du bzlas pas rab tu 'grub/_/skal ba kun gyi sngon grub 
[\[155b.7\]]pas/_/slob dpon chen po gdod nas grub/_/cho ga 'dis ni sems can rnams/_/rgyal bar 'gyur bar the tshom med/_/gnyis med spro bar bcas pa rnams/_/de nyid gnas shing go cha bgos/_/thams cad mkhyen pa gang gang gi/_/rigs kyi rab tu dbye ba las/_/
[\[156a\]]
[\[156a.1\]]phyag rgya gang dang gang gsungs pa/_/de dang de ni cho gas blangs/_/de dang de nyid kyis ni bsgrub/_/gti mug bdag nyid nges bar ma/_/lha mo'am skye gnyis bdag nyid skyes/_/gti mug rnam dag bsam gtan pas/_/blangs nas mngon du 
[\[156a.2\]]rnam snang 'gyur/_/ma ni rig ma dam pa ste/_/gal te pha yis sngar bstan kyang /_/de bzhin de nyid kyis kyang 'grub/_/bde ba chen pos bka' stsal to/_/zhe sdang bdag nyid gdol pa mo/_/bu mo'ang gnod sbyin bu mo blang /_/zhe sdang rnam dag bsam gtan pa/_/
[\[156a.3\]]mi bskyod pa ni mngon du 'gyur/_/'dod chags bdag nyid gar mkhan ma/_/sring mo'am klu mo lha min blangs/_/'dod chags rnam dag bsam gtan pa/_/'od dpag med pa bsgom par 'gyur/_/phrag dog bdag nyid bzo shes ma/_/chu 'byung dga' ma 
[\[156a.4\]]'am sring mo yi/_/bu mo yang dag blangs nas ni/_/phrag dog rnam dag bsam gtan pa/_/dpa' bo don yod grub par 'gyur/_/nga rgyal bdag nyid mna' ma'am/_/rgyal po'i bu mo'am rig 'dzin ma/_/blangs nas nga rgyal rnam dag pa'i/_/bsam gtan pa de 
[\[156a.5\]]nor bu'i rigs/_/'byung gnas su ni 'gyur ba'o/_/spyan dang lhan cig sangs rgyas nyid/_/mA ma kI dang mi bskyod par/_/'grub 'gyur dkar mo lhan cig tu/_/pad+ma can dang sgrol ma ni/_/lhan cig don yod grub par 'gyur/_/rin chen rin chen ma dang 'grub/_/
[\[156a.6\]]rigs pas 'dod pa 'di dag 'grub/_/gzhan yang 'dis ni khro bo yi/_/lha dang rgyal ba'i sras po dang /_/khro bo rab gtum cho ga dang /_/zhi la zhi ba'i cho ga yis/_/zhi ba rab tu 'grub par 'gyur/_/'dod chags rgya chen zhen pa dang /_/nga rgyal ldan pas 
[\[156a.7\]]'grub par 'gyur/_/de ltar dka' ba med pa'i thabs/_/kun mkhyen thugs rje bcas pas bsngags/_/shin tu bde ba sgrub pa'i thabs/_/brtul zhugs dka' thub spyod pa spangs/_/de ltar bdud rtsi'i ro rnyed nas/_/nyon mongs gzhom phyir mi brtson gang /_/
[\[156b\]]
[\[156b.1\]]ji ltar dka' thub brtul zhugs des/_/sangs rgyas nyid ni bya bar nus/_/rang gi bde ba'i thabs rnyed nas/_/gang zhig bdag don mi byed pa/_/rmongs pa'i bdag nyid de yi ni/_/sangs rgyas nyid ni gang du 'gyur/_/yang ni de ni shes mi 'gyur/_/'dis ni 
[\[156b.2\]]sangs rgyas thams cad du/_/skye bo dam pas mthong ba nyid/_/las kun rmi lam sgyu ma ltar/_/sangs rgyas chos la mi shes pas/_/'khor ba'i rgya mtsho'i pha rol du/_/ji srid ma phyin bar du bya/_/bcu pa las slob dpon dang phyag rgya byin gyis brlab pa ste rab tu byed 
[\[156b.3\]]pa dang po'o//_//de nas gang du rig ma'i skyes bu grub pa der 'di lta bu'i phun sum tshogs pa 'byung ste/_sa 'di dag dga' zhing mgu la rangs pas rnam pa drug tu g.yos nas bdud kyi gnas su cha lang lta bu'i sgra grags pa dang /_phyogs bcur 
[\[156b.4\]]bskal pa'i me lta bu'i skar mda' ltung ba dang /_rgya mtsho chen po 'khrugs pa'i sgra dang /_thams cad du gnam rdo ltung ba dang /_de nyid du bskal pa'i me'i gzugs lta bu'i ye shes kyi snang ba 'bar ba dang /_phyag rgya'i skye gnas kyi snying por khams gsum thams cad 
[\[156b.5\]]snang ba dang /_tshangs pa dang /_khyab 'jug dang /_chu bdag dang /_brgya byin dang /_drag po dang /_me dang /_stobs bzang po dang /_nyi ma dang /_zla ba dang /_gnod sbyin dang /_grub pa dang /_dri za dang /_mi 'am ci dang /_lto 'phye dang /_lha'i mchog dang /_rig pa 
[\[156b.6\]]'dzin pa dang /_chus byung la sogs pa gang zhig gzhan yang sum cu rtsa gsum du gnas pa'i lha rnams der 'ongs nas yang dag par dga' bas me tog gis mchod par byed do/_/pi bang dang /_gling bu dang /_mu kuN+Da dang /_tam+bu ra dang /_dung dang /_zangs dung 
[\[156b.7\]]dang /_nan+di dang /_pa Ta ha dang /_rdza rngas nam mkhar gnas te/_der rtag tu mchod par byed do/_/lha'i bu mo dang /_rig pa 'dzin pa'i rgyal po'i bu mo thams cad kyis gar byed pa dang /_sil snyan du ma byed pa dang /_mi'am ci dang /_gnod sbyin gyis glu len par byed cing 
[\[157a\]]
[\[157a.1\]]gar byed pa dang /_de la dga' ba dang bcas pas rgyal ba rgyal ba zhes bya ba'i sgras rtag tu rol par byed pa dang /_gang zhig grub pa nam mkhar gnas pa'i lha rnams kyis ni legs so'i rnam pa rab tu gsol bar mdzad do/_/gang zhig dga' ldan du 
[\[157a.2\]]gnas pa'i lha rab mchog dang /_gang zhig lha'i bu dang /_rig pa 'dzin pa pa dang /_'og min gyi bar du 'ongs nas phyag 'tshal zhing me tog sna tshogs kyi rnam pa dang /_dri sna tshogs kyi char dang /_bdug pa sna tshogs kyi khyad par gyis gus pa'i tshul gyis mchod par 
[\[157a.3\]]byed do/_/gzhan yang khyod la rgyas par bshad pa'i tshul gyis ci zhig dgos te/_bsgrub par bya ba'i bsod nams kyis khams gsum du skyes pa'i mchod pa de rnams kyis mchod par byed do/_/bcu pa las bde ba chen po'i dngos grub kyi mchod pa dang rim gro zhes 
[\[157a.4\]]bya ba ste rab tu byed pa gnyis pa'o//_//rig ma'i skyes bu grub pa ni/_/gang du mchi zhing gang du gnas/_/bdag la the tshom 'di dag ni/_/bde ba chen pos bshad du gsol/_/bcom ldan 'das kyis bka' stsal pa/_rig ma'i skyes 
[\[157a.5\]]bu grub pa ni/_gang du yang mi 'gro/_gang du yang mi gnas/_thog ma dang /_tha ma dang /_dbus dang bral ba/_gnyis su med pa/_gnas gsum du snang ba/_thams cad son pa/_thams cad mkhyen pa/_thams cad pa/_thams cad kyi don thams cad sems 
[\[157a.6\]]can thams cad kyi sems la gnas pa/_sdig pa thams cad las rnam par grol ba/_yon tan thams cad kyis brgyan par byas pa/_thams cad dang ldan pa/_zhi ba/_mnyam pa med pa/_rtag tu 'char bar mdzad pa/_mgon po/_skyob pa/_kun tu rtog pa 
[\[157a.7\]]spangs pa/_dbyibs dang kha dog dang bral ba/_rgyal ba'i yang spyod yul ma yin pa/_rgyal ba'i yang spyod yul ma yin pa/_rgyal po phyed par dka' ba'i phyir rdo rje/_nyon mongs pa'i nye bar gdung ba las grol ba'i phyir zla ba/_dogs pa med pa'i phyir seng ge_/gting dpag par dka' ba'i phyir chu'i phung 
[\[157b\]]
[\[157b.1\]]ba'o/_/de ltar dpe sna tshogs kyis rnal 'byor pa rnams kyi dper bya'o/_/de nyid gcig pus sems can rnams kyi don byed pa dang /_rnam par rtog pa thams cad spangs pas kyang bltams pa ston pa dang /_khab nas mngon par 'byung ba dang /_gzhon nu'i rol rtsed 
[\[157b.2\]]mdzad pa dang /_rab tu byung ba dang /_rdo rje gdan gyis mnan pa dang /_bdud btul ba mnyam pa med pa dang /_sangs rgyas pa dang /_dam pa'i chos kyi 'khor lo bstan pa dang /_lha las babs pa nyams dga' ba dang /_shin tu sna tshogs pa'i cho 'phrul dang /_glang 
[\[157b.3\]]po che nor skyong 'dul ba dang /_skal ba dang ldan pa'i skye bo dag pa gzhug pa dang /_phas kyi rgol ba tshar gcad pa dang /_bsod snyoms kyi lhung bzed la ltos pa med pa dang /_'jig rten gsum gyi 'khor lo 'dul ba dang /_byang chub sems dpa'i rgyal tshab nyid dang /_
[\[157b.4\]]yongs su mya ngan las 'das pa dang /_khams gsum gyi chos kyi rgyal po chen po ste/_de ltar rigs kyi bu 'di ltar khyad par du ma rmi lam lta bur sangs rgyas kyi rol pa mchog tu ston par mdzad de/_gang zhig grub pa sgyu ma'i tshul gyis 'gro ba thams cad kyi don mdzad 
[\[157b.5\]]do/_/bcu pa las sangs rgyas kyi sgyu ma rnam par mdzad pa zhes bya ba ste rab tu byed pa gsum pa'o//_//gong du bshang gci khrag dang ni/_/nya dang sha yi sbyin sreg ni/_/lha ni khyod kyis gsungs pa nyid/_/ji ltar ye shes sems dpa' la/_/
[\[157b.6\]]mi gtsang bas ni kha bkang na/_/sdig pa ji ltar skye mi 'gyur/_/gal te sdig las ji ltar 'bras/_/bcom ldan 'das kyis bka' stsal pa/_/mi shes rmongs pa'i sems can gang /_/ye shes thabs ni rnam par spangs/_/phyi rol dngos por mngon zhen bas/_/
[\[157b.7\]]rtog pa dra bas dra bar byas/_/de yi sdig dang bsod nams kyi/_/cha gnyis rnam par rtog pa ste/_/'di rnams chos ni rang bzhin dag_/ma skyes pa dang gnas med cing /_/sems can ye shes 'phel ba'i phyir/_/don dam las ni bsod nams nyid/_/
[\[158a\]]
[\[158a.1\]]thabs ni sangs rgyas rnams kyis bstan/_/skye ba dang ni spangs med na/_/bsod nams min la su zhig zhen/_/dper na sems can pha rol 'gro/_/chu klung chu yis gang ba la/_/shing dang rtswa ni bsdus nas ni/_/chu la gzings ni byas nas su/_/
[\[158a.2\]]de la 'jus nas brgal nas kyang /_/spangs nas bde bar 'gro bar 'gyur/_/de ltar 'khor ba'i pha rol du/_/chos dang chos min zhon nas ni/_/bde bas byang chub 'thob par 'gyur/_/chos dang chos min rnam par spangs/_/de phyir rtog pa'i dra ba ni/_/spangs 
[\[158a.3\]]nas zab mo'i chos ni 'phel/_/de bzhin gshegs pas gsungs pa'i lam/_/lam rig rnam par rtog mi bya/_/rnam rtog gti mug chen po ste/_/'khor ba'i rgya mtshor ltung byed yin/_/mi rtog ting 'dzin la gnas pa/_/mkha' bzhin dri ma med par 'gyur/_/
[\[158a.4\]]dbang po gnyis ni mnyam sbyor bas/_/sku gsung thugs ni 'dus pa yis/_/nga rgyal las ni rgyal ba'i gzugs/_/rnam pa thams cad yongs su spangs/_/rnam par shes pa rdzogs pas ni/_/skye ba 'dir ni ye shes can/_/bud med dang ni skyes pa'i lus/_/
[\[158a.5\]]las ni du mas bskyed pa ston/_/mi shes pas kyang mi bya ste/_/sku yi rdo rje'i dam tshig go/_/sems can sna tshogs gdung ba dang /_/kun rtog ngan pa'i rnam rtog gis/_/sems la smad par mi bya ste/_/thugs kyi rdo rje'i dam tshig go/_/phrag dog nyid kyis 
[\[158a.6\]]ma rungs pas/_/tshig rtsub la sogs smra mi bya/_/rna ba bde bar byed pa nyid/_/gsung gi rdo rje'i dam tshig go/_/sha yi khams gnas sangs rgyas ni/_/rnam snang chen po rtse mor skye/_/rkang la mi bskyod gnas pa nyid/_/khrag ni rin chen lta bur ni/_/nor bu 
[\[158a.7\]]chen pos rnam par brgyan/_/rus pa la ni 'od dpag med/_/sems can rnams kyi rigs bcas 'bab/_/rtsa yi 'ching ba'i tshogs kyi sgor/_/don yod thub pa rgyal po nyid/_/khyod la gsang ba nga yis bshad/_/dam tshig ye shes rig pas bsten/_/blo ldan 
[\[158b\]]
[\[158b.1\]]thugs kyi rdo rje yis/_/rtag pa ru ni bsgom par bya/_/'dod chags zhe sdang gti mug dang /_/sred pa dang ni 'du byed 'phel/_/'di lnga thub pa'i rgyal pos gsungs/_/bshang gci khu ba bad kan dang /_/khrag dang yongs su 'dzag pa rnams/_/'byung ba 
[\[158b.2\]]bzhi ni yongs gzung nas/_/blo yis rdzogs pa yongs bsgoms pas/_/gang zhig dam tshig bstan par bya/_/thams cad du ni zos pas 'byung /_/dper na bud med byis pa yis/_/gtam la rjes mos smra ba yi/_/'du ba'i gtam ni brjod pa ste/_/lam 
[\[158b.3\]]yang 'ching ba med par brjod/_/de lta'i cho gas rnal 'byor pa'i/_/legs pa'i lam ni ston pa'o/_/de nas rnal 'byor pa dang /_rnal 'byor ma dang /_mkha' 'gro ma dang /_mkha' 'gro bye ba phrag brgyad cu dang /_byang chub sems dpa' dang /_de bzhin gshegs 
[\[158b.4\]]pa'i dge 'dun du ma'i 'khor thams cad dga' zhing mgu ba'i sems kyis de bzhin gshegs pa thams cad kyi ye shes thams cad kyis thob par gyur to/_/byang chub sems dpa' sems dpa' chen po rdo rje snying po la sogs pa thams cad dang /_lha dang /_
[\[158b.5\]]klu dang /_gnod sbyin dang /_dri za dang /_thams cad dang ldan pa'i 'khor de dag bcom ldan 'das kyis gsungs pa la mngon par dga'o/_/rgyud thams cad kyi gleng gzhi dpal yang dag par sbyor ba las byung ba de kho na nyid thams cad kyi gleng gzhi brtag 
[\[158b.6\]]pa'i rgyal po chen po ste bcu pa rdzogs so//_//rgyud kyi rgyal po 'di ni paN+Di ta gA ya d+ha ra dang /_bdag nyid chen po 'brog mi shAkya ye shes kyis bsgyur ba las/_slad kyis thams cad mkhyen pa bu ston zhabs kyis rgya dpe rtsa 'grel dang bstun nas hor 
[\[158b.7\]]kong bas bas shing 'gyur bcos legs par mdzad pa las bris so//_//[{D382}]de nas byang chub sems dpa' sems dpa' chen po rdo rje snying po la sogs pas yang mchod pa byas nas phyag 'tshal te 'di skad ces gsol to/_/thig ler 
[\[159a\]]
[\[159a.1\]]thig le dag gi don/_/gtan phab yang dag gsal gsungs na/_/bdag gi dbus su rang byung bas/_/des na rang byung brjod par bya/_/rang byung zhes bya 'byung chen gyi/_/don ni rjes su dpag bya'i phyir/_/'di ni rang byung bcom ldan 'das/_/
[\[159a.2\]]gcig pu nyid ni lhag pa'i lha/_/lhag pa'i lha zhes bya ba ni/_/gong du gsungs pa'i khams rnams so/_/de rnams dbus su phul byung che/_/zhes bya gtso bo'i gzugs kyis so/_/gsang ba mchog tu dgyes pa na/_/thams cad bdag nyid rtag tu bzhugs/_/
[\[159a.3\]]ji lta bur ni bcom ldan 'das/_/sangs rgyas kun dang mnyam sbyor ba/_/mkha' 'gro ma yi dra ba'i sdom/_/gzhan du ji ltar rnam pa 'dis/_/sdom pa mchog tu phan pa lags/_/gsang ba'i sgras ni yon tan can/_/gsang ba'ang yon tan du ni grags/_/
[\[159a.4\]]rdo rje can ni yon tan can/_/'jig rten mchog dgyes smod pa spangs/_/gsang ba'i sgra ni kla klo'i skad/_/phyi rol rjes su btsal bas kyang /_/'di ni mngon sum shes par bya/_/rjes dpag yon tan can gyi sgras/_/gang tshe sems ni mi mthong ste/_/
[\[159a.5\]]sems zhes bya ba 'di yang ni/_/yon tan can dang yon tan gsungs/_/gsang ba mchog gi dgyes pa na/_/thams cad bdag nyid rtag tu bzhugs/_/gsang ba 'di la chos nyid gnas/_/de la thams cad bdag nyid ni/_/de ni thams cad rnam par gnas/_/
[\[159a.6\]]de gang stong pa'i rdo rje can/_/sdug dang lhan cig dga' ba'o/_/gang tshe sems kyi gzugs kyis ni/_/sngo sogs mig gis mi dmigs shing /_/rna sogs thos par mi 'gyur ba/_/de tshe sems ni ji lta bur/_/de tshe rjes dpag ji ltar lags/_/'di ni sna yis 
[\[159a.7\]]mi dmigs na/_/dri [{]bzangs [,]bzang [}]dbus su gnas sam ci/_/sems ni phyi rol mi dmigs shing /_/de bzhin nye ba'i longs spyod med/_/ro ni mngar dang kha la min/_/de bzhin du ni reg bya nyid/_/gsang ba mchog gi dgyes pa na/_/thams cad bdag nyid rtag tu bzhugs/_/
[\[159b\]]
[\[159b.1\]]gsang ba 'di ni ji lta bur/_/rjes su dpag pas bsam par bya/_/ji ltar yi ge'i dbyibs su ni/_/phyin pa yi ni ye shes nyid/_/gzhan du bcom ldan sgra ji ltar/_/lha zhes bya ba ji ltar lags/_/sangs rgyas kun gyi nges don ci/_/mnyam par sbyor ba ci 
[\[159b.2\]]zhes bgyi/_/mkha' 'gro ma ni gang gi ming /_/dra ba ji lta bu zhig lags/_/sdom pa zhes bya ci zhig bshad/_/de bzhin spyad par dka' ba nyid/_/khyod kyis 'dod chags med gsungs ci/_/chags bral med pa de bzhin gzhan/_/dbu ma zhes bya gang gi 
[\[159b.3\]]ming /_/bud med kun gyi sgyu ma ci/_/stong nyid gzugs khams la sogs pa/_/ci zhig bshad cing mnyam nyid sbyor/_/dang po rnam pa drug 'gyur dang /_/sna tshogs pad+mar bris sku dang /_/A li kA li phyag rgya che/_/de nyid med sems rnal 'byor dang /_/de nyid 
[\[159b.4\]]bzang po ji ltar lags/_/rnal 'byor nyid la mnyam gzhag dang /_/phyi rol drag kyang yang dag bshad/_/zla ba nyi ma rdzogs sangs rgyas/_/'byung ba ji lta bu zhig lags/_/bris pa dang ni ma bris pa'i/_/dkyil 'khor ji ltar gzhag par bgyi/_/de 
[\[159b.5\]]bzhin sngags dang rgyud nyid dang /_/gsang ba'i gnas ni mi 'tshal zhing /_/pad+ma bzhi ni khyad par du/_/bdag dang bdag gi ji ltar lags/_/de bzhin sems dang sems byung nyid/_/sems kyi ngo bo ye shes gsungs/_/de bzhin rnam par shes pa nyid/_/
[\[159b.6\]]rgyu dang 'bras bu'i dngos po dang /_/de bzhin chos dang chos can nyid/_/chu bo'i rgyud ni ci zhes bshad/_/rgya mtsho yang ni khyad par du'o/_/sna tshogs nyid ni khyod gsungs na/_/mang po ji ltar 'thob mi 'gyur/_/rnam shes ye shes khyod kyis gsungs/_/de bzhin 
[\[159b.7\]]bcud kyis len nyid dang /_/g.yon brkyang la sogs ci lags dang /_/gzhu yis rnam rgyal de bzhin gzhan/_/gtso dang gtso min sgra ci lags/_/brtag pa yang ni ci zhig gsungs/_/byang chub chen po'i chos rnams ni/_/sum cu rtsa bdun nang gi dang /_/
[\[160a\]]
[\[160a.1\]]sku la sogs pa de bzhin gzhan/_/nyan thos rnams kyis khyod gsungs dang /_/des kyang dgos pa ci zhig mchis/_/rdo rje sems dpa' bde ba che'i/_/rnam pa'i rnal 'byor gyis ni ci/_/tshangs pa dbang phyug khyab 'jug kyang /_/de bzhin 
[\[160a.2\]]gsol ba ci yi don/_/'dod pa'i lha ni chung mar bcas/_/lha mo dka' zlog gzungs [{]bzangs [,]bzang [}]ma/_/gong du skyabs su song ba nyid/_/gnyis gnyis sbyor ba 'dod mdzad pa/_/'di ltar sbyor ba'i 'thab mo dang /_/de la gsang ba ji lta bu/_/rdo rje can gyis 
[\[160a.3\]]rdzun pa yi/_/phyis ni tshig tu smra bar mdzad/_/sangs rgyas rdo rje sems dpa' yang /_/tshangs pa khyab 'jug dbang phyug dang /_/zla ba sngar gsungs gzhan du ni/_/thams cad bdag nyid rtag tu bzhugs/_/ji ltar rdo rje can zhi bas/_/khro bo'i gzugs 
[\[160a.4\]]can ji ltar lags/_/chos kyi sku ni ji ltar lags/_/longs spyod rdzogs pa ci zhig lags/_/sprul pa rdo rje nyid 'byung dang /_/he ru ka ni ji ltar gsungs/_/pad+ma gar dbang ji ltar lags/_/gshin rje'i gzugs su ji ltar 'gyur/_/de bzhin du ni rta 
[\[160a.5\]]mchog nyid/_/ji ltar cho gas ci gsungs dang /_/lha mo de bzhin khro bo nyid/_/kla klo khyod kyis bshad pa ni/_/des kyang dgos pa ci zhig mchis/_/re zhig lha mo rnams kyi tshig_/btu bar byas pa ji ltar lags/_/sngags kyi smra pos 'di dag ni/_/ji ltar rdo 
[\[160a.6\]]rje sems khyod kyis/_/thams cad yang dag rnam par shod/_/bcom ldan 'das kyis bka' stsal pa/_'di skad bdag gis zhes bya ba la sogs pa nas gzung ste/_dang por brtsam par byas nas 'dir yang rjes su 'byung ste/_rigs kyi bu yang brjod par bya'o/_/
[\[160a.7\]]gsang ba'i sgras ni bdun gyi rnam pa ste bdun pa zhes bya ba'i don to/_/brgyad pa ni brjod du med pa'i mtshan nyid do/_/gsang ba zhes bya ba'i sgras ni sems dang sems las byung ba gnyis su med pa ste/_de bzhin gshegs pa nyid du gsungs so/_/de bzhin nyid du ro gcig 
[\[160b\]]
[\[160b.1\]]pa nyid ngo bo gcig pas der gsang bar byung ba'i phyir gsang ba ste/_nam mkha' thams cad du khyab par 'gro ba ni bcom ldan 'das kyi tshad de/_dpal rdo rje sems dpa'i ye shes kyi phyag rgya la sogs pa dang /_rdo rje'i lha mo dang ldan pa ni gnas so/_/kye bcom ldan 
[\[160b.2\]]'das khyad par du 'phags pa'i gnas gang lags/_bcom ldan 'das kyis bka' stsal pa/_mchog ces bya ba ni khyad par du 'phags pa ste ye shes dam pa'i yul lo/_/dgyes pa na zhes bya ba ni nyams dga' ba na ste/_dpe thams cad dang bral ba'o/_/spyan la 
[\[160b.3\]]sogs pa dang yang dag par sbyor bas dga' bar byed pas nyams dga' bar byed pa'i phyir dgyes pa na'o/_/dpal rdo rje sems dpa'i sbyor ba dang /_lha mo thams cad dang mnyam par 'gro bas nam mkha'i khams kyi mthas gtugs par lha mo thams cad kyi bde ba 
[\[160b.4\]]chen por sbyor ba thams cad kyi bde ba dang ldan pa 'di las 'byung ba'i stobs ni gzhal du med de/_phan tshun du rab tu rangs pas dga' bar byed cing /_skyes bu rnams dang de rnams kyi dga' ba ni dgyes pa na'o/_/thams cad bdag nyid ces bya ba ni thams cad kyi bdag 
[\[160b.5\]]nyid de/_rigs kyi bu de ltar bcom ldan 'das kyis gnas gang sngar gsungs pa'o/_/de'i phyir de bzhin gshegs pa thams cad kyi bdag nyid du gsungs te/_thams cad bdag nyid kyis ni de gsungs so/_/de ltar gyur pas thams cad bdag nyid ces bya ba 
[\[160b.6\]]'dis gnas phun sum tshogs pa gsungs so/_/ji ltar gsungs pa'i gnas su so so bskyed pa'i rang bzhin gyis ji snyed btsun mo'i 'khor gyi dbus su rtag tu bzhugs so zhes gsungs so/_/sangs rgyas dang kun 'dis sangs rgyas kun te/_'jig rten gyi khams 
[\[160b.7\]]thams cad kyi rdul phra rab dang mnyam pa'o/_/rtag pa la sogs pa de bzhin gshegs pa de rnams kyis byas pa'i phyir ram/_rang bzhin gyi phyir gnas ni sangs rgyas kun dngos zhes bya ste/_sgyu 'am rang bzhin la dngos po'o/_/sems dpa' ni sems can gyi 
[\[161a\]]
[\[161a.1\]]don la nus pa'i phyir ro/_/rdo rje ni thabs dang shes rab kyi ye shes kyi rang bzhin gyi phyir ro/_/sems dpa' ni rnam par rtog pa thams cad kyis mi bskyod pa'i phyir ro/_/bde ba ni sngar gsungs pa'i dga' ba'i sbyor ba las shin tu ldan par zhi ba'i yid 
[\[161a.2\]]kyi rang bzhin gyi phyir ro/_/mchog ni khyad par du 'phags pa ste/_bde ba'i go 'phang 'di rnams kyi sems dpa' 'di rnams kyi don dam pa'i phun sum tshogs pa gsungs so/_/'on kyang sangs rgyas kun dang mnyam sbyor ba/_/mkha' 'gro ma yi dra ba'i sdom/_/zhes bya 
[\[161a.3\]]ba mi 'dod pa'i phyir ro/_/'on kyang gzhan nyid du brjod par bya ba'i phyir dogs pa bsu nas bka' stsal pa 'di ni zhes bya ba ni gang de skad du rigs kyi bu de ni gsungs pa de nyid/_sangs rgyas thams cad mnyam sbyor ba/_/mkha' 'gro ma yi dra ba'i sdom/_/zhes bya ba'i 
[\[161a.4\]]don to/_/lha mo thams cad kyis yongs su bskor cing /_dpal rdo rje sems dpa'i bdag nyid kyi rnal 'byor rdzogs pa ni skal ba bzang po ste/_rang gi bdag nyid kyi sgrub ba shin tu sbyor ba de nyid mchog tu 'dod chags pa dang ldan pa'o/_/skyes bu med pa'i gar mkhan 
[\[161a.5\]]rang gi btsun mo'i 'khor gyi nang du gnas pa'i phyir shin tu don la rnam par mi g.yeng bas lha mo rnams dang yang dag par sbyor ba'i bde ba myong bar bya'o/_/yang dag par sbyor ba ni rnal 'byor te zhes pa'o/_/brtan pa/_rtag pa/_mchog tu yang yid srub pa'o/_/yang 
[\[161a.6\]]na brtan pa ni rnam par rtog pa'i rlung gis mi g.yo ba'i phyir ro/_/gzhan yang mtha'i mtha' ji srid gnas pa'i phyir rtag pa'o/_/mchog tu yid srub pa ni lha mo thams cad kyi bde ba rjes su myong ba'i phyir ro/_/brtan pa dang /_rtag pa dang /_mchog tu yid srub pa 
[\[161a.7\]]'di ni brtan pa dang /_rtag pa dang /_mchog tu yid srub pa'o/_/sangs rgyas kun zhes bya ba ni gzugs dang /_sgra dang /_dri dang /_ro dang /_reg bya ste/_yul gyi rang bzhin rnams so/_/rang gi bsod nams kyi tshogs kyi rgyu mthun pas ci zhig byed ce na/_'di ni rang 
[\[161b\]]
[\[161b.1\]]gi longs spyod dang /_de rnams za bar byed do/_/gzhan du na ni tha dad pa'i dngos po la rang gis nye bar longs spyod pa nyid ma yin no/_/ye shes kyi rang bzhin so sor skyes pa ni rgyal ba rnams kyis kyang shin tu mi spong ste/_rnam pa sna tshogs pa'i rim pa'i sbyor ba 'dod 
[\[161b.2\]]chags kyi spyod pa la sogs pa'i rang bzhin las gang zhig 'dod las gang zhig 'dod chags kyi spyod pa de rnams ni rdo rje sems dpa'i cho ga 'dod pa'o/_/gang zhig rang bzhin bzang po de rnams ni rnam par snang mdzad kyi dngos grub 'dod pa'o/_/de ltar zhe sdang dang /_'dod chags dang /_ser 
[\[161b.3\]]sna dang /_le lo la spyod pa rnams kyis he ru ka dang /_pad+ma gar gyi dbang phyug dang /_rdo rje nyi ma dang /_rta mchog gi cho ga 'dod par 'gyur ro/_/rigs kyi bu de lta de ltar 'dod chags la spyod pa la sogs pa mi mthun pa'i phyogs kyis ji ltar dpal rdo rje sems 
[\[161b.4\]]dpa' la sogs pa skyed par 'gyur ba bskyed nas/_tshogs kyi dkyil 'khor rnal 'byor las bskyed de/_rnal 'byor gyi gtam gyis slob ma 'dul bar byed do/_/gtam ni brjod pa'o/_/bcom ldan 'das gtam ji lta bu lags/_bcom ldan 'das kyis 
[\[161b.5\]]bka' stsal pa/_gsang ba zhes bya ba la sogs pa'i gtam brjod pa ste/_kun rdzob kyi bden pa'i rang bzhin du byas pa'o/_/dpal rdo rje sems dpa'i chos kyi sku'i rgyu mthun pa nyid kyis ngo bo nyid kyi sku'i rang bzhin la nye bar spyod pa'i phyir dpal rdo rje sems dpa' 
[\[161b.6\]]la sogs pa bskyed pa'o/_/rang bzhin brjod par bya ste/_brtan pa zhes bya ba ni chos ri rab ltar brtan pa'o/_/dper na ri rab rlung gis bzlog par dka' zhing rab tu gtum pas kyang bskyod par mi nus so/_/de bzhin du bcom ldan 'das dpal rdo rje sems dpa' 
[\[161b.7\]]'di ni 'dod chags la sogs pa'i nyon mongs pa dang /_nye ba'i nyon mongs pa dang /_mu stegs can ngan pa'i rgol ba rab tu gtum zhing rab tu 'joms pas rang lhag par 'gro zhing bskyod par mi nus so/_/dur khrod du bzhugs pas kyang sems can thams cad kyi rgyud 
[\[162a\]]
[\[162a.1\]]du rgyu zhing rnam par dag pa'i sems chos kyi sgo du mar rjes su 'khor zhing /_lhan cig tu bcom ldan 'das 'khor bar bzhugs pa'o/_/brtan pa zhes bya ba ni gnas pa'i phyogs so/_/g.yo ba zhes bya ba ni sems can gyi rgyud las gzung ste/_de 
[\[162a.2\]]rnams ni bcom ldan 'das kyis shes par bya'o/_/ji ltar rnam par dag pa'i bdag nyid de rnams nyid de gzhan dang rnam pa gcig pa'i ngo bo ste/_de nyid kyi phyir bcom ldan 'das 'di ni de bzhin gshegs pa thams cad kyi thugs rnams la bzhugs so/_/sems 
[\[162a.3\]]can nyid kyang de bzhin gshegs pa thams cad de/_dngos po'i don dam pa la gnas pas de bzhin gshegs pa zhes gsungs so/_/g.yo ba ni spre'u lta bu ste/_gang zhig sems can thams cad kyi sems brtan pa'i phyir sems dpa' zhes gsungs so/_/
[\[162a.4\]]'dzin pa'i phyir ting nge 'dzin te/_nges par 'byed pas rdo rje nyid du 'gyur ro/_/de'i phyir sems kho na g.yo ba nyid du gsungs shing phyi rol la sogs pas ma yin te/_de rnams ni gcig dang du mas dngos po med pa'i phyir ro/_/thams cad ces bya ba ni ma lus pa'o/_/
[\[162a.5\]]dngos po zhes bya ba ni gnas kyi don to/_/srid pa zhes bya ba ni skye ba'o/_/brtan pa dang g.yo ba zhes bya ba ni brtan pa dang g.yo ba'o/_/dngos po dang thams cad 'di ni dngos po thams cad de/_de ni brtan pa dang g.yo ba thams cad dngos po dang srid pa'o/_/brtan pa 
[\[162a.6\]]dang g.yo ba'i dngos po thams cad kyi rang bzhin ni gang gi thams cad kyi bdag nyid kyi rang bzhin 'di ni brtan pa dang g.yo ba'i dngos po thams cad kyi bdag nyid de/_de nyid kyi phyir bcom ldan 'das rdo rje can gyis rdo rje 'dis bka' stsal to/_/rdo rje sems dpa'i 
[\[162a.7\]]thugs kyi chos nyid kyis brtan pa dang /_g.yo ba'i dngos po thams cad kyi bdag nyid de/_'dis 'di dag brjod par 'gyur ba'i chos kyi dbyings rnam par dag pa dang /_me long lta bu la sogs pas bsdus par 'gyur ba rtag pa dang /_mi bskyod pa la sogs pa'i sangs 
[\[162b\]]
[\[162b.1\]]rgyas lnga po thams cad kyi phun sum tshogs pa bsdus par 'gyur ba'o/_/kun gyi sgras ni yongs su zhes bya bar gzung ngo /_/mnyam par sbyor ba ni 'du ba'o/_/gang du zhe na/_gsang bar te/_thams cad kyi chos kyi 'byung gnas kyi bdag nyid du yin gyi gzhan du ni ma 
[\[162b.2\]]yin no/_/gang dang lhan cig zhe na/_bcom ldan 'das rdo rje sems dpa' dang ste/_de dang yang dag pa'i rang gi ngo bos sprul pa la sogs pa'i yan lag dgu yis so/_/'on kyang longs spyod rdzogs pa can du mdzad pa'i sku gcig gis thams cad nas de'i bdag 
[\[162b.3\]]nyid kyi chu dang 'o ma lta bur 'ong ba yongs su 'dzin to/_/de nas dkyil 'khor chen po'i rnal 'byor gyis phyi dang nang gi dngos po thams cad kyi nang du de kho na skad cig gis ji ltar sangs rgyas thams cad kyis mdzad pa ltar rtogs shing shes so/_/de bas na sangs rgyas 
[\[162b.4\]]thams cad dang /_de las gzhan pa rnams kyi lhan cig yang dag par sbyor ba ni sangs rgyas thams cad dang mnyam par sbyor ba'o/_/mnyam pa'i dus ni dbyer med pa'i dus te/_sbyor ba'i gnas kyis thams cad kyi des sems tsam du snyoms par zhugs pas gcig 
[\[162b.5\]]tu gyur pa'i dngos pos phan tshun du bsdus pas dngos po thams cad kyi rang bzhin gyis thams cad du 'gro ba'i phyir sangs rgyas thams cad dang mnyam par sbyor ba zhes gsungs so/_/de bas na sangs rgyas thams cad dang mnyam par sbyor bas ni phyogs bcu'i nam 
[\[162b.6\]]mkhar 'gro ba yang dag par mthong ba 'di ni sangs rgyas thams cad dang mnyam par sbyor ba'i mkha' 'gro mar gsungs so/_/dra ba'i sgras kyang sgyu ma'i rnam grangs su blta ste/_shing la sogs pa rnams las sgyu ma'i rnam par sprul pa'i glang po che la sogs pa ltar mi 
[\[162b.7\]]bskyod pa la sogs pa'i de bzhin gshegs pa rnams lus med kyis 'dul ba'i sems can mi spong ba'i phyir ro/_/dkar mo la sogs pa'i rdo rje lha mo'i gzugs la reg pa'i phyir de nyid gyur pas sangs rgyas thams cad dang mnyam par sbyor ba'i sgyu ma'i mtshan nyid 
[\[163a\]]
[\[163a.1\]]gyis gang zhig zag pa med pa'i bde bas yid zhi ba'i de bzhin gshegs pa mang por 'gyur ro/_/de nas sdom pa'i sgras brjod par bya ste/_sa~M zhes bya ba ni bde ba'o/_/bar zhes bya ba ni khyad par du 'phags pa zhes bya ba'i don to/_/bud med kun ni gong du 
[\[163a.2\]]gsungs so/_/sgyu ma ni ji skad du gsungs pa ste/_sgyu mas sgyu ma'i rang bzhin des zhes bya ba'i don to/_/de yang rang bzhin gyis grub ste grub pa rdzogs pa'o/_/ji ltar rang gi ngo bo yongs su gyur pa zhe na/_rang rnams dang de rnams kyi gzugs can ni rang gi 
[\[163a.3\]]gzugs can te/_kun gzhi dang /_nyon mongs pa can dang /_yid dang /_mig dang /_rna ba dang /_sna dang /_lce dang /_lus kyi rnam par shes pa de rnams yongs su gyur pa ni rang gi ngo bos yongs su gyur pa'o/_/bdag med pa'i ting nge 'dzin gyi sgom pas me long lta 
[\[163a.4\]]bu dang /_mnyam pa nyid dang so sor rtog pa dang /_bya ba nan tan gyi rang bzhin la gnas nas ldog par 'gyur ba zhes bya ba'i don to/_/gang gi phyir rang gi ngo bo yongs su gyur pas bud med thams cad kyi sgyu ma'i rang bzhin gyi dngos grub yin te/_de'i phyir rnyed pa kun 
[\[163a.5\]]gyi bde spro bas/_/bud med thams cad 'grub par 'gyur/_/zhes bya ba yin no/_/sna tshogs dang sgyu ma ni sna tshogs sgyu ma ste/_kha dog dang dbyibs sna tshogs pa las lha mo thams cad la sogs pa'i gzugs so/_/de'i sna tshogs sgyu ma'i phyag rgya 'di bzung 
[\[163a.6\]]nas blo la gzhag par byas nas 'di skad bka' stsal pa/_mkha' 'gro ma bcom ldan 'das rdo rje sems dpa' nyid kyis btsun mo'i 'khor gyi nang du son pa'i phyogs bcu'i nam mkhar gang zhig 'gro ba 'di ni sgyu ma sna tshogs kyi phyag rgya zhes bya ba'i don to/_/'jig rten 
[\[163a.7\]]dang 'jig rten las 'das pa thams cad kyi bstan bcos kyi nang du rab tu grags pa mi gsal ba'i skad kyis rang gi brdar byas pa zhes bya ba'i don to/_/mkha' 'gro ma la sogs pa 'di ni mdor bsdus nas gsungs pa yin no/_/gang gi phyir bud med thams cad ni bcom 
[\[163b\]]
[\[163b.1\]]ldan 'das kyi rdo rje lha mo'o/_/'khor bar byed pa'i kun gzhi rnam par shes pa la sogs pa rnam pa brgyad la gnas nas ldog pa'i mtshan nyid kyis me long lta bu dang /_mnyam pa nyid dang /_so sor rtog pa dang /_bya ba nan tan gyi ye shes kyi sgyu ma'i rang bzhin gyis grub 
[\[163b.2\]]pa'o/_/de'i me long lta bu'i ye shes la sogs pa ni sna tshogs sgyu ma'i rang gi ngo bo ste/_de rnams kyi sgyu mas nam mkhar 'gro ba'i bya ba ste/_de ni gzugs sna tshogs su 'gyur te/_de'i phyir sna tshogs sgyu ma'i phyag rgya 'di ni mkha' 'gro ma zhes bya bar brjod 
[\[163b.3\]]par bya'o/_/kla klos de rnams kyi nam mkhar 'gro ba 'ba' zhig gis bya ba ni mkha' 'gro mar brjod pa ma yin te/_de skad du/_nam mkha' kun du spyod grub pa/_/mkha' 'gro ma zhes rab tu grags zhes de'i phyir bshad do/_/kun las zhes bya ba ni phyogs 
[\[163b.4\]]bcu'o/_/sna tshogs dang de'i phyag rgya ni sna tshogs phyag rgya ste/_spyan la sogs pa'i phyag rgya'o/_/gzugs brnyan gyi rnal 'byor gyis sems can gyi khams la phyag rgyas 'debs pa'i phyir des na phyag rgya zhes brjod do/_/sna tshogs zhes bya ba ni thams 
[\[163b.5\]]cad kyi rang bzhin nam/_dpal rdo rje sems dpa' thams cad dang /_phyag rgya ni sna tshogs kyi phyag rgya'o/_/kun las sna tshogs sdom pa yis/_/zhes bya ba ni rnam pa sna tshogs pa ste/_bde ba'i mchog gis nam mkha' kun tu 'gro ba'i ngo bo ni mkha' 'gro ma'o/_/sangs 
[\[163b.6\]]rgyas skad dbyings zhes bya ba ni sangs rgyas dpal rnam par snang mdzad la gnas nas mngon par ldog pa ni rang bzhin gyi khams rnams te/_de bzhin gshegs pa thams cad kyi sku dang /_gsung dang /_thugs kyi rang bzhin gyi khams rnams ni/_sangs rgyas kyi skad kyi 
[\[163b.7\]]dbyings kyi sgras brjod de/_ji ltar dpal rdo rje sems dpa' la gnas nas mngon par ldog pa'i rgyu rnams ni de'i rang bzhin khams rnams te mkha' 'gro ma'i sgras nam mkha' la 'gro ba'i rang bzhin du bstan to/_/de bzhin du rnam par snang mdzad dang /_mi bskyod pa dang /_
[\[164a\]]
[\[164a.1\]]rin chen bdag po dang /_'od dpag tu med pa dang /_don yod grub pa'i khams rnams su blta bar bya'o/_/sangs rgyas kun gyi mkha' 'gro ma zhes bya ba ni bcom ldan 'das rdo rje sems dpa' la spyan la sogs pas yongs su bskor ba'i nam mkha' la 'gro 
[\[164a.2\]]ba thams cad rdo rje sems dpa'i bdag nyid kyi mkha' 'gro ma dang /_de skad du dpal he ru ka la dkar mo la sogs pas yongs su bskor ba'i nam mkha' la 'gro ba thams cad he ru ka'i bdag nyid kyi mkha' 'gro ma dang /_de skad du bdag med ma'i rnal 'byor dang ldan 
[\[164a.3\]]pa la rdo rje ma la sogs pas yongs su bskor ba'i nam mkha' la 'gro ba thams cad dang /_bdag med pa'i bdag nyid kyi mkha' 'gro ma dang /_de skad du ye shes dang ldan pa la rdo rje mkha' 'gro ma la sogs pas yongs su bskor ba'i nam mkha' la 'gro ba thams 
[\[164a.4\]]cad ye shes kyi bdag nyid can gyi mkha' 'gro ma dang /_de ltar sgrol ma dang lhan cig pad+ma can dang /_pad+ma'i 'khor lo dang /_gshin rje'i rgyal po dang /_de skad du rta mchog dang /_de bzhin du 'jig rten gsum las rnam par rgyal ba nyid dang /_gzhan yang yid 
[\[164a.5\]]la 'dod pa yang rigs kyi rab tu dbye bas phye ba la mkha' 'gro mas de bzhin du yongs su bskor ba nyid du brjod do/_/de skad du sangs rgyas kun gyi mkha' 'gro rnams bstan nas/_sdom pa bshad par bya ba'i phyir bde ba zhes bya ba ni gang zhig bcom ldan 'das dpal rdo rje 
[\[164a.6\]]sems dpa'i ye shes kyi phyag rgya dang lhan cig mnyam par sbyor bas gang zhig shin tu bde ba dang ldan par skyed par byed do/_/de las cir 'gyur zhe na/_mchog ni khyad par du 'phags pa ste/_bde ba thams cad kyi thabs phul du byung ba'i phyir ro/_/de nyid kyi phyir sgyu ma 
[\[164a.7\]]thams cad kyi rab tu sbyor ba ste/_de yang gzhan du nyan thos dang /_rang sangs rgyas dang mnyam par sbyor bas ni ma yin no zhes bya ba'i don to/_/sangs rgyas thams cad dang mnyam par sbyor ba mkha' 'gro ma'i dra ba'i rab tu sbyor ba nyid kyis gang zhig bde ba bskyed pa de nyid 
[\[164b\]]
[\[164b.1\]]gang gi phyir sa~M gyi sgras brjod do/_/de'i phyir de'i rgyus gang zhig bde ba mchog khyad par du 'phags pa skyed par byed pa de nyan thos dang rang sangs rgyas kyi yongs su mya ngan las 'das pa de'i rnam par dag pa sgyu ma lta bu'i chos rnams thams cad rtogs pas snying rje chen 
[\[164b.2\]]po skye'o/_/stong min zhes bya ba ni khams gsum dang /_'dod pa kun tu spyod pa'i yang dag pa ma yin par kun brtags pa'i dngos po yin pa'i phyir der yang dag pa ma yin par kun brtags pa'i stong pa ma yin pas dngos po yin pa'i phyir ro/_/stong pa min pa'ang 
[\[164b.3\]]min zhes bya ba ni don dam par gzung ba dang 'dzin pa'i rnam par rtog pa'i dngos po med pa ste/_gang gi ye shes kyis gzung ba dang 'dzin pa'i dngos po med pa'i mngon sum du byas pa de'i ye shes kyang rnam par rtog pa'i spyod yul ma yin pa'i phyir dmigs par mi 'gyur te/_
[\[164b.4\]]de nyid kyi phyir de skad du yang dag pa'i ye shes kyi dbu mar rtogs par bya'o zhes bya ba'i don to/_/de yang shes rab pha rol phyin sbyor ba/_/zhes gsungs te/_de nyid kyi thabs te snying rje chen po dang ldan pa'i phyir ro/_/sangs rgyas bcom ldan 'das kyi snying rje'i bdag 
[\[164b.5\]]nyid kyi dmigs pa ni snying rje'i rang bzhin te/_de nas mdzes pa'i snying rje thabs zhes bya ba ni shin tu snying rje yang mdzes pa'i snying rje ste/_btang snyoms kyis dmigs pa med pa'i snying rje chen po'o/_/de nyid thabs te gang gi shin tu snying rje dang ldan pa'i thabs 'di ni 
[\[164b.6\]]mi gnas pa'i mya ngan las 'das pa'i rang bzhin te/_dpal rnam par snang mdzad do/_/cir gyur pas zhe na/_chos dag byung ba zhes bya bar sbyor ro/_/ji ltar shes rab kyi pha rol tu phyin par yang dag gsal zhe na/_shes rab ces bya ba ni chos rnams sgyu ma lta 
[\[164b.7\]]bur rab tu rnam par 'byed pa'i rnam par brtag par bya ste/_de nyid bdag gi phun sum tshogs pa'o/_/pha rol tu phyin pa zhes bya ba ni son pa ston pa ste/_shes rab pha rol phyin gsal ba/_/zhe'o/_/gang gis zhe na/_rnam rtog med par lhag mos bas zhes so/_ci mdzad 
[\[165a\]]
[\[165a.1\]]ce na/_brtags par ni sngon du bdag po'i nus pa las zhes bya bar dgongs so/_/ci brtags zhe na/_brtags pa kun gyis zhes bya ba ni gzugs la sogs pa rang dbang du sgyu ma lta bu'i ngo bo'o/_/ci'i mtshan nyid rnams las zhen/_rnam rtog med 
[\[165a.2\]]pa'i chos rnams la/_/sems can don ni yongs su brtags/_/zhes pa ni snying rje'i dbang gis sems can gyi don rgyur brtags pa'o/_/de brtags pas cir 'gyur zhe na/_sgra brnyan lta bur mnyam pa nyid/_/ces bya ba la sgra brnyan zhes bya ba ni brag ca'i sgra'o/_/des 
[\[165a.3\]]dbyangs mchog dang mnyam zhing mnyam par dbyangs kyi rjes su 'gro ba dang sgra rnam par rtog pa'i ngo bo dang /_shes rab kyi pha rol tu phyin pas de sgra brnyan lta bur mnyam zhing de de ltar gyur par rtog go/_/de ci zhe na/_de nas 'di ni chos ngag byung /_/zhes bya ba ni de nas de'i phyir 
[\[165a.4\]]chos las chos kyi don gyi nges pa'i tshig so sor snang ba so sor rig pa ni brtags pa'i ngo bo ste/_de nyid kyi phyir 'di ni dpal rnam par snang mdzad la sogs pa'i dam tshig gsum gsal bar byed pa'o/_/ngag gi chos ni ngag gi dbyangs zhes bya ba'i don no/_/de de ltar 
[\[165a.5\]]gyur ba ni ngag 'byed pa ste/_ngag gi 'di ni de'i de bzhin du brjod do/_/de yang dag pa ma yin pa las grub pa ni chos ngag las grub pa'i phyir ro/_/theg pa dang chen po de ni theg pa chen po ste/_byang chub sems dpa'i lam 'bras bu dang bcas pa'o/_/chen po rnam pa bdun 
[\[165a.6\]]du sbyor ba'i phyir shes rab kyi pha rol tu phyin pa la sogs pa'i mdo sde dag tu grub bo/_/de'i phyir ches khyad par du 'phags pa rdo rje'i theg pa theg pa chen po ni skye ba 'dir sangs rgyas la sogs pa rab tu bsgrub pa'i phyir de'i yon tan dam par gyur pa stobs dang mi 'jigs pa la sogs 
[\[165a.7\]]pa ste/_de rnams kyi tshogs ni rgyas pa ste/_de rnams yon tan dam par gyur pas so/_/dus gsum ni 'das pa dang /_ma 'ongs pa dang /_da ltar ro/_/dam tshig gsum zhes bya ba ni sku dang gsung dang thugs kyi rang bzhin thams cad do/_/de bzhin gshegs pa thams 
[\[165b\]]
[\[165b.1\]]cad ni rnam par snang mdzad la sogs pa'o/_/bstod pa ji lta bu zhe na/_rnam par rtog pa med pa rnam par grol bas gzugs brnyan la sogs pa'i rigs pas de bzhin gshegs pa thams cad kyis bstod do/_/gang gi phyir brtan pa dang g.yo ba la sogs pa ma lus pa 
[\[165b.2\]]la stong pa nyid kyi rang bzhin gyis khyab cing brtan pa dang g.yo ba la sogs pa des khyab pas khams gsum rnam par rig pa tsam ste/_de'i phyir sdom pa la sogs pa rnams la lha'i rnal 'byor du gsungs so/_/bcom ldan 'das gal te ci'i slad du de'i rang bzhin thams 
[\[165b.3\]]cad de'i rnam pas 'jig rten pas de rtogs par mi 'gyur ba lags/_bcom ldan 'das kyis bka' stsal pa/_gang gi phyir zhes bya ba ni gtan tshigs so/_/thams cad bdag nyid ces bya ba ni thams cad kyi dngos pos so/_/bdag nyid kyi zhes bya ba ni rang gi'o/_/
[\[165b.4\]]rnam shes phung por zhes bya ba ni gang zhig rnam par shes pa'i lus la'o/_/gnas pa ni rang rig pa'i sems kyi ngo bo ste/_de'i phyir rmongs pa ni gti mug go/_/skyes bu tha ma ni rig pa can la sogs pa'o/_/rtogs mi nus zhes bya ba ni rmongs pa dang bcas pas 
[\[165b.5\]]mi shes so/_/bcom ldan 'das gal te de mi 'tshal na ji ltar de rnams kyi de kho na 'tshal ba lags/_bka' stsal pa/_sems dang sems byung sems tshul bdag_/ces bya ba ni sems can gyi sems kyi ngo bo'o/_/sems zhes bya ba ni thams cad du dngos po'i 
[\[165b.6\]]rang bzhin dge ba'i phung po la sogs pa rig par byed pa'i bdag nyid can gyi 'tsho ba'o/_/ye shes kyi bdag nyid ces bya ba ni thams cad du 'gro ba ste/_de la khyab 'jug gi ye shes kyi bdag nyid skyes bu'o/_/shes bya'i rang bzhin can zhes bya ba ni shed bu dang /_shed 
[\[165b.7\]]las skyes dang /_tshor ba po dang /_byed pa po dang /_gnas kyi don dang /_rang gi ngo bo can dang byed pa po nyid do/_/dbang phyug tu smra ba rnams ni chos rnams kyi byed par dbang phyug 'dod do zhes zer ro/_/chos can dngos po nyid ces bya ba ni bdag nyid can de nyid grub 
[\[166a\]]
[\[166a.1\]]pa'i mtha' las bsod nams la sogs pa'i chos rnams kyi byed pa po'am/_chos kyi ngo bor dbang phyug chen po dbang phyug chen po 'dod do/_/de rab tu bstan pa'i don du 'dis rjes su 'gro ba dang ldog par gsungs pa dang /_gcig dang du ma dag dang bsgrub 
[\[166a.2\]]par bya ba dag dang /_chos can dag dang gtan tshigs dang /_dpe dag bka' stsal pa/_chos rnams kyi zhes bya ba la sogs pa dang /_du mas zhes bya ba ni gal te du ma nyid bsgrub par bya ba'i rgyur brjod na du ma nyid mi bskyed pa'i phyir ro/_/'dis gcig pa nyid bsgrub par bya 
[\[166a.3\]]ba'i phyir brjod pas chu bo dang rgya mtsho'i gnas kyis gnyis kyi'ang dpe brjod do/_/'dis gcig dang du ma dag gis bsgrub pa'i phyir dper brjod par bya ste/_de la re zhig du ma'i chos kyi mthar brjod pa'i sems la sogs pa'i dngos po du ma ni mang po nyid de/_gang 
[\[166a.4\]]gi phyir gcig las log pa rnam pa sna tshogs pa'i rim pa 'dis chos ni du mas ni zhes pa ni rgyus thams cad mu stegs pa'i sems la sogs pa'i rnam pa du mar 'dod do/_/ci bcom ldan 'das dmigs lags sam/_bka' stsal pa/_chu bo'i rgyun ni zhes bya 
[\[166a.5\]]ba'i sgras ni nyan thos so/_/rgya mtsho zhes bya ba ni rol mtsho las phyi rol du ji ltar chu bo sI ta dang /_sin+d+hu dang /_gang gA la sogs pa'i chu bo'i rgyun 'bab cing rab tu 'khor ba 'di ni sin+d+hu'i chu bo'o/_/'di ni gang gA'i chu bo zhes sna tshogs nyid du dmigs par mi 'gyur ro/_/
[\[166a.6\]]de bzhin du zab cing gting dpag dka' ba'i chos kyi dbyings las phyi rol du gyur pa'i mu stegs can rnams kyi bdag dang 'tsho ba dang /_skyes bu dang gang zag ces bya ba sna tshogs nyid du 'dod do/_/bcom ldan 'das ci 'dir de kho na nyid du ma'i rnam pa nyid lags sam/_
[\[166a.7\]]bka' stsal pa/_ma yin no/_/gang zhig 'dir de kho na ni gcig tu mngon par 'dod de/_de kho na nyid de'i ngo bo gcig par gzung ba nyid do/_/gang gi phyir gcig dang mang po nyid ces bya ba la sogs pa las mang po nyid ces bya ba ni de rnams kyi sems la sogs pa gang 
[\[166b\]]
[\[166b.1\]]zhig du ma rnam pa sna tshogs pa de ni dam pas dmigs par mi 'gyur zhing rigs pas rtogs par mi 'gyur ro/_/gang gi phyir du ma nyid ni gcig la 'jug pa ste/_dper na chu bo rnams kyi du ma nyid rgya mtshor 'jug pa ltar/_sems dang bdag la sogs pa yod do 
[\[166b.2\]]ces bya bar rigs pas rtogs par mi 'gyur zhing /_rigs pa yod pa dang ldan du zin kyang sems la sogs pa gang gi tshe chos thams cad bdag med par zhugs pa de'i tshe'ang /_de rnams kyi sna tshogs nyid mi 'dod do/_/dper na rgya mtsho la chu bo du ma nyid zhugs pa'i 
[\[166b.3\]]so sor snang ba'i dngos po med do/_/de bzhin du du ma nyid kyi dngos po med pa'i phyir/_de kho na nyid gcig pa'i rnam pa nyid du rtogs pa'i phyir ro/_/de de lta bu'i rnam pas gang las de kho na nyid rnyed par 'gyur ba lags/_bka' stsal pa/_bla ma'i zhal las zhes bya 
[\[166b.4\]]ba la bla ma ni sngags dang /_rgyud dang man ngag can te/_gang zhig tshig gis man ngag rnyed par 'gyur ro/_/de'i man ngag nges par bstan pa bka' stsal pa/_nang gi zhes bya ba ni rtsa mdzes pa'i spyi bor ji lta bu'i gzugs kyis rnam par gnas pa dang /_nam mkha' lnga 
[\[166b.5\]]yis brgyan par byas pa'o/_/gsang ba'i pad+ma ni gsang ba'i gnas zhes gsungs te/_pad+ma'i lte bar rtsa mdzes pa'i spyi bo'i phyogs su khrag dang /_khu ba dang gci ba 'dzin pa'i rtsa lnga yis mdzes pa'i phyir spyi bo'i nam mkha'i gnas su'o/_/yang na chu dang /_me dang /_
[\[166b.6\]]dbang chen dang /_rlung dang /_bsil ba dang /_tsha ba dang /_gnyis kyis tsha ba'i mtshan nyid dang /_'dod chags kyi dkyil 'khor gyi nang du zhugs pas nam mkha'i lnga po 'di rnams kyis brgyan par byas pa ste/_pad+ma 'ba' zhig gis brgyan pa ni ma yin no zhes bka' 
[\[166b.7\]]stsal to/_/gsang ba zhes bya ba ni don rnam pa bdun te/_brgyad pa ni brjod du med pa'i mtshan nyid do/_/gsang ba zhes bya ba ni mi gsal ba'o/_/der gsang ba de nyid phyogs yin te/_de kho na nyid mdor bstan pa'o/_/gsang ba ni sa bon lnga'o/_/gsang ba ni dam 
[\[167a\]]
[\[167a.1\]]pa'i dngos po sbas pa'o/_/gsang ba ni gsang ba'i pad+ma'o/_/gsang ba ni lte ba'i dga' ba'o/_/gsang ba ni thams cad du 'gro ba'o/_/gsang ba ni bde ba thams cad mtha' yas pa ste/_rgyud kyi gzhung gis bshad do/_/gsang ba yang ni byang 
[\[167a.2\]]chub sems/_/gnyis pa thabs dang shes rab nyid/_/gsum pa yang ni snying rje ste/_/bzhi pa snying po dam pa nyid/_/lnga pa mnyam pa nyid du gsungs/_/drug pa yang ni byams pa nyid/_/bdun pa chos nyid ye shes te/_/'di rnams gnas su kun tu bzhugs/_/
[\[167a.3\]]byang chub sems ni ma skyes pa/_/ting 'dzin rnam pa sna tshogs mchog_/ming ni mdzes spyir rnam par bshad/_/rdo rje sems dpa'i dga' ma de/_/mang po'i gnas su gcig pu ste/_/de ni shes rab pha rol phyin/_/kun mkhyen kun 'gro thams cad pa/_/phra snying 
[\[167a.4\]]gsang ba'i mkha' grong 'gro/_/sgyu ma'i gzugs brgya rig pa'i phyir/_/sangs rgyas kun gyis 'chad par byed/_/me long la sogs dngos po yis/_/sngags ni lnga po yang dag bshad/_/shes rab pha rol phyin par gsungs/_/yi ge dang po gcig gyur 
[\[167a.5\]]pa/_/me long la sogs bde gshegs lnga/_/drug pa dpal ldan bde chen po/_/de yi yang ni ye shes gzhan/_/drug pa steng du grags pa med/_/rgyud ni 'bum phrag chad du ni/_/drug pa yod par ma gsungs so/_/rdo rje sems dpa' lta bu nyid/_/mi 
[\[167a.6\]]yi 'jig rten yod ma yin/_/de phyir nga yis khyod la bshad/_/'di nyid kyi ni nang son pas/_/gnyis med mnyam pa nyid du gang /_/sngon dang phyi mar bcom ldan 'das/_/dpal ldan rdo rje sems dpas gsungs/_/'di la slob dpon gyis thams cad du 'gro ba'i 
[\[167a.7\]]ye shes ji lta bu lags/_thams cad bdag nyid rtag tu bzhugs/_/gnas ni rnam pa bzhi ru gsungs/_/bzhi ni cha dang yang dag ldan/_/pad+ma bzhi la rnam par gnas/_/spyi bo med snying pad+mar gnas/_/kha yi pad+ma'i spyi bor gnas/_/lte ba'i pad+mar gnas 
[\[167b\]]
[\[167b.1\]]pa'i sgra/_/sgra mthar gsang ba'i pad+mar ni/_/'gro dang rjes su 'ong bar byed/_/thig le'i sbyor bas rab tu bskor/_/kha dog gnag dang dmar ba dang /_/mdog dkar de bzhin ser ba nyid/_/cha ni bcom ldan thig le'i gzugs/_/cha ni shes rab cha zhes gsungs/_/
[\[167b.2\]]lha mo sgra ni rnam nges bstan/_/gang de rig ma sgyu ma che/_/sna tshogs gzugs can mtha' yas ma/_/'byin cing sdug dang 'jigs dang chags/_/thig le'i sgra ni yongs su bskor/_/chos kyi phung po brgyad khri dang /_/bzhi stong gi ni cho gas ni/_/lus kyi 
[\[167b.3\]]de nyid mi shes pas/_/de dag thams cad 'bras bu med/_/yig 'bru rnams kyi dang po a/_/brtan dang g.yo ba rnams la gnas/_snying rje chen po re ga byung /_/kha ni 'og tu nam mkha' 'byed/_/thog ma tha ma med pa'i lha/_/de yi spyi bo nges par bstan/_/
[\[167b.4\]]mchog gi de nyid 'di dag ni/_/lha mo nga yis rab tu phye/_/'di nyid las ni thams cad 'byung /_/chos kyi dbyings ni bru~M du brjod/_/skye gnas dbus su rnam par gnas/_/mthar ni swA hA zhes bya'i phyir/_/bsdus nas zhes ni rnam par brjod/_/rus pa rkang 
[\[167b.5\]]dang khu ba nyid/_/pha las skyes pa gsum du gsungs/_/pags pa dag ni sha dang khrag_/ma las skyes pa gsum zhes bsgrags/_/'di dag tsam du gsungs pa rnams/_/gong bu rnams ni bsdus pa nyid/_/gzugs dang tshor ba 'du shes dang /_/'du byed 
[\[167b.6\]]dang ni rnam shes nyid/_/sangs rgyas lnga yis gzungs brnyan dngos/_/phung po dag ces bsgrag par bya/_/gzugs dang sgra dang dri dang ni/_/ro dang yang ni reg bya nyid/_/chos kyi khams zhes rnam par bshad/_/khams rnams dang ni skye mched rnams/_/
[\[167b.7\]]'di rnams las ni byung ba yi/_/khu ba las ni gong bu skye/_/gong bu las ni mi rnams 'byung /_/yid ni nam mkha'i khams kun du/_/skye mched dang ni khams rnams dang /_/dbang po phung po 'byung ba dang /_/khams rnams las ni byung ba yi/_/dkyil 'khor 
[\[168a\]]
[\[168a.1\]]lus su gsungs pa ste/_/dkyil 'khor b+ha gar brjod pa nyid/_/dkyil 'khor yang ni byang chub sems/_/dkyil 'khor gsum du brtag par bya/_/gang la gtso bo kun spyod pa/_/rtag pa du mar kun du gyur/_/phung po rnam pa gnyis su gsungs/_/
[\[168a.2\]]'byung ba rig par rtag tu brtag_/myos byed dang ni lcags kyu nyid/_/zhags pa pad+ma gzhug byed dang /_/bcing pa lcags sgrog dril bu yang /_/nges par byed pa ru ni gsungs/_/bshang ba dkar po zhes byar gsungs/_/pad+ma zhes bya khrag tu gsungs/_/
[\[168a.3\]]sha zhes bya ba mar me nyid/_/khu ba nam mkha' nyid du brjod/_/thim pa'i phyir ni ling gar gsungs/_/me tog snying gi b+ha gar brjod/_/glu ni langs pa nyid kyi glu/_/gar ni mnyam par sbyor ba nyid/_/ro ni shi bar brjod pa nyid/_/kha ni zhal dang bug pa 
[\[168a.4\]]nyid/_/snying po ro bsregs dur khrod do/_/me ni byin za gsal ba dang /_/de bzhin du ni 'bar ba'o/_/bur ni gu gul du brjod pa'o/_/nag po'i 'byung po'i nyi ma ni/_mar gyi ngo'i bcu bzhi pa'o/_/gser shing ni d+ha ru ra'o/_/a la~M ka ni ldong ros so/_/ma du 
[\[168a.5\]]lung gA ni sa bon gang ba'o/_/tsi tra ka ni tsi tra ka'o/_/ba tsa ni tshig nyid do/_/khyim bya'i sgo nga thams cad ni khyim bya'i sgo nga'i dum bu'o/_/skya bo ni dkar po'o/_/rta gsod pa ni ka ra bI ra'o/_/nyi ma'i ljon shing ni arka'i shing ngo /_/pe chag pa ni chag pa dang sreg 
[\[168a.6\]]chags zhes bya ba'i don to/_/sdig pa ni sbrul lo/_/a la~M ni rnga ma'o/_/ka la pa ni cha'o/_/nyin phyed kyi 'o mas byug cing zhes pa ni yang bsgos pa'o/_/bA na ri ni ka pi'o/_/yul ni kats+tsha ra brjod do/_/de'i bdag nyid ni thod lo skor dang spre'u dang /_kha Ti 
[\[168a.7\]]ka nyin phyed kyi 'o ma'i nang du nyi ma bdun du gzhag par bya'o/_/de dag dang nyin phyed kyi 'o ma dag dang sbyar bas mgo bo'i dbang po bri bar bya'o/_/dug sbyin par 'gyur ro zhes bya ba ni reg pa las skyed par byed pa'i don to/_/ma la ya las byung ba ni tsan+dan no/_/nA ga 
[\[168b\]]
[\[168b.1\]]ge sar ni nA ga'o/_/nad kyi dbang po ni ru rta'o/_/myos byed kyi 'bras bu ni tsher ma'i 'bras bu'o/_/dza gu'i yul ni myos byed kyi spro bar rtogs par bya'o/_/ta ka ra ni dri'i ta ka ra'o/_/ldan pa ni sbyor ba'o/_/'bras kyi chu ni ko sha'o/_/ji snyed pa'i dug sna 
[\[168b.2\]]tshogs ni du ma'i rnam pa'o/_/'jig par byed do zhes bya ba ni zad par byed do zhes bya ba'i don to/_/de'i nyin par skyes pa ni/_de'i nyin par shi ba'o zhes bya ba'i don to/_/byis pa ni bu chung ngo /_/ro tsa ni bshang ba'o/_/ta ga ra ni klu'i shing bu'o/_/snying po'i gnas 
[\[168b.3\]]ni bcug par byas pa'o/_/sbal pa ni snying po can no/_/sprul mgo gnyis pa ni lto 'phye mgo gnyis pa'o/_/khrag dang tshil bu bskol ba ni snum du brjod do/_/ba ru ra'i shing ni de'i 'bras bu'o/_/lag pa ni phyag go/_/dug gis zin pa 'jig par byed do zhes bya 
[\[168b.4\]]ba ni zin pa 'phrog par byed do zhes bya ba'i don to/_/ba lang gi mar ni ba'i mar ro/_/rdo rje can ni snu hi'i 'o ma'o/_/bar+hi ni rma bya'o/_/khrag ni rma skyes so/_/sbrul mgo gnyis pa'i sha ni sha'o/_/ba la ka'i rtsa ba cha bdun pa ni bdun gyi dum bu'o/_/oM badzra ka ra hU~M 
[\[168b.5\]]phaT/_'byung po 'dul ba'i sgras 'byung po mthar byed pa ni 'byung po nyid du rab tu grags so/_/lag pa g.yas par btags na gdon las thar bar byed de/_gzhan du ni ma yin no/_/lto 'phye'i dbang po ni sbrul gyi rgyal po 'o/_/shun pa ni bshus pa'o/_/lto 'phye'i 
[\[168b.6\]]dgra ni rma bya ste de'i gshog pa'o/_/khwa gnyis ni khwa'o/_/nyin mo 'jigs pa ni 'ug pa'o/_/rta ni 'gro mgyogs so/_/rmig pa ni rkang pa'o/_/khung bu ni bug pa'o/_/gzhag pa ni bcug pa'o/_/sbrul ni lto 'phye'o/_/gnod sbyin ni khyi'o/_/thod pa ni rmod 
[\[168b.7\]]byed do/_/phag ni phag pa'o/_/mgo skyes ni skra'o/_/mgrin [{]rings [,]ring [}]ni rnga mo'o/_/dmar po ni khrag go/_/b+hal+la ta ka nyid dang /_star bu ni a~Ml be ta nyid do/_/lag skyes ni sen mo'o/_/kha sbyor gyi me ni kha sbyar gyi 'tshed pa'o/_/bsregs pa ni thal bar byas pa'o/_/
[\[169a\]]
[\[169a.1\]]a~M ko Ta ni ko Ta ni'i shing ngo /_/dri zhim pa ni ba glang ngo /_/a~M ko Ta'i sa bon btus pa'i mar khu des grub pa'i mig sman 'o ma dang bsres pa'i mig sman des mig byug par bya'o/_/rgyal ni skar ma rgyal lo/_/a~M ko Ta'i mar khu'i rtsigs ma dang /_ta ka ra'i 
[\[169a.2\]]'bras bu dang /_a~M ko Ta'i sa bon gyi mar khu dang /_gang zhig gnyis ka'i rtsigs ma dag gis mig byugs na lha'i gzugs su 'gyur ro/_/ta ka ra'i 'bras bu'i mig sman gyis byugs na sngar gyi rang bzhin du 'gyur te/_rang gi ngo bo nyid can du mthong ngo /_/
[\[169a.3\]]ri bong can gyi chu ni se ba la'o/_/dza lu ka ni pad pa nyid do/_/sbal pa'i mar khu ni snying po can gyi mar khu'o/_/ba ta la'i rtsa ba dang lhan cig go/_/dge sbyong ni skra breg pa'o/_/zla ba las byung ba ni se ba las byung ba'o/_/dun d+hu b+ha ni sbrul gdong gnyis pa'o/_/khrag 
[\[169a.4\]]ni gzugs 'dzin pa'o/_/gos kyi nang du gzhug par byas nas khar gzhug go/_/s+ye nA ka zhes bya ba'i shing ngo /_/mar sar ni mar dkar nyid do/_/dmar po'i btsag ni gser gyi btsag go/_/dri ngan pa zhes bya ba ni sman no/_/mi na ni nya'o/_/srin bu ni shing gi 
[\[169a.5\]]rjes su rgyu ba'i 'bu srin no/_/ko ki la ni sbrang bu'o/_/bu ram ni gu Da nyid do/_/a ran la ni sings po'o/_/skye ba gnyis pa ni bram ze'o/_/byi la ni rtug pa sbed pa'o/_/spre'u ni bA nA ra'o/_/rang 'tshed pa ni g.yung po'o/_/khwa'i dgra ni 'ug pa'o/_/na gu le 
[\[169a.6\]]ni sre mong nyid do/_/tsa ra mo ni byi la'o/_/'di dag gi phye ma'o/_/ba glang tshe ni ce spyang ngo /_/ma tu lung ga ni sa bon gang ba'o/_/phug ron ni ka po ta'o/_/zangs kyi gtsug pud can ni khyim bya'o/_/'di dag gi rtug pa bsdu bar bya'o/_/skra'i las kyi mtha' zhes 
[\[169a.7\]]bya ba ni mgo reg go/_/pi tsu marda ni nim pa'o/_/gtor zan ni khwa'o/_/dga' ba dang bcas pa'i dkar mo ni khyi mo dkar mo'o/_/nus pa ni 'byar ba'o/_/mda'i rma ni sbrang bu'o/_/bsnun pa ni brdungs pa'o/_/rang gi sa bon ni bdag gi rdzas so/_/rgyal ni skar ma rgyal 
[\[169b\]]
[\[169b.1\]]lo/_/skyes ma ni bud med do/_/skal ba ngan pa gzung ba ni blangs pa'o/_/skyes pa'i shing ni a mra la sogs pa'o/_/shing gi yal ga ni 'dab ma'o/_/pi lu ni glang po'o/_/steng du 'dren pa ni lag pas 'dzin pa'o/_/skyes bu'i myos byed ni rdzas so/_/krAn ta ni 
[\[169b.2\]]khyab 'jug gnon pa'o/_/sra ban ti ni ngu ba'o/_/a ba na ta dza ki kA ni thal mo sbyar ba'o/_/shi kha ni rma bya'i gtsug phud do/_/mkha' 'gro'i bdag po ni nam mkha' lding gi bdag po'o/_/lha'i bdag po sbas pa ni dbang po sbas pa'o/_/ba bla ni man shi la'o/_/ldong 
[\[169b.3\]]ros ni ldong ros ljang gu'o/_/a grA ni ba tsA'o/_/bcad nas skyes pa ni dUr ba'o/_/bkra shis ni ro tsa na'o/_/ba~M sa zhes bya ba ni lte ba mngon par sar pa'o/_/dbang po'i nas ni ku ta dza'i sa bon te/_la la dag gi ku ta dza'i sa bon no/_/dpal thams cad ni mdzes pa 
[\[169b.4\]]dang ldan pa'o/_/a ru NA ni tsan+dan dmar po'o/_/drang srong gi bu ni nam mkha' la 'gro ba dang /_nam mkha' bskyed pa'o/_/ri'i snying po ni gzhan gyis mi thub pa'o/_/srod ni rna ba'i mig sman no/_/ri bong gis mtshan pa'i tsher ma ni se ba la'i tsher ma'o/_/
[\[169b.5\]]sbrang rtsi ni sbrang ma'i'o/_/sbrang rtsi ni yaSh+Ti'i sbrang rtsi'o/_/dang po'i me tog ni dang po'i zla mtshan gyi khrag go/_/lcags gsum zhes bya ba ni gser dang dngul dang zangs so/_/sngon po gnyis kyis nye bar mtshon cing sbyar ba'i a sho ka'i shing ni a sho ka sngon po'o/_/de 
[\[169b.6\]]las byung ba'i myu gu ni a sho ka sngon po las byung ba'i myu gu'o/_/nyi ma ni zangs te shin tu dmar ba'o/_/zla ba ni dngul lo/_/me ni gser ro/_/ba glang gi gi wang ni ba glang gi gi wang ngo /_/ing gu di'i shing gi me tog ni ing gu di'i ljon shing gi ku su sa ste/_ljon shing 
[\[169b.7\]]gi me tog kun bsdus pa'o/_/'gegs pa ni skyes pa shi ba ste/_de'i mig dang spu rnams so/_/ka gnyis pa'i zos pa dang ldan pa ni khwas zos pa skyugs pa dang lhag ma ma zos pa'o/_/pha'i skyed mos tshal ni dur khrod do/_/der mnyes pa ni zla mtshan gyis myos pa'i bu mo'i rdzas 
[\[170a\]]
[\[170a.1\]]blangs pa'o/_/a sho ka yang yin pa sngon po yang yin pa de ni a sho ka sngon po'o/_/de'i byang phyogs kyi khwa'i tshang ni khwa'i gnas so/_/de las gang zhig byung ba'i myu gu de ni a sho ka sngon po'i byang phyogs kyi khwa'i tshang gi myu gu'o/_/phug ron gyi khong par sro 
[\[170a.2\]]ta any+dza na bcug la/_'on kyang tsi ta'i mes bsreg par bya ste/_de nas mig sman 'grub par 'gyur ro/_/byi la dkar po ma yin pas bsad pa ni byi la nag po'i khrag gis mi snang bar byas te sbed pa skyed par byed pa'o/_/tri Na'i myu gu sar pa'i tshogs de rnams ni tri Na'i myu gu 
[\[170a.3\]]sar pa'i tshogs rnams so/_/des bteg pa'i sa ni tri Na'i myu gu sar pa'i tshogs kyis bteg pa'i sa'o/_/de'i steng du gnas pa'i sa dang /_mda'i rma dang /_ta la dang ldan pa'o/_/mda'i rma ni sbrang bu'o/_/ta la ni ldong ros so/_/de dag dang yang dag par ldan pa ni 
[\[170a.4\]]bcas pa ste/_sa rag+ha dang /_ta la dang ldan pa'o/_/rgyal la zhes pa ni rgyal gyi nyi ma la'o/_/mig sman ni gong du gsungs pa'o/_/gang zhig sngags dang sman gyi sbyor bas legs par byas na de'i sbyor bas 'grub par 'gyur ro/_/'di dag ni rnal 'byor gyi rgyud las 
[\[170a.5\]]'ongs pa ste/_de nas b+ha ga'i dbus su bsgrub par bya'o zhes gsungs so/_/dang por phyag rgya byin gyis brlabs nas/_phyi nas mig sman gyi sgrub pa bcug cing sbyor bas ji srid dngos grub kyi mtshan ma ma skyes kyi bar du bsgom par bya'o/_/gang zhig sngags kyi sgrub pa dang 
[\[170a.6\]]bral ba'i mig sman 'di 'ba' zhig gis zhi ba'i las la sogs pa'ang byed do zhes gsungs so/_/mig mig sman gyis byugs nas zhi ba la sogs pa'i lta stangs kyis bltas na zhi ba la sogs par 'gyur ro/_/mig mig sman gyis byugs nas rgyal po la bltas na rgyal po'i 
[\[170a.7\]]mchod pa rnyed par 'gyur ro/_/mig mig sman gyis byugs nas khro bo'i lta bas dgra la bltas na dgra zad par 'gyur ro/_/de bzhin du bgegs thams cad la nges par bltas na gdon la sogs pa'i bgegs thams cad yang dag par skrod par byed do/_/'chad par 
[\[170b\]]
[\[170b.1\]]'gyur ba'i sngags kyis mngon par bsngags shing bzla bar bya'o zhes gsungs pa'o/_/bud med kyi b+ha gar gur gum bcug nas phyi nas rang gi sgrub pa gzhug par bya zhing mnyam par sbyor bas sngags bzlas te khyad par du yang bsgrub par bya'o/_/de'i sngags brjod pa bka' 
[\[170b.2\]]stsal pa/_oM pra san+na tA re/_a mr-i ta mu kha~M/_a mr-i ta lo tsa ne/_sar+b+bA r+tha sA d+ha ni/_sar+b+ba satwA ba sha~M ka ra hU~M phaT hU~M swA hA/_oM tr-i mu khe Sha D+D+hu dze/_de bi mA la ki rau dr-i rU pi Ni hriM hriM hU~M hU~M a~M a~M ha ha swA hA/_sngon gyi bsnyen pa 'bum phrag gcig bzlas nas/_phyi nas mig sman dang 
[\[170b.3\]]gur gum yang bsgrub par bya'o zhes gsungs pa yin no/_/gur gum des dpral bar thig le bya'o zhes gsungs so/_/bud med skal ba bzang por byed pa bka' stsal pa/_b+ha ga tsan+dan gyis byugs pa'i steng du ba glang gi gi wang gis bru~M bris nas/_bdag po dang lhan cig 
[\[170b.4\]]sbyor bas ji srid myos byed ma 'ongs kyi bar du'o/_/de nas bdag po de bran bzhin du 'gyur ro/_/nr-i pa ni bung ba'i rgyal po'o/_/tsi tri ni 'dab ma stong pa'o/_/mtshan mo ni yung ba'o/_/ba ku tsi ni a pa ku tsa'o/_/ut+pa la'i snying po ni ut+pal kha ma bye ba'o/_/lcags kyi dri ma 
[\[170b.5\]]ni lcags kyi bshang ba'o/_/dri la sogs pa ni gu gul dang sardza ra sa'o/_/khrag sel ba ni las kyi kha dog go/_/gser gyi shing ni gser gyi ljon shing ngo /_/Di D+ha pra ro ni bA lA'o/_/sin+hu pa ra ni nir guN+Da'o/_/sh+yA ma ni pri ya ku'o/_/ke sha ri ni nA ga ge sar ro/_/
[\[170b.6\]]rig pa 'dzin pa ni tsam pa ka'o/_/nA ga ni pu na na ga'o/_/'khor lo 'thag pa ni e Da tsi'o/_/mtshan mo spyod pa ni yung ba'o/_/shi khi ni rma bya'i gtsug pud do/_/pra ba na ni bal+la ka'o/_/'byung po'i dgra bo ni nir gun ti'o/_/ba ra hri da ni bal+la b+hi dang rkun ma'i me tog 
[\[170b.7\]]tu brjod do/_/ka ran la ni ka ra ny+dza'o/_/man dza ri ni 'dul bar byed pa'o/_/gser gyi shing gi shun pa ni pags pa'o/_/g+ha na ni musta ka'o/_/mtshan mo'i shing ni skyer pa'i shing ngo /_/nad kyi dbang po ni kun+da'o/_/srid pa'i rdul ni khyim gyi me tog go/_/rkun ma ni 
[\[171a\]]
[\[171a.1\]]rgan po gzhon par byed pa'o/_/keM su ni de'i yongs su smin pa'i 'bras bu'o/_/dkyil 'khor la sogs pa'i sgrub pa dang rab tu ldan pa la lha'i bu'i bdud la sogs pa kha cig 'byung ba tshar gcad pa'i phyir/_mtshon cha kun gyi phyag rgya che/_/'khrul 'khor 
[\[171a.2\]]'phangs dang ma 'phangs dang /_/de bzhin lag pas 'phangs pa nyid/_/'phangs pa 'dzin par bcas pa dang /_/lag pa'i 'thab mo lnga pa nyid/_/gzhu yi rig byed rang gyur pas/_/phyag rgya rab tu gnas par bya/_/de la sbyor 'phangs mda' la sogs/_/ma 
[\[171a.3\]]'phangs ba ni ral gri sogs/_/lag pas grol ba 'khor lo sogs/_/'gro ba 'dzin bcas zhags pa sogs/_/mtshon cha thams cad yongs spangs nas/_/lag pa'i 'thab mos dgra 'dul sogs/_/de bzhin bcing ba yang dag ldan/_/dpal ldan rdo rje 
[\[171a.4\]]sems dpa' yis/_/mtshon cha'i mchog ni sna tshogs pa'i/_/gnas dag dbyibs ni rab bshad bya/_/rnal 'byor sgrub thabs shin tu mdzes/_/sbyor dang myur bar gsor ba dang /_/dgug pa dang ni 'dzin pa nyid/_/gsal ba ru ni gtong ba ste/_/sa la mnyam 
[\[171a.5\]]stabs phyag rgyas btab/_/bai sha kha sar phyag rgyas gdab/_/dkyil 'khor de nyid phyag rgyas gdab/_/gnas ni gsum du g.yas brkyang bas/_/dbyibs kyi phyag rgya bka' stsal pa/_/mthe bo dang ni sor mo rnams/_/long bu'i nang du sbyar ba yin/_/gang zhig 
[\[171a.6\]]brtan par sbyar ba ni/_/mnyam pa'i rkang stabs gnas su gsungs/_/rkang pa'i sor mo phyir bzhag nas/_/pus mo gnyis ni bsrang ste g.yo/_/sor mo nyi shu rtsa drug chad/_/gnas ni bai sha kha ru brjod/_/ngang pa'i gshog pa'i dbyibs su ni/_/pus mo gnyis 
[\[171a.7\]]ni mnyam sbyar ba/_/bar du yang ni khru gnyis nyid/_/de ni dkyil 'khor rkang stabs gsungs/_/gang yang gshol gyi dbyibs mnyam par/_/pus mo brla yi g.yas bsrungs na/_/g.yon ni byol song 'gro ba yin/_/'khyud nas brla dang rje ngar gnas/_/mtho lnga rnam par rgyas 
[\[171b\]]
[\[171b.1\]]pa ni/_/g.yas brkyang bar ni de rab grags/_/de nyid rnam par bzlog pa ni/_/de ni g.yon brkyang ba ru brjod/_/lhod min pa dang mkhrang ba nyid/_/mnyen zhing yan lag brtan pa nyid/_/gang las skye mched rnam par dag_/rang gi sku yi phyag rgya mdzes/_/rims kyi 
[\[171b.2\]]nad dang dug gi nad/_/mkha' 'gro'i 'tshe ba gdon dag ni/_/'dis ni yan lag kun brgyan pa/_/thams cad du ni zil gyis gnon/_/gang ba'i skye mched kyi phyag rgya'o/_/rang snying 'gugs pa'i rnal 'byor gyis/_/shin tu mdzes pas gzhu nyid gzung /_/
[\[171b.3\]]g.yas su rab tu bsgyur ba dang /_/mda' ni bcug na 'grub par 'gyur/_/sngon du lag pa mnyam byas nas/_/rgyab tu bkug nas rim par ni/_/gang zhig dal gyis dgug bya zhing /_/'gro ba thams cad dgug par bya/_/thams cad dgug pa'i phyag rgya'o/_/
[\[171b.4\]]rna ba'i skye mched dkyil 'khor du/_/bcug nas rim pa ji lta bar/_/oM ni ji srid rang gi khar/_/ji srid du na 'dzin pa'o/_/dus su oM ni zlos gyur pa/_/de srid dus su gzung bar bya/_/'dzin pa yi ni phyag rgya'o/_/rim pa ji ltar mnyam bkug nas/_/cho 
[\[171b.5\]]ga ji bzhin gzung bar bya/_/de la cung zad drang bya zhing /_/yongs su bkang na 'grub par 'gyur/_/dgang ba'i phyag rgya'o/_/'dzum zhing mig gis blta ba dang /_/'ben la khu tshur gdab par bya/_/lta stangs khu tshur bcug nas ni/_/rab tu btang nas mchog 'grub 
[\[171b.6\]]'gyur/_/gzhu yis rnam par rgyal ba'i phyag rgya'o/_/gru bzhi rnon po zlum po dang /_/de bzhin mchog tu bskor ba nyid/_/gang du g.yas nas bskor bya zhing /_/de bzhin 'og dang steng du 'gro/_/rim pas mnan cing drag mnan pas/_/cho ga bcus mchog phyag rgya 
[\[171b.7\]]yis/_/khams gsum rgyal po chen po dang /_/rgyal ba'i bde ba nye bar spyod/_/dpal ldan 'jig rten gsum rgyal ni/_/phyag rgya bcug cing mnyam bcug dang /_/de bzhin glog ltar bcug pa nyid/_/phyag rgya bkug pa'i ting 'dzin gyis/_/de bzhin glog ltar 
[\[172a\]]
[\[172a.1\]]bskor ba nyid/_/'og tu mnyam pa de bzhin du/_/steng gi phyogs su 'gro ba nyid/_de bzhin gshegs 'dzin phyag rgya ni/_/gnas gsum dag tu bsgom par bya/_/rgyan thams cad kyi phyag rgya'o/_/kun du kun nas thams cad dang /_/rnam 
[\[172a.2\]]kun dus kun rang gi ni/_/gzhu yi rig byed phyag rgya 'dzin/_/yi ge mchog ni 'grub par 'gyur/_/mtshon cha thams cad kyi phyag rgya'o/_/sangs rgyas rdo rje zhes bya ba ni rnam par snang mdzad de/_spyan gyi gzugs su gyur pa dang /_rnam par snang mdzad kyi rnal 'byor 
[\[172a.3\]]dang ldan pas sngags kyi yi ge las spyan phyung ste/_zla ba gang ba dang /_bum pa'i lag pa ma'i ma mo 'dod par bya ba dang /_dbang bskur bar bsams na zhi ba skye bar byed pa yin te/_shi ba rnams la srog sbyin par byed cing /_grub pa 'dod pa la dngos grub sbyin par byed do/_/
[\[172a.4\]]rdo rje zhes bya ba la sogs pa la rdo rje'i dam tshig la skul bar byed pa ni rdo rje'i dam tshig skul bar byed pa'o/_/thugs kyi rdo rje'i sku gsum 'bar ba'i mchog gi dam tshig ni mA ma kI'i mtshan nyid de/_gang du ting nge 'dzin la de ni de bzhin du brjod do/_/rdo rje'i rigs 
[\[172a.5\]]kyi sngags kyi yi ge dkar po phyung nas/_de'i tshe bsgrub bya'i lus la gang bar bsgom par byas na sdig pa 'jig par byed pa yin no/_/zhi ba la ma mo spyan dang ldan pa lta bur bya ba dang /_rgyas pa la ni rin po che'i bum pa nas rin po che'i char pa 'byin par bsam par 
[\[172a.6\]]bya'o/_/'dod chags chen po la 'od dpag tu med pa gang gi pad+mas gtses pa de'i gar gyis phye ba ste/_de ltar gyur pa'i kun byed pa ni rigs kun gyi bdag nyid can no/_/gang gi kun byed pa ni thams cad byed pa'o/_/'dis ni byas pa'i de'i dmigs pas ting nge 
[\[172a.7\]]'dzin la rdo rje dmigs par de bzhin du brjod do/_/rdo rje ni rnam par snang mdzad do/_/pad+ma ni 'od dpag tu med pa ste/_sngags kyi yi ge gser gyi kha dog lta bu phyung nas sgrub pa po la mngon par dbang bskur bar byed na rgyas pa chen po skyed par byed do/_/de rnams kyi spro 
[\[172b\]]
[\[172b.1\]]ba dang sdud par byed pa dag sgom par byed na chos kyi mdzod 'phel bar byed do/_/rang gi snying ga'i pad+ma'i snying por nang du gnas pas bsgrub bya sngags kyi yi ge'i phreng bas byin gyis brlabs te/_sna tshogs rdo rje spyi bor byas nas ji lta ba bzhin du snyoms par 'jug 
[\[172b.2\]]par byed na/_bsrung ba chen po byed par 'gyur ro/_/thams cad dbang du gyur pas rnam par rtog pa med pa dang /_dbang du gyur pa la sogs de rnams rtogs par byed pa dang /_skyed par byed pa de ni don yod rdo rje can te/_de nyid rdo rje gsum mnyam pa nyid kyis dga' 
[\[172b.3\]]bar byed pa'o/_/rdo rje ni mi phyed pa ste/_gang du ting nge 'dzin de la snyoms par zhugs pas sngags kyi yi ge dmar po phyung ste/_des bsgrub par bya ba dag par bya zhing bzlas pa byas na mngag gzhug par byed do/_/ye shes kyis kun sgrol bas sgrol ma zhes bya ba ni ye 
[\[172b.4\]]shes 'jug par byed ma can no/_/de'i tshe dmigs pa'i phyir de de bzhin du gsungs so/_/ye shes sna tshogs ni 'jig rten las 'das pa'i ye shes sna tshogs te/_rdo rje gshin rje mthar byed la sogs pa'i khro bo rnams de dag nyid kyis gdug pa rnams 'dul ba'i don du ste/_
[\[172b.5\]]de rnams ni gur nyid do/_/mdzes pa ni yan lag dang nying lag dman pa ma yin pa'o/_/srubs med pa ni dum bu gcig pa'o/_/srubs gnyis pa ni dum bu gnyis pa ste/_'di dag nyid kyi skabs yin pa'i phyir ro/_/rkang pa'i rjes kyi sa rdul gyi cho ga zhes bya ba ni de brjod 
[\[172b.6\]]pa yin te/_gshin rje mthar byed kyi rnal 'byor pa lha mo bzhi'i rnal 'byor dang ldan zhing /_de bzhin gshegs pa lngas byin gyis brlabs pas bsgrub par bya ba'i rkang rjes kyi rdul gyis de'i gzugs brnyan byas nas thod pa'i nang du gzhug par bya ste/_de nyid la gzhug pa dang 
[\[172b.7\]]bcing ba byas nas rkang pa g.yon pas de mnan te/_ji srid khugs par gyur pa de srid du bskul ba dang bcas par bzla bar bya'o/_/sku gsum mi phyed bsgom pa yis zhes bya bas ni rang gi lha'i nga rgyal brtan par bsgoms pas so/_/gti mug chen po'i mchog ni don yod rdo 
[\[173a\]]
[\[173a.1\]]rje can te/_de'i ye shes ni rdo rje rtse mo las skyes pa'i byang chub kyi sems te/_de'i phyir rdo rje bdud rtsi'i khro bo ni gang du ting nge 'dzin la de de bzhin du brjod do/_/tshogs kyi bdag po'i rkang par bcug pa zhes bya ba ni bdud rtsi thab sbyor gyi rnal 'byor dang 
[\[173a.2\]]ldan pas bsgrub par bya ba'i rkang rjes kyi rdul la de'i gzugs brnyan bong bu'i gcin gyis byas nas mi dge ba'i phyag rgyas byas nas rlung gi dkyil 'khor gyi 'dab ma las sA lu btags par byas pa dang /_dur khrod kyi sol bas bsgrub bya'i ming gro ga'i nang du chud par mngon 
[\[173a.3\]]par bris shing /_gzugs brnyan lnga rgyab tu bzhag nas rdo rje log par 'dren pa bkug nas mchod de/_de'i rkang pa dag tu gzhug par bya'o/_/de bya'o zhes bya ba ni de srid du sngags kyi mthar hU~M brjod par bya'o/_/gang gi tshe rlung gis bar chad du gyur pa de'i tshe gong du 
[\[173a.4\]]gsungs pa'i rim pas stong pa nyid dmigs nas bdag nyid dpal rnam par snang mdzad kyi gzugs su bskyed pa bka' stsal pa/_rlung gi phyogs su dri nag pos dkyil 'khor gru bzhi par thig le bdun/_ya yig so so'i nang du byas pa ni de'i dbus su thig le bdun po 
[\[173a.5\]]ste/_thig le bdun po 'di rnams las rlung lha bdun [{]ri dgas [,]ri dwags [}]la zhon zhing mdog nag po'o/_de la rang gi sa bon las byung ba ni des rang gi snying ga las bton pa ste/_'phags pa mi g.yo mgon nam/_'dod pa'i rgyal pos bkug nas zhags pas bcing bar bsam 
[\[173a.6\]]par bya'o/_/de nas kham phor gyis zhes bya ba ni hU~M su~M hU~M zhes bya ba las ri rab kyi gzugs rwa brgyad dang ldan pa bskyed nas/_kha 'og tu phub nas gzhag pa ni rdo rje'i 'ching ba chen po yin no/_/rang gis sngags bzlas pa ni de'i thig le bdun sngags kyis sbas nas 
[\[173a.7\]]dbugs kyis gnas par bya'o/_/de'i steng du yang la~M gyis dbang chen gyi dkyil 'khor gru bzhi pa kha dog ser po'o/_/der yang rtse lnga pa chen po las mtha' yas pa'i 'od zer las khro bo 'jigs par spro bar bya zhing /_khro bo rdo rjes mnan par bsgom par bya'o/_/de'i steng du 
[\[173b\]]
[\[173b.1\]]rkang pa g.yon pa bzhag nas/_'phags pa mi g.yo mgon gyi sngags brgya rtsa brgyad du bzla bar bya'o/_/rdo rje'i steng du bcom ldan 'das rnam par snang mdzad dang /_'phags pa mi g.yo mgon zhabs g.yas brkyang bas thams cad gnon cing bcom ldan 'das 
[\[173b.2\]]kyi sngon du lag na ral gri dang /_zhags pas rlung bsdigs par bsam par bya ste/_de skad du 'jig pa'i dus kyi rlung thams cad kyang bcing ba byas par 'gyur ro/_/char dbab pa'i don du stobs po che zhes bya ba la sogs pa ni pad+ma 'dab ma brgyad pa bris nas de'i 
[\[173b.3\]]'dab ma brgyad la mtha' yas dang /_rigs ldan dang /_nor rgyas kyi bu dang /_dung skyong dang /_'jog po dang /_pad+ma chen po dang /_stobs kyi rgyu dang /_pad+ma zhes bya ba ni bdag nyid kyi rim pa las/_ser po dang dkar po'o/_/sha Sha sa ha sa~M swA~M swa~M swa rang gi sa bon 
[\[173b.4\]]gyis byin gyis brlabs pa'i klu brgyad po rnams/_snying po brgyad du gnas pa'i snga ma bkug nas mchod de/_'dir bzhugs pa khro bo'i sku 'bar ba'i tshogs kyi bdag nyid hU~M na~M hU~M zhes mchog tu bzlas pas/_zhabs kyi 'og tu klu rnams gzer bar sgom par byed 
[\[173b.5\]]na char mchog tu rab tu 'bebs par 'gyur ro/_/char bzlog pa'i don bka' stsal pa/_bdag nyid khro bo'i gzugs nyi ma'i mdog gi 'od ltar shin tu dmar bar bsams nas rang gi kha ru hU~M 'bar ba'i lce nam mkha'i tshad 'dis dral zhing yongs su gang ba las 
[\[173b.6\]]sprin snying ga'i sbubs kyi dbugs kyis 'gugs shing dbugs 'byin pas ras bal gyi phur ma ltar gtor bar byed do/_/yang na rang gi phyag rgya'i tshogs 'bar bar bton pas dral zhing bcad nas hU~M gis mchog tu bsdigs par bya'o/_/de gzhig pa'i don bka' 
[\[173b.7\]]stsal pa/_me'i dkyil 'khor zhes bya ba la sogs pa ni rtag pa'i rnal 'byor dang ldan pas/_rang gi dpral ba nas 'phags pa mi g.yo mgon ra~M las byung ba bton nas me'i dkyil 'khor la gnas pa phyag drug pa g.yon k+ShiM las sdigs mdzub dang /_hU~M las 
[\[174a\]]
[\[174a.1\]]zhags pa'i nang du bcug pa dang /_d+ha~M las gzhu'o/_/g.yas pa na kha~M las ral gri dang ho las mda' dang /_hU~M gis rdo rje 'dzin par bsams nas/_de nyid kyi 'od zer gyis khro bo dang lhan cig pas bgegs thams cad hU~M gi sgra bsgrags pas 
[\[174a.2\]]'bar ba'i ral gri la sogs pas bsnun pa la sogs pa dang /_mda' 'phangs nas phigs pas skyes pa'i bgegs gzhom par bya'o/_/skyes pa'i khrag chen po ces bya ba la sogs pa ni rkang rjes kyi rdul dang /_skyes pa'i khrag gis bsgrub par bya ba'i gzugs 
[\[174a.3\]]brnyan byas nas/_skyes pa'i rus pa'i phur bu dag la 'od zer can gyi sngags nyi shus mngon par bsngags te/_mig la phur pas btab nas tshogs kyi bdag po'i khar gzhug go/_/oM sum+b+ha rdo rje gtun shing dang tho bas dang po kha dang gtun shing gis rgyab tu brdung bar 
[\[174a.4\]]bsam par bya'o/_/'bar ba gzhom pa'i don du mig sman gyi kha dog ces bya ba la sogs pas ni nam mkha'i gnas su hU~M gaHhU~M zhes nang du gzhug par bya'o/_/phuH'i yig 'bru las skyes pa klu nag po stong phrag gis bskor ba'i nam mkha' lding gis bka' stsal par 
[\[174a.5\]]bya'o/_/ji lta ba bzhin du bsgoms te/_oM badzra nA rA ya na zhes bya ba la sogs pa ni dang por bskul te/_des brgya byin yang yid kyis bskul bar bya'o/_/'di'ang de char gyi sprin la char gyi don du bka' stsal par bya ste/_bka' thos na yang char 'bebs pas sprin phyir bzlog 
[\[174a.6\]]pa ni yid kyis bsam par byed na/_nam mkha' lding gi gshog pas zlog par byed cing mchus bsnun pas chu bo'i mtshams byed do/_/rdo rje phyir bzlog pa'i don bka' stsal to/_/sbyin sreg ces bya ba la sogs pas ni dge ba byed pa'i phyir zhi ba dang /_rgyas pa dang /_dbang du 
[\[174a.7\]]byed pa'i mtshan nyid la ni gtsubs pa las byung ba'i mes bya'o/_/mngon spyod la ni dur khrod kyi mes bya'o/_/thab khung zhes bya ba ni zlum po dang /_gru bzhi dang /_zla ba phyed pa dang /_gru gsum mo/_/de ltar thab khung gi mtha' mar dkar po dang /_ser po dang /_dmar po 
[\[174b\]]
[\[174b.1\]]dang /_nag por pad+ma rnams kyang gzhag par bya'o/_/de nas de'i mdog ltar gtsug tor dang /_chu skyes dang /_rin po che dang /_rdo rje 'bar ba rnams bya'o zhes bya ba'i don to/_/las kun byed pa bzlas pas ni zhes bya ba ni hU~M gis mngon par bsngags pa'o/_/g.yon 
[\[174b.2\]]pa'i rdo rjes zhes bya ba ni lag pa g.yon pa rdo rje rtse gsum pa can du byas pa'o/_/las kyi 'od kyis rnam par brgyan pa zhes bya ba ni zhi ba la sogs pa'i las kyis ci rigs par 'od kyis rnam par spras pa'o/_/'bar ba'i rnam pas yongs su thim par byas pa'o zhes bya ba la 
[\[174b.3\]]'bar ba ni lha'am 'bar ba ni gtsigs pa'i gzugs kyis te/_de bzhin du ye shes kyi rang bzhin gyi cho ga bsgom par bya zhing /_oM dang po dang /_mthar swA hA las mchog tu gnas nas zhi ba dang /_rgyas pa dang /_dbang la'o/_/mngon spyod la khro ba'i tshig gis hU~M dang 
[\[174b.4\]]bcas pa'i phaT kyis sngags bzla bar bya'o/_thog ma dang tha mar sreg blugs gang bar dbul lo/_kha dgang ba zhes bya ba'i tshig gis ni lha'i zhal gyi pad+mar sbyin sreg bya'o/_/bshang gci la sogs pa'i sreg blugs la sdig pa la sogs pa'i dogs pa mi bya ste/_gang 
[\[174b.5\]]gi phyir don dam par rang bzhin gyis rnam par dag pa'i phyir thams cad rnam par rtog pa tsam mo/_/de nas dbang po gnyis snyoms par zhugs pas kyang lha'i nga rgyal sngon du bya ba dang /_thabs dang shes rab ro gcig pa mngon du byed cing zag pa med pa'i ye shes skyed par 
[\[174b.6\]]byed pa'o/_/sku la sogs pa yang dag par bstan par bya ba bka' stsal pa/_bud med dang ni skyes pa'i lus/_las ni du mas bskyed pa zhes bya ba la sogs pa rnam par bstan pa zhes bya bas ni dge ba dang mi dge ba'i las kyi mtshan nyid shes pa'i skyes bu'o/_/sha dang 
[\[174b.7\]]rkang la sogs pa dag ni rnam par snang mdzad dang /_mi bskyod pa la sogs pa'i rang bzhin te/_'di'i phyir bsten par bya'o/_/gang yang 'dod chags zhe sdang zhes bya ba la sogs pa ni/_'du byed 'phel ba bshang ba dang gci ba la sogs pa lnga yongs su 'dzag pa ni 
[\[175a\]]
[\[175a.1\]]sa la sogs pa 'byung ba bzhi'i rang bzhin rdzogs pa'o/_/bsgoms pa las zhes bya ni brtags pa dang bral ba'i blo gros kyis so/_/de nas mchog tu rab bshad bya/_/thams cad las ni sna tshogs mchog ces bya ba ni ji snyed du gru bzhi pa dang /_sgo 
[\[175a.2\]]bzhi pa dang /_sgo skyong ba dang yang dag par ldan pa'o/_/tshogs kyi dkyil 'khor brtag par bya zhes bya ba ni phyi rol gyi dkyil 'khor zhes gsungs so/_/de ni nang gi dkyil 'khor bstan par bya ste/_kun las sna tshogs phyag rgya zhes bya ba la sogs pa ni dpal sangs 
[\[175a.3\]]rgyas spyan la sogs pa'i lha mo rnams dang ldan pa'o/_/kun las sna tshogs 'khor lo can zhes bya ba ni dpal rdo rje sems dpa'i gong du gsungs pa'i gnas su bkod pas de'i rjes su mtshams bzhi po rnams su drag mo la sogs pa'i sngags dang phyag rgyas byin 
[\[175a.4\]]gyis brlabs nas/_seng ldeng gi phur pa sor brgyad pa dang /_rdo rje tho bas de'i sngags bzlas nas brdung zhing lte ba dang /_drag mo la sogs pa'i mtshams rnams su rim pas mtha' yas dang /_rnam par rgyal ma zhes bya ba la sogs pa'i phur pas btab ste/_dkyil 
[\[175a.5\]]'khor ba sta gon la gnas par bya'o/_/dri la sogs pas dkyil 'khor gyi gnas kyi lha thams cad kyi gnas su rang gi hU~M dang /_de'i mtshan dang por bzlas nas mngon par gtor zhing /_de nas sngon du tshogs kyi dkyil 'khor rang gi lha'i 'khor lo bton te/_gnas 
[\[175a.6\]]ji lta bar bzhugs su gsol nas gsungs pa'i dgug pa la sogs pa'i byin gyis brlabs pa dang por bya ba dang /_rang gi sngags dang phyag rgya dang lhan cig tu nye bar bltas nas dbang bskur ba dang /_mchod pa dang /_bstod pa dang /_phyag 'tshal nas nyon mongs pa 
[\[175a.7\]]can gyi yid zhi bar bya ba'i phyir sbyin sreg byas nas phyogs su gtor ma sbyin par bya'o/_/ji ltar re zhig rtsa ba'i bum pa la sogs pa'i lhag par gnas pa byas nas slob ma sta gon la gnas par bya'o/_/hU~M bzlas pa'i chus dang por snying gar gtor nas/_de nyid kyis 
[\[175b\]]
[\[175b.1\]]rdo rje dang bcas pa'i lag pa gzhag par bya zhing /_snying gar rdo rje rtse lnga pa dang /_ji srid spyi bor sna tshogs rdo rje bsam par bya'o/_/gsum la skyabs su 'gro ba la sogs pa byas te/_hU~M gis mngon par bsngags pa'i srad bus dpung ba bcings nas so shing la 
[\[175b.2\]]sogs pa dang /_dri la sogs pa sbyin par bya'o/_/de rnams la chos bstan cing dkyil 'khor gyi gnas su gzhug par bya ste/_de'i 'od zer rnams kyis gshegs su gsol bar bya'o/_/sngar bzhin yongs su gyur pas zhes bya ba ni mchod pa la sogs pa byed 
[\[175b.3\]]pa ste/_ji ltar 'di skad du lha'i 'khor lo bton pa de bzhin du lha'i 'khor lo der nang du bsgom par bya zhes bya ba ji snyed pa'o/_/gzhan yang dang por rtog pa'i rnal 'byor dang ldan pas mi bskyod pa la sogs pa thugs ka nas bton nas sngon po la sogs pa'i kha 
[\[175b.4\]]dog dag gi srad bu lnga po de'i bdag nyid du byas te/_hU~M dal gyis sgyur zhing hU~M de brgya rtsa brgyad bzlas par bya'o/_/de ltar rdul tshon yang ji ltar rnal 'byor 'di nyid du gzhug pa gsungs la/_sangs rgyas lngas byin gyis brlabs nas dkyil 'khor gyi phyogs ji lta bar thig 
[\[175b.5\]]gdab ste/_dang por slob dpon gyis rdul tshon bri bar bya zhing /_phyis ni slob mas dkyil 'khor gyi phyi rol du sngon po dang /_dmar po dang /_dkar po dang /_ljang gu dang /_ser po'i rdul tshon rnam pa lnga'o/_/gnyis pa la ni sngon po dang /_dmar po dang /_dkar po dang 
[\[175b.6\]]gsum mo/_/gsum po'i 'khor lo ni rdul tshon dkar pos so/_/'khor lo'i lte ba sna tshogs 'bar zhes bya ba ni/_sna tshogs pad+mar bzhugs pa'i rnam par snang mdzad chen po bzhugs par bya'o/_/shar la sogs pa'i re'u mig rnams su ni rtag pa la sogs pa ste 
[\[175b.7\]]phyogs su'o/_/'khor lo'i shar la sogs pa'i mtshams rnams su spyan la sogs pa'o/_/'phar ma gnyis pa'i shar la sogs pa'i phyogs su drag mo la sogs pa'i rdo rje lha mo rnams so/_/'phar ma gsum pa'i shar la sogs pa'i snam bu la byang chub sems dpa' 
[\[176a\]]
[\[176a.1\]]byams pa la sogs pa bri bar bya'o/_/shar gyi sgor rdo rje lcags kyu ma la sogs pa'o/_/mtshams rnams su ni mur dza la sogs pa'o/_/de ltar dkyil 'khor bri bar bya'o/_/ji ltar re zhig bum pa legs par byas na brgya rtsa brgyad bzla bar bya'o/_/
[\[176a.2\]]rtsa ba'i bum pa la ni dkyil 'khor gyi bdag po'o/_/bzhi pa la ni spyan la sogs pa'i lha mo bzhi po rnams kyis so/_/lha thams cad kyi rigs kyi dbye bas ni bzhi'o/_/de nas bum pa sgor gnas pa la las thams cad pa bzlas pas bsang gtor bya'o/_/de rnams gos 
[\[176a.3\]]la sogs pas brgyan par byas nas bdag po'i rnal 'byor dang ldan pas legs pa'i rnal 'byor gyis lha thams cad kyi 'khor lo rang gi bdag nyid kyi nang du bsgom par bya zhing de'i nga rgyal dang ldan par bya'o/_/mchod yon gyi nye bar spyod pa yongs su bzlas nas sgo mngon par phye 
[\[176a.4\]]ste/_gnas ji lta bar bum pa la sogs pa rnams bzhag la/_dkyil 'khor gyi lha rnams snga ma bzhin du phyung nas rang gi gnas su 'khor lo gzhug par bya'o/_/rang gi lha'i phyag rgya rnams kyis byin gyis brlab pa'i phyir/_rang gi phyag rgya rab tu bstan pas rang gi dbang 
[\[176a.5\]]gis dbang bskur ba'i ting nge 'dzin la gnas par bsams nas/_sgeg mo la sogs pa'i sngon gyi mchod pa rnams kyis mchod pa dang /_rnga dang gling bu la sogs pa yid du 'ong ba'i rang gi mchod pa'i khyad par byin gyis brlabs pa'i rig ma rnams kyis thal mo sbyar bas 
[\[176a.6\]]rdo rje'i glu legs par sbyar ba gsum du brjod pas phyag 'tshal te/_tshim par bya ba'i don du gsungs pa'i sbyin sreg byas nas de nas bzod pa gsol bar bya'o/_/dngos grub thams cad kyi don du rang gis gsol ba btab nas dang po la sogs pa bskyed par bya ste/_slob 
[\[176a.7\]]ma la sna tshogs pas brgyan par bya'o/_/o~M la sogs pas snying gar sku la sogs pa'i byin gyis brlab pa'i phyag rgyas byin gyis brlab par bya'o/_/thal mo sbyar ba sdigs mdzub dkris pa'i 'khor lo'i rnam pas hU~M brjod cing gnas lnga po thams cad du byas te/_gdong 
[\[176b\]]
[\[176b.1\]]gos kyis bkab nas rdo rje lha mo la sogs pa'i phyag rgyas bzung ba'i me tog dang /_hU~M nyid kyis gzhug cing spyi bo'i tshogs thams cad bya'o/_/dpal rdo rje sems dpa'i rnal 'byor bas byin gyis brlabs nas/_dri dang me tog la sogs pas brgyan par bya ste/_ji lta 
[\[176b.2\]]bar bum pa thams cad kyis dbang bskur bar bya'o/_/de bzhin gshegs pa rnams kyis mchod yon dang /_phyag na bum pa bdud rtsi bzang pos bkang bas de rnams kyis dbang bskur bar blta bar bya'o/_/gzhan yang gos la sogs pa rnams kyis brgyan te/_rdo rje 
[\[176b.3\]]la sogs pa rnams kyis dbang bskur bar gyur pa dang /_mi bskyod pa la sogs pa du ma'i gzugs yongs su gyur nas nye bar thod pa dang /_phreng ba dang /_rdo rje dang /_bdag po dang /_rdo rje ming gis dbang bskur ba dang /_gser la sogs pa'i thur mas mi shes pa'i 
[\[176b.4\]]rab rib bsal ba dang /_me long blangs te/_rdo rje sems dpa'i rang bzhin nyid ces bya ba la sogs pa'i tshigs bcad kyis mtshan nyid rnams bsgrag par bya'o/_/dbyangs kyi dang pos glegs bam dang /_dang po'i rjes kyi dbyangs kyis rdo rje dril bu dang /_bka'i gnang 
[\[176b.5\]]ba sbyin pa'i don du rkang pa byin gyis brlab cing /_lag pa g.yas par ral gri sbyin par bya ste/_deng nas bzung ste 'jig rten la chos kyi 'khor lo skor cig_/skyob pa zhes bya ba la sogs pa yang dag par dmigs par bya'o/_/de ring nas bzung ste zhes bya ba la sogs 
[\[176b.6\]]pas ni dam tshig nye bar bstan nas/_bla mas yon blangs nas zhi ba'i sbyin sreg bya'o/_/mchod pa dang bstod pa la sogs pa byas nas hU~M zhes brjod par bya'o/_/sems dpa'i rdo rje can muHzhes bya bas lha'i 'khor lo gshegs su gsol bar bya'o/_/phur pa bton 
[\[176b.7\]]nas de bzhin du gsang ba'i dkyil 'khor nyid gong du gsungs pa'i lag pa gnyis kyis gshegs su gsol bar bya'o/_/dzaHhU~M ba~M hoHzhes brjod pas rang gi gnas nyid du khyad par du 'phags pa nang du bsgom par bya'o/_/hU~M nyid kyis rdul tshon dbyi bar bya zhing bsdus nas 
[\[177a\]]
[\[177a.1\]]chu'i nang du blug par bya'o/_/khro bos khro ba 'dzin pa'i phyir dpal he ru ka 'byung ba bka' stsal pa/_de nyid bcom ldan rnal 'byor te zhes bya ba la sogs pa ni/_dpal rdo rje sems dpa' dang po'i rnal 'byor zhes bya bar rigs kyi bu bsgrags pa yin no/_/srog 
[\[177a.2\]]gcod pa la sogs pa'i mi dge ba bcu la spyod pa dang /_dam tshig nyams pa de rnams kyi rnam par dag pa brjod de/_rnam par dag pa zhes bya ba ni dag pa'o/_/sgeg cing zhes bya ba la sogs pa'i ro dang ldan pa dang /_/zhal brgyad pa la zhabs bzhi pa/_/phyag ni bcu drug dag 
[\[177a.3\]]gis brgyan/_/spyan ni nyi shu rtsa bzhi par/_bcom ldan 'das kyis gsungs so/_yang de ltar rim pa 'dis bcom ldan 'das zhal bzhi pa/_phyag bzhi yis ni rnam par spras pa'o/_de la zhal dang po ni drag po'o/_gnyis pa g.yas pa ni bde bas rab tu 
[\[177a.4\]]myos shing 'jigs par mdzad pa'o/_/rgyab tu zhal gsum pa la ni rmad du byung ba'i bza' ba'o/_/g.yon du zhal sgeg pas 'o mdzad pa'o/_/de bzhin du steng ma'i zhal gtsigs pa zhes bya ba ni rnam par mdzad pa'i mchog go/_/zhal gsum ni stong pa nyid dang /_
[\[177a.5\]]mtshan ma med pa dang /_smon pa med pa'i ye shes so/_/mi bskyod pa'i gzugs can gyi rdo rje can ni de bzhin du phyag drug pa'o/_/rgyas par 'byung ba ni phyag gnyis pa la zhal gcig par yang bstan par bya zhing g.yon pa'i phrag par ni mchod phyir thogs dag pa'i sbyor bas 
[\[177a.6\]]rdo rje dang dril bu dang bcas pas kha T+wA~M ga gnas pa'o/_/de'i phyag g.yas pa na ba dan rtse gsum pa dang ldan pa dang /_/rdo rje su tsi ka dang /_'bar ba'i 'khor lo'o/_/phyag g.yon pa na thod pa snying rje chen pos gang ba yongs su 'dzin pa'o/_/phyag rgya chen po'i phyed krung 
[\[177a.7\]]gis za ba zhes bya ba ni stan mthon po la 'dug pa ste/_rkang pa g.yon pa sa la gzhag par bya ste/_de'i brla la g.yas pa'i rkang pas sems dpa'i skyil mo krung gi sbyor bas dgod do/_/de'i rkang pa'i mthil gyis yang g.yon pa'i brla mnyam par sbyor bar byed pa'i sbyor 
[\[177b\]]
[\[177b.1\]]bas mnan par bya'o/_/rigs kyi bu 'di ni bcom ldan 'das kyi drag po'i gdan la bzhugs pa'i skyil mo krung gi phyag rgya'i dkyil 'khor bsgrub par bya ba rab tu thob par 'gyur te/_g.yon pa'i brlar rkang pa'i dgod pas mnyam par sbyor bar byed pas phye mar byas nas rab tu 
[\[177b.2\]]rgyas par khro bo'i sku de ni zhal steng du bsams nas/_der bsgrub par bya ba btung bar bya'o/_/de nyid bcom ldan 'das kyi zhal steng du bsgom par bya zhing /_zhabs g.yas pas de bzhin du rdo rje skyil mo krung gi sbyor bas bud med thams cad ji ltar 'dod pas blangs nas/_
[\[177b.3\]]brla g.yon pa bskyod pas de rnams dang mnyam par sbyor bar bya'o/_/yang na zhal gyi phyag rgya bsgrag par bya ste/_shar gyi re'u mig la ni dkar mo'i gdong zhi ba'o/_/g.yas su chom rkun ma'i gdong ni drag mo'o/_/rgyab tu rab tu rmongs ma ni bde ba'i myos byed kyis rab tu 
[\[177b.4\]]rmongs ma'i gdong ngo /_/g.yon du ro langs ma ni rengs ma'i gdong ma'o/_/me'i re'u mig la puk+ka sI ni gar gyi gdong ma'o/_/bden bral gyi re'u mig la ni gdol pa mo gzhan gyi srog 'phrog pa'i sbyor bas thams cad du gus pa dang bcas pa'i gdong ma'o/_/rlung du g+hasma rI'i shi 
[\[177b.5\]]ba za ba sbyor ba'i gdong ma'o/_/dbang ldan du he ru ka lta bur bcom ldan 'das kyi gzugs can ma'o/_/dkar mo ni zhi ba'i lta stangs so/_/chom rkun ma ni drag mo'i lta stangs so/_/rab tu rmongs ma ni rab tu rmongs pa'i lta stangs so/_/ro langs ma ni shi ba slong ba'i lta stangs so/_/
[\[177b.6\]]puk+ka sI ni gar gyi lta stangs so/_/gdol pa mo ni steng du lta ba'o/_/g+hasmA rI ni 'og tu gdan la lta ba'o/_/me tog la dkar mo gzugs su bsams nas gang la byin pa de phyag rgyas 'debs par 'gyur ro/_/gdug pa la ni chom rkun ma'i gzugs so/_/chang la ni rab tu rmongs ma'i 
[\[177b.7\]]gzugs so/_/chu la ni ro langs ma'i gzugs so/_/shing gi 'khril shing la ni puk+ka sI'o/_/ras la ni gtum mo'o/_/me la ni g+hasma rI ste rtse gcig ma'i mnyam par sbyor ba'i bsam gtan gyi sbyor bas kun tu gnas so/_/de nas dkar mo de'i bsam gtan gyis kyang phyag rgyas gdab 
[\[178a\]]
[\[178a.1\]]par bya'o zhes sbyar ro/_/de ltar bya ba chom rkun mas rnying gnas drangs pa'i bsam gtan gyis bsgrub bya'i lus la zhugs te snying nas drang ngo /_/rab tu rmongs ma'i sbyor bas bde bas rmongs shing bsgrub bya rmongs par bsam par bya ste/_de ltar bde ba rab tu sbyin pas rab 
[\[178a.2\]]tu rmongs par byed pa'o/_/ro langs ma'i bsam gtan gyis bdud rtsi chu yis gtor bas shi ba slong bar byed do/_/puk+ka sI'i rnal 'byor gyis se gol gtogs pas gar byed do/_/steng du shin tu dbugs kyi bsam gtan gyis lhan cig gcig tu gyur pas gdol pa mos gsod 
[\[178a.3\]]par byed do/_/gdan gyi bza' bas g+hasma rI'i bsam gtan des bza' bar bya'o/_/dkar mos ni g.yon gyi lta stangs kyis bsgrub bya la bltas pas phyag rgyas 'debs par byed do/_/yid kyis bsgrub bya'i snying gar zhugs te/_de'i snying gi pad+ma lag pa g.yon pas 
[\[178a.4\]]'don cing 'gugs par byed do/_/chom rkun mas ni snying nas 'dren par byed do/_/rab tu rmongs mas ni yid kyis sam mngon sum du'o byed pas bde bas rab tu rmongs pas rab tu rmongs par byed do/_/ro langs ma ni yid kyis sam/_dngos su 'khyud nas 'chi ba slong 
[\[178a.5\]]bar byed do/_puk+ka sI'i rnal 'byor gyis gar byed pa ni yid kyis bsgrub bya dang lhan cig gcig tu gyur pas rang gis gar byed do/_yid kyis bsgrub bya dang lhan cig gcig tu gyur pas bde bas rmongs pas steng gi lta stangs byas te/_gtum mo'i rnal 'byor gyis gsod 
[\[178a.6\]]par byed do/_/g+hasma rI'i rnal 'byor gyis bsgrub bya khar bcug ste bca' zhing bza' bar bya'o/_/bza' bar bya zhes bya ba ni dgra bo thams cad shin tu rtag tu zos pa zhes bya bar 'gyur ro zhes bya ba'i don to/_/rdo rje hU~M mdzad la ni 'jig rten gsum sgrol ba zhes bya ba'i 
[\[178a.7\]]ming rnyed par 'gyur te/_de ni rdo rje sems dpa' ste 'jig rten gsum las rnam par rgyal ba yin no/_/de nas gzhan du zhes bya ba ni mdzes pa dang /_snying rje'i stobs la sogs pa'i khro bo gzhan thams cad khro bo'i ro gcig par zhen pa'o/_/bcom ldan 'das 
[\[178b\]]
[\[178b.1\]]khro bo'i gzugs kyi mtshan nyid ci lags/_gang gi don du gsungs/_lus la dam par lta ba dang /_srog dang gang zag la sogs pa bdag tu 'dzin pas smras pa'i brtags pa thams cad kyi mthar byed pa gshin rje'i rgyal po ste/_gsum byed pa de rnams kyis brtags 
[\[178b.2\]]pa'i 'khor lo las rgyal ba ni brtags pa thams cad kyi mchog dngos grub kyi dbang phyug yin no/_/khro bo'i rgyal po rdo rje 'jigs byed ces bya ba bshad par bya ste/_gang gi phyir khyab 'jug dang dbang phyug chen po la sogs pa nas bzung ste de thams cad rdo rje 'jigs byed kyis thal bar rlag 
[\[178b.3\]]par mdzad do/_/'dod chags chen po zhes bya ba la/_'dod chags chen po ni 'dod chags rdo rje ste de'i ngo bo can ni der brjod pa yin no/_/yang rdo rje sems dpar gyur nas 'dod chags can gyi rdo rjer 'gyur ba'i phyir dpyid lta bur me tog dri zhim po'i phreng ba dang /_snying po la sogs pas brgyan 
[\[178b.4\]]par bya ba'i phyir dang /_me tog gi gzhu dang mda' dang ldan pa'i phyir nga ni 'dod pa'o/_/sku gsum gyi mda' ni rnam dgod pa zhes bya ba ni spang leb kyi phub kyi dbus su yu~M kha~M dang /_o~M la sogs pa gsum dgod pa dang mda' dang lhan cig btsun mo'i spyi bor rdzas 'di rnams bsam 
[\[178b.5\]]par bya zhing 'dzag pa'i don du pad+ma'i mthar gsungs so/_/gal te 'dod pa zhu ba ni 'dod pa zhu ba lta bu'o/_/pad+ma zhes bya ba ni snying po ste/_e ba~M lta bur dbang du gyur pas 'dzag pa'o/_/'di skad la sogs mtha' yas mchog_/sangs rgyas kun gyi sdom pa mchog_/ces bcom ldan 
[\[178b.6\]]'das de bzhin gshegs pa thams cad kyi sku dang gsung dang thugs kyi rdo rje de bzhin gshegs pas bka' stsal to/_/de nas bcom ldan 'das rnams dang /_byang chub sems dpa' sems dpa' chen po lag na rdo rjes bcom ldan 'das la 'di skad ces gsol to/_/nyid kyis 
[\[178b.7\]]'byung ba yang dag par bka' stsal pa/_da ni bdag la bshad du gsol/_sna tshogs bris sku bkab pa zhes bya ba ni gdan rnams su brjod de/_de rnams kyis yar 'jug pa ni de'i don gyi rnal 'byor te/_bris sku'i 'jug pa'i rnal 'byor ro/_/de bas na rang 'byung bar byed do/_/
[\[179a\]]
[\[179a.1\]]yang dag par rab tu gsungs pa zhes bya ba ni bskyed do zhes bya ba'i don to/_/pad+ma'i snod ces bya ba 'di ni mi'i thod par shes par bya'o/_/da ni yang khyod la btsun mo'i dkyil 'khor gyi dbyibs bshad par bya ste/_de bzhin gshegs pa'i pho brang ni zlum po'o/_/he ru ka'i 
[\[179a.2\]]zla ba phyed pa'i dbyibs zhes bya ba ni rlung gi dkyil 'khor gyi dbyibs zhes bya ba'i don to/_/pad+ma'i rnam pa dang /_rin po che'i rnam par shes par bya'o/_/ji ltar 'dod pa zhes bya ba ni ji ltar 'dun pa'o/_/de ltar de bzhin gshegs pa dang /_rdo rje dang /_pad+ma dang /_rin po che 
[\[179a.3\]]dang /_ral gri'i gdan gyi dbus su sgrub pa po gang 'dod pa de nyid de bzhin gshegs pa la sogs pa'i gzugs brnyan no/_/phyi nas rta mchog gi gzugs brnyan gzhug par bya ste/_rta mchog gi dkyil 'khor du gsungs pa yin no/_/ji ltar thob pa zhes bya ba ni ji ltar rnyed pa 
[\[179a.4\]]zhes bya ba'i don to/_/gang nyid kyi dkyil 'khor gyi yo byad skyes pa de nyid kyi yo byad kyis bri bar bya'o/_/dus ji lta bar zhes bya ba ni zhi bar 'dod pas de bzhin gshegs pa'i dkyil 'khor gyi dbus su gdan de bri bar bya'o/_/rgyas pa'i don du rin po che'i dkyil 'khor la nyi ma 
[\[179a.5\]]shar ba na bri bar bya'o/_/mngon spyod kyi las rnams la nyi ma phyed dang nam phyed na rdo rje'i dkyil 'khor la'o/_/gzhan pa'i las la pad+ma'i dkyil 'khor la nyi ma bsnyur na'o/_/ji ltar bde ba zhes bya ba ni dam tshig dang /_dbang bskur ba la dus kyi nges pa yod pa ma yin no/_/
[\[179a.6\]]shar dang /_lho dang /_byang dang /_nub kyi phyogs su thig bzhi btab pas dkyil 'khor brgyad du'o/_/yongs su gang ba'i dbang zhes bya ba ni slob dpon gyi dbang thams cad do/_/slob ma mchog 'bring tha ma kun/_/zhes bya ba ni tha ma la ni dkyil 'khor gyi dbang dang /_
[\[179a.7\]]nyin par gyi thig le'o/_/'bring po la ni nya phyis kyis so/_/gang zhig mchog de rnams la ni sangs rgyas gcig pu'i bdag nyid kyis sbyin par bya'o/_/dum bu gcig pa'i mgo skyes bya ba ni dum bu gcig pa dang /_mgo bo'i rdo rje ni dum bu gcig pa'i mgo skyes so/_
[\[179b\]]
[\[179b.1\]]dum bu gcig pa'i thod pa dum bu gcig pa'i bdag nyid kyis dbang yang bya'o/_/mgo skyes zhes bya ba ni pad+ma'i snod do/_/dum bu gcig pa ni dum bu gcig pa ste/_ma gas pa dang ma chag pa zhes bya ba ji snyed pa rtogs par bya'o/_/ka~M ni phung po skyong bar byed pa'i phyir 
[\[179b.2\]]thod pa'o/_/de bzhin du gsungs pa/_sangs rgyas kun gyi bdag nyid 'grub/_/pad+ma gcig bdag de bzhin no/_/bcom ldan 'das rnam par snang mdzad kyi rdo rje'i rin po che'i dbang ngo /_/dpal he ru ka ni rdo rje'i dbang ngo /_/'od dpag tu med pa'i dbang ni nor bu'i dbang 
[\[179b.3\]]dang /_der bzlas par yang bya'o/_/rin po che'i phyed pa ni rdo rje'i dbang ngo /_/sangs rgyas kun gyi sku ni nor bu'i dbang du shes par bya'o/_/rta mchog gi yang ngo /_/rgyu dang 'bras bu'i rang bzhin gyis mi bskyod pa ni rdo rje sems dpar yang shes par bya'o/_/thod pa'i 
[\[179b.4\]]gdan 'di'i 'bad pas bsgrub par bya ba gang zhe na/_rang bzhin nyid de'i grub pa rab tu byung bas rang bzhin las rab tu 'byung ba'i nus pas gzung ba dang 'dzin pa'i rnam par rtog pa skabs med pa'i ngo bo'i phyir de nyid du gyur pa'i rab tu 'byung bas de ni rang bzhin gyis grub pa'o/_/
[\[179b.5\]]thod pa'i phreng ba'i dbu rgyan gyi gzugs kyi rang bzhin las zhes bya ba ni gnyis su med pa'i ye shes las de ltar gsungs pa yin no/_/dper na me ni tsha ba'i rang bzhin du grub pa ste/_de ltar de'i yang rab tu 'byung ba nyid las rang bzhin rnam par dag pa'i phyir/_de nyid 
[\[179b.6\]]kyi bzang po'i bsam pa'i rnal 'byor byas nas ye shes sems dpa' dang lhan cig gcig pa'i dngos pos de ltar gyur pa'i rnal 'byor gyis de bzhin gshegs pa thams cad kyi rtogs par bya'o/_/rang gi snying ga'i zla bar hU~M blos bris nas de brjod par bya ste/_bdag 
[\[179b.7\]]nyid nam mkha' dang mnyam par bsam par bya'o/_/de nyid kyi zla ba'i dkyil 'khor gyi rnam par yang zla ba'i dkyil 'khor nyid do/_/de'i steng du rdo rje rtse lnga par hU~M yang bsgom mo/_/der de bzhin gshegs pa thams cad bcug cing der yang rdo rje sems dpar 
[\[180a\]]
[\[180a.1\]]bskyed nas bkug ste/_pad+ma'i gdan la bzhugs su gsol ba dang /_ji ltar spyan la sogs pa'i sprul pa yang bzhugs par bya zhes bya ba'i don to/_/de ltar rnam par snang mdzad la sogs pa'i yang rang gi rigs kyi 'byung ba'i sbyor ba la blta bar bya 
[\[180a.2\]]ste/_'dis ni yang rab tu sbyor bas gang zhig de rnams skye ba de ni nyi ma dang zla ba 'byung ba lta bu'o/_/phyir rol dang nang gi bdag nyid las yi ge lngar 'gyur ba'i phyir lha mo thams cad gnyis las skyed pa dang rdzogs pa'o/_/las thams cad rab tu rgyas par 'byung ba'i cho ga'o/_/
[\[180a.3\]]la la zhes bya ba ni ma mthong ba'o/_/rang gi sems so sor rtog pa'i phyir byang chub kyi sems so/_/byang chub tu btab pa'i sems dpa' ni byang chub sems dpa'o/_/de'i spyod pa ni byang chub kyi spyod pa ste/_ji ltar sems dpa' yang dag par rnyed nas rjes su 'brang ba'i phyir rjes su 'gro 
[\[180a.4\]]ba'o/_/rgyal bar byed pa dang /_sbrang rtsir byed pa dang /_don thams cad sgrub par byed pa'i ming po gsum gyi gzugs kyis gnas pa'i tshul gyis sems can gyi don byed de/_de nyid sna tshogs kyi rnam par 'gyur zhing /_rdul dang /_mun pa dang /_snying stobs kyang sems can gyi 
[\[180a.5\]]don du 'gyur te/_gang zhig rnam par dag pa de ni kun tu bzang po'o/_/de bas na byang chub kyi spyod pa 'di ni ji ltar rjes su 'brang ba zhes bya ba ni gong ma bzhin no/_/khab nas gsal bar 'byung ba'am zhes bya ba ni sems can gyi don du skyes bu chen po'i mtshan sum cu rtsa gnyis 
[\[180a.6\]]dang /_dpe byad bzang po brgyad cu rdzogs pa ste/_bsod nams kyi phung po de'i nyi zer gyi rdul ni skyes bu chen po'i mtshan sum cu rtsa gnyis rnams so/_/de rnams kyi rdul ni dpe byad bzang po rnams so/_/gsal bar gyur pa de gang zhe na/_gsal ba ni khyad par du yon tan la 
[\[180a.7\]]sogs pa 'dzin pa ste/_byang chub chen po'i mchod pa ni de rnams kyi tshogs kyis yongs su bskor ba'o/_/bdud kyi gzugs kyis byang chub sems dpa' slu ba ni skyes pa'i bdud de/_nyan thos dang /_rang sangs rgyas kyi sems gsod pa'i phyir bdud ni 'dod chags rdo rje'o/_/bdud 
[\[180b\]]
[\[180b.1\]]bzhi bcom pa dang ldan zhing bdud las rgyal bar kha cig tu shAkya thub par gyur pas mngon par rdzogs par sangs rgyas te/_chos dang gang zag tu 'dzin pa tshar gcad pa'i phyir thar pa rnam par dag pa'o/_/'jig rten pa'i rnal 'byor pa'i gang zag tshar gcad pa'i phyir dang /_nyan thos 
[\[180b.2\]]dang /_rang sangs rgyas kyi chos su 'dzin pa tshar gcad pa'i phyir/_de ltar chos dang gang zag la bdag med par rtogs nas ji ltar gyur pa yongs su shes pa'i phyir thar pa thams cad rnam par dag pa yin te/_'di'i don du bcom ldan 'das rnam par snang mdzad chos kyi 'khor lo 
[\[180b.3\]]skor bar mdzad pa'o/_/bdag tu lta ba rnam pa drug cu rtsa gnyis dang /_'dod chags rnam pa thams cad dang /_de'i rnam par dag pa ste/_de kho na la bdag mi dmigs pas rang bzhin med pa'i phyir/_de'i don du spyan ras gzigs kyi dbang phyug gi rgyal po ni pad+ma gar gyi 
[\[180b.4\]]dbang phyug yin no/_/dga' ldan gyi lha thams cad kyi mthar thug pa la 'khor lo dam pa'o/_/rdzu 'phrul gyi cho 'phrul sna tshogs pa'i mchog ni lha'i 'khor lo dam pa'o/_/'di lta ste yang ni rigs kyi bu sangs rgyas thams cad kyi 'dus pa zhes bya ba la 'dus pa ni/_
[\[180b.5\]]tshogs pa'o/_/bde ba can zhes bya ba ni mchog gi dga' ldan te/_rigs kyi bu bde ba can gyi 'jig rten gyi khams lta bu'o/_/dper na bde ba can gyi 'jig rten gyi khams ni de bzhin gshegs pa thams cad 'dus pas brgyan pa'o/_/de bzhin du bcom ldan 'das pad+ma gar 
[\[180b.6\]]gyi dbang phyug dang /_dpal rnam par snang mdzad la sogs pa de bzhin gshegs pa gzhal du med pas kun tu bskor bas/_de ni bde ba can gyi 'jig rten gyi khams lta bu ste/_de'i don du pad+ma gar gyi dbang phyug sgrol ba po 'byung ba yin no/_/sbyin pa dang /_sbyin pa po 
[\[180b.7\]]dang /_len pa po mi dmigs pa'i sbyin pas ser sna spang ba'i phyir don dam par rnam par dag pa de'i don du ser sna can gyi sems can rnams 'khor gsum yongs su dag pa'i ye shes kyis shin tu sbyin pa la sbyor ba yin no zhes bya ba'i don to/_/nyi ma lta bu'i phyag rgya chen po ni nyi 
[\[181a\]]
[\[181a.1\]]ma'i phyag rgya'o/_/nam mkha'i snying po zhes bya ba ni nam mkha' la mnyam pa nyid kyi ye shes las snying po bskyed pa'i phyir gang gi 'di ni de de bzhin du gsungs so/_/dngos grub thams cad kyi dbang phyug bsam pa thams cad yongs su skong bar byed pa ni sems can thams 
[\[181a.2\]]cad kyi rnam pa thams cad du 'khor los sgyur ba la sogs par gsol ba 'debs pa de rnams kyi bsam pa de rab tu sbyin pas thams cad kyi bsam pa skong bar byed pa ste/_de'i phyir bka' stsal pa/_nam mkha' la glang po la sogs pa rin po che sna bdun gyi rin po che thams cad kyi 
[\[181a.3\]]char 'bebs pa zhes bya ba ni rin po che bdun gyi char 'bebs pa'o/_/de'i don du sgrol ma 'byung ba ni 'jig rten gsum las rnam par rgyal ba yin no/_/shin tu brtson 'grus dman pa zhes bya ba ni le lo la sogs pa'o/_/stobs kyi rnal 'byor ni grags pa'i rnal 'byor 
[\[181a.4\]]ro/_/de bas na stobs kyi rnal 'byor gyis rnam par dag pa ni drag shul gyi rnal 'byor gyis rnam par dag pa'o/_/brtson 'grus kyi sbyor bas ni de'i don du stobs kyi rnal 'byor rnam par dag pas rta mchog 'byung ba yin te/_/rta mgrin yin no zhes bya ba'i don to/_/dpung 
[\[181a.5\]]pa bzhi dang lag pa bzhi zhes bya ba 'di ni phyag brgyad pa lta bu'o/_/zhabs bzhi zhes bya ba ni g.yon brkyang ba'i sbyor ba'o/_/de nas g.yas pa'i zhabs gcig gis ni mi'i dngos grub kyi dpal mo mnan to/_/gnyis pas ni lha mo sha tsi dang dga' ma mnan pa'o/_/g.yon gyi dang 
[\[181a.6\]]pos ni mig gsum pa dang khyab 'jug go/_/gnyis pas ni tshangs pa dang 'dod pa'i lha mnan nas bzhugs so/_/dngos grub thams cad kyi dbang phyug rta mchog gis ni 'jig rten gsum po lha chen po la sogs pa de rnams bsdus nas gsum la skyabs su 'gro ba la sogs pa 
[\[181a.7\]]rnams kyis rnam par btul ba gang zhig rdo rje hU~M mdzad kyis 'jig rten gsum po thams cad bsgral nas/_de'i dkyil 'khor du lha chen pos bla ma la dka' zlog ma yon du phul nas phyung ba ni rim pa ji lta bar gru bzhi sgo bzhi par thig gdab par bya zhing sgeg mo la sogs pas 
[\[181b\]]
[\[181b.1\]]yongs su gang ba'i dkyil 'khor zhes bya ba'i don to/_/dkyil 'khor gyi tshad gang gis thig gdab par bya zhe na/_nang du khru gang zhes bya ba ni dbus su khru gang ste dang /_phyi rol du khru gang nyid dang /_'phar ma gsum pa khru gnyis pa zhes bya bar dgongs pa'o/_/zla ba'i 
[\[181b.2\]]dkyil 'khor lta bu zhes bya ba ni dkyil 'khor gyi snying po zlum po yin no zhes bya bar bcom ldan 'das 'jig rten gsum po sgrol ba'i dkyil 'khor bka' stsal to/_/da ni mi mthun pa'i phyogs kyi sgom pa dang /_byang chub kyi phyogs kyi sgom pa bshad par bya ste/_de la re zhig 
[\[181b.3\]]dang por tshul bzhin ma yin pa'i yid la byed pa ni srid pa'i rgyu'i phyir ro/_/rmongs pa las bden pa bzhi la 'jug pa'i phyir ro/_/dran pa nye bar gzhag pa bsgom pa ni lus la tshul bzhin ma yin pa sgom pa ste/_de yongs su brtags pas gang zhig sdug bsngal gyi bden pa 
[\[181b.4\]]la 'jug pa'o/_/de'i tshul bzhin ma yin pa yid la byed pa ni 'du byed kyi mtshan nyid kyi phyir tshul bzhin ma yin pa yid la byed pa ni 'du byed kyi sdug bsngal te/_de dang lhan cig zag pa med pa dang bcas pa'i gnas skabs kyi sdug bsngal gang zhig lta ba'i phyir/_tshor 
[\[181b.5\]]ba ni sred pa'i rgyu'i phyir de yongs su brtags pas kun 'byung gi bden pa la 'jug go/_/bdag gi dngos po la mngon par zhen pa'i sems de yongs su brtags pa'i phyir 'gog pa'i bden pa la 'jug go/_/bdag tu lta ba gcod pas rtogs pa'i phyir chos la brtags 
[\[181b.6\]]pas gang zhig kun nas nyon mongs pa dang /_rnam par byang ba'i chos thams cad la rmongs pa med pa'i phyir lam gyi bden pa la 'jug go/_/de ltar dang por bden pa bzhi la 'jug pa'i phyir dran pa nye bar gzhag pa'i bsgom pa rnam par gzhag par bya ste/_de nas 
[\[181b.7\]]yang dag par spong ba'i sgom pa yongs su shes la/_gang gi phyir mthun pa'i phyogs dang /_mi mthun pa'i phyogs kyi rnam pa thams cad du de rtogs na brtson 'grus rnam pa bzhi po 'di rab tu rtsom mo/_/dran pa nye bar gzhag pa bsgoms pas mthun pa'i phyogs dang 
[\[182a\]]
[\[182a.1\]]mi mthun pa'i phyogs kyi rnam pa thams cad yongs su shes nas mthun pa'i phyogs yongs su shes par bya ba'i phyir dang /_mi mthun pa'i phyogs yongs su shes par bya ba'i phyir/_brtson 'grus rnam pa bzhi yang dag par rab tu rtsom ste/_sdig pa mi 
[\[182a.2\]]dge ba'i chos skyes pa rnams spang ba'i phyir zhes rgyas par gong du gsungs so/_/las nyid la gnas pa zhes bya ba ni de la don thams cad yang dag par rtogs pa'i phyir/_skyon lnga spang ba dang /_'du byed brgyad bsten pa de'i phyir yongs su shes pas brtson 'grus kyi sgom 
[\[182a.3\]]pas sems gnas pa'i las nyid do/_/rdzu 'phrul gyi rkang pa bzhi ni don thams cad yang dag par 'phel ba'i rgyu'i phyir gnas pa ni 'dir sems kyi ting nge 'dzin du rig par bya'o/_/de nas yang dag par spong ba'i mthar rdzu 'phrul gyi rkang pa de yang las nyid de/_skyon 
[\[182a.4\]]lnga spang ba dang /_'du byed brgyad bsgoms pas rig par bya'o/_/skyon lnga gang lags/_bcom ldan 'das kyis bka' stsal pa/_de la le lo dang /_shes bzhin ma yin pa dang /_rmugs pa dang /_bying ba dang /_rgod pa nyid de/_mngon par 'dus ma byas pa dang /_de 
[\[182a.5\]]nas mngon par 'du bya ba skyon lnga spang bar lnga po 'di rnams brjod do/_/de la bying ba dang /_rgod pas skyon gcig byed de/_mngon par 'dus ma byas pa ni bying ba dang rgod pa 'jug pa'i dus su skyon no/_/mngon par 'du byas pas rab tu zhi ba la 'di rnams spang ba'i phyir ji 
[\[182a.6\]]ltar spang zhing 'du byed brgyad rnam par gzhag ce na/_bzhi yis le lo spang ba'i phyir 'dun pa dang /_rtsol ba dang /_dad pa dang /_shin tu sbyangs pa de rnams yang rim pa ji lta bar rig par bya'o/_/gnas dang de nas gnas pa dang /_de'i mtshan ma dang 'bras bu nyid de 
[\[182a.7\]]gnas ni 'dun pa'o/_/gnas pa ni rtsol ba'o/_/de'i gnas 'dun pa'i mtshan ma ni dad pa ste/_yid ches pa dang /_dad pa dang /_'dod pa'o/_/de'i gnas pa stsol pa'i 'bras bu ni shin tu sbyangs pa ste/_'dun pa dang bcas pa'i brtson 'grus kyi ting nge 'dzin gyi 
[\[182b\]]
[\[182b.1\]]khyad par rtogs par bya'o/_/lhag ma spong ba'i 'du byed bzhi ni dran pa dang /_shes bzhin dang /_sems pa dang /_btang snyoms te/_grangs ji lta bar skyon bzhi'i gnyen po'i phyogs so/_/de yang dran pa la sogs pa'i rim pa de bzhin du rig par bya ste/_dmigs 
[\[182b.2\]]pa ni rmugs pa med pas bying ba dang /_rgod pas rjes su rtogs par bya zhing /_de gnyis kyi mngon par 'du byed pa zhi ba la shin tu sbyangs pas 'byung ngo /_/dran pa ni dmigs pa na rmugs pa med pas shes bzhin te/_rmugs pa med par gyur na bying ba dang rgod pa rjes su rtogs 
[\[182b.3\]]so/_/ma rtogs pa de rtogs par bya ba'i don to/_/mngon par 'du byed pa'i sems kyis bying ba dang /_rgod pa zhi ba la dam pa'i shin tu sbyangs pa'i sems kyis btang snyoms so/_/rdzu 'phrul gyi rkang pa'i mthar dad pa la sogs pa'i dbang po lnga po de rnams kyi rnam par 
[\[182b.4\]]gzhag pa ci ltar dgod ce na/_thar pa'i cha dang ldan pa gang zhig 'dun pa'i rnal 'byor gyi bdag po dang /_dmigs pa na rmugs pa med pas brjed pa med pa'i bdag po'o/_/bdag po zhes bya ba ni sgyur bar byed pa'o/_/rdzu 'phrul gyi rkang pa'i las ni sems kyi 'jug pa'o/_/
[\[182b.5\]]thar pa'i cha dang ldan pa ni gang zhig dge ba'i rtsa ba la 'dun pa'i bdag po dang /_rab tu sbyor ba'i bdag po dang /_dmigs pa ni rmugs pa med pa'i bdag po dang /_brjed pa med pa'i bdag po dang /_rnam par 'byed pa'i bdag po ste/_rim pa ji lta ba bzhin du dad pa 
[\[182b.6\]]la sogs pa'i dbang po lnga po rnams rig par bya'o/_/de la za ba po dang /_bza' bar bya ba stong pa bka' stsal pa/_nang gi skye mched rnams nas brtsams te/_phyi rol gyi bza' ba stong pa nyid dang /_de'i lus kyi za ba po dang /_bza' ba dag gang zhig byin gyis 
[\[182b.7\]]brlabs pa'i lus de'i stong pa nyid la'ang lta zhing skyo bas 'du byed spong bar byed de/_dge ba mi zad pa dang /_gang yang khyad par du bltas pas nang dang phyi rol stong pa nyid du gsungs so/_/rab tu gnas pa'i dngos po snod kyi 'jig rten rgyas pa'i phyir de'i stong pa nyid 
[\[183a\]]
[\[183a.1\]]ni chen po stong pa nyid ces gsungs so/_/de yang nang gi skye mched rnams la sogs pa gang gis stong pa nyid mthong ba stong pa nyid kyi ye shes kyis de'i stong pa nyid ni stong pa nyid stong pa nyid do/_/ji ltar don dam pa'i rnam pas mthong ba de'i stong pa nyid ni 
[\[183a.2\]]don dam pa stong pa nyid do/_/de'i don du yang byang chub sems dpas rab tu spyod do/_/de'i stong pa nyid kyi don ji ltar 'tshal bar bgyi/_bcom ldan 'das kyis bka' stsal pa/_dge ba gnyis 'thob pa'i don du dge ba'i 'dus byas dang /_'dus ma byas gnyis so/_/
[\[183a.3\]]rtag tu sems can la phan pa'i phyir dang /_sems can la shin tu phan pa'i don du 'khor ba mi spang ba'i phyir/_de'i stong pa nyid ni thog ma dang tha ma med pa stong pa nyid do/_/rgyun mi 'chad par 'khor ba stong pa nyid du ma mthong bas skyo ste/_'khor ba yongs su spong 
[\[183a.4\]]bar byed kyang /_gang yang dge ba mi zad pas na khyad par du lta bas mya ngan las 'das par yang mi byed cing de'i stong pa nyid spong bar yang mi byed de/_'di ni blang ba dang dor ba med pa stong pa nyid do/_/rigs kyang rnam par dag pa'i phyir zhes bya ba la/_rigs ni rang bzhin te ngo bo nyid do/_/
[\[183a.5\]]mtshan dang dpe byad thob par bya ba'i phyir zhes bya ba la/_skyes bu chen po'i mtshan dang /_dpe byad dang bcas par thob par bya ba'i phyir dang /_dag par bya ba'i phyir sangs rgyas kyi chos rnams la byang chub sems dpa' rnams rab tu spyod de/_khyad par du stobs dang /_mi 'jigs pa la sogs pa spyang 
[\[183a.6\]]ba'i phyir/_re zhig stong pa nyid bcu bzhir rnam par gzhag par rig par bya'o/_/yang 'dir stong pa nyid gang zhe na/_chos dang gang zag gi don dngos po med pa stong pa nyid de/_de'i phyir de las byung ba don dam pa'i dngos po ni der de stong pa nyid dang /_pha rol gyi chos dang gang zag dngos po med pa stong pa 
[\[183a.7\]]nyid las byung ba'i don dam pa'i dngos po'o/_der ji skad gsungs pa'i zab po la sogs pa stong pa'i phyir stong pa nyid bcu drug tu mtshan nyid bshad pa'i don du gzhung gnyis kyi stong pa nyid rnam par gzhag par bya ste/_dngos po med pa stong pa nyid dang /_dngos po med pa'i rang bzhin stong pa nyid de/_chos dang gang 
[\[183b\]]
[\[183b.1\]]zag la yang dag par 'jug pa de'i stong pa nyid ji snyed pa yongs su spang ba'i don du rim pa ji lta ba de ltar stong pa nyid kyi rab tu dbye ba shes bar bya'o/_/ji ltar sgrub pa rnam par shes par bya zhe na/_gal te 'di kun nas nyon mongs pa can du ma gyur na lus can thams cad grol bar 'gyur ro/_/
[\[183b.2\]]gal te 'di rnam par dag par ma gyur na brtsam pa 'bras bu med par 'gyur ro/_/gal te chos rnams kyi stong pa nyid blo bur gyi kun nas nyon mongs pa ma skyes pa'i phyir/_mi mthun pa'i phyogs kyis kun nas nyon mongs pa can du ma gyur na/_kun nas nyon mongs pa dngos po med pa'i phyir 
[\[183b.3\]]'bad pa med pa nyid du sems can thams cad grol bar 'gyur ro/_/de nas ma skyes pa'i yang mi mthun pa'i phyogs kyis rnam par dag par ma gyur te/_thar pa'i don du rtsom pa 'bras bu med par 'gyur ro/_/de ltar byas na nyon mongs pa can ma yin pa dang /_nyon mongs pa med pa 
[\[183b.4\]]can ma yin pa dang /_dag pa dang ma dag pa nyid sems kyi rang bzhin 'od gsal ba'i phyir de ji ltar na nyon mongs pa yang ma yin zhing ma dag pa yang ma yin no/_/nyon mongs pa blo bur gyi phyir/_ji ltar nyon mongs pa can ma yin pa'ang ma yin zhing /_dag pa'ang ma yin no/_/de ltar stong 
[\[183b.5\]]pa nyid kyi rab tu dbye bas gsungs so/_/de la stong pa nyid kyi mdor bsdus pa'i don bsgrubs pa yin no/_/yang gsungs pa/_'dod chags kyi gnyen por mi sdug pa la sogs pa dang /_zhe sdang gi gnyen por byams pa dang /_gti mug gi gnyen por rten cing 'brel par 'byung ba'o/_/
[\[183b.6\]]de la ji ltar 'dod chags rnam par ldog ce na/_gal te de dang 'gal ba'i phyir ro zhe na/_yin mod kyi gang zhig de skad du 'dod chags kyi bdag nyid du byed pa na 'dod chags dang bral ba yin no/_/de bzhin du gsungs pa/_bcom ldan 'das kyis rigs kyi bu e ma ho/_/sangs rgyas 
[\[183b.7\]]thams cad kyi 'dod chags kyi ye shes ni rnyog pa med pa ste/_'dod chags kyis 'dod chags dang bral ba bcom nas bde ba thams cad sbyin par byed do/_/'dod chags la sogs pa ni rang bzhin gyis kha na ma tho ba med pa dang bcas pa ste/_gzhan du rgyun du zhugs pa'i 'dod chags rnyed pa 
[\[184a\]]
[\[184a.1\]]yin na de'i 'dod chags la sogs pa yongs su mi spong bar spyod na/_'on te rim pa'i khyad par las yon tan gyi khyad par 'byung bar 'gyur ro/_/dper na ke ta ka'i me tog dri'i glang po ches zos na gla rtsi la sogs pa'i dngos por 'gyur ro/_/glang po che phal pas zos na 
[\[184a.2\]]lci ba'i dngos por 'gyur ro/_/de bas na de la ke ta ka'i me tog gi skyon ma yin te/_de bzhin du 'dod chags la sogs pa yang rnam par dag pa'i rim pa la gnas pas bsam pa'i khyad par gyi sbyor ba las/_khyad par du 'phags pa nyid kyi 'bras bu smin par byed do/_/dper na 'o ma la 
[\[184a.3\]]sbrul la sogs pas 'thungs na dug gi dngos por 'gyur ro/_/gzhan yang skyes bus 'thungs na bdud rtsi'i dngos por skye bar 'gyur ro/_/de ltar rigs kyi bu 'dod chags la sogs pa bsam pa'i khyad par gyi rang bzhin gyis kha na ma tho ba med pa'i phyir sbyor bas dngos po khyad 
[\[184a.4\]]par can gyi 'bras bu 'byung bar 'gyur ro/_/gang dang gang khyad par du 'phags pa'i rgyun gyi dngos po dang ldan pa de dang de'i 'bras bu khyad par du 'phags pa 'byung ngo /_/dper na ke ta ka la sogs pa de rnams kyi khyad par du 'phags pa'i rim pa la gnas pa 'dod 
[\[184a.5\]]chags la sogs pa'i rang bzhin rnam par dag pa'o/_/rgyud kyi rgyal po chen po dpal yang dag par sbyor ba'i thig le zhes bya ba rdzogs so//_//rgya gar gyi mkhan po kA yas+tha pa ga ya d+ha ra'i zhal snga nas dang /_bod kyi lots+tsha ba 
[\[184a.6\]]dge slong shAkya ye shes kyis bsgyur cing zhus te gtan la phab pa'o//_/slad nas kyang bod kyi lots+tsha ba gzhan rnams gzhan gyis bsgyur ba la zur mi 'dra bar bcos nas/_rang gi ming bcug cing gzhan gyi ming 'phyi 
[\[184a.7\]]ba de dag dang /_mi shes pa de dag sun dbyung ba'i phyir/_slad nas kyang rgya gar gyi rgyud bzhi dang /_dge slong shAkya ye shes de nyid kyis gtugs nas bcos te gtan la phab pa'o//_//
[\[184b\]]
[\[184b.1\]{D383}]@##/_/rgya gar skad du/_shrI gu h+ya badzra tan+t+ra rA dza/_bod skad du/_dpal gsang ba rdo rje rgyud kyi rgyal po/_dpal rdo rje mkha' 'gro la phyag 'tshal lo/_/dpal ldan 'khor lo sdom pa ru/_/gsang ba'i 'khor lo mi gsung ba/_/bdag gis zab 
[\[184b.2\]]mo'i don ma rtogs/_/de phyir khyed kyis bdag la gsungs/_/bcom ldan 'das kyis bka' stsal pa/_/nyon cig lha mo spyan bzang ring /_/gsang ba'i 'khor lo shin tu zab/_/rgyud rnams kun tu ma gsungs pa/_/khyod kyi ngor mdzad nga yis bshad/_/gsang ba 
[\[184b.3\]]rdo rje rgyud kyi rgyal po las gleng bslang ba'i le'u ste dang po'o//_//lha mos gsol pa bcom ldan 'das/_/gsang ba zhes pa ji ltar lags/_/de yi 'khor lo ji ltar lags/_/de yi rdo rje ji ltar lags/_/de yi pad+ma ji ltar lags/_/bcom 
[\[184b.4\]]ldan 'das kyis bka' stsal pa/_/gsang ba zhes pa rnam pa bzhi/_/gsang ba'i pho brang dang po ste/_/de nas gsang ba'i dbang bskur phyir/_/gnyis pa rig pa'i pho brang ste/_/bzhi pa'i don ni rig pa'i phyir/_/gsum pa rta mgrin 'khor lo ste/_/de yi mgrin 
[\[184b.5\]]par gnas pa'i phyir/_/bzhi pa gsang ba bde skyong ste/_/sdig pa spong phyir bde skyong yin/_/de rnams don ni gsang ba ste/_/brtul zhugs byed cing gtong phod che/_/e ba~M zab cing chags la dga'/_/khu ba 'dzag cing rak+ta 'bab/_/'di la ston gyis gzhan la 
[\[184b.6\]]gsang /_/rdo rje pad+ma zhes bya ba/_/bzhi po gnas pa'i rten yin te/_/dper na khang rten ka ba bzhin/_/rgyud kyi don ni rgyun yin no/_/gsang ba rdo rje'i rgyud kyi rgyal po las rtog pa sel ba'i le'u ste gnyis pa'o//_/lha mos gsol pa bcom ldan 'das/_/
[\[184b.7\]]re re'i dbye ba ma 'tshal bas/_/'jig rten kun rdzob nyid du lhung /_/'khrig pa'i zug rngu mi bzad pas/_/bdag ni 'di nyid du ni 'gum/_/bcom ldan 'das kyis bka' stsal pa/_/gsang ba'i pho brang rim pa drug_/'dab ma'i grangs ni nyis 'gyur ro/_/rta 
[\[185a\]]
[\[185a.1\]]mgrin grangs ni dgu ru shes/_/gsang ba bde skyong rim pa gnyis/_/brgyad dang lnga bcu'i grangs yin no/_/rig pa'i pho brang 'dab ma lnga/_/rigs ni me tog lta bu'o/_/b+ha ga rab 'bring gsum yin te/_/rnal 'byor mkhas pas btsal bar bya/_/
[\[185a.2\]]sman dang snum gyi ril bu yis/_/rnal 'byor sor mo la bskus la/_/gzhang kha nas ni phye mas bdug_/gsang ba nas kyang snum gyis bdug_/de nas rnal 'byor pho'am mos/_/rtse de sor mos legs par btsal/_/ring thung tshad ni sor gnyis nas/_/sor brgyad 
[\[185a.3\]]par ni gar gnas pa/_/shes rab b+ha ga che chung dang /_/de bzhin b+ha ga grang dro dang /_/chu rnams che zhing bde ba chung /_/de la rnal 'byor mkhas pa yis/_/b+ha ga che na bde ba chung /_/b+ha ga che na chung ngu bya/_/chung na de bzhin bskyed par gsungs/_/grang na de bzhin bsro 
[\[185a.4\]]bar bya/_/chu rnams che na chung bar bya/_/'di 'dra'i b+ha ga gang la yod/_/bud med 'di la b+ha ga mnga'/_/de phyir bud med bcom ldan 'das/_/thabs kyi rdo rje phra sbom dang /_/ring ba dang ni thung ba ste/_/shes rab ji bzhin thabs la'o/_/de yi gnas su gzung bar bya/_/
[\[185a.5\]]gsang ba rdo rje rgyud kyi rgyal po las gsang ba rtog pa'i le'u ste gsum pa'o//_//lha mos gsol pa bcom ldan 'das/_/e ba~M rnam pa'i dbus gang du/_/bde ba'i khyad par tshol ba la/_/'di las khyad par med dam ci/_/bcom ldan 'das kyis 
[\[185a.6\]]bka' stsal pa/_/shin tu dben pa'i gnas btsal la/_/bza' ba bcud can sna tshogs dang /_/btung ba zhim po mang po dang /_/gur kum la sogs dri zhim dang /_/shin tu 'jam pa'i stan bting la/_/rnal 'byor ma yi gnas bcu ru/_/dri zhim thig le re re bya/_/
[\[185a.7\]]rnal 'byor pha yi gnas lnga ru/_/de bzhin thig le lnga yang bya/_/de nas mkha' gsang byin gyis brlab/_/e las gru gsum gting ring bsam/_/de yi nang du pa~M las ni/_/pad+ma 'dab ma brgyad du bsam/_/de yi dbus su 'khor lo bsam/_/'khor lo'i 
[\[185b\]]
[\[185b.1\]]dbus su reg mi bzod/_/de nas thabs kyi rdo rje yang /_/hU~M las rdo rje rtse lnga bsam/_/oM las rdo rje mgo bor bsam/_/phaT las rdo rje bu ga bsam/_/de nas bde ba'i stan thog tu/_/sbyor ba rnam pa gsum bya ste/_/yan lag thabs dang sbyor ba dngos/_/'khor lo nyi shu rtsa 
[\[185b.2\]]dgu la/_/chags pa skye ba'i dri yis byug_/bde ba skye ba'i zas zos nas/_/bde ba'i stan la 'dug nas ni/_/thabs kyis gnas dgur 'o yang bya/_/shes rab kyis kyang gnas lngar bya/_/thabs kyis shes rab pad+ma la/_/'o byas pad+ma rgyas su gzhug_/shes rab kyis 
[\[185b.3\]]kyang de bzhin no/_/chags pa skye ba'i rtags 'byung ste/_/de nas gcig gis gcig 'khyud nas/_/he ru ka dang phag mor bsam/_/shes rab rkang pa gnyis brkyang nas/_/thabs ni thabs ldan gyis bskyod nas/_/nang rtags phyi ru bstan pa'i phyir/_/shes rab ma 
[\[185b.4\]]la rtags gsum 'byung /_/lus 'dar 'phar ba sku yi rtags/_/mi bzod skad 'don ngag gi rtags/_/shes pa brgyal ba thugs kyi rtags/_/de la ngo bor bshad pa'i phyir/_/'di ni gsang ba'i dkyil 'khor te/_/'di yis skra dkar gnyer ma spong /_/nad 
[\[185b.5\]]kyi zug rngu thams cad 'joms/_/'di ni gsang ba'i bcud kyis len/_/phyi yi dkyil 'khor bsgoms pa min/_/gsang ba'i dkyil 'khor nyid la gnas/_/sbyin sreg la sogs bya ba min/_/gsang ba'i rdo rje rgyud 'di ni/_/kun gyis thos par mi 'gyur te/_/
[\[185b.6\]]glegs bam sor ni bcu gnyis bya/_/glegs bam gsang ba'i gnas su sba/_/yongs su smin pa'i rnal 'byor ma/_/'ga' yis mthong gi gzhan la sba/_/gsang ba ston pa'i bla ma ni/_/sangs rgyas nyid pas btsun pa yin/_/gzhan yang 'dod pa'i stan thog tu/_/
[\[185b.7\]]gsungs pa'i sbyor thabs kun byas nas/_/lnga bcu nas bzung stong gi bar/_/rnal 'byor ma kun bde med kyang /_/sbyor thabs mkhas pas bskyod byas nas/_/bcu gnyis ma dang bde ba mnyam/_/sbyor thabs mi shes rnal 'byor pas/_/rlung mkhris bad kan kun 
[\[186a\]]
[\[186a.1\]]nas skye/_/shes rab kyis kyang thabs la ste/_/sbyor thabs mkhas pa'i shes rab ma/_/thabs kyis rtag tu bsten par bya/_/sbyor thabs mkhas pa'i rnal 'byor pas/_/rnal 'byor ma yi gsang la bsten/_/lha mos gsol ba bcom ldan 'das/_/
[\[186a.2\]]gsang la bsten pa ji ltar lags/_/bcom ldan 'das kyis bka' stsal pa/_/ming sring tshul lam rje 'bangs tshul/_/pha spad tshul lam mkhan slob tshul/_/gzhan gyis mi rig ngo tsha bsrung /_/dben pa'i gnas su sbyor ba bya/_/gal te ma bsten dam tshig 
[\[186a.3\]]nyams/_/tshe 'di nyid la dmyal bar ltung /_/lha mos gsol pa bcom ldan 'das/_/thabs med rnal 'byor ji ltar lags/_/bde ba khyad med ji ltar lags/_/phyag rgya ma bsten ji ltar lags/_/bcom ldan 'das kyis bka' stsal pa/_/bde ba la 
[\[186a.4\]]gnas gsang ba'i don/_/khyod kyi ngor mdzad nga yis bshad/_/sbyor thabs mi shes rnal 'byor dang /_/stan yang gcig la mi 'dug ste/_/'dod chags bsam pa yang mi bya/_/gal te de 'dra bsten gyur na/_/'jig rten phal pa'i 'dod chags te/_/
[\[186a.5\]]shi nas mnar med dmyal bar skye/_/'dod chags spyod pa shal ma ri/_/lcags kyi sor ni bcu drug pa/_/yar la 'dzeg cing mar la 'bab/_/thabs med rnal 'byor 'dra ba 'bod/_/de phyir sbyor thabs mkhas pas bsten/_/sbyor thabs las ni bde ba skye/_/de 
[\[186a.6\]]phyir bde ba khyad par 'phags/_/bde ba thabs med lus zungs nyams/_/rlung mkhris bad kan kun nas skye/_/las kyi phyag rgya rtag tu bsten/_/phyag rgya ma bsten dam tshig nyams/_/phyag rgya bsten pa'i dus su yang /_/rnal 'byor ming sring brda yis mtshon/_/
[\[186a.7\]]gang zhig 'dzub mo ston pa na/_/'ongs sam zhes ni 'dri ba yin/_/sor mo gnyis ni ston pa dang /_/mthe bo drang por ston pa dang /_/de bzhin srin lag drang por ston/_rdo rje bo la zhes bya ste/_/pad+ma kak+ko la zhes bya/_/de ltar ma byas dam tshig nyams/_/brda yi bye 
[\[186b\]]
[\[186b.1\]]brag ma lus pa/_/sam+bu Ta ru zhes par bya/_/lha mos gsol pa bcom ldan 'das/_/rdo rje pad+ma dga' ba'i gnas/_/de ru gzung ba ji ltar lags/_/bcom ldan 'das kyis bka' stsal pa/_/de ru gzung ba rnam pa gnyis/_/rab kyi dbugs dang shes pas 
[\[186b.2\]]gzung /_/dang po btsan thabs sbyor bas gzung /_/sbyor ba rnam pa bcu ru gzung /_/gcig ni sbom po khro mos gzung /_/gzung ba'i rten ni rnam pa bzhi/_/man ngag can gyis shes par bya/_/gal te de ru ma zin na/_/'khor bar ltung bas rang gis su/_/ting nge 
[\[186b.3\]]'dzin gyi ha~M la bsdu/_/lce yis byang chub sems blangs la/_/ro ma'i 'khor lo ru ni bstim/_/de ltar ma byas dam tshig nyams/_/lha mos gsol pa bcom ldan 'das/_/shes rab sbyor thabs 'ba' zhig gam/_/thabs kyi bskyod pa 'ba' zhig gam/_/
[\[186b.4\]]rnal 'byor pha dang rnal 'byor ma/_/bde ba khyad par med dam ci/_/bde ba'i ngo bo ji ltar lags/_/bcom ldan 'das kyis bka' stsal pa/_/bskyod pa bud med kyis kyang bskyod/_/sbyor thabs kyang ni thabs kyis bya/_/de las bde ba khyad par 'phags/_/
[\[186b.5\]]dper na dar dang snal ma bzhin/_/thabs kyis snal ma'i cha tsam myong /_/shes rab dar gyi sham bu tsam/_/de phyir rnal 'byor ma yi rgyud/_/rnal 'byor ma yis 'grub par gsungs/_/rgyud kyi nang na mchog yin pas/_/rab gnas sbyin sreg dbang bskur 
[\[186b.6\]]dang /_/mchod dang bzlas dang gtor ma dang /_/khrus dang bsrung ba la sogs pa/_/gsang ba 'di las gzhan na med/_/'bras bu'i nang na 'di mchog ste/_/ye shes lnga yi spros dang bral/_/de nas lha mos 'khor dpag tu med pa dang /_/mkha' 'gro ma rnams 
[\[186b.7\]]'dod chags kyi the tshom yongs su zad nas/_bcom ldan 'das la kun gyis 'khyud nas gsang ba'i mchod pas bde ba chen po'i ros gang bar mchod nas mi snang bar gyur to/_/gsang ba'i yang gsang ba gsang ba rdo rje'i rgyud kyi rgyal po 'khor lo sdom pa'i rtog pa rgyu dang 'bras 
[\[187a\]]
[\[187a.1\]]bu'i de kho na bstan pa'i le'u ste bzhi pa'o//_//gsang ba rdo rje'i rgyud kyi rgyal po zhes bya ba rdzogs so//_//paN+Di ra rat+na badzra dang /_lots+tsha ba dge slong shAkya ye shes kyis bsgyur te gtan la phab pa//_//
[\[187a.2\]{D384}]@##/_/rgya gar skad du/_shrI gu h+ya sarba ts+tshin+da tan+t+ra rA dza/_bod skad du/_dpal gsang ba thams cad gcod pa'i rgyud kyi rgyal po/_dpal rdo rje sems dpa' la phyag 'tshal lo/_/'di skad bdag gis thos pa'i dus gcig na/_bcom ldan 'das de bzhin gshegs 
[\[187a.3\]]pa thams cad kyi sku dang /_gsung dang /_thugs rdo rje btsun mo'i b+ha ga la snyoms par bzhugs so/_/de nas byang chub sems dpa' rdo rje snying po la sogs pa'i 'khor rnams kyis g.yon gyi phyogs nas skor ba lan gsum byas nas phyi nang gsang ba'i mchod pas mchod 
[\[187a.4\]]nas 'di skad ces gsol to/_/kye ho bcom ldan rdo rje 'dzin/_/gsang ba zhes pa ji ltar lags/_/de yi gcod pa ji ltar lags/_/rgyud kyi don ni ji ltar lags/_/de yi rgyal po'ang ji ltar lags/_/bcom ldan 'das kyis bka' stsal pa/_/gsang ba 
[\[187a.5\]]zhes pa rnam pa bzhi/_/dang po bum dbang dang 'brel ba'i/_/bskyed pa'i rim pa'i rnal 'byor te/_/rten dang brten par bsgom pa ni/_/snod bcud gzung 'dzin rnam rtog rnams/_/spang phyir nga yis gsungs pa yin/_/de yi khyad par dgongs pa'i don/_/dang po 
[\[187a.6\]]stong nyid la sogs pa/_/rgyud gzhan du ni nga yis gsungs/_/rten dang brten pa'i bye brag la/_/dang po rten gyi dgongs pa yang /_/thugs ka'i yi ge hU~M las ni/_/mar me gcig las gnyis kyi tshul/_/kha dog nag po'i e 'phros pas/_/gru gsum rgya che 
[\[187a.7\]]gting ring bsam/_/gru gsum sku gsung thugs yin te/_/dug gsum 'joms pa dgongs pa'i don/_/logs ni rnam thar gsum yin te/_/lus ngag yid gsum las byung ba'i/_/mi dge bcu 'joms dgongs pa'i don/_/chos kyi sku ni dri med kyis/_/rang 
[\[187b\]]
[\[187b.1\]]bzhin gyis ni kun la khyab/_/de phyir rgya chen dgongs pa'i don/_/'phags pa nyan thos rang rgyal dang /_/byang chub sems dpa' rnams kyis kyang /_/chos sku rtogs pa ma yin pas/_/gting ring ba ru dgongs pas bshad/_/de nas thugs ka'i hU~M las yang /_/
[\[187b.2\]]hU~M 'phros pa las rdo rjer gyur/_/rdo rje gur du gyur pa yang /_/dang po tshe yi bar chad dang /_/gnyis pa thar pa'i bar chad de/_/bgegs ni rnam pa gnyis yin te/_/phyi yi bgegs dang nang gi bgegs/_/phyi yis tshe yi bar chad byed/_/nang gis thar pa'i 
[\[187b.3\]]bar chad byed/_/bar chad rnam pa gnyis bsrung ba/_/rdo rje gur gyi dgongs pa'i don/_/ya~M las byung ba'i gong dang 'dra/_/dbyibs ni zla gam lta bu ste/_/rnam par rtog pa spong ba dang /_/mi rtog pa ni skye ba la/_/dbang du byed pas dbang gi don/_/ba dan 
[\[187b.4\]]bzhi yi dgongs pa yang /_/chos rnams dus gsum gnas pa yi/_/dgongs pa yin par nga yis gsungs/_/ra~M las me yi dkyil 'khor ni/_/zur gsum drag po'i dgongs pa yin/_/rdo rje rtse gsum sku gsum don/_/ba~M las chu yi dkyil 'khor te/_/
[\[187b.5\]]zlum po spros pa zhi bar gsungs/_/bum pa chos sku'i yan lag bzhi/_/la~M las gser gyi sa gzhi ste/_/gru bzhi rgyas pa'i rang bzhin te/_/rdo rje rtse lnga ye shes lnga/_/de steng ri rab rtse mo brgyad/_/rnam thar brgyad kyi dgongs pa yin/_/snod bcud rnam rtog mi 
[\[187b.6\]]mnga'i rtags/_/dur khrod brgyad ni g.yas dang g.yon/_/[{]go rims [,]go rim [}]bzhin du dgod par bya/_/re re'i bye brag rnam rtog yang /_/bla ma'i zhal las shes par bya/_/gnyen po'i stobs ni yongs su rgyas/_/shing rnams rim bzhin rtag tu dgod/_/rnam rtog 
[\[187b.7\]]mi dge bcu yi don/_/'joms pa'i rtags su phyogs skyong dgod/_/'dod chags zhe sdang ma rig pa/_/gdug pa 'joms phyir klu brgyad dgod/_/thugs rje chen po dang ldan pa/_/gzugs sku gnyis kyi nga rgyal gyis/_/lus dang ngag gi sems can gyis/_/
[\[188a\]]
[\[188a.1\]]don mdzad phyir ni char sprin dgod/_/nang dang gsang ba de bzhin no/_/de bzhin mthar thug bzhi pa yang /_/snyan nas brgyud pa shes par bya/_/de nas nang du gzhal yas khang /_/b+h+ru~M las 'khor lo rtsibs brgyad de/_/rtsibs brgyad rnam shes brgyad kyi 
[\[188a.2\]]dngos/_/yongs su gyur pas rnam snang sku/_/phyi nas bltas pas nang du gsal/_/de bzhin nang nas phyi ru ste/_/thams cad gcig tu snang ba'i don/_/tshon chen sna lnga sku lnga'i don/_/kha dog lnga ni rigs lnga'i don/_/gru bzhi tshangs pa'i gnas bzhir gsungs/_/
[\[188a.3\]]logs bzhi bsdu ba'i dngos po ste/_/sgo bzhi dran pa nyer gzhag yin/_/ka ba brgyad ni rnam thar brgyad/_/gdung bzhi ye shes bzhi yi don/_/twa ra Nal sogs pa kun/_/stobs la sogs pa yin par gsungs/_/de nas nang du gdan rnams ni/_/pad+ma'i sa bon 
[\[188a.4\]]dbyangs las skyes/_/'dod chags la sogs nyon mongs kyis/_/ma gos rtags su pad+ma'i gdan/_/de steng nyi ma zla ba ste/_/thabs dang shes rab gnyis kyi brda/_/dang po ro ni nga bdag gam/_/rnam rtog 'joms phyir gsungs pa yin/_/yan lag bzhi ldan 
[\[188a.5\]]gtso bo'i gdan/_/'khor la re re gdan du sbyin/_/gtso bo'i yan lag yin pa'i phyir/_/dgongs pa'i don dang bcas pa yis/_/rten gyi dkyil 'khor rdzogs pa'o/_/de nas lha rnams bskyed pa ni/_/skye ba bzhi yi tshul yin te/_/skad cig las byung rdzus pa'i tshul/_/
[\[188a.6\]]dper na chu gting las ni nya/_/rkyen las skyes pa drod gsher skyes/_/dper na nyi mas pad+ma bzhin/_/spro zhing bsdu ba sgong skyes tshul/_/dper na rdo las zangs bzhin no/_/sbyor ba las byung mngal skyes tshul/_/yar la sreg cing mar la gso/_/dper na spra tshil 
[\[188a.7\]]las ni gzugs/_/pho brang rnam par snang mdzad rdzogs/_/rjes su skyed pa he ru ka/_/dbang bskur bcom ldan mi bskyod pa/_/bstod pa rin chen 'byung ldan yin/_/mchod pa don yod grub pa'o/_/bdud rtsi myang ba 'od dpag med/_/yan lag drug las byung ba yi/_/
[\[188b\]]
[\[188b.1\]]dngos grub 'di ni khyad par 'phags/_/de nas bzlas pa'am bsgom pa ni/_/dbang po rab 'bring tha ma'i ste/_/rab kyis yongs su rdzogs pa yi/_/bsgom pa'am bzlas pa bya bar gsungs/_/'bring gis gtso bo yab yum yin/_/tha mas dbu ma'i spyan la 
[\[188b.2\]]'jug_/dbu ma'i spyan la brtan gyur nas/_/sum cu rtsa bdun rdzogs par sgom/_/'bring po yis kyang de bzhin te/_/gnas pa rtsa dang g.yo ba rlung /_/bkod pa sems dang dman pa dbyibs/_/zab pa sngags dang thig le dang /_/mthar thug chos dang yan lag bdun/_/
[\[188b.3\]]'di yis bstan pa shin tu zab/_/gong du gsungs pa thams cad kyang /_/rnam pa bzhi ru shes par bya/_/re re la yang bzhi bzhi ste/_/du ma'i tshul ni shin tu zab/_/phyi dang nang ni sngags kyi don/_/gzugs brnyan dkyil 'khor phyi yi don/_/phyi la ltos nas nang 
[\[188b.4\]]yin te/_/de nyid gsang ba gsang ba'i don/_/las su rung ba mthar phyin don/_/gzugs brnyan dkyil 'khor mtshan nyid ni/_/nang du dkyil 'khor mtshan nyid ni/_/phung po skye mched khams rnams la/_/re re lha ru byin brlabs la/_/lnga 'am drug gam sum cu bdun/_/
[\[188b.5\]]g.yas g.yon steng 'og sgo la sogs/_/bla ma'i zhal las shes par bya/_/rdo rje snying pos yang gsol pa/_/sum cu rtsa bdun zhes bya ba'i/_/yongs su rdzogs pa ji ltar lags/_/bskyed pa zhes bya ji ltar lags/_/de yi rim pa ji ltar lags/_/gzhan 
[\[188b.6\]]yang rten gyi dkyil 'khor dang /_/thun dang thun mtshams ji ltar lags/_/lta spyod zung du ji ltar 'jug_/dpa' bos bdag la bshad du gsol/_/bcom ldan 'das kyis bka' stsal pa/_/sum cu rtsa bdun yang dag rgyu/_/'bras bu gnyis med ye shes bskyed/_/
[\[188b.7\]]de phyir 'bras bu sngon 'gro ba'i/_/rgyu ni gtso bor gyur pa yin/_/he ru kar gyur gcig la yang /_/rgyu rnams yongs su rdzogs pa ste/_/gnas ni nyi shu rtsa bzhi sogs/_/bla ma'i zhal nas shes par bya/_/rgyu nor ba las ma yin te/_/gro las nas kyi myu gu min/_/
[\[189a\]]
[\[189a.1\]]ma tshang ba las ma yin te/_/'bru nyams pa las myu gu med/_/rgyu med pa las ma yin te/_/nam mkha'i me tog las ni dri/_/rgyu de rkyen med pa las min/_/nags sreg me la rlung med bzhin/_/de ltar yan lag bzhi ldan 
[\[189a.2\]]pa'i/_/las dang po yis rnam rtog spang /_/lha yi rnal 'byor la gnas pas/_/bskyed pa zhes ni gsungs pa yin/_/phyi dang nang du du ma'i cha/_/de yi rim par bshad pa yin/_rten gyi dkyil 'khor bye brag kyang /_/khyams dang bla gab med pa dang /_/
[\[189a.3\]]bla gab bcas dang rnam pa gsum/_/mos pa'i dbang du gsungs pa yin/_/'khor lo bzhi yi dbye ba yis/_/nyin thun bzhi yi dbye ba yi/_/nyin mtshan bzhi ru gsungs pa yin/_/mtshams kyang bzhi ru shes par bya/_/dbyug gu chu tshod 'pho ba 
[\[189a.4\]]dang /_/thun brgyad bsgom pa'i rnal 'byor pas/_/thun dang mtshams ni mnyam par gsungs/_/mtshams kyi tshe na rnal 'byor pa/_/dbang po 'bring dang tha ma yis/_/lha rnams rdzogs par spro byas la/_/mar me gcig las gnyis kyi tshul/_/
[\[189a.5\]]mchod pa la sogs tshul bzhin bya/_/lta ba zhes pa mnyam gzhag ste/_/rjes thob spyod pa ru ni bshad/_/bskyed pa'i rim pa bsgom pa las/_/rgyan drug 'chang ba'i spyod pa gnang /_/gsang ba'i dbang dang 'brel ba la/_/rgyan dang bdud rtsi'i spyod pa gnang /_/
[\[189a.6\]]rdo rje'i rigs dang rin chen rigs/_/pad+ma'i rigs dang las kyi rigs/_/spyod pa gnang ba nga yis gsungs/_/shes rab ye shes dang 'brel bas/_/gong du gsungs pa thun mong ste/_/khyad par phyag rgya'i spyod pa gnang /_/lta ba mi ldan spyod pa dang /_/
[\[189a.7\]]spyod pa mi ldan lta ba gnyis/_/'di ni gsang sngags dam sri ste/_/mnar med sems can dmyal bar skye/_/de phyir lta med spyod pa spang /_/srin po khros pa'i spyod pa'o/_/spyod med lta ba'ang spang ba ste/_/dka' thub kyis ni lus gdungs shing /_/phung sogs 
[\[189b\]]
[\[189b.1\]]rnam snang la sogs la/_/brnyas pa rtog ge skam po yin/_/des na lta spyod zung du 'jug_/glang chen bzhengs kyang mnyam par bzhengs/_/glang chen bzhugs kyang mnyam par bzhugs/_/rdo rje snying pos yang zhus pa/_/bdud rtsi zhes pa ji ltar lags/_/
[\[189b.2\]]de yi spyod pa ji ltar lags/_/de yi yon tan ji ltar 'byung /_/rgyan la sogs pa'i don rnams kun/_/gtso bos bdag la bshad du gsol/_/bcom ldan 'das kyis bka' stsal pa/_/bdud rtsi rnam pa gsum du gsungs/_/dang por phyi yi bdud rtsi bsten/_/bdud 
[\[189b.3\]]rtsi lnga dang sha lnga la/_/lcags kyu lnga ni dgod pa ste/_/brgyad dang bcu bzhi dang por 'dzag_/si h+la mi bskyod lud skam blang /_/bcu gnyis bcu drug dang por 'dzag_/he ru ka dang rnam snang dang /_/lud skam snying po blang bar bya/_/yar gyi ngo dang mar 
[\[189b.4\]]gyi ngo /_/brgyad dang bcu bzhi [{]bcwa [,]bco [}]lnga la/_/thams cad bzang po'i dus su gsungs/_/seng ge'i gzugs ni dkar po bzang /_/lus ngag sdom zhing nyes pa med/_/'di ni sha yi sgrub pa'i rten/_/glang po glang po chen po ste/_/ke ta ka yi rgyu nyid las/_/
[\[189b.5\]]gla rtsi la sogs 'byung ba'i sha/_/ba lang gi wang ldan pa'i sha/_/rta ni rta yi rgyal po ste/_/kha dog dkar min dmar ba min/_/dbyibs dang kha dog mi 'gyur sha/_/mi ni skye ba bdun pa'i sha/_/lus ngag yid la mkhas pas brtags/_/bza' ba'i snod 
[\[189b.6\]]ni dum bu gcig_/de yi nad du bsgrub par bya/_/rab 'bring tha ma'i mtshan ma ni/_/'bar dang dud pa spro ba rnams/_/mtshan ma phyi yi yin par bshad/_/gzhan skyes don ni rgas chen sel/_/skad ma phyin na dngos grub med/_/skad phyung bas ni tshangs par 
[\[189b.7\]]'gyur/_/nang gi bdud rtsi rang byung yin/_/dril can bu ga dgu lam nas/_/'dzag pa'i bdud rtsi rgyun chad nas/_/til gyi 'bru bzhin gang ba ste/_/a ba d+hU tIr dbugs chud pas/_/steng gi drug pa'i rgyu ba yin/_/si h+la ga bur dbus na gnas/_/
[\[190a\]]
[\[190a.1\]]'og gi drug pa rgyu ba yin/_/'di ni gsang ba'i bdud rtsi ste/_/skra dkar gnyer ma 'chi ba spong /_/spyod pa'i rnal 'byor rnam pa gnyis/_/gang zag mchog dang las dang po/_/bskyed pa'i rim par legs gnas shing /_/rigs su 
[\[190a.2\]]'dzin pa spang ba'i phyir/_/phyi yi drug pa'i bdud rtsi sbyin/_/las dang po la phyi nang gnyis/_/'di yi nus pa'ang du ma ste/_/skra dkar med cing rnam rtog 'joms/_/dkyil 'khor bzhi la rab tu gnas/_/lnga pa goms par gyur pa yis/_/drug pa gzung bar 
[\[190a.3\]]gsungs pa ste/_/kun rdzob steng gi sna rtse nas/_/sor bzhi nas ni dbus su bzhugs/_/lte ba'i gnas su dbugs gnas pa/_/steng gi drug pa zin pa yin/_/'di yi nus pa'ang du ma ste/_/sred pa med cing yang ba'o/_/'dab chags rgyal po ji bzhin du/_/
[\[190a.4\]]nam mkhar 'phur zhing ltung ba med/_/mchog dang chad pa'i dbus gnas pa/_/'og gi drug pa yin par bshad/_/gang zag mchog la gsungs pa yin/_/'di yi nus pa'ang du ma ste/_/dril can bu ga 'gag par byed/_/rgyan gyi dang po zhe sdang 'joms/_/
[\[190a.5\]]dur khrod chen po sih+la ling /_/ru dra 'dul ba'i rim pa ste/_/bdud rtsis rnam rtog la sogs 'joms/_/phrin las bzhi ni thun mong yin/_/phyag rgyas 'dod chags rnam par dag_/rdo rje snying pos yang gsol pa/_/drug pa zhes pa ji lta bu/_/gang zag 
[\[190a.6\]]mchog ni ji lta bu/_/'dod chags ji ltar rnam par dag_/dpa' bos bdag la bshad du gsol/_/bcom ldan 'das kyis bka' stsal pa/_/g.yas g.yon steng 'og bzhi las ni/_/lnga pa nam mkha' 'byung ba yin/_/lnga pa rang bzhin med pa ste/_/
[\[190a.7\]]drug pa zhes ni gsungs pa yin/_/dga' ba mchog dga' lhan cig dga'/_/bral ba'i dga' ba sngon 'gro bas/_/lnga pa bde ba chen po 'byung /_/bde chen rang bzhin med pa dag_/'og gi sgo yi drug pa yin/_/de phyir drug pa 'dod pas kyang /_/bzhi pa 
[\[190b\]]
[\[190b.1\]]sngon du song ba yis/_/lnga pa yongs su rdzogs pa bsgom/_/dper na zangs kyi dngos po la/_/gser 'gyur rtsi yi nus pa yis/_/zangs nyid gser du gyur pa ste/_/zangs las ma gtogs gser nyid dang /_/lnga pa las gzhan drug pa ni/_/sangs rgyas 
[\[190b.2\]]kyis kyang ma gsungs so/_/lo dang zla ba zla ba phyed/_/nyin zhag dus drug dus gnyis la/_/skad cig re tsam drug la 'byung /_/las dang po yi spyod yul min/_/dper na chu yi snod nang du/_/bdud rtsi thigs pa gcig gzhag pa/_/chu ru nyams su 
[\[190b.3\]]myong ba las/_/cig shos nyams su myong ba med/_/chu la brten nas bdud rtsi yang /_/nyams su myong bar byed pa ste/_/de bzhin spros bcas lnga pa la/_/brten nas spros med drug pa 'byung /_/rgyud gzhan du ni nga yis gsungs/_/mtshan ma lnga 'am ro brgyad 
[\[190b.4\]]dam/_/sa brgyad non nas mngon shes ldan/_/las kyi phyag rgya yongs su spangs/_/ye shes phyag rgya la gnas shing /_/phyag rgya chen po la 'jug pa/_/'di ni gang zag mchog yin te/_/'di yis drug pa zin par bshad/_/'dod chags zhes pa 'khor 
[\[190b.5\]]ba ste/_/rnam dag mya ngan 'das par gsungs/_/de nas gsang ba gnyis pa yang /_/gsang ba'i dbang dang 'brel ba ste/_/rten cing 'brel pa zab mo'i don/_/dang po lha yi nga rgyal bya/_/mkha' 'gro rtsa ru shes par bya/_/dpa' bo byang chub sems su shes/_/
[\[190b.6\]]'khor lo'i gnas dang 'khor lo dang /_/de nas bsgrub bya shes par bya/_/bde ba chen po'i 'khor lo nas/_/tshangs mdo'i bar du sor mo'i tshad/_/bcu tshan bzhi dang brgyad yin te/_/sor gsum la ni 'khor lo re/_/sku gsung thugs kyi rang bzhin yin/_/
[\[190b.7\]]dbang gi gnas dang 'khor lo'i gnas/_/bla ma'i zhal nas shes par bya/_/tshangs mdo me la gzhang kha rlung /_/sor gsum sor bzhi mkhas pas brtag_/gnas gsum gsang ba'i gnas yin te/_/de bzhin gnas gsum rig pa'o/_/sor bzhi rta mgrin 
[\[191a\]]
[\[191a.1\]]gnas yin te/_/sor brgyad gsang ba bde skyong gnas/_/rnal 'byor pha dang rnal 'byor ma'i/_/lus kyi rten gyi bye brag las/_/sor mo bzhi bcu brgyad nyid las/_/brgyad ni gsang ba'i 'khor lo'i gnas/_/bzhi bcu la ni 'khor lo 
[\[191a.2\]]gzhan/_/bla ma'i zhal nas shes par bya/_/thams cad sgal tshigs dbyug gu ste/_/phyi dang nang du mkhas pas brtag_/'khor lo la yang rnam pa gnyis/_/dang por 'khor lo gnyis pa rtsa/_/rkyen dang gsang ba rang bzhin dang /_/dbang dang rnam pa bzhi ru 
[\[191a.3\]]gsungs/_/rkyen la gnyis te gsang ba bzhi/_/rang bzhin bcu drug dbang ni gnyis/_/tsaN+Da lI ni nyi shu bzhi/_/'khor lo bzhi ru sbas pa ste/_/bla ma tshogs nang mthong na rgyab kyis phyogs/_/man ngag gzhan du spel zhing 'phyar la dga'/_/'dod chags 
[\[191a.4\]]spyod phyir sbas pa'i rim pa nod/_/gab pa'i don la rgyab phyogs skur pa 'debs/_/gsang sngags bar gcod rnal 'byor gzhan la gshe/_/'di ni mnar med sems dmyal chen por skye/_/sangs rgyas stong rtsa gcig rdzogs tshe yi tshad/_/'di la sbas kyi thams cad 
[\[191a.5\]]la/_/nga yis sba bar ma gsungs te/_/de phyir rgyud gzhan du ni sbas/_/rgyud 'dir nga yis rgyas par bshad/_/sum cu rtsa gnyis g.yas g.yon cha/_/drug cu rtsa bzhi grangs su sbas/_/sum cu rtsa gnyis las ni zung /_/bcu drug grangs su sbas pa yin/_/
[\[191a.6\]]sum cu rtsa gnyis phyogs dang mtshams/_/brgyad kyi grangs su sbas pa'o/_/spyi gtsug 'khor lo spyi bor sbas/_/gsang ba bde skyong lte bar sbas/_/bcu drug las ni zung 'gyur ba/_/brgyad kyi grangs su sbas pa yin/_/bcu drug las ni g.yas g.yon cha/_/
[\[191a.7\]]sum cu rtsa gnyis grangs su sbas/_/bcu drug las ni bzhi bzhir 'gyur/_/drug cu rtsa bzhi'i grangs su sbas/_/mgrin pa longs spyod 'khor lo ru/_/ro drug la ni longs spyod pas/_/ro ma longs spyod 'khor lor sbas/_/rta mgrin 'khor lo mgrin par sbas/_/
[\[191b\]]
[\[191b.1\]]brgyad las g.yas g.yon cha gnyis cha/_/bcu drug grangs su sbas pa yin/_/brgyad las g.yas g.yon steng 'og bzhi/_/sum cu rtsa gnyis grangs su sbas/_/brgyad las g.yas g.yon steng 'og bzhi/_/mtshams bzhi dang ni brgyad kyi cha/_/drug cu rtsa 
[\[191b.2\]]bzhi grangs su sbas/_/tshangs mdo'i me ni me la sbas/_/snying ga chos kyi 'khor lo ru/_/chos kun rig pas rig pa sbas/_/drug cu rtsa bzhi las ni zung /_/sum cu rtsa gnyis grangs su sbas/_/drug cu rtsa bzhi las ni bzhi/_/bcu drug grangs su sbas pa yin/_/
[\[191b.3\]]drug cu rtsa bzhi las ni brgyad/_/brgyad kyi grangs su sbas pa'o/_/gzhang kha rlung ni rlung las sbas/_/gsang ba'i gtum mo gtum mor sbas/_/'khor lo re la 'khor lo bzhi/_/phyi ru srog gi rnam par 'khyud/_/chu dang chu bran chu bo rnams/_/sna tshogs du mar 'bab 
[\[191b.4\]]byed kyang /_/rgya mtsho chen por ro gcig 'gyur/_/lte bar rol pa bde chen sku/_/rnam par thar dang stong pa dang /_/de bzhin mtshan dang dpe byad ldan/_/snying ga chos kyi sku yin te/_/rnam thar la sogs de bzhin no/_/mgrin pa longs spyod de dang 'dra/_/bde 
[\[191b.5\]]chen sprul ba'ang de bzhin no/_/mtshan rnams steng la stong pa 'og_/dang po'i bde chen kha sbyor yin/_/rnam thar steng la dpe byad 'og_/bde chen kha sbyor gnyis pa yin/_/gzhan ni zhal las shes par bya/_/stobs bcu rnam dag kha sbyor bcu/_/rlung ni sgrol ma'i 
[\[191b.6\]]ngo bo ste/_/rtsa drug dbugs kyi rang bzhin gang /_/me ni gos dkar rang bzhin te/_/zur rtsa gsum ni drod kyis gang /_/rang bzhin gyis ni gnas pa la/_/brgyad dang lnga yi mtshan nyid la/_/brgyad la dbyangs kyi dang po brgyad/_/lnga la kA li dang po lnga/_/rig pa'i 
[\[191b.7\]]pho brang mtha' can lnga/_/rta mgrin dbyangs yig g.yon dang g.yas/_/a gnyis mthar gzhag 'dab dgu yin/_/gsang ba'i bde skyong 'khor lo ni/_/ma ning bzhi dang a gnyis dbus/_/byang chub sum cu rtsa bdun yin/_/de nas rtsa yi mtshan nyid kyang /_/
[\[192a\]]
[\[192a.1\]]phyi yi stong phrag bdun cu gnyis/_/sha la gnas nas tshil bu skyed/_/nang gi brgya dang nyi shu ni/_/tshil la gnas nas rkang skyed pa'o/_/gsang ba sum cu rtsa gnyis ni/_/rus par gnas shing ga pur skyed/_/de kho na yi rtsa gsum ni/_/
[\[192a.2\]]gsang bar gnas shing bde ba bskyed/_/khang pa stong phrag bdun cu gnyis/_/khang pa re la khang pa 'bum/_/khang pa der gnas srin bu'i rigs/_/stong phrag bdun cu rtsa gnyis te/_/grangs ni 'bum du shes par bya/_/nang dang gsang ba'i rtsa la yang /_/
[\[192a.3\]]srin bu'i rigs ni grangs su gsungs/_/de kho na yi rtsa gsum las/_/'dod chags skyed pa'i srin bu dgu/_/nyin dang mtshan mo mtshams dang gsum/_/dgu ru mkhas pas shes par bya/_/rtsa der gnas pa'i ga bur yang /_/bdud rtsi sbyor ba las byung ba/_/
[\[192a.4\]]bdud rtsi la sogs gong du gsungs/_/ya~M las rlung gi dkyil 'khor dang /_/ra~M las me'i dkyil 'khor bsam/_/de steng a las ka pA la/_/pa~M las pad+ma 'dab brgyad bsam/_/nang du zla ba'i dkyil 'khor bsam/_/de ru sha la sogs pa dgod/_/
[\[192a.5\]]gtso bo'i steng du sor bzhi 'am/_/mtho gang tsam du bsam pa ni/_/yi ge go bzlog bsam par bya/_/sngon po dmar po dkar po ste/_/hU~M las gyur pa'i rdo rje bsam/_/de stengs yi ge ma~M bsam la/_/nyi ma'i dkyil 'khor steng du bsam/_/'di ni bdud 
[\[192a.6\]]rtsi'i kha sbyor ro/_/sha lnga las ni gdan lngar gyur/_/lcags kyu bdud rtsi lnga ru 'gyur/_/las kyi rlung gis me bus te/_/zla ba gtso bo la sogs zhu/_/tha mal pa yi bdud rtsi yin/_/yi ge gsum dang nyi ma zhu/_/lha yi bdud rtsi zhes ni bya/_/'od 
[\[192a.7\]]zer gyis bkug ye shes kyi/_/bdud rtsi yin pa rang yis gsungs/_/lan gsum bskor ba sku gsung thugs/_/'di ni byin brlabs rnal 'byor ro/_/de nas bdud rtsi myang dang mchod/_/mchod pa'i rnal 'byor zhes ni gsungs/_/de nas rol pa'i rnal 
[\[192b\]]
[\[192b.1\]]'byor te/_/g.yas g.yon dgongs pa shes par bya/_/de nas zhu ba'i rnal 'byor yang /_/mnyam pa'i rlung dang gtum mo'i mes/_/ye shes bzhi yi ngo bor gyur/_/cha gcig mi bskyod rnam snang ste/_/sha za'i mkha' 'gro mnyam pa nyid/_/cha gcig bya ba 
[\[192b.2\]]nan tan te/_/srin bu las kyi mkha' 'gro mchod/_/cha gcig rlung dang mkhris pa ste/_/mkhris pas bad kan la sogs pa/_/bla ma'i zhal nas shes par bya/_/rtsa ni ye shes mkha' 'gro ste/_/so sor kun rtog ye shes mchod/_/cha gcig rang bzhin med 
[\[192b.3\]]pa ste/_/me long lta bu'i ye shes kyis/_/rdo rje mkha' 'gro mchod par mdzad/_/rlung ni rdo rje mkha' 'gro ste/_/rtsa ni ye shes mkha' 'gro yin/_/ga pur sha za'i mkha' 'gro ste/_/srin bu las kyi mkha' 'gro yin/_/gzhan yang rtsa la sogs pa la/_/
[\[192b.4\]]mkha' 'gro rnams kyi bye brag kun/_/[{]go rims [,]go rim [}]bzhin du shes par bya/_/sku ni las kyi mkha' 'gro ste/_/gsung ni sha za'i mkha' 'gro'o/_/thugs ni ye shes mkha' 'gro yin/_/bde chen rdo rje mkha' 'gro'o/_/gzhan yang 'khor lo dbus nas ni/_/
[\[192b.5\]]mkha' 'gro'i bye brag shes par bya/_/dga' ba las kyi mkha' 'gro ste/_/mchog dga' sha za'i mkha' 'gro'o/_/rang bzhin dga' ba ye shes yin/_/bde chen rdo rje mkha' 'gro'o/_/dpa' bo zla ba'i dkyil 'khor te/_/mkha' 'gro ma ni nyi ma'o/_/
[\[192b.6\]]tsaN+Da lI ni nyi shu bzhi/_/sbas pa'i 'khor lo bzhi ru nges/_/bde chen longs spyod 'khor lor bsdu/_/longs spyod chos kyi 'khor lor bsdu/_/gong du bsdu ba'i rim pa yang /_/thig le la ni thams cad 'dus/_/dper na nyi ma'i dkyil 'khor gcig nyid la/_/
[\[192b.7\]]nyi ma'i 'od zer phyogs bcu du mar snang /_/du ma'i 'od zer dkyil 'khor gcig tu 'dus/_/dper na 'khor los sgyur ba'i rgyal po'i gdugs/_/shing gi 'khrul 'khor sbyor ba ji bzhin no/_/snying ga chos kyi 'khor lor bsdus nas kyang /_/nyi zla'i 
[\[193a\]]
[\[193a.1\]]dkyil na tsa na ka yi tshad/_/de yi dbus su thig le yungs kar tshad/_/sngags phreng ba spu'i nyag ma tsam gyis ni/_/g.yon bskor g.yas bskor dbyangs gsal sbrul ltar 'khyil/_/de dag thig le'i rnal 'byor te/_/'di la sems ni 
[\[193a.2\]]brtan 'gyur nas/_/de nas phra mo'i rnal 'byor bsgom/_/zla ba A li kA li la/_/A li nyi ma la thim nas/_/nyi ma zhabs bskyed la thim bsam/_/zhabs bskyed la sogs rim par thim/_/yan lag lnga ni ye shes lnga/_/de ni phra mo'i rnal 'byor 
[\[193a.3\]]te/_/de nas nA da phra mo la/_/sems ni rim par bsgom pa'o/_/de nas rang rig ye shes te/_/chos kun stong par ro gcig pa'o/_/gzhan yang chos kyi 'khor lo dang /_/sprul pa yi ni 'khor lo gnyis/_/'bar ba dang ni 'dzag pa'i tshul/_/bla 
[\[193a.4\]]ma'i zhal nas shes par bya/_/phyi yi rnam rtog rtsol ba ste/_/nang gi rnam rtog srog gi rlung /_/srog rtsol gnyis 'gags dbu ma ste/_/kun rdzob steng gi sna rtse nas/_/sor bzhi nas ni rtsa gsum gcig_/dbugs dgag pa yi gnas yin pas/_/dang 
[\[193a.5\]]por de ru gzung bar bya/_/de nas sprul pa'i gnas su gzung /_/yang na bgrang bar shes par bya/_/de nas gsang ba gsum pa ni/_/shes rab ye shes dang 'brel ba'i/_/dga' ba'i mtshan nyid bshad pa'o/_/gzhang kha g.ya' zhing ba spu ldang /_/dga' 
[\[193a.6\]]ba'i mtshan nyid mi dmigs pa/_/bcu gnyis rang bzhin yin par gsungs/_/byang chub sems rgyu mi rtog snyam/_/mchog dga' mi dmigs nyi shu lnga/_/gsang ba'i nor bu yongs su gang /_/lhan cig skyes dga' mi dmigs pa/_/chos kyi sku ni 
[\[193a.7\]]yin par gsungs/_/bde ba'i rgyun chad bral ba'i dga'/_/de yi mi dmigs gzugs sku gnyis/_/gzhan yang sngon du 'gro ba rnams/_/yan lag thabs dang sbyor ba dngos/_/dgongs pa dang bcas rim pa'o/_/skar ma'i tshogs ltar du mar spros mod kyang /_/
[\[193b\]]
[\[193b.1\]]nyi ma zla ba lta bur zung du 'jug_/nyi ma zla ba lta bur zung 'jug kyang /_/sgra gcan lta bur gnyis su med pa'o/_/rdo rje snying pos yang gsol pa/_/skar ma'i tshogs ni ji lta bu/_/zung du 'jug pa ji lta bu/_/gnyis su med pa ji lta bu/_/bcom ldan 'das 
[\[193b.2\]]kyis bka' stsal pa/_/byang chub sum cu rtsa bdun ni/_/rgyu yi khyad par spros pa'o/_/sku gsum dang ni ye shes lnga/_/'bras bu'i khyad par spros pa yin/_/rgyu rnams bdun du bsdu ba dang /_/'bras bu gsum du bsdu ba'o/_/rgyu rnams 'bras bu la thim ste/_/'bras 
[\[193b.3\]]bu gnyis su bsgom par bya/_/chos kun sems kyi ngo bo ste/_/sems ni stong pa'i rang bzhin yin/_/thams cad stong par ro gcig pa/_/'di ni blang dor med pa'i dbyings/_/'dod chags rnam par dag bya'i phyir/_/'dod chags sku yi phyag rgya lnga/_/phyag rgya 
[\[193b.4\]]chen po ye shes gnyis/_/dam tshig chos dang las phyag rgya/_/'di la brten pa shin tu zab/_/'di ni bde ba chen po ste/_/bskyed dang rdzogs pa'i rang bzhin dag_/bde chen 'khor lo rnam pa gsum/_/gsang ba'i sna rtse e la gnas/_/sprul pa'i 'khor lo gang 
[\[193b.5\]]ba yin/_/rig pa la sogs de bzhin te/_/gsang ba bde skyong ba la gnas/_rang bzhin bde chen 'khor lo ste/_/bde ba chen pos ros gang ba/_/til dang til mar ji bzhin no/_/dper na shing sna bcad pa las/_/'o ma 'dzag pa ji bzhin no/_/bde ba chen 
[\[193b.6\]]po de nyid las/_/skra yi rtse mo brgya stong dang /_/khri dang 'bum gyi rnam pa ste/_/dang po sprin gyi rnam pa ste/_/gnyis pa du ba lta bu'o/_/gsum pa glog gi rnam pa ste/_/bzhi pa mar me lta bu'o/_/'di dag kun gyi rim pa yang /_/sprul pa la sogs rim pa 
[\[193b.7\]]bzhin/_/sprin gyi rnam pa skye ba ni/_/a ni skye ba'i mtshan ma yin/_/mar me lta bu 'chi ba yis/_/ha~M gi mtshan mar gsungs pa yin/_/lnga pa nam mkha' lta bu ni/_/gnyis su med pa bar ma do'i/_/mtshan ma stong par shes par bya/_/gzhan yang 
[\[194a\]]
[\[194a.1\]]'dar ba la sogs pa/_/bla ma'i zhal nas shes par bya/_/de nas gsang ba gsum pa yang /_/shes rab ye shes 'brel ba ste/_/dga' ba bzhi yi mtshan nyid kyang /_/gzhang lam g.ya' zhing ba spu ldang /_/lus 'dar dga' 
[\[194a.2\]]ba'i ngo bo yin/_/gsang ba rdo rje rtsa lam nas/_/byang chub sems rgyu bde ba snyam/_/mchog dga' yi ni ngo bo ste/_/rdo rje pad+ma 'gags pa snyam/_/lhan cig skyes pa'i ngo bo yin/_/bde ba'i rgyun chad bde ba snyam/_/bral ba dga' ba'i ngo bo yin/_/'di rnams 
[\[194a.3\]]kun gyi mtshan nyid kyang /_/byang chub sems phyogs la sogs pa/_/gong du gsungs par shes par bya/_/dga' ba snang ba zhes bya ste/_/mchog dga' snang ba mched pa yin/_/rab tu dga' ba snang ba thob/_/lhan cig skyes pa 'od gsal 
[\[194a.4\]]ba'o/_/ye shes bzhi yi rang bzhin te/_/bdud bzhi 'joms pa'i gnyen po yin/_/rags pa bzhi yis gsang bar 'joms/_/phra ba'i bdud bzhi rang bzhin gyis/_/'khor lo bzhi ru 'joms pa yin/_/'khor lo la rten dga' ba bzhi/_/de 
[\[194a.5\]]nyid ye shes bzhi ru snang /_/de phyir bdud bzhi 'joms pa yin/_/'dod chags la brten dug gsum ni/_/nyon mongs pa yi bdud yin te/_/'dod chags rnam pa bcu gnyis yin/_/gsang ba'i bde skyong nyon mongs 'joms/_/kha dog 
[\[194a.6\]]dbyibs ni phung po'i bdud/_/rta mgrin 'khor lo phung po 'joms/_/sbas pa bzhi ni lha yi bdud/_/rig pa'i 'khor lo lha bdud 'joms/_/skye ba dang bcas 'chi ba ste/_/gsang ba skye med 'chi bdag 'joms/_/phra ba'i bdud 'joms de dang 
[\[194a.7\]]'dra/_/skad cig bzhi dang sde pa bzhi/_/bzang po bzhi dang bden pa bzhi/_/'byung ba bzhi dang yum bzhi dang /_/tshangs pa'i gnas bzhi la sogs pa/_/ye shes bzhi po 'di nyid las/_/khyad par gzhan ni mi 'byung ste/_/rnam par rtog pa'i 
[\[194b\]]
[\[194b.1\]]bye brag dang /_/gzhan yang mos pa'i bye brag dang /_/chos tshul du ma'i bye brag gis/_/sna tshogs du mar gsungs pa yin/_/dbang gsum bgrod pa'i rnal 'byor pa/_/dge slong chen por gsungs pa ste/_/'di yi thams cad bya bar gsungs/_/rdo 
[\[194b.2\]]rje snying pos yang gsol pa/_/dge slong dbang gsum ji ltar lags/_/de yi bya ba ji lta bu/_/bcom ldan 'das kyis bka' stsal pa/_/dge slong la sogs rnam pa gsum/_/so sor thar dang byang chub sems/_/rig 'dzin nyid kyi dge slong ngo /_/
[\[194b.3\]]gcig dang bzhi dang bcu dang ldan/_/nyis brgya lnga bcu'i [{]go rims kyis[,]go rim gyis[}]/_/bsnyen gnas dge bsnyen dge tshul dang /_/dge slong so sor thar pa yin/_/gtong dang gtong ba chen po dang /_/shin tu gtong dang rnam par gtong /_/bsnyen gnas dge bsnyen 
[\[194b.4\]]dge tshul dang /_/dge slong byang chub sems dpa' yin/_/dkyil 'khor du zhugs dge ba ste/_/de la gnas pa bsnyen gnas yin/_/bdun dang ldan phyir chen po yin/_/chen po 'di gsum bye brag kyang /_/bum pa'i dbang ni dge ba ste/_/de la 
[\[194b.5\]]bsnyen pas dge bsnyen yin/_/de phyir bdun ldan chen po yin/_/gsang ba'i dbang ni dge ba ste/_/de yi tshul ldan dge tshul yin/_/bdun dang ldan pas chen po yin/_/dge ba shes rab ye shes te/_/de nyid slong bas dge slong yin/_/bdun dang 
[\[194b.6\]]ldan pas chen po yin/_/chen po 'di gsum bye brag kyang /_/phyir mi ldog pa gsum yin te/_/rnam par smin dang 'khor ba dang /_/theg pa dman par ldog pa ni/_/spong ba gsum ni [{]go rims [,]go rim [}]bzhin/_/theg pa gsum gyis nges 'byung zhing /_/
[\[194b.7\]]rig 'dzin theg pa 'bras bur gnas/_/'bras bu 'di gnas rnal 'byor pa/_/khyim pa'am rdo rje 'dzin pa yi/_/cha lugs su ni gnas byas la/_/dbang bskur rab gnas la sogs bya/_/theg pa gsum gyi cha lugs kyis/_/gsang ba spyad par 
[\[195a\]]
[\[195a.1\]]ma gsungs te/_/dper na rdo las zangs su 'gyur/_/zangs las gser gyi rnam par rol/_/zangs kyi dus na rdo med do/_/gser du gyur pas rdo mi snang /_/rig 'dzin nyid kyi dge slong la/_/so sor thar dang byang chub 
[\[195a.2\]]sems/_/gnyis po gnas pa nyid du ni/_/sangs rgyas kyis kyang ma gsungs so/_/de nas gsang ba bzhi po yang /_/bzhi pa'i dbang dang 'brel ba ste/_/rtag tu g.yo ba'i sems 'di nyid/_/gzugs la sogs pa bkug nas ni/_/bsgom byar 
[\[195a.3\]]lhan cig bcas pa dag_/dbang du byas de bsgom par bya/_/gzung ba dang ni 'dzin pa yi/_/dmigs pa thams cad rnam spangs te/_sems nyid bsam du med pas na/_/cir yang bsam par mi bya'o/_/sems nyid stong par bcug nas su/_/stong 
[\[195a.4\]]pa sems su rab bcug nas/_/stong dang mi stong la sogs pa'i/_/rtog pa bcom pas mkha' ltar 'gyur/_/rten yod ma yin brten pa med/_/dpe med gnas kyang yod ma yin/_/de nyid gnas pa rdzogs pa ste/_/lhan skyes gnyis med rig 
[\[195a.5\]]pa'o/_/de nas spyod pa bka' stsal pa/_/khro tshul gar dang phyag rgya rnams/_/sgyu ma tsam du ma shes par/_/phyag rgya chen por yang dag bsgoms/_/dur khrod rgyal po dregs pa can/_/snying rje med cing sha khrag za/_/
[\[195a.6\]]de yi gnas su skye bar 'gyur/_/phyi nang sbas dang mthar thug gi/_/dkyil 'khor du zhugs dbang mnos nas/_/bsgom dang bzlas pa la sogs med/_/gsang sngags bar du gcod cing gshe/_/rnal 'byor kun 
[\[195a.7\]]la skur pa 'debs/_/rdo rje spun tshig slob la 'phyar/_/rtsa ba yan lag dam tshig nyams/_/bla ma la smod rnam smin gyis/_/mnar med sems can dmyal bar skye/_/rten cing 'brel ba zab mo yi/_/rtsa 
[\[195b\]]
[\[195b.1\]]yi 'khor lo'i don ma rtogs/_/lcags gri sor ni bcu drug pa/_/'dzeg pa ru ni nga yis bshad/_/gab pa'i gsang ba ma rtogs par/_/sbas pa mi dmigs rnam gsum gyis/_/thur du sems can 
[\[195b.2\]]dmyal bar skye/_/shing rta'i 'khor lo 'khor ba ltar/_/las kyi rnam par smin pas 'khor/_/shes pas rang gi rang rig dang /_/rang rig bde ba gang 'dod dang /_/rang rig sgyu mar gang 'dod pa/_/rang rig shel 
[\[195b.3\]]sgong lta bu dang /_/dbyings dang ye shes la sogs pa/_/lta ba'i don nyid 'chad pa'o/_/rgyud kyi don ni rnam pa gsum/_/bde chen 'khor lo rgyu yi rgyud/_/gsang ba'i sna rtse thabs kyi rgyud/_/gsang ba bde skyong 'bras 
[\[195b.4\]]bu'i rgyud/_/bum pa rgyu yi rgyud du gsungs/_/gsang ba thabs kyi rgyud yin te/_/shes rab ye shes 'bras bu'i rgyud/_/skye ba rgyu yi rgyud du gsungs/_/'chi ba thabs kyi rgyud du gsungs/_/bar ma do ni 
[\[195b.5\]]'bras bu'i rgyud/_/rgyud ces pa ni rgyun yin te/_/rgyal po gsang ba ston pa ste/_/gsang ba rnam pa bzhi ru gsungs/_/bum pa las dang po la gsang /_/gsang ba bum pa'i dus su gsang /_/shes rab ye shes gsang 
[\[195b.6\]]bar gsang /_/rang rig shes rab ye shes gsang /_/gsang ba'i 'khor lo bzhi pa'o/_/de nas byang chub sems dpa' rdo rje snying po dang /_mkha' 'gro ma'i tshogs ri rab kyi rdul snyed kyis bcom ldan 'das la lan gsum 
[\[195b.7\]]bskor ba byas nas mi snang bar gyur to/_/dpal gsang ba thams cad gcod pa'i rgyud kyi rgyal po rdzogs so//_//paN+Di ta ga ye d+ha ra dang /_lots+tsha ba dge slong shAkya ye shes bsgyur ba'o//_//_
[\[196a\]]
[\[196a.1\]{D385}]@##/_/rgya gar skad du/_shrI tsakra sa~M ba ra gu h+ya a tsin+ta tan+t+ra rA dza/_bod skad du/_dpal 'khor lo sdom pa gsang ba bsam gyis mi khyab pa'i rgyud kyi rgyal po/_/dpal bde ba chen po la phyag 'tshal lo/_/'di skad bdag gis thos pa dus gcig na/_
[\[196a.2\]]bcom ldan 'das de bzhin gshegs pa thams cad kyi sku dang /_gsung dang thugs rdo rje btsun mo'i b+ha ga la snyoms par bzhugs so/_/de'i tshe de'i dus na 'khor 'dus pa thams cad kun rdzob 'khor ba'i chos la skyo bar gyur to/_/de nas gsang ba'i bdag po dpal phyag na rdo rjes 
[\[196a.3\]]gsol pa/_/kye kye bcom ldan he ru ka/_/kun rdzob 'khor ba'i chos rnams kyi/_/de yi rang bzhin ji lta bu/_/gtso bos bdag la bshad du gsol/_/bcom ldan 'das kyis bka' stsal pa/_/slu ba'i mtha' dang mtshan mar snang /_/de nyid kun rdzob 'khor ba'i chos/_/sems 
[\[196a.4\]]nyid bsam gyis mi khyab pa/_/'khor ba'i chos kyi rang bzhin no/_/phyag na rdo rjes yang zhus pa/_/bsam gyis mi khyab sems nyid kyis/_/dbye ba mi mthun grangs dag dang /_/dus dang gnas pa'i tshul dag dang /_/'jug pa'i dus dang thabs rnams dang /_/gnas pa'i tshad dang 
[\[196a.5\]]rim pa dag_/gtso bos bdag la bshad du gsol/_/bcom ldan 'das kyis bka' stsal pa/_/bag chags nyon mongs ye shes sku/_/ris drug rtsa shing 'khril lcug gi/_/rang bzhin ngag gi lam 'das la/_/de nyid bsam gyis mi khyab ste/_/dus gsum sangs rgyas ngo bo 
[\[196a.6\]]yin/_/bde gshegs kun gyi thugs kyi gsang /_/de ni nga yis bshad kyis nyon/_/rtag chad skye 'gag la sogs pa'i/_/mtha' spangs sems nyid rang rig cing /_/gdod nas spros bral bde ba nyid/_/de don bsam gyis mi khyab nges/_/de nyid dbye bar rab 'bring tha/_/rnam 
[\[196a.7\]]pa gsum du shes bya ste/_/dang por rang rig bsam mi khyab/_/rgyu dang lam rtags bsam mi khyab/_/mtha' dang nyon mongs bsam mi khyab/_/chos dang lta spyod bsam mi khyab/_/yi ge bsam gyis mi khyab pa/_/mdor bstan de nyid rnam par dbye/_/gzugs sgra dri ro reg bya chos/_/
[\[196b\]]
[\[196b.1\]]de nyid chos ni bsam mi khyab/_/a ni yi ge dam pa ste/_/khong nas 'byung ba skye ba med/_/skye ba kun gyi rgyur gyur pa/_/yi ge dam pa bsam mi khyab/_/phrag byung khrus dang gtsang sbra dang /_/rgyan cha gcer bu thal gos sogs/_/chang dang bdud rtsi sha dang yang /_/ma dang sring mo bu mo 
[\[196b.2\]]sogs/_/rol pa'i spyod pa bsam mi khyab/_/nga yis gdul ba'i sems can la/_/mos pa'i mtha' la thug pa med/_/de phyir theg pa thug med pas/_/de nyid lta ba bsam mi khyab/_/rtag chad sgro skur ltos pa'i sgra/_/de nyid mtha' gnas bsam mi khyab/_/'dod chags zhe sdang gti 
[\[196b.3\]]mug sogs/_/nyon mongs bsam gyis mi khyab pa/_/'dar dang 'phar dang drod la sogs/_/rtags nyid bsam gyis mi khyab pa/_/lha bsgom rlung dang rtsa sogs pa/_/lam nyid bsam gyis mi khyab pa/_/rang rig nam mkha'i sprin char tshul/_/pha rol phyin drug la sogs pa/_/rgyu 
[\[196b.4\]]nyid bsam gyis mi khyab pa/_/rgyu 'bras tha snyad kun dang bral/_/rtsol ba rdul gyis ma gos pa/_/sprin med mkha' ltar ma bcos pa'i/_/spyi dang rang gi mtshan nyid dag_/rang rig bsam gyis mi khyab pa'o/_/a ni shad dang sbrul sogs kyis/_/bcu gnyis la sogs dbye ba yis/_/
[\[196b.5\]]yi ge'i dbye ba rgyas pa'o/_/gzugs ni sdug dang mi sdug sogs/_/bcu dgu phra rab rdul gyi bar/_/sgra la sogs pa de bzhin te/_/sgra brgyad dri gsum ro drug ste/_/reg bya bcu gcig chos de bzhin/_/gang zhig 'dus byas 'dus ma byas/_/chos kyi dbye ba rgyas pa'o/_/theg 
[\[196b.6\]]pa gsum dang [{]bcwa [,]bco [}]brgyad dang /_/ji snyed 'du shes yod kyi bar/_/lta ba'i dbye ba rgyas pa'o/_/tshogs kyi lam dang sbyor ba'i lam/_/mthong lam bsgom lam mthar phyin lam/_/lam gyi dbye ba rgyas pa'o/_/sems rtag bdud rtags 'byung ba'i rtags/_/rtags kyi dbye ba 
[\[196b.7\]]rgyas pa'o/_/mu stegs rang rgyal nyan thos nas/_/rdo rje 'dzin pa'i spyod pa'i bar/_/spyod pa'i dbye ba rgyas pa'o/_/rtag dang chad dang sgro skur nas/_/'khor dang mya ngan 'das mtha' dang /_/thabs dang shes rab mtha' yi bar/_/mtha' yi dbye ba rgyas pa'o/_/'dod chags 
[\[197a\]]
[\[197a.1\]]la sogs nyi khri dang /_/chig stong rtsa ba nye ba dang /_/zhe sdang la sogs de bzhin te/_/nyon mongs dbye ba rgyas pa'o/_/kun nas nyon mongs rnam par byang /_/'dod chags che dang sbyin pa sogs/_/rgyu yi dbye ba rgyas pa'o/_/sems dang nam mkha' ye 
[\[197a.2\]]shes dang /_/sangs rgyas 'od gsal zung 'jug sogs/_/rang rig dbye ba rgyas pa'o/_/blos brtags mtshan mar snang ba dang /_/sgro 'dogs pa dang skur 'debs dang /_/rim min mos pa khyad par tshol/_/rdul tsam khas len blos 'jog cing /_/sangs rgyas nyid kyang sgrub 
[\[197a.3\]]byed pa/_/gang ltar bcos kyang de mtha' ste/_/gang zhig mthar lhung lta ba de/_/rang rig gzhan rig sems ma yin/_/kun rdzob don dam gnyis ma yin/_/rang rig rtog ge skam po dang /_/mthar ltung dbu mar khas len pa/_/de ni sems nyid rang rig dang /_/brjod med 
[\[197a.4\]]bsam gyis mi khyab pa'i/_/mi mthun pa yi phyogs yin te/_/de bral bsam gyis mi khyab pa'i/_/rang rig ye shes chen po yin/_/sbyin sogs dkar po'i chos rnams dang /_/rang rig spyi yi rnam pa yis/_/rang rig ye shes chen po la/_/thabs dang thabs las byung ba 
[\[197a.5\]]'am/_/rgyu dang 'bras bu la sogs pa/_/rdul tsam tha snyad yod ma yin/_/rang 'byung ye shes yin pa'i phyir/_/'dod chags la sogs skyon gyis kyang /_/de la sgrib pa ma yin te/_/nam mkha' la ni sprin bzhin no/_/rang rig gzhan rig bye brag gis/_/sems can sangs rgyas 
[\[197a.6\]]gnyis su dbye/_/rang rig sprin med nam mkha' la/_/gzhan rig rnam rtog nam mkhar mtshungs/_/sprin sogs rlung gis gtor byas te/_/sprin med mkha' 'dra snang ba nyid/_/gzhan rig rnam rtog bral ba la/_/sgrib bral sangs rgyas zhes bya ste/_/rang rig kho na tsam du zad/_/
[\[197a.7\]]dper na skyes bu nam mkha' lta ba la/_/sprin gyis skyes bu'i mig la bsgribs pa las/_/nam mkha' de la ma bsgribs ji bzhin no/_/grangs ni dang po gcig yin te/_/gzhan rig rang rig gyur pa las/_/dag pa gzhan gyis rnam grol min/_/'dir ni rang rig gcig kho na/_/
[\[197b\]]
[\[197b.1\]]de nyid rig cing nges pa'o/_/kun nas nyon mongs rnam par byang /_/gzung 'dzin thabs dang shes rab ste/_/bsam gyis mi khyab gnyis pa'o/_/lus ngag sems kyi rang bzhin las/_/rnam thar stong dang mtshan ma med/_/smon pa med dang sku gsung thugs/_/bsam gyis mi khyab 
[\[197b.2\]]gsum pa'o/_/byams dang snying rje dga' btang snyoms/_/sa chu me rlung rang bzhin las/_/bzhi yi grangs su nges pa ste/_/dga' ba la sogs de bzhin no/_/rigs lnga yi ni sangs rgyas lnga/_/phung po lnga dang chags sdang lnga/_/bsam gyis mi khyab lnga pa'o/_/pha rol phyin drug 
[\[197b.3\]]rang bzhin las/_/yul drug dbang po drug la sogs/_/bsam gyis mi khyab drug nyid de/_/brgya sogs grangs ni bsam mi khyab/_/gang zhig rang rig gzhan rig gnyis/_/thog ma med nas gnas pa ste/_/lus dang grib ma'i tshul du gnas/_/rang rig med par gzhan rig 
[\[197b.4\]]dag_/so so skye bo'i dus na 'dod/_/'di yang rmongs chen ma rungs pa/_/gzhan rig ma spangs rang rig 'dod/_/'khor ba spangs nas mya ngan 'das/_/kha cig 'khor ba mya ngan 'das/_/rig pas blang dor gnyis su rtogs/_/de la sogs pa lta ba'i gdon/_/rig pa 'dzin 
[\[197b.5\]]la brgya rtsa bcu/_/theg chen mdo sde stong phrag gsum/_/nyan thos rang rgyal brgya phrag gnyis/_/khyab 'jug drag po la sogs pa/_/lta ba'i gdon la bsam mi khyab/_/rang rig gdod nas ma skyes pa/_/stong pa ma bcos lhun gyis grub/_/bde ba chen po ros gang ba/_/khams 
[\[197b.6\]]gsum 'khor ba kun shes na/_/sangs rgyas nyid ni 'khor ba la/_/'khor ba nyid ni mya ngan 'das/_/lta ba'i gdon dang bral ba ste/_/rang rig med cing gzhan rig med/_/don dam kun rdzob gnyis ka spangs/_/sems med nam mkha' chos nyid med/_/'khrul ba med cing ma 
[\[197b.7\]]'khrul med/_/theg pa med cing rim pa med/_/dman dang gya nom gnyis ka med/_/ye shes med cing bde ba med/_/mtha' bral dbu mar mi gnas pa/_/bsam mi khyab tu gnas pa ste/_/'di rtogs khong du chud pa dang /_/mi 'jigs sgro skur mi rtsom pa/_/rgyal ba'i sras kyi 
[\[198a\]]
[\[198a.1\]]thu bo ste/_/rgyal sras kun gyi nang na mchog_/rdo rje 'dzin pas byin rlob cing /_/mkha' 'gro kun gyi mchod pa'i gnas/_/rig 'dzin sa la 'jug pa ste/_/des kyang mnyam gzhag 'bad de bslab/_/rig 'dzin sa la gnas par bya/_/rig 'dzin 
[\[198a.2\]]sa la gnas nas kyang /_/rdo rje 'dzin pa'i sa la 'jug_/rdo rje 'dzin pa'i sar gnas te/_/[{]bcwa [,]bco [}]lnga sa yi bdag nyid las/_/sku gnyis gzhan gyi don mdzad pa/_/gzhan gyi las dang smon lam stobs/_/de yi stobs kyis snang ba las/_/yang dag nyid la snang rgyu med/_/
[\[198a.3\]]rim pa rnam pa gnyis yin te/_/dang po bla ma'i gdams ngag dang /_/rig 'dzin sa la gnas pa'i bar/_/rang rig spyi yi rnam pa ste/_/chos nyid yul du byas pa'o/_/rdo rje 'dzin pa'i sar gyur te/_/rang rig rang gi mtshan nyid ni/_/yul dang yul can la sogs pa'i/_/
[\[198a.4\]]rtog med mkha' ltar snang ba yis/_/khams gsum brtan dang g.yo bcas pa'i/_/bdag nyid de nyid tshul gyis ni/_/mnyam gzhag rjes thob kun spangs te/_/sgyu ma'i tshul du gang gnas pa/_/snang ba mthar phyin pa yi tshad/_/thun dang 'pho ba chu tshod dang /_/dbyu gu skad cig 
[\[198a.5\]]rim pa la/_/sems kyi bying rgod la sogs skyon/_/bral te dben par gnas pa ni/_/snang med mthar phyin tshad yin te/_/rang rig phyi yi tshad bstan to/_/snang ba med cing sgyu ma med/_/bya ba tsal med cing bgrod pa med/_/rang byung lhun gyis grub pa ru/_/rtag tu mi 'gyur gang 
[\[198a.6\]]gnas pa/_/rang rig pa yi mtshan nyid la/_/mthar phyin pa yi tshad yin no/_/'dod chags ro yis myos pa dang /_/sems bskyed sdom 'dzin dbang bskur dang /_/tshogs kyi 'khor lo 'dus pa'i dus/_/bsam gyis mi khyab rgyu yi dus/_/khyad par can du gsungs pa'o/_/gzhan 
[\[198a.7\]]yang rtog pa'i sems dang yang /_/rtog med sems dang 'dres pa yi/_/gzugs la brten pa'i mig nyid kyis/_/rtog pa'i rgyun chad sems de nyid/_/sems kyi rgyun bral rgyu de nyid/_/bsam gyis mi khyab rgyu yi dus/_/sgra la sogs pa'i de bzhin no/_/'dod chags zhe sdang gti mug 
[\[198b\]]
[\[198b.1\]]sogs/_/nyon mongs rjes nas rgyu ba ste/_/byams dang sbyin sogs de bzhin no/_/bzod sogs btang snyoms de bzhin te/_/bsam gyis mi khyab rgyu yi dus/_/bla ma'i zhal nas shes par bya/_/sbyin dang tshul khrims la sogs dang /_/byams dang snying rje la sogs pa'i/_/mdor 
[\[198b.2\]]na dkar po'i chos rnams dang /_/bzo dang sgyu rtsal la sogs dang /_/bskyed rdzogs bsgom pa'i rim pa kun/_/skye ba gcig gam du mas ni/_/yongs su rdzogs par gyur pa dang /_/'khor ba'i chos la gang skyo ba/_/bsam mi khyab la 'jug pa'i dus/_/bskyed dang rdzogs sogs 
[\[198b.3\]]mi gnas shing /_/rdzogs pa chen por gang 'dod pa/_/de yang 'jug pa'i dus yin te/_/bdud rnams bsam gyis mi khyab pas/_/bar mchod par 'jug pa'i dus/_/gzung ba'i thabs ni [{]bcwa [,]bco [}]brgyad de/_/mkha' mnyam gzhi bcas gzhi med dang /_/yul drug dus gsum 
[\[198b.4\]]brten pa dang /_/lhan cig skyes nyid sgra la brten/_/sa chu me rlung sgra brten no/_/chos rnams gzod nas ma skyes pa'i/_/rang rig bsgom pa mkha' mnyam ste/_/bla mas sems gzung dang por gces/_/chos rnams thams cad sems yin te/_/sems ni gzod nas ma skyes pa/_/
[\[198b.5\]]gzhi bcas rang rig rnal 'byor ro/_/sems ni gzod nas rang rig pa/_/gzhi med bsam gyis mi khyab pa'o/_/gzugs sgra dri ro reg bya chos/_/de brten sems gzung bla ma las/_/skyes bus 'bad de blang bar bya/_/de bzhin 'dod chags zhe sdang dang /_/gti mug rjes su 
[\[198b.6\]]mkhas pas gzung /_/lhan cig skyes gnyis 'byung bzhi la/_/brten te skye ba med par bsgom/_/bye brag sems gzung bsam mi khyab/_/nyan thos la sogs theg chen la/_/man ngag yod pa ma yin te/_/lta ba spyod pa sems gzung dang /_/rgyu dang 'bras bu lam dang yang /_/
[\[198b.7\]]dus dang longs spyod rnal 'byor dang /_/bdag don gzhan don dgongs pa dang /_/ngal dub mtha' spangs tshegs chung dang /_/tshogs sogs pa yi khyad par dang /_/khyad par rnam pa [{]bcwa [,]bco [}]lnga yis/_/rig 'dzin theg pa khyad par 'phags/_/kye ho bcom ldan 'jigs pa che/_/rang 
[\[199a\]]
[\[199a.1\]]rig bsam mi khyab pa la/_/sbyin dang byams sogs dgongs pa ci/_/sku gnyis gzhan don gang las byung /_/bsam mi khyab la legs gnas pas/_/de nyid ci lags phyi ru ci/_/bcom ldan 'das kyis bka' stsal pa/_/sbyin dang byams pa la 
[\[199a.2\]]sogs pas/_/gzhan rig rnam rtog 'gags pa dang /_/sku gnyis sems can don mdzad pa'i/_/sems can rnams ni sangs rgyas su/_/'byung ba'i rkyen du nges pas na/_/bsam mi khyab la mi gnas kyang /_/sbyin sogs 'bad de bslab par bya/_/de la bsam mi 
[\[199a.3\]]khyab pa 'byung /_/sku gnyis stobs dang mi 'jigs dang /_/gzungs dang ting 'dzin las rnams kun/_/sbyin la sogs pa sbyin byas nas/_/bsam mi khyab pa 'byung bar nges/_/de nyid rtogs na bsam mi khyab/_/de nyid ma rtogs 'khor ba'i chos/_/dbul pos nor bu'i 
[\[199a.4\]]byi dor bzhin/_/bsam mi khyab la sems gzhag kyang /_/bskyed rdzogs rim pas sems gnas nas/_/de ni sngon sbyangs 'phro can te/_/sems kyi yig mgo gcad pa gces/_/rang sems las su rung ba na/_/de ni phyi rtags nang du ste/_/de nyid nang rtags phyi ru 'byung /_/
[\[199a.5\]]lus la dri med srin bu med/_/skra dkar gnyer ma sogs med pa/_/bskyed dang rdzogs pa'i rtags yin no/_/'khor ba sgyu mar snang ba dang /_/sprin med mkha' ltar gang snang ba/_/bsam mi khyab pa'i rtags yin no/_/de nas 'khor 'dus pa de dag thams cad chos 
[\[199a.6\]]thams cad kyi rang bzhin de kho na nyid bsam gyis mi khyab pa la rjes su yi rang bar gyur to//_//dpal 'khor lo sdom pa'i gsang ba bsam gyis mi khyab pa'i rgyud kyi rgyal po bcom ldan 'das kyis gsungs pa rdzogs so//_//paN+Di ta ga ya d+ha ra dang /_lots+tsha ba shAkya ye 
[\[199a.7\]]shes kyis bsgyur ba'o//_//[{D386}]@##/_/rgya gar skad du/_shrI kha sa ma tan+t+ra rA dza nA ma/_bod skad du/_dpal nam mkha' dang mnyam pa'i rgyud kyi rgyal po zhes bya ba/_dpal bde ba chen po la phyag 'tshal lo/_/'di 
[\[199b\]]
[\[199b.1\]]skad bdag gis thos pa dus gcig na/_bcom ldan 'das de bzhin gshegs pa thams cad kyi sku dang gsung dang thugs rdo rje btsun mo'i b+ha ga la snyoms par bzhugs so/_/de'i tshe 'khor 'dus pa de dag gi nang nas mkha' spyod ma/_sa spyod ma dang /_sa 'og na spyod pa ma 
[\[199b.2\]]gsum la bcom ldan 'das kyis zhal 'dzum pa mdzad de/_gsang ba'i don 'di gsungs pa/_/dad ldan snying rjer ldan dang rtse gcig sems/_/lus ngag gus bcas gzhan la phan sems ldan/_/'jigs med brtul zhugs ldan zhing zab mo yi/_/lam la spro bar gyis la 
[\[199b.3\]]legs par nyon/_/mkha' 'gro khyod kyi mtshan nyid ni/_/nga yis khyod la bshad par bya/_/mkha' spyod steng sgo'i rlung yin te/_/sa spyod bar du thig le'i sgo/_/sa 'og spyod pa shu kra'i sgo/_/sgo gsum sku gsung thugs yin te/_/dang po mkha' spyod mtshan nyid kyang /_/rnam pa gsum 
[\[199b.4\]]du shes bya ste/_/bems po'i rlung dang rnam rtog rlung /_/kun gyi mtshan nyid ye shes rlung /_/mdor bstan de nyid rim pas dbye/_/gnyis med rlung ni ma ning ste/_/zung 'jug thabs dang shes rab rlung /_/ldang 'jug sku gsung thugs kyi rlung /_/snying dang gzhang kha mgrin pa dang /_/
[\[199b.5\]]lte ba lus kyis khyab pa ru/_/rigs lnga'i rlung ni khyab par gnas/_/rgyu ba bzhi ni 'byung ba'i rlung /_/dngas snyigs 'byed pa brgyad du 'gyur/_/'di nyid rlung ni thun brgyad de/_/thun re la ni 'pho ba gnyis/_/rlung gi 'pho ba bcu drug yin/_/'pho ba gcig la chu tshod gnyis/_/
[\[199b.6\]]chu tshod re la dbyug gu gnyis/_/rlung gi dbyug gu drug cu bzhi/_/de bzhin chu tshod sum cu gnyis/_/nyi khri chig stong drug brgya sogs/_/sems dang sems min 'dres pa'i rlung /_/rags pa dang ni phra ba la/_/mkhas pas sems kyi bzhon par gzung /_/rnam rtog gzung 
[\[199b.7\]]'dzin sems kyi rta/_/gzung 'dzin gnyis 'gags dbu mar gnas/_/de nyid ye shes rdo rje'i rlung /_/dbye ba thabs dang shes rab gnyis/_/'di rnams mkha' spyod rang bzhin te/_/de dag man ngag mkhas pas brtag_/yon tan skyon dang rtags rnams kyis/_/rlung gi 
[\[200a\]]
[\[200a.1\]]mtshan nyid shes par bya/_/de dag kun gyi rten nyid kyang /_/gzhol ma dang ni g.yon ma dang /_/'di ni gzhu yi rnam par gnas/_/bems po rlung gi lam yin te/_/dbang po mngon sum lam yin pas/_/sna yi ri rab gling bzhi la/_/nyi zla byang nub 
[\[200a.2\]]lhor rgyug gis/_/thabs dang shes rab skor sogs la/_/'bad pas sems ni gzung bar bya/_/'di dag bems pos yang dag gnas/_/mi shes pa yi rab rib kyis/_/rin chen sems ni dri can byas/_/'di ni rnam rtog rlung yin te/_/'di nyid kyis ni lam gyur 
[\[200a.3\]]ba/_/ro ma dang ni rkyang ma'o/_/sbrul 'khyil lta bu'i rnam pa ste/_/rnal 'byor gyi ni dmigs pa'i yul/_/gnas der rnam rtog rlung 'gag go/_/rang rig gdod nas ma skyes pa/_/'di nyid ye shes rdo rje'i rlung /_/kun 'dar ma yi rtsa la brten/_/tsaN+DA lI ni shing lta bu/_/rang 
[\[200a.4\]]rig ye shes spyod yul te/_/gnas der 'bad de rang rig gzung /_/mkha' spyod rlung gi rang bzhin phyir/_/'di dag rdo rje'i lam yin no/_/de nas sa spyod bshad bya ste/_/rang rig ye shes gang 'dod pas/_/tsaN+DA lI yi bye brag brtag_/dang por rang bzhin tsaN+DA lI/_/gnyis pa 
[\[200a.5\]]gtum mo tsaN+DA lI/_/gsum pa kha sbyar tsaN+DA lI/_/de bzhin gcer bu'i tsaN+DA lI/_/de nyid la yang dbye ba ste/_/gcer bu gtum mo shin tu gtum/_/yang dag gtum mo gzhan sbyar dang /_/bye brag kun la sbyar bar bya/_/gcer bu shin tu gcer bu dang /_/shin tu gcer bu 
[\[200a.6\]]gcer bu sogs/_/'di dag kun la sbyar bar bya/_/dbye na rnam pa bcu gnyis te/_/yan lag bcu tshan bzhi dang brgyad/_/sa spyod ma yi rang bzhin te/_/stong phrag bdun cu rtsa gnyis sogs/_/gzhan skyes kyi ni khro mo tsam/_/phra ba de las bzlog pa'o/_/brgya dang nyi shu skra yi rtse/_/
[\[200a.7\]]sum cu rtsa gnyis skra yi rtse/_/lnga yi cha ste gtso bo gsum/_/gsum 'dus yungs kar gyi ni tshad/_/dbus dang g.yas g.yon phra sbom dang /_/gnyis 'gyur bye brag shes par bya/_/dngas ma dang ni snyigs ma'i rtsar/_/rang bzhin du ni gnas pa la/_/yi ge lta bu'i rtsa mdud 
[\[200b\]]
[\[200b.1\]]kyang /_/dang po'i sgra ru gang shes pa/_/sa spyod ma yi rang bzhin no/_/gnas la sogs pa gzhan nas shes/_/'di nyid nor bu rin po che/_/'di la brten nas thams cad 'byung /_/rig 'chol gnas 'chol tshad 'chol dang /_/dbyibs dang kha dog grangs la sogs/_/
[\[200b.2\]]'chol pa las ni dngos grub min/_/de nyid bral ba'i rang bzhin ni/_/sa spyod ma yi dngos grub ste/_/thams cad kun gyi rten yin no/_/sa 'og spyod ma'i rang bzhin te/_/de nas yang dag rab bshad pa/_/byang chub sems ni rnam pa gsum/_/dang po chos nyid sems yin 
[\[200b.3\]]te/_/'di ni shes brjod yul las 'das/_/gnyis pa rang rig byang chub sems/_/dper na rkyen gyis shel sgong bzhin/_/gsum pa bems po'i byang chub sems/_/sih+la dang ni ga pur te/_/don dam kun rdzob gnyis su gsungs/_/las kyi rlung dang las kyi mes/_/
[\[200b.4\]]g.yo ba kun rdzob byang chub sems/_/ye shes rlung dang ye shes mes/_/g.yo ba don dam sems yin te/_/dngas snyigs las ni rim pa yin/_/dbyibs dang kha dog las kyis ni/_/sems kyi khyad par shes par bya/_/las kyi rlung gis mi g.yo zhing /_/las kyi me yis 
[\[200b.5\]]mi 'dzag par/_/kha ba lta bu'i mtshan nyid las/_/mi shigs ha~M gi dbyibs 'dra ste/_/nor ba kun+da'i mdog lta bu/_/dkar la 'tsher dang gzi mdangs snum/_/bde ba chen po'i skur 'byung ba/_/'di ni don dam byang chub sems/_/dmar la dngas pa'i rang bzhin la/_/
[\[200b.6\]]khyad par bzhi ni thun mong ste/_/'di ni shes rab byang chub sems/_/de las bzlog pa'i dman pa gnyis/_/'og sgor gnas shing srid pa skye/_/dman pa'i rkyen gyis g.yo bar byed/_/de phyir don dam kun rdzob kyis/_/sems kyi mtshan nyid shes par bya/_/rgyu 'chol ba 
[\[200b.7\]]las dngos grub med/_/rkyen 'chol ba las de bzhin te/_/bla ma'i zhal nas shes par bya/_/don dam sems kyi spyod yul min/_/kun rdzob tshor ba bde ba'i yul/_/sa 'og spyod pa'i rang bzhin te/_/rdo rje gsum bsgom mi phyed pa/_/de nyid rdo rje sems dpa' ste/_/yi ge 
[\[201a\]]
[\[201a.1\]]dang ni yan lag dang /_/bsdus pa'i don dang spyi yi don/_/sbas pa'i don dang mthar thug don/_/sna tshogs sems las 'byung bar 'gyur/_/nor bu dang ni sil snyan bzhin/_/rtog med rten las sna tshogs 'byung /_/A li kA li ma ning dang /_/drug tu 
[\[201a.2\]]sbyor ba brtag par bya/_/sgra mtha'i yi ge bsam mi khyab/_/yan lag rnam pa gsum yin te/_/rgyu 'bras brda dang brda can dang /_/brjod bya dang ni rjod byed do/_/de las bzlog pa bsdus par bshad/_/theg pa gsum dang de las gzhan/_/thun mong spyi ru nges pa ste/_/bye brag 
[\[201a.3\]]rang las shes par bya/_/sbas pa dbang dang sngags su dbye/_/sngags la bzhi ste dbang la gnyis/_/chos ni spyi dang bye brag go/_/de dag kun gyi mtshan nyid kyang /_/bla ma'i zhal nas shes par bya/_/snod dang snod min bye brag kyang /_/bla mas legs par brtag bya ste/_/de nyid yang 
[\[201a.4\]]dag rtogs gyur na/_/ston pa med cing bstan pa med/_/bsam gtan la sogs 'jig pa med/_/sangs rgyas gzugs ni sna tshogs 'byung /_/bya ba bcu gnyis la sogs pa/_/chos kyi 'khor lo sna tshogs bskor/_/dman pa rnams la bya ba'i rgyud/_/bya med rnal 'byor 
[\[201a.5\]]de ltag la/_/de rjes rnal 'byor nyid gsungs te/_/rnal 'byor nang pa de ltag la/_/phyi nas rnal 'byor ma rgyud ni/_/shes rab snying po brtser gyur pa'i/_/thabs dang shes rab bsrub shing la/_/gnyis med thugs kyis bsrubs pa las/_/bdud rtsi'i ro ni nyi shu bzhi/_/nor 
[\[201a.6\]]bu rin chen rgyud ces brjod/_/'jig rten 'jig rten 'das pa yi/_/dngos grub thams cad 'di las 'byung /_/ji ltar ma dkrogs 'o ma las/_/'dod pa gang yang 'byung ba min/_/de bzhin lo grangs mang po las/_/dngos grub myur du 'byung ba min/_/de phyir rin chen nyi shu bzhi/_/
[\[201a.7\]]bdud rtsi ro 'dra seng ge'i gzugs/_/gnas ni nyi shu bzhi nyid kyang /_/sku gsung thugs kyis byin brlabs te/_/mkha' 'gro nyi shu bzhi la gtad/_/phyag rgya bzhi yis rgyas btab bo/_/dam du sba zhing dam du spel/_/rgya las 'das na dam tshig nyams/_/sngags dang dbyibs dang chos 
[\[201b\]]
[\[201b.1\]]bdag ni/_/sku gsung thugs kyi rang bzhin te/_/de yi ngo bor rgyud kun brtag_/sngags la gnyis te chos la gnyis/_/dbyibs kyang de bzhin shes par bya/_/re re'i bye brag dbye ba yang /_/bla ma'i zhal nas shes par bya/_/phyi nang sbas pa mthar thug bzhi/_/rgyud kun phyag rgya bzhi 
[\[201b.2\]]yin te/_/de nyid dbye ba mkhas pas brtag_/de nyid rtogs na rgyud dang ldan/_/de las bzlog pa 'das pa'o/_/rang bzhin gyis ni tsaN+DA lI/_/gnas ni nyi shu rtsa bzhi ste/_/rtsa gsum gyis ni byin gyis brlabs/_/gnas ni nyi shu rtsa bzhi ru/_/mkha' 'gro nyi shu rtsa bzhi la/_/rgyud ni nyi shu 
[\[201b.3\]]rtsa bzhi gtad/_/pu ru rab gtum gsang rdo rje/_/dza ru gtum mig gsang ba gcod/_/o ru 'od ldan bsam mi khyab/_/A ru sna rtse nam mkha' mnyam/_/go ru bstan blo nam mkha' che/_/ra ru mi'u thung sku gsung thugs/_/de ru lang ka rin chen phreng /_/ma ru shing grib dam tshig che/_/ka ru e 
[\[201b.4\]]rU stobs po che/_/o ru 'jigs byed ye shes gsang /_/tri ru rlung shugs ye shes phreng /_/ko ru chang 'thung ye shes 'bar/_/ku ru sh+yA ma zla ba'i phreng /_/la ru shin bzang rin chen 'bar/_/ka ru rta rna nyi ma'i 'khor/_/he ru kha kha ye shes rgyal/_/bre ru 'khor shugs mkha' 'gro gsang /_/
[\[201b.5\]]gr-i ru khaN+Da gsang me 'bar/_/sau ru shoN+Di gsang bdud rtsi/_/su ru 'khor lo dur khrod rgyan/_/na ru shin dpa' rdo rje rgyal/_/si ru stobs chen ye shes rgyal/_/ma ru 'khor sgyur chags pa'i rgyal/_/ku ru brtson 'grus mkha' 'gro sdom/_/de dag gtad do legs par sbos/_/nang du tsaN+TA 
[\[201b.6\]]lI dag ni/_/nyi shu bzhi ni gtad pa ste/_/dang po gsang ba gnyis pa yang /_/rang bzhin yin te de nas dbang /_/rkyen ni tha mas gsungs pa ste/_/mkha' 'gro khyed kyi rang bzhin te/_/de nas dngos grub gang 'dod sbyin/_/dngos grub dam pa gang 'dod pas/_/dbang dang dam tshig ldan byas te/_/
[\[201b.7\]]rta dang glang po la sogs dang /_/bu dang chung ma nor gyi dbyig_/bsnyen bkur dag gis bsnyen byas te/_/bdud rtsi ro yi ra li las/_/bla ma'i zhal nas dngos grub blang /_/yid la zung la dran par gyis/_/de nas 'khor 'dus pa de dag thams cad rjes su yi rang bar gyur to/_/sku 
[\[202a\]]
[\[202a.1\]]gsung thugs kyi rang bzhin dpal nam mkha' dang mnyam pa'i rgyud kyi rgyal po zhes bya ba rdzogs so//_//paN+Di ta ga ya d+ha ra dang /_dge slong shAkya ye shes kyis zhus shing bsgyur ba'o//_//_
[\[202a.2\]{D387}]@##/_/rgya gar skad du/_shrI ma hA kha tan+t+ra rA dza/_bod skad du/_dpal nam mkha' chen po'i rgyud kyi rgyal po/_dpal bde ba chen po la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa thams cad kyi sku dang 
[\[202a.3\]]gsung dang thugs rdo rje btsun mo'i b+ha ga la bzhugs so/_/gzhan yang dpa' bo dang mkha' 'gro ma grangs med pa dang thabs cig tu bzhugs so/_/de rnams kyi nang nas byang chub sems dpa' chen po rdo rje snying pos/_bcom ldan 'das la g.yas phyogs nas bskor ba lan 
[\[202a.4\]]gsum byas te/_phyi nang gsang ba'i mchod pas mchod nas 'di skad ces gsol pa/_/kye ho bcom ldan 'jigs pa che/_/bcom pa gang lags ldan pa gang /_/'jigs pa gang lags chen po gang /_/bdag la khyod kyis bshad du gsol/_/bcom ldan 'das kyis 
[\[202a.5\]]bka' stsal pa/_/bcom pa bdud bzhi bcom pa ste/_/re re la yang bzhi bzhi ste/_/bcu drug grangs su shes par bya/_/ldan pa de yi gnyen po ste/_/dang po bum dbang bdud bzhi yang /_/kha dog dbyibs la log rtog gis/_/bskyed pa'i gzung 'dzin du ma dag_/phung po'i 
[\[202a.6\]]bdud du rab tu grags/_/'dod chags zhe sdang la sogs pa/_/nyon mongs pa yi bdud yin no/_/yang dag lam ston bla ma med/_/zhe sdang ru drar skye ba yi/_/rgyu dang lam ston grogs ngan dag_/lha yi bu yi bdud yin te/_/las dang nyon mongs pa yi rgyus/_/srog 'chad 
[\[202a.7\]]pa ni 'chi bdag bdud/_/bskyed pa'i rim la legs gnas nas/_/lha yi bu yi bdud kyang bcom/_/log rtog du ma'i rtog pa 'gag_/des na phung po'i bdud bcom mo/_/rten dang brten pa ro mnyam pas/_/nyon mongs pa yi bdud bcom mo/_/dus min 'chi dang 
[\[202b\]]
[\[202b.1\]]tshe zad pas/_/'di dag 'chi ba dag bdud yin te/_/tshe lo stong sogs thub pa yi/_/tshe yi 'chi bdag bdud bcom mo/_/gzhan yang bdud 'joms bye brag ni/_/phyi yi tshe yi bcud kyis len/_/grub na 'chi bdag bdud 'joms so/_/de bzhin lus kyi phung po ste/_/
[\[202b.2\]]longs spyod kyis ni nyon mongs 'joms/_/sems kyis lha yi bdud bcom ste/_/rten dang brten ni sgyu mar ldan/_/de nas gsang dbang bdud bzhi yang /_/phyag mtshan khro tshul gar la sogs/_/phyi ru du ma phung po'i bdud/_/rags pas yid ni nyon mongs pas/_/
[\[202b.3\]]nyon mongs pa yi bdud yin no/_/dman pa'i lam gang ston pa yi/_/bla ma lha yi bu yi bdud/_/phyi yi tshe yi bcud kyis len/_/de nyid 'chi bdag bdud yin no/_/gzhan yang bdud kyi bye brag ni/_/sgo gsum 'khrul par gang ston pa/_/bla ma lha yi bu yi bdud/_/sgo 
[\[202b.4\]]gsum las ni du ma'i cha/_/de nyid ma shes phung po'i bdud/_/de nyid 'bad de bsgrubs byas kyang /_/'bras bu mi 'byung sems nyon mongs/_/nyon mongs pa yi bdud yin te/_/de yis tshe yi bar chad byed/_/de nyid 'chi bdag bdud yin no/_/rlung sogs gnas pa'i tshul shes 
[\[202b.5\]]pas/_/lha yi bu yi bdud bcom mo/_/de nyid sgyu mar shes par bya/_/de nyid shes pas phung po dang /_/nyon mongs pa yi bdud bcom mo/_/dngos po'i mthar lhung skye bas 'chi/_/rgyu med las skye 'chi ba ste/_/rgyu rkyen ma bskyed rang bzhin gnas/_/sgyu mas 'chi bdag bdud 
[\[202b.6\]]bcom mo/_/tshe la dbang sgyur ma lta bu/_/gnyen po'i stobs dang ldan pa'o/_/shes rab ye shes bdud bzhi yang /_/rtsa dang shu kra la sogs pa'i/_/dman pa'i lam ston lha yi bdud/_/de nyid du ma phung po'i bdud/_/de sgom rang bzhin nyon mongs pas/_/nyon mongs pa yi 
[\[202b.7\]]bdud yin no/_/kha dog dbyibs ni skyes pas 'jig/_/de nyid 'chi bdag bdud yin no/_/gzhan yang bdud kyi bye brag kyang /_/'dod chags chen po'i lam ston pa'i/_/bla ma lha yi bu yi bdud/_/dga' ba bzhi ni du ma ste/_/rgyud la spungs pas phung po'i bdud/_/
[\[203a\]]
[\[203a.1\]]rang sems nyon mongs nyon mongs bdud/_/'khor bar ltung bas skye ba ste/_/skye ba las byung 'chi bdag bdud/_/rnam par rtog pa skye bas so/_/'dod chags kyis ni 'chi bdag bdud/_/ma spangs sum cu drug gnyis dang /_/nges pa sum cu rtsa drug gi/_/
[\[203a.2\]]lam bsten bla mas lha bdud bcom/_/dga' bzhi sgyu ma rang bzhin med/_/bde chen ror 'gyur phung po bcom/_/'bras bu rang rig ye shes sbyin/_/rang sems nyon mongs sdug bsngal bral/_/nyon mongs pa yi bdud bcom mo/_/de yis 'chi ba dang bral bas/_/de nyid 'chi 
[\[203a.3\]]bdag bdud bcom mo/_/'og gi lam gyi bdud bzhi yi/_/dman pa'i stobs kyis zin pa ste/_/rgyal po dmangs su babs pa bzhin/_/de nyid lam gyi bdud kyis zin/_/rgyal po rgyal sa shor ba bzhin/_/bzhi pa dang 'brel bdud bzhi ni/_/gsum pa'i snod dang ldan pa la/_/
[\[203a.4\]]bzhi pa'i lam ston bla ma ni/_/lha yi bu yi bdud yin te/_/bdud gsum bla ma'i zhal nas shes/_/snod min gsang ba sgrogs pa dang /_/mar dang kha ra la sogs pa/_/'thungs te ma zhu dug 'gyur bzhin/_/khyad par bdud kyis zin pa ste/_/rigs ngan rgyal sa 'dzin 
[\[203a.5\]]pa 'dra/_/dbang dang gdams ngag 'brel bcas pa'i/_/bdud 'joms lam gyi stobs dang ldan/_/ye shes lnga 'am yon tan drug_/ldan pa dag tu rab tu grags/_/bla ma gcig la snod bcud gnyis/_/thob na de nyid dam pa ste/_/bla ma gcig la dbang thob nas/_/
[\[203a.6\]]bla ma gcig la mnyan par bya/_/bla ma rnam pa gnyis su gsungs/_/phyi yi bla ma de nyid de/_/nang gi bla ma bdag po'i lha/_/bdud dang dgra yi sde rnams kun/_/thams cad 'jigs shing skrag byed pas/_/'jigs pa zhes ni gsungs pa ste/_/dgra dang bdud kyi g.yul 
[\[203a.7\]]las rgyal/_/dmigs pa lha sogs bdun dang ldan/_/de phyir chen po zhes ni gsungs/_/de'i tshe 'khor 'dus pa de dag dang /_byang chub sems dpa' chen po rdo rje snying po dang /_thams cad rgyud la dga' zhing mgu nas rjes su yi rang bar gyur te/_/dpal nam mkha' 
[\[203b\]]
[\[203b.1\]]chen po'i rgyud kyi rgyal po rdzogs so//_//rgya gar gyi mkhan po ga ya d+ha ra dang /_lots+tsha ba dge slong shAkya ye shes kyis bsgyur ba'o//[ {D388}]@##/_/rgya gar skad du/_shrI kA ya bAk+tsit+ta tan+t+ra rA dza/_
[\[203b.2\]]bod skad du/_dpal sku gsung thugs kyi rgyud kyi rgyal po/_dpal rdo rje sems dpa' la phyag 'tshal lo/_/'di skad bdag gis 'dod chags che/_/mchog gyur 'di la yang dag gnas/_/mgon po thugs rje che ldan pa/_/khyod kyis bdag la bshad du gsol/_/rdo rje 'dzin pas 
[\[203b.3\]]bka' stsal pa/_/sku ni bum pa'i ngo bo ste/_/gsung ni gsang ba'i ngo bo 'dod/_/thugs kyang shes rab ye shes te/_/sangs rgyas spyan dang mA ma kI/_/dam tshig sgrol ma gos dkar mo/_/rdo rje 'dzin la 'di skad gsol/_/rgyud kyi don la rab goms shing /_/smra ba'i tshig gis ma 
[\[203b.4\]]rmongs la/_/gzhan gyi rtsod pas mi rdzi yang /_/dbang dang man ngag ma thob par/_/dbang bskur rab gnas sbyin sreg sogs/_/sngags spyod ngal ba don med yin/_/shi nas sems can dmyal bar skye/_/de phyir gtso bos dbang bskur gyi/_/man ngag yang dag bshad du gsol/_/
[\[203b.5\]]rdo rje 'dzin pas bka' stsal pa/_/dang por bum dbang rim pa yang /_/gnas ni shin tu bsngags pa btsal/_/bkra shis yid dga' shin tu snum/_/bkra shis bya rnams snyan par sgrogs/_/dpag bsam shing rgyas yod par 'dod/_/gzhan yang dur khrod shing gcig gam/_/
[\[203b.6\]]chu ngogs dag la sogs pa ru/_/sa bdag sa yi lha mo la/_/gtor ma sbyin sreg mchod yon gyis/_/sa bslang phyir ni mtho rnams gzugs/_/de nas dang po bsnyen pa dbul/_/bsnyen pa gsum ni rab 'bring tha/_/mtshan ma grangs dang dus su gsungs/_/re re la yang gsum 
[\[203b.7\]]gsum ste/_/mtshan ma gzugs dang 'od dang sgra/_/grangs ni stong dang khri dang 'bum/_/dus ni [{]bcwa [,]bco [}]lnga bcu gsum dang /_/bdun du bsnyen pa rdzogs pa dang /_/lha rnams bsnyen pas mnyes byas nas/_/lha dang slob ma rdzas rnams kun/_/lhag par gnas pa tshul bzhin bya/_/
[\[204a\]]
[\[204a.1\]]bkra shis lo grangs ldan pa yi/_/bu mos sa yi phyogs mthun pa'i/_/ku sha btsal la mtshan ma brtag_/so shing rtse mor me tog dri/_/bsrung skud la sogs mtshan ma brtag_/dbang gi dkyil 'khor bskyed par bya/_/dkyil 'khor slob ma rab 'bring tha/_/
[\[204a.2\]]ting 'dzin me tog rdul tshon rim/_/gang dang ldan pa de nyid do/_/de nas mchod rdzas rim pa dgram/_/khaM bIr yi sngags kyis kyang /_/de la rdo rje bya ba par bya/_/de nas ku sha la sogs pa/_/spogs pa'i cho ga dang bcas bya/_/gzhan yang sngon du 'gro ba'i rdzas/_/bla ma mnyes 
[\[204a.3\]]par bya ba dang /_/dkyil 'khor lha rnams mchod pa'i phyir/_/rta dang glang po ma he dang /_/rin chen la sogs gter rnams dang /_/spos dang mar me la sogs pa/_/brgya'am stong ngam khri'am 'bum/_/bla re rgyan dang ba dan sogs/_/byin brlabs tshogs bsag phyi ru dgod/_/
[\[204a.4\]]de nas slob ma gzhug par bya/_/khrus dang yan lag dri yis byug_/kye ho khyod ni ji lta bu/_/'jig rten 'phrul pa las sad na/_/he ru kar grags chen po yi/_/dkyil 'khor chen por khyod rol lam/_/dad pa dang bcas spro bar gyis/_/rnam rtog dang bral rdo rje sems/_/dga' 
[\[204a.5\]]chen khyod bdag ston pa po/_/rdo rje 'dzin pa dgongs su gsol/_/byang chub chen por lung bstan pa/_/mgon po chen po bdag 'tshal lo/_/dam tshig de nyid bdag la stsol/_/byang chub sems ni bdag la stsol/_/pad+ma las byung bdag la stsol/_/gsang ba dgyes pa bdag 
[\[204a.6\]]la stsol/_/thar pa chen po'i grong mchog tu/_/mgon po bdag ni 'jug par 'tshal/_/legs so legs so rigs kyi bu/_/rgyal sras kun gyi nang na mchog_/rnam rtog thams cad 'jig byed pas/_/gnyis med khyod kyis blang bar bya/_/mi bskyod bcom ldan dang 
[\[204a.7\]]mtshungs pa'i/_/zil gyis mi non khyod kyis blangs/_/dam tshig spyod pa spyad pa yi/_/mchog gi de nyid blang bar bya/_/thabs dang shes rab zung du sbrel/_/nam yang khyod kyis spang mi bya/_/tshangs spyod de bzhin bsam gtan la/_/'bad pas sems ni brtan par bya/_/
[\[204b\]]
[\[204b.1\]]chang ni rtag btung khro mi bya/_/de bzhin sha yang shes par bya/_/gzhan gyi phyag rgya bsten par bya/_/'di ni dam tshig brgyad yin no/_/dkon mchog gsum la skyabs su 'gro/_/thun mong sdom dang sems skyed sbyin/_/bskor ba lan gsum phyag gsum bya/_/yol bas 
[\[204b.2\]]bar du bcad nas ni/_/mig la sogs pa lnga bkab la/_/lha grangs du yod me tog sbyin/_/kun byed chu yis bsal dag bya/_/me tog dang bcas rdo rje yang /_/de yi snying la gzhag la bsgom/_/slob dpon la ni brnyas byed sogs/_/ltung ba'i nyes pa brjod par bya/_/phyi 
[\[204b.3\]]yi rdo rje 'dzin pa dbab/_/sngon du sdig pa lan gsum dral/_/mig gis gzugs rnams mthong ba dang /_/rna bas sgra dang sna yis dri/_/lce yis ro dang lus kyis reg_/dngos grub phrin las so so ru/_/mkhas pas brtag par shes par bya/_/me tog dor te lha yang sbyin/_/
[\[204b.4\]]'khor rnams gtso bo'i yan lag yin/_/gtso bo'i mtshan nyid shes par bya/_/ji ltar gso ba'i sman pa yis/_/dbang po lnga yi zug rngu 'byin/_/de bzhin sems dpa' chen po yis/_/mi shes pa yi rab rib kun/_/rgyal ba rnams kyis yang dag bsal/_/de la gzugs 
[\[204b.5\]]brnyan dkyil 'khor bstan/_/dbang gi dkyil 'khor byang shar du/_/pad+ma 'dab ma brgyad pa ru/_/gzhag la rig pa'i dbang lnga bskur/_/chu khams mi bskyod me long gis/_/rdo rje rigs kyi phrin las 'grub/_/dbu rgyan rin chen 'byung ldan te/_/mnyam nyid ye shes rang 
[\[204b.6\]]bzhin gyis/_/rin chen rigs kyi phrin las 'grub/_/'od dpag med pa'i rdo rje'i dbang /_/so sor rtog pa'i rang bzhin gyis/_/pad+ma rigs kyis phrin las byed/_/dril bu don yod grub pa ste/_/bya ba nan tan ye shes kyis/_/phrin las sna tshogs byed par 'gyur/_/
[\[204b.7\]]rigs las dras nas ming gi dbang /_/rdo rje dang sbyar rdo rje sems/_/rnam snang chen po'i ngo bo ste/_/chos dbyings ye shes rang bzhin las/_/de bzhin nyid kyi mtshan nyid 'dzin/_/mi 'jigs seng ge'i khri stengs su/_/rigs byed slob dpon dbang sbyin bya/_/bdud bzhi 
[\[205a\]]
[\[205a.1\]]'joms pas rgyal chen bzhi/_/chos rnams mi nub rgyal mtshan gzugs/_/chos kyi sku yis kun la khyab/_/gdugs kyis steng nas dgab par bya/_/rdo rje dril bu brtul zhugs gnyis/_/phyag rgya dam tshig gsum po yin/_/dbugs dbyung ba dang 
[\[205a.2\]]lung bstan dang /_/rjes su gnang dang phyir mi ldog_/brtan par byed dang rnam pa lnga/_/gzhan yang rdzas kyi bye brag rnams/_/rin chen bdun la sogs pa kun/_/thun mong yin par nga yis gsungs/_/bum pa'i dbang la rnam gsum ste/_/dkyil 'khor du 'jug dang po yin/_/
[\[205a.3\]]gnyis pa rig pa'i dbang yin te/_/brtan par byed pa gsum pa'o/_/de nas gsang ba bshad bya ba/_/lus ni ri rab lhun po la/_/byang chub sems kyi gnas bcas nas/_/bde ba'i stan la gnas nas su/_/gsang ba'i dbang gi rten gyur pa/_/rig ma dang po btsal bar bya/_/
[\[205a.4\]]dang po shes pas brtag pa dang /_/bdag dbang yod par blang ba dang /_/nyes pa dag par sbyang ba dang /_/dkyil 'khor bskyed par bya ba dang /_/bar chod bgegs rnams zhi ba dang /_/bsrung dang de la tshogs kyis mchod/_/dri yi thig le du ma bya/_/g.yon na gnas pa de nyid dang /_/
[\[205a.5\]]bsrub dang bsrub bcas sbyor byas dang /_/bsrubs las bde ba'i chu rgyun gyis/_/lus kun khyab nas gsang ba ru/_/dkar la rtsa dmar lta bur 'jag_/dkyil 'khor du 'jug gong dang 'dra/_/ro ma'i 'khor lor byA bsams la/_/lce de pad+mar byin brlabs te/_/lce yi rtse 
[\[205a.6\]]mor b+h+yaHbsams la/_/sih+la ga pur 'dres pa yis/_/b+h+yaHla bzhag ste de la bstim/_/so gnyis longs spyod mnyam sbyar la/_/dbus su mi dmigs bsgom par bya/_/gsang ba'i dbang la rnam gsum ste/_/rdo rje gtso mor sbyin pa dang /_/sbom po khro mos sbyin pa dang /_/rdo rje 
[\[205a.7\]]gre tshangs sbyin pa'o/_/shes rab ye shes dbang la yang /_/dang por shes rab brtag pa ni/_/lus dang ngag dang yid dang gsum/_/mkhas pas brtag cing shes par bya/_/de nas khyad par lnga brtags te/_/rigs dang lang tsho longs spyod dang /_/rgyan dang gzugs kyi khyad 
[\[205b\]]
[\[205b.1\]]bar lnga/_/phyi yi brtag pa yin par gsungs/_/sems brtan rdo rje yi ni rigs/_/khyad par yin par nga yis gsungs/_/rnam rtog chung ba rdo rje yi/_/lang tsho'i khyad par yin par gsungs/_/mi rtog pas brgyan shes pa ste/_/rdo rje'i rgyan gyi khyad par yin/_/de 
[\[205b.2\]]nyid gsum du mi 'gyur ba/_/mi nub chos kyi rgyal mtshan te/_/rdo rje gzugs kyi khyad par yin/_/chos rnams thams cad stong pa nyid/_/de yi ro la longs spyod pas/_/rdo rje'i longs spyod khyad par ro/_/kun 'dar ma ste thugs kyi rigs/_/rigs kyi khyad par yin pa'o/_/
[\[205b.3\]]de nyid mda' ltar mkhrang ba ni/_/thugs kyi lang tsho'i khyad par ro/_/rtsa de dmar la dngas pa dang /_/byang chub sems ni dkar la dngas/_/gnyis su med par gsal ba'i tshul/_/dper na nor bu ke ke ru/_/dar la brgyus pa ji bzhin du/_/thugs kyi gzugs kyi khyad 
[\[205b.4\]]par ro/_/la la nA dang ra sa nA/_/a ba d+hU tIr gnyis med la/_/thugs kyi longs spyod khyad par ro/_/dang por phyi la gnyis pa nang /_/gsum pa gsang ba'i brtag pa'o/_/lus brtag pa ni sku yin te/_/ngag brtag pa ni gsung du 'gyur/_/yid brtag thugs su 
[\[205b.5\]]'gyur ba'o/_/sgyu ma tsam gyis dgongs pa'i don/_/kun la khyab par shes par bya/_/lus kyi drug la ngag gi bdun/_/sems kyi bdun po sgyu ma'i tshul/_/dang por smig rgyu chur 'khrul dang /_/gnyis pa smig rgyu nyid yin te/_/gsum pa smig rgyu mi snang bzhin/_/de 
[\[205b.6\]]bzhin zhal nas shes par bya/_/chu la bdun no mar la gcig_/dri ni bdun te sha la gnyis/_/sgo nga bzhi ste 'o ma gsum/_/'di rnams btsal ba'i rten gyur pa/_/lo ni gsum bzhi yin par gsungs/_/ka ra gnyis te bu ram gcig_/chang ni gnyis su shes par 
[\[205b.7\]]bya/_/rgyan ni bye brag sna tshogs so/_/dgun dang de bzhin ston gyi sha/_/zhag gcig na ni bcud dang ldan/_/dbyar dang dpyid kyi sha rnams kyang /_/drod dang ldan na bcud dang ldan/_/rang bzhin shi ba'i sha yin te/_/'dun pa byas na dam tshig nyams/_/rtsa ba lnga dang yan 
[\[206a\]]
[\[206a.1\]]lag bcas/_/gzhan yang 'bras bu la sogs sman/_/mar dang bcas pas sbyar bar bya/_/sha yang mar gyi de bzhin no/_/kha bas kun gyi bcud skyed de/_/mngar ba kun gyis ro tsa byed/_/bcud bskyed sha ni gzhon nu zhes/_/ro tsa sha ni [{]bcwa [,]bco [}]lnga yin/_/
[\[206a.2\]]bcud bskyed sha dang mar gnyis kyang /_/lnga dang lnga yi cha yis bsres/_/chang ni mnyam por gsungs pa'o/_/ro tsa ba yi sha la yang /_/'o ma sgo nga cha mnyam par/_/lnga gsum lnga gnyis gtso bor bya/_/kha ra'i chang ngam 'o ma 'am/_/sha dang mnyam por sbyin par bya/_/'di 
[\[206a.3\]]ni yan lag spros bcas so/_/de nas mtshams bcad bsnyen pa dang /_/dam tshig sna tshogs bya ba yang /_/spros pa med pa'i yan lag yin/_/dbang bskur sngon du bsgom pa'i don/_/dbang thob phyir ni nga yis gsungs/_/rig ma gtad dang man ngag sbyin/_/brda rnams 
[\[206a.4\]]bya zhing 'dod pa'i rtags/_/brtag pa shin tu spros pa med/_/phyag dang zhabs la sogs pas 'khyud/_/dang po'i sbyor thabs zhes gsungs so/_/dbu rgyan mgul rgyan la sogs pa/_/sbyor thabs chen po zhes bya ste/_/langs pa tsog pu gan rkyal dang /_/kha sbub 'phred dang 
[\[206a.5\]]lnga yin te/_/'di rnams kun gyi dgongs pa zab/_/dgongs med spyad pa spyod byed pa/_/'di ni mnar med skye ba'i rgyu/_/tha mal pa las brgya 'gyur gyis/_/bum pa'i dbang dang 'brel pa'o/_/bum pa dang ni gsang ba ste/_/gsang ba las gzhan gsum pa ste/_/de yi rnam 
[\[206a.6\]]smin brjod mi lang /_/dkyil 'khor du 'jug rim pa ni/_/bla ma'i zhal nas shes par bya/_/yan lag bdun bsgoms sbyor ba dngos/_/khyad par rnam pa gsum las byung /_/sngags dang sman ni dang po ste/_/gnyis pa sbyor thabs yin par gsungs/_/gsum pa ting nge 'dzin 
[\[206a.7\]]yin te/_/sngags dang sman gyis kun+da drang /_/rked bcing tshad dang gnas pa'i tshad/_/drang ba'i tshad rnams shes par bya/_/'byung ba bzhi dang rigs mthun pa'i/_/rked bcing rked pa'i tshad dang mnyam/_/sor gsum sor bzhi dar ram men/_/gnas pa'i tshad ni rnam pa 
[\[206b\]]
[\[206b.1\]]drug_/rnam thar gsang ba'i pho brang gnas/_/skye mched rig par gnas pa'o/_/stong pa rta mgrin 'khor lor gnas/_/khams rnams gsang ba bde skyong gnas/_/'dab la sprul pa'i 'khor lor gnas/_/yang dag spong ba snying gar gnas/_/he ru kar ni ma gshigs shing /_/
[\[206b.2\]]rdo rje mnga' yis ma brgyab pa'o/_/drang ba'i tshad ni sor bzhi 'byung /_/dang por khrus byas gnyis pa la/_/sman dang snum dang dri dang gsum/_/sum cha sum gnyis stod smad du/_/lus la bsku zhing me la bdug_/rtse gsum rtsa ni shin tu zab/_/ba spru ba dang lca ba dang /_/ra mnye ba dang 
[\[206b.3\]]nye'u shing dang /_/ra mo shags dang yan lag bcas/_/rdo la sogs pa lnga sbyar dang /_/gzhan yang sman dang snum dang dri/_/dar la sogs pa'i nang du blugs/_/sgo gnyis nas ni tho ldos bdug_/zab pa'i sngags btab bsgoms byas na/_/dang por mtshan ma shes par bya/_/
[\[206b.4\]]chags pa'i gzi ldan sna tshogs 'byung /_/tha ma'ang gsum mam bdun na 'byung /_/dgongs pa'i bye brag shes gyur nas/_/sngags dang sman gyi khyad par ro/_/dgongs pa mi shes 'dod chags phyir/_/sman la sogs pa btsal mi bya/_/'di yi sdig pa bsam mi khyab/_/
[\[206b.5\]]bdug pa'i sbyor thabs shes gyur na/_/dbus kyi rtsa yi kha 'byed pa/_/sbyor thabs khyad par yin par gsungs/_/bde chen go bzlog sbyor ba dang /_/'khor lo'i go bzlog sbyor ba dang /_/sku yi go bzlog sbyor ba dang /_/ye shes go bzlog sbyor ba dang /_/'byung ba go bzlog 
[\[206b.6\]]sbyor ba dang /_/yum gyi go bzlog sbyor ba dang /_/thig le go bzlog sbyor ba dang /_/bsam gtan go bzlog sbyor ba dang /_/yi ge go bzlog sbyor ba dang /_/stong pa'i go bzlog sbyor ba dang /_/dbugs kyi go bzlog sbyor ba dang /_/dga' ba'i go bzlog sbyor ba dang /_/gtum mo'i 
[\[206b.7\]]go bzlog sbyor ba dang /_/rtsa yi go bzlog sbyor ba dang /_/byang sems go bzlog sbyor ba dang /_/g.yas g.yon go bzlog sbyor ba dang /_/brda yi go bzlog sbyor ba dang /_/rten gyi go bzlog sbyor ba rnams/_/kun mkhyen gyis kyang ma gzigs pa/_/sangs rgyas rnams kyi thugs kyi gsang /_/
[\[207a\]]
[\[207a.1\]]byang chub sems dpa' kun gyi yum/_/sras rnams thun mong ma yin bskyed/_/ting nge 'dzin gyi khyad par ro/_/'di yi khyad par ma dpags par/_/zab pa'i don ni yod ma yin/_/dbang bskur ba yi sngon du yang /_/gdams ngag sbyin par gsungs pa yin/_/
[\[207a.2\]]gdams ngag de yis dbang thob 'gyur/_/shes rab ma la brten nas su/_/bde ba'i ye shes bskyed pas na/_/shes rab ye shes dbang du gsungs/_/sih+la ga pur shes rab ste/_/de yi bde ba ye shes yin/_/sih+la shes rab ces bya ste/_/ga pur ye shes su ni bshad/_/rtsa gsum 
[\[207a.3\]]'dus pa shes rab ste/_/de yi thig le ye shes yin/_/la la nA ni ye shes so/_/ra sa nA ni shes rab ste/_/rtsa ni shes rab zhes bya ste/_/byang chub sems ni ye shes so/_/mkha' 'gro ma ni shes rab ste/_/dpa' bo ye shes su ni bshad/_/dga' ba gsum ni ye shes te/_/rang 
[\[207a.4\]]bzhin dga' ba shes rab yin/_/'og ni shes rab ces bya ste/_/steng la ye shes su yang bshang /_/g.yon pa shes rab ces bya ste/_/g.yas pa ye shes su yang bshad/_/chos dbyings shes rab ces bya ste/_/ye shes bzhi ni ye shes yin/_/phyag mtshan ming dang yi ge rnams/_/
[\[207a.5\]]gzhan yang bye brag shes par bya/_/shes rab ye shes la yang gsum/_/tshig la bslab pa'ang gnang ba yin/_/gzugs brnyan la ni bshad pa ste/_/mngon par rtogs pas bsgom pa gsungs/_/e wa~M ma yA'i rnam pa bzhi/_/e ni sa ste wa~M ni chu/_/ma ni me ste yA ni rlung /_/
[\[207a.6\]]e ni snying rje wa~M ni byams/_/ma ni dga' ba yA btang snyoms/_/e ni spyan wa~M mAm kI/_/ma ni gos dkar yA sgrol ma/_/e ni sbyin pa wa~M tshul khrims/_/ma ni bzod pa yA bsam gtan/_/e ni phyag rgya chen po ste/_/wa~M ni dam tshig phyag rgya yin/_/ma ni chos kyi phyag rgya ste/_/yA ni 
[\[207a.7\]]shes rab phyag rgya'o/_/e ni shar te wa~M lho phyogs/_/ma ni nub phyogs yA byang phyogs/_/e ni sku yi thig le ste/_/wa~M ni gsung la ma ni thugs/_/yA ni ye shes thig le'o/_/e ni sngon po wa~M ljang ku/_/ma ni dmar po yA ser po/_/e ni mkha' 'gro wa~M lA ma/_/ma ni dum skyes yA 
[\[207b\]]
[\[207b.1\]]gzugs can/_/e ni ye shes mkha' 'gro yin/_/wa~M ni rdo rje'i mkha' 'gro yin/_/ma ni sha za'i mkha' 'gro ste/_/yA ni las kyi mkha' 'gro'o/_/e ni 'gog pa wa~M ni lam/_/ma ni sdug bsngal yA kun 'byung /_/e ni bde chen wa~M longs spyod/_/ma ni chos la yA sprul pa/_/
[\[207b.2\]]e ni mtshan la wa~M stong pa/_/ma ni rnam thar yA dpe byad/_/e ni rnam pa sna tshogs te/_/wa~M ni rnam par smin pa'o/_/ma ni rnam par nyed pa ste/_/yA ni rnam pa mtshan nyid bral/_/e ni chung ba wa~M 'bring po/_/ma ni lhag pa yA cher lhag_/e ni g.yas nas me rgyu ste/_wa~M ni g.yon 
[\[207b.3\]]nas rlung rgyu'o/_/ma ni 'og nas sa rlung rgyu/_/yA ni steng nas chu rlung rgyu/_/e ni gnas brtan wa~M phal chen/_/ma ni bkur ba yA thams cad/_/e ni bsnyen pa wa~M nye bsten/_/ma ni sgrub pa yA bsgrub che/_/e ni shar lho wa~M lho nub/_/ma ni nub byang yA byang shar/_/e ni rgyud la wa~M ni 
[\[207b.4\]]sngags/_/ma ni ye shes yA gsang ba/_/e ni snang ba wa~M snang mched/_/ma ni snang thob yA 'od gsal/_/e ni bdag gi bzang po yin/_/wa~M ni dus kyi bzang po'o/_/ma ni ye shes bzang por gsungs/_/yA ni rlung gi bzang po yin/_/e ni bdag gi gnas yin te/_/wa~M ni rnal 
[\[207b.5\]]'byor gnas su bstan/_/ma ni gzhan gyi gnas yin te/_/yA ni rgyud kyi gnas yin no/_/e ni dga' ba wa~M mchog dga'/_/ma ni lhan cig yA dga' bral/_/e ni me long wa~M mnyam nyid/_/ma ni kun rtog yA nan tan/_/e ni chos sku wa~M longs spyod/_/ma ni sprul sku yA bde 
[\[207b.6\]]chen/_/e ni zhi ba wa~M ni dbang /_/ma ni rgyas pa yA gsod pa/_/yi ge btus pa'i sngags chen gsum/_/oM ni sku yi 'khor lo ste/_/AHni gsung gi 'khor lo'o/_/hU~M ni thugs kyi 'khor lo yin/_/oM ni rnam snang AH'od dpag_/hU~M ni mi bskyod rang bzhin no/_/oM ni phyag 
[\[207b.7\]]g.yon hU~M ni g.yas/_/AHni dbus kyi snying ga yin/_/oM ni g.yon gyi spyan yin te/_/hU~M ni g.yas pa AHdbu ma/_/oM ni srog yin hU~M rtsom pa/_/AHni gnas par shes par bya/_/oM ni sku la hU~M ni thugs/_AHni gsung du shes par bya/_/oM ni lus la AHni ngag_/
[\[208a\]]
[\[208a.1\]]hU~M ni yid du shes par bya/_/oM ni thabs la hU~M shes rab/_/AHni gnyis su med pa'o/_/oM ni g.yon gyi la la nA/_/hU~M ni g.yas kyir sa nA/_/AHni a ba d+hU tI yin/_/o~M ni g.yas kyi ra sa nA/_/hU~M ni g.yon gyi la la nA/_/AHni de bzhin dbus 
[\[208a.2\]]na gnas/_/o~M ni ga pur hU~M sih+la/_/AHni dkar dmar rtsa dag yin/_/o~M ni mchog dga' hU~M khyad dga'/_/AHni rang bzhin dga' ba'i don/_/dga' ba lhan cig skyes dgar 'gyur/_/lhan cig skyes pa dga' bar 'gyur/_/rgyu la 'bras bu sbyor ba dang /_/'bras 
[\[208a.3\]]bu la yang rgyu sbyor dang /_/rgyu la rgyu yi sbyor ba dang /_/'bras bu la yang 'bras bur sbyor/_/rgyu 'bras gnyis su med par sbyor/_/thabs la shes rab sbyor ba dang /_/shes rab la yang thabs kyis sbyor/_/thabs la thabs kyis sbyor ba dang /_/shes rab shes rab sbyor ba 
[\[208a.4\]]dag_/thabs dang shes rab gnyis med sbyor/_/sbyor ba 'di yi dgongs pa yang /_/kun mkhyen gyis kyang rtogs par dka'/_/a ni rnam snang mi bskyod pa/_/na ro rin chen 'byung ldan te/_/zla tshes 'od dpag med pa yin/_/thig le don yod grub pa'o/_/o~M ni bde gshegs 
[\[208a.5\]]lnga rang bzhin/_/zhabs skyed don yod grub pa ste/_/'a ni de bzhin 'od dpag med/_/ha ni rnam par snang mdzad de/_/zla tshes rin chen 'byung ldan yin/_/thig le mi bskyod rang bzhin no/_/zhabs skyed sgrol ma'i rang bzhin te/_/'a ni gos dkar ngo bo yin/_/ha ni rdo rje dbyings phyug ma/_/
[\[208a.6\]]zla tshes mA ma kI rang bzhin/_/thig le spyan du shes par bya/_/'byung ba lnga dang sku lnga dang /_/'khor lo lnga dang dga' ba lnga/_/[{]go rims [,]go rim [}]bzhin du shes par bya/_/zhabs skyed bya ba nan tan yin/_/'a ni mnyam nyid ye shes so/_/ha ni chos kyi dbyings yin te/_/zla tshes so sor rtog pa'o/_/thig 
[\[208a.7\]]le me long ye shes so/_/'di dag kun gyi dgongs pa'i don/_/sangs rgyas kun gyi thugs kyi gsang /_/kun tu gsang zhing dpyad par dka'/_/yi ge tshul gyis rgyas btab pa'o/_/de nas byang chub sems dpa' rdo rje snying po dang /_mkha' 'gro ma'i tshogs kyis mchod pas mchod nas 
[\[208b\]]
[\[208b.1\]]mi snang bar gyur to/_/mkha' 'gro ma dra ba'i sdom pa sku gsung thugs kyi rgyud kyi rgyal po rdzogs so//_//paN+Di ta ga ya d+ha ra dang /_lots+tsha ba dge slong shAkya ye shes kyis bsgyur ba'o//_//_
[\[208b.2\]{D389}]@##/_/rgya gar skad du/_shrI rat+na mA la tan+t+ra rA dza/_bod skad du/_dpal rin chen phreng ba'i rgyud kyi rgyal po/_dpal bde ba chen po la phyag 'tshal lo/_/lha mos gsol pa rdo rje 'dzin/_/dpal ldan 'khor lo sdom pa ru/_/rin chen phreng ba'i don ma rtogs/_/
[\[208b.3\]]khyod kyis bdag la bshad du gsol/_/bcom ldan 'das kyis bka' stsal pa/_/nyon cig lha mo spyan bzang ring /_/dpal ldan 'khor lo sdom pa ru/_/ma gsungs nga yis khyod la bshad/_/rin po che ni rnam pa gsum/_/de yi phreng ba'ang rnam pa gsum/_/dang po snod kyi 
[\[208b.4\]]rin po che/_/gnyis pa bcud kyi rin po che/_/snod bcud gnyis dang rang bzhin bral/_/de ni rin chen gsum pa yin/_/lha mos gsol pa bcom ldan 'das/_/rnam pa gsum du gsungs pa las/_/de rnams rin chen ji ltar lags/_/de yi phreng ba ji ltar lags/_/
[\[208b.5\]]de rnams su yi spyod yul lags/_/bcom ldan 'das kyis bka' stsal pa/_/dang po snod kyi rin po che/_/rnam pa lnga ru shes par bya/_/ka ka ru ni dkar po che/_/mi bskyod pa yi byin brlabs te/_/dbyibs ni zla gam lta bu la/_/rab ni ngang pa'i sgo nga tsam/_/'di ni rin 
[\[208b.6\]]chen 'bar ba ste/_/ba dkar ra dkar lug dkar mo'i/_/'o ma bsku zhing sbangs pa dang /_/mi bskyod pa la mchod par bya/_/de ni spyi bor gdags pa'o/_/mchod pa'i bye brag kun la bya/_/shar gyi gdon rnams thub pa dang /_/gang la yod pa de la skyob/_/'bring ni 
[\[208b.7\]]gzhan skyes sbom po tsam/_/'di ni rin chen dge ba ste/_/dngul chu rnam pa gnyis blugs la/_/rkyen gyi rdzas rnams tshang ba dang /_/kha yi nang du gzhug pa ste/_/ro ma'i 'khor lo lces mnan la/_/de nas dal gyis bskyod pa dang /_/gsang ba'i rdo rje sna rtse ru/_/bde ba chen po 
[\[209a\]]
[\[209a.1\]]skyes tsam na/_/ro ma'i 'khor lor dog pa mnan/_/dper na sbrul gyi sha zos pa/_/mgo bo mnan pas phyi ru 'byung /_/de bzhin mnan pas byang chub sems/_/sna rtse las kyang gyen la ldog_/til dang til mar bzhin du gnas/_/khyad par bde ba 
[\[209a.2\]]gyen la skye/_/bde ba ster phyir rin po che/_/de yi phreng ba du mar bshad/_/tha ma skyes pa'i khro mo tsam/_/e ra Na la sogs sman lnga dang /_/spyi bo'i gtsug tu btags gyur na/_/lus kyi gnyer ma zad par byed/_/de nas yang dag gnyis pa yang /_/bai DUr+ya ni sngon 
[\[209a.3\]]po ste/_/rin chen 'byung ldan byin brlabs te/_/dbyibs ni sog ka lta bu ste/_/rab kyi tshad ni glang po'i mig_/'di ni rin chen myu gu ste/_/ngang pa'i sgo nga ldong ros dang /_/spang sha ma dang gsum sbyar nas/_/de gdugs rna ba g.yas su gdags/_/lho yi 
[\[209a.4\]]gdon rnams thub par gsungs/_/gang la yod pa de la skyob/_/'bring ni ngang pa'i sgo nga tsam/_/'di ni rin chen e raN+Da/_/ga pur rak+ta dngul chu gsum/_/de yi nang blugs lce lkog tu/_/gyen thur gnyis ni sna dang 'jug_/de yi byang chub sems bzung ste/_/mgal 
[\[209a.5\]]me'i 'khor lo bzhin du gnas/_/tha ma bye'u'i sgo nga tshang tsam/_/a ru ra dang skyu ru ra/_/ba ru ra dang ldong ros rnams/_/bsres te lus la byugs bskul te/_/'di ni d+han+d+ha ka spu ra/_/lus kyi srin bu 'byer bar byed/_/de nas yang dag gsum pa yang /_/pad+ma rak+ta dmar po ste/_/
[\[209a.6\]]dbyibs ni zlum po lta bu la/_/'od dpag med kyis byin brlabs te/_/rab ni kAr+ShA pa Na stong /_/gur kum ga pur lnga sbyar la/_/de la bsku zhing byug pa bya'o/_/lte ba'i dbus su gzhag la bcing /_/'di ni rat+na ke ru ra/_/nub kyi gdon rnams thub par gsungs/_/'bring 
[\[209a.7\]]ni kAr+ShA pa Na ste/_'di ni rat+na ka ra ste/_/mar dang sa le sbram dang lnga/_/bzo ru byas pa'i dngul chu rnams/_/de yi nang blugs lte bar mnan/_/'di yis byang chub sems gzung ste/_/chu la chu gzhag ji bzhin no/_/tha ma kAR+ShA pa Na ste/_/'bras bu gsum dang ru rta dang /_/
[\[209b\]]
[\[209b.1\]]mar gyi snying po dang sbyar te/_/spyi bo'i gtsug tu sba ba dang /_/'di ni rat+na de ba sar/_/skra dkar med par byed pa'o/_/de nas yang dag bzhi pa yang /_/de ni margad ljang gu ste/_/dbyibs ni gru bzhi lta bu ste/_/don yod grub par byin brlabs te/_/rab ni be con dbyug pa 
[\[209b.2\]]tsam/_/'di ni rat+na ga ga ni/_/rtsa ba lnga dang yan lag bcas/_/bskus la rna ba g.yon du gdags/_/'di yis byang gi gdon rnams thub/_/'bring ni bya mo'i sgo nga tsam/_/ma hA de ba u ma de/_/gnyis kyi ga pur rak+ta yis/_/byugs la lte ba'i nang du gzhug_/ga pur sih+la 
[\[209b.3\]]gnyis ka 'dzin/_/tha ma gzhan skyes sgo nga tsam/_/ldong ros ser po gser dang gsum/_/man cha gcig ni byin nas ni/_/'di ni e ru na ra ste/_/srin bu mi skye bde dang ldan/_/'di ni rat+na san+da ha/_/de nas yang dag lnga pa yang /_/kha dogs dbyibs ni du mar snang /_/rnam par snang 
[\[209b.4\]]mdzad byin brlabs te/_/don rnams so so du ma byed/_/lha mos gsol pa bcom ldan 'das/_/ma 'ongs so so skye bo yis/_/rin chen gnas rnams gang las btsal/_/rin chen mi 'tshal ji ltar lags/_/rin po che ni ji ltar brtag_/bcom ldan 'das kyis bka' stsal 
[\[209b.5\]]pa/_/rgya mtsho chen po'i phyi rol na/_/rin po che yi gling yod de/_/de yi gnas nas btsal bar bya/_/gzhan yang rin chen gnas rnams ni/_/gser dngul la sogs rdo rnams kyi/_/gnas ni kun na yod par gsungs/_/rin chen shes pa rnam pa lnga/_/dang por rgyud rnams thams 
[\[209b.6\]]cad la/_/rmongs pa med pas shes pa dang /_/bla ma'i man ngag shes pas thob/_/gnyis pa rnal 'byor bcas pas shes/_/gsum pa rgyud kyi man ngag la/_/zhugs pa'i tshong dpon chen pos shes/_/bzhi pa yon tan kun ldan pa'i/_/rgyal po chen po des shes so/_/lnga 
[\[209b.7\]]pa rnal 'byor mkhas pa dang /_/rgyal po dang ni 'brel pa yi/_/gser mgar mkhas pas rtogs par 'gyur/_/lha mos gsol pa bcom ldan 'das/_/dang po'i man ngag ji ltar yin/_/gnyis pa rnal 'byor ji ltar lags/_/gsum pa rgyud ni ji ltar lags/_/bzhi 
[\[210a\]]
[\[210a.1\]]pa'i yon tan ji ltar lags/_/lnga pa 'brel pa ji ltar lags/_/bcom ldan 'das kyis bka' stsal pa/_/dang po man ngag shes pa yang /_/rin chen ngo bo gcig nyid la/_/yon tan du mar shes pa ste/_/dper na rdzas kyi pha lam bzhin/_/chu la 
[\[210a.2\]]mi 'bying 'bigs la sogs/_/du ma shes pa man ngag yin/_/rnal 'byor shes pa rtse gcig ste/_/de yis thams cad shes pa yin/_/rgyud kyi don ni shes pa yi/_/tshong dpon de yis shes pa yin/_/sngags dang rgyud la sogs pa yi/_/yon tan kun ldan rgyal po 
[\[210a.3\]]shes/_/rgyal po rnal 'byor dang 'brel pa'i/_/sa 'og gser gi rlangs pa shes/_/gser mgar de yis shes pa'o/_/brtag pa rnam pa gnyis yin te/_/mngon sum dang ni mtshan ma ste/_/rdo rje pha lam la sogs dang /_/e raN+Da la sogs pa yi/_/mngon 
[\[210a.4\]]sum gtan la phab pa yin/_/ma hA nI la la sogs pa/_/gdon rnams thub cing lha rnams skyob/_/dam tshig nyams pa gso ba dang /_/tshe rnams ring ba la sogs so/_/dang por gdon gyi mtshan ma ni/_/mkhas pas brtag cing shes par bya/_/de nas gdon gyi mtshan 
[\[210a.5\]]ma la/_/de nyid cho ga tshul bzhin bya/_/de nas chu mig gtsang ma ru/_/gtor ma btang la chu gtsang blang /_/gser dngul snod du chu blugs la/_/lha 'am klu 'am gnod sbyin sogs/_/mtshan ma gnyis kyi maN+Dal la/_/rnal 'byor pa yis gzhag par bya/_/gom pa 
[\[210a.6\]]gsum gyis gcad par bya/_/g.yon gyi maN+Dal thog tu ni/_/chu yi nang du me long gzhag_/phyi ru gtor ma cha gcig gzhag_/nang du yol ba dkar pos bcad/_/de ru tshogs dang bkra shis gzhag_/rnal 'byor yan lag khrus byas la/_/lha yi rnal 'byor rdzogs pa 
[\[210a.7\]]dang /_/khro bos drag tu mtshams bcad la/_/sbom po khro mo lha ru bsgom/_/de yis rin chen dang po gzung /_/de nas sor bzhi 'phyang du gzhug_/thub bam mi thub la sogs pa/_/mkhas pas brtags shing shes par bya/_/dbyibs dang kha dog rin po che/_/yon tan 
[\[210b\]]
[\[210b.1\]]med pa ga la srid/_/dper na bu gcig skyes gyur na/_/pha med pa yang ga la srid/_/de bas mkhas pas brtag par bya/_/lha mos gsol ba bcom ldan 'das/_/gser dngul la sogs ji ltar lags/_/bcom ldan 'das kyis bka' stsal pa/_/gser ni rnam pa 
[\[210b.2\]]gnyis yin te/_/rang bzhin dang ni bzor byas yin/_/rang bzhin gyis ni 'chi ba bslu/_/bzor byas pa ni rnam pa gnyis/_/gser 'gyur gser gyi rgyan yin te/_/bdar ba'i gser gyis srid lam 'gegs/_/lo dang zla ba zla ba phyed/_/mkhas pas brtags shing shes par 
[\[210b.3\]]bya/_/dngul la sogs pa'ang de bzhin te/_/mdor na snang zhing srid pa'i rdzas/_/thams cad rin po che yin te/_/man ngag can gyis shes par bya/_/de nas bcud kyi rin po che/_/lus kyi ri rab lhun po la/_/rin chen gser gyi dbye ba yang /_/thabs dang shes rab rin 
[\[210b.4\]]po che/_/shes rab rtsa yi rang bzhin te/_/thabs ni byang chub sems yin no/_/dmar dang dngas pa shes rab ste/_/dkar dang dngas pa thabs su gsungs/_/a ba d+hU tI rin chen las/_/thig le du ma phreng ba yin/_/lha mos gsol pa bcom ldan 'das/_/a ba d+hU tI ji ltar 
[\[210b.5\]]lags/_/bcom ldan 'das kyis bka' stsal pa/_/a ba d+hu tI'i rang bzhin las/_/steng du sgo lnga yang dag gnas/_/bar dang 'og tu 'ang de bzhin te/_/bskyed dang rdzogs dang rang bzhin las/_/yon tan skyon gyi mtshan nyid do/_/bde chen thig le ha~M yin no/_/oM dang 
[\[210b.6\]]AHhU~M ha dang bzhi/_/bde ba chen po'i 'khor lo ru/_/sku gsung thugs dang bde ba che/_/'bar ba bzhi ru yang dag bshad/_/sku gsung thugs dang bde ba che/_/mgrin pa ru ni 'jug pa bzhi/_/snying gar yang ni 'dzag pa bzhi/_/sprul pa ru yang de bzhin te/_/chos kyi sku ni rin 
[\[210b.7\]]chen la/_/stong pa bcu drug phreng bar bshad/_/de nas shin tu gsang ba'i don/_/pad+ma rdo rje gnyis pa yang /_/a ba d+hU tI rin po che/_/a phaT e dang waM dang bzhi/_/gsang ba'i thig le bzhi ru bshad/_/a ni me long lta bu ste/_/phaT ni bya ba nan tan yin/_/e ni so 
[\[211a\]]
[\[211a.1\]]sor rtog pa ste/_/waM ni mnyam nyid ye shes so/_/rin chen chos dbyings ye shes te/_/rnam par thar dang stong pa dang /_/mtshan dang de bzhin dpe byad rnams/_/a ni 'khor lo 'byung ba bzhi/_/phaT kyi gnas su ye shes lnga/_/e yi gnas su snyoms 
[\[211a.2\]]'jug dgu/_/waM gi gnas su lnga bcu brgyad/_/de kho na ru shes par bya/_/k+Sha oM e ta sa bon bzhi/_/yon tan skyon gyi mtshan nyid kyis/_/kun la khyab cing shes par bya/_/lha mos gsol pa bcom ldan 'das/_/'di yis gdon rnams ji ltar thub/_/byang sems 
[\[211a.3\]]dgag pa ji ltar lags/_/skra dkar gnyer ma ji ltar zhi/_/bcom ldan 'das kyis bka' stsal pa/_/rnam par rtog pa gdon yin te/_/mtshan dang dpe byad spong ba dang /_/phung po lnga ni bdud rtsi lnga/_/skye mched de ni lnga ru 'gyur/_/khams rnams rten gyi ngo bo ste/_/de 
[\[211a.4\]]rnams rten rtsi'i ngo bo ste/_/rnam rtog spong phyir rin po che/_/byang chub sems dgag rim pa yang /_/g.yas brkyang bas ni thabs kyis te/_/g.yon gyis shes rab rtsa mdud dgag_/sa gas nam mkha' dgag par bya/_/zlum pos gsang ba'i sna rtser dgag_/
[\[211a.5\]]la la nA dang ra sa nA/_/a ba d+hU tI'i nang chud pa/_/de ni nam mkha' zlum po ste/_/dper na sbrul gyi lce gnyis la/_/dug dang sman ni yod pa bzhin/_/gzhan yang 'dug stangs bye brag gis/_/dgag pa'i sbyor ba shes par bya/_/dgag pa srog dang rtsol ba'i 
[\[211a.6\]]rten/_/de ltar dbus su gnas pa dang /_/rim nas rim par gyen la drang /_/skad cig nas bzung lo yi bar/_/skra dkar gnyer ma'i rang bzhin dgag_/gang la brten pa de yi tshad/_/lha mos gsol pa bcom ldan 'das/_/dbus su gnas pa ji ltar lags/_/
[\[211a.7\]]rim nas rim du ji ltar drang /_/bcom ldan 'das kyis bka' stsal pa/_/thabs zhes bya ba rtag pa'i mtha'/_/shes rab zhes pa chad pa'i mtha'/_/snyoms par 'jug pa dbu ma'i don/_/g.yas kyi srog ni rtag pa'i mtha'/_/g.yon gyi rtsol ba chad pa'i mtha'/_/
[\[211b\]]
[\[211b.1\]]de gnyis gnas pa dbu ma'i don/_/ro ma rtag pa'i byang chub sems/_/rkyang ma khrag ni chad pa'o/_/kun 'dar ma ru gang gnas pa/_/de ni dbu mar shes par bya/_/mchog gi dga' ba rtag pa'i mtha'/_/bral ba'i dga' ba chang pa'i mtha'/_/lhan cig dga' ba 
[\[211b.2\]]dbu mar bshad/_/oM dang hU~M ni mtha' gnyis te/_/AHyi rnam pa dbu mar gnas/_/A li kA li mtha' gnyis te/_/ma ning yi ge dbu ma yin/_/skyes pa bud med mtha' gnyis te/_/ma ning gnyis su med par gsungs/_/'di ni sgom pa zung du 'jug_/de ni 
[\[211b.3\]]gnas par dbu ma'i don/_/shes rab pha rol phyin pa ru/_/'brel ba zung du 'jug par gsungs/_/bya ba'i rgyud dang rnal 'byor rgyud/_/snang ba zung du 'jug par gsungs/_/dpal ldan gsang ba 'dus pa ru/_/steng sgo'i rlung la zung du 'jug_/shes rab rnal 'byor bla 
[\[211b.4\]]ma ru/_/sih+la ga pur zung du 'jug_/rim nas rim du drang ba yang /_/gsang ba'i 'khor lo a la ni/_/bde ba rdzogs pa'i tshad bstan pa/_/pad+ma rdo rje 'gags pa snyam/_/de ni yongs su rdzogs pa'i tshad/_/de nas gsang ba'i 'khor lo nas/_/bde chen 'khor lo'i bar 
[\[211b.5\]]du drang /_/dang por de ltar shes par bya/_/de ltar sems ni brtan 'gyur na/_/bde ba chen po'i 'khor lo nas/_/gsang ba'i sna rtse bar du drang /_/lha mos gsol pa bcom ldan 'das/_/bcud kyi rin chen gang na gnas/_/de ni shes pa su yis shes/_/de yi brtag pa 
[\[211b.6\]]ji ltar lags/_/bcom ldan 'das kyis bka' stsal pa/_/spyi bo tshangs pa'i bu gnas/_/gsang ba'i 'khor lo yan chad du/_/a ba d+hU tI tsan+da na gnas/_/la lar sa sbrul ltar gnas/_/gzhan rnams pa thag khug par gnas/_/'di rnams rang bzhin kun la gnas/_/
[\[211b.7\]]rtsa dang 'khor lo 'di rnams ni/_/de bzhin gshegs pa'i snying por gsungs/_/phyi yi rtsa dang nang gi rtsa/_/gsang ba de bzhin mthar thug pa'i/_/man ngag yod pas shes par gsungs/_/brtag pa rnam pa gnyis su bstan/_/dang po lus kyi brtag pa ste/_/gnyis 
[\[212a\]]
[\[212a.1\]]pa dag tu shes par bya/_/lus la spyi dang bye brag gnyis/_/sgun rlung gi rang bzhin te/_/yan lag thung ba chu yi khams/_/yan lag rgyas pa sa yi khams/_/smad zheng che ba me yi khams/_/sna tshogs du ma nam mkha'i khams/_/spyi ru 
[\[212a.2\]]dkar ba chu yi khams/_/dmar ba me ru shes par bya/_/ser na de bzhin sa yi khams/_/sngo na rlung du shes par bya/_/yang na rlung gi khams yin te/_/drod rnams che na me yi khams/_/brtan na sa yi khams su gsungs/_/chu khams che na chu yi khams/_/de rnams 
[\[212a.3\]]kun ldan nam mkha'i khams/_/'jug pa bde chen sa yin te/_/ldog pa sprul pa chu ru gsungs/_/rnal 'byor rgyud ni bye brag gis/_/sems kyi gnas su shes par bya/_/shu kra rlung la sih+la me/_/sbrul dang chos su kha sbyar yin/_/gzhan yang mkhas pas shes par 
[\[212a.4\]]bya/_/de nas bye brag gsungs pa yi/_/dbyibs dang kha dog mtshan ma gsum/_/kun la mkhas pas shes par bya/_/dang por dbyibs kyi brtag pa yang /_/dbral ba'i dbyibs la rnam pa bzhi/_/gru bzhi zlum po zla gam dang /_/gru gsum du yang shes par bya/_/
[\[212a.5\]]dkar po la sogs de dang 'dra/_/rna ba nas gzung rkang pa'i bar/_/kun la brtag cing shes par bya/_/skad ni phra dang sbom pa dang /_/ring du 'don dang thung ba dang /_/'dar ba la sogs bye brag rnams/_/mkhas pas brtag cing shes par bya/_/rtags des brtag pa'i 
[\[212a.6\]]mtshan ma ni/_/rnam pa gsum du shes par bya/_/'dod chags sku dang zhe sdang thugs/_/mun pa gsung du shes par bya/_/dang po 'dod chags dbye ba yang /_/yar ngo mar ngo mtshams dang gsum/_/dbyibs dang kha dog skad gsum la/_/mkhas pa 'dod pa skye ba brtag_/
[\[212a.7\]]nyin bar bzhi dang mtshan bar bzhi/_/de bzhin skad cig [(]thang [,]thengs [)(]cig [,]shig [)]rnams/_/mkhas pas brtag cing shes par bya/_/mig 'dzums pa sbu ldang la sogs/_/dbyibs kyi 'dod pa skye ba'i rtags/_/'dod pa'i gzugs ldan cung zhig dmar/_/sna bug dkar la sogs pa dang /_/
[\[212b\]]
[\[212b.1\]]skad 'dar kha ni skam la sogs/_/'dod pa skye ba'i rtags su bshad/_/gzhan yang 'dod pa rgyas pa'i rtags/_/kha dog dbyibs la brtag par bya/_/sra phyir 'dod pa sa yi khams/_/chu la sogs pa de bzhin no/_/gsung dang thugs la'ang shes par bya/_/lha mos gsol 
[\[212b.2\]]pa bcom ldan 'das/_/'dod chags zhes pa ji ltar lags/_/de yi chen po ji ltar lags/_/zhe sdang la sogs ji ltar lags/_/sku gsung thugs ni ji ltar lags/_/bcom ldan 'das kyis bka' stsal pa/_/'dod chags nyon mongs 'khor ba ste/_/gab pa'i gsang ba 
[\[212b.3\]]ma gtogs par/_/sbas pa'i gsang ba la zhen nas/_/srid pa'i sa bon mi zab pas/_/dper na rgyud kyi mda' bzhin du/_/'bras bu mnar med dmyal bar skye/_/chen po mi rtog rang bzhin te/_/'bras bu gnyis med ye shes skyed/_/'dod chags zhes pa spang bya ste/_/
[\[212b.4\]]de yi chen po gnyen por gsungs/_/'dod chags zhes pa me tog ste/_/de yi chen po dri dang 'dra/_/gzhan yang bye brag shes par bya/_/zhe sdang la sogs gong dang 'dra/_/thams cad rten pa sku ru bstan/_/brjod pa dang bral gsung du bstan/_/rnam rtog bral ba thugs su 
[\[212b.5\]]shes/_/rnam rtog chung zhing gtong phod che/_/bla ma la gus snying rje che/_/gzhan yang bye brag kun shes pa/_/'di la bstan gyi kun la gsang /_/bla ma yon tan kun ldan zhing /_/dbang dang man ngag 'brel shes dang /_/gsang ba'i don la ma rmongs shing /_/thugs rje chen 
[\[212b.6\]]po dang ldan pas/_/chos la ser sna med pa dang /_/gsal la gsong por smra ba dang /_/rigs bcas kun gyis bkur ba dang /_/las kyi phyag rgya 'chang ba dang /_/dam tshig dang ldan bla ma ste/_/'di la bkur gyi thams cad la/_/bsnyen cing bkur bar bya ba min/_/de nas rin 
[\[212b.7\]]chen gsum pa ni/_/gnyis med lhan cig skyes pa ste/_/rtog bral spros pa med pa yin/_/de rtogs rin chen phreng ba'o/_/lha mos gsol pa bcom ldan 'das/_/gab pa zhes pa ji ltar lags/_/de yi 'bras bu ji ltar smin/_/sbas pa zhes pa ji ltar lags/_/de yi 
[\[213a\]]
[\[213a.1\]]'bras bu ji ltar lags/_/bcom ldan 'das kyis bka' stsal pa/_/gab pa zhes pa ye shes te/_/sum cu rtsa bdun sku gsung thugs/_/chos dang longs spyod sprul sku gsum/_/dga' ba bzhi ru mdor bsdus pa/_/dmigs pa'i rkyen ni gsang ba'o/_/
[\[213a.2\]]bdun dang ldan phyir chen po'o/_/sum cu rtsa bdun la sogs pa'i/_/gnyen po stobs kyis ma zhugs par/_/sbas pa pad+ma rdo rje gnyis/_/snyoms par zhugs na 'dod pa skye/_/'di ni rkun po ma rungs pa/_/dper na ljon shing rtsa ba las/_/yal ga me tog thams cad skyes/_/nyon 
[\[213a.3\]]mongs rtsa ba 'dod chags las/_/dug gsum la sogs thams cad de/_/sbas pa'i gsang ba 'khor ba ste/_/gab pa mya ngan 'das par gsungs/_/'khor ba mnar med dmyal ba dang /_/dur khrod brgyad po dregs pa can/_/snying rje med cing sha khrag za/_/shing rta'i 'khor lo 
[\[213a.4\]]bzhin du gnas/_/mya ngan 'das pa sku gsum ste/_/skyob pa mya ngan 'das gyur kyang /_/'khor lo 'khor ba'i tshul du ni/_/tshogs kyi shugs kyi mthu yis su/_/sems can don la yang dag 'jug_/chos sku spros bral nam mkha' bzhin/_/sku gnyis sprin dang char lta bu/_/sku 
[\[213a.5\]]gnyis sems can don mdzad pa/_/sems can las dang smon lam stobs/_/de yi stobs kyi snang ba las/_/yang dag nyid la snang rgyu med/_/sku gsum de nyid bzhi bcu'i don/_/dur khrod la sogs brda ru shes/_/sum cu rtsa gnyis chos sku'i brda/_/brgyad ni gzugs sku 
[\[213a.6\]]gnyis kyi brda/_/gzhan yang brda yi bye brag ni/_/sbom po gsang ba'i rdo rje'i brda/_/khro mo gsang ba'i pad+ma'i brda/_/sgu dang drang ba yon tan skyon/_/mdzub mo la brten mthe'u chung ni/_/nga yi gan du tshur shog yin/_/mthe bo la brten mdzub mo bar/_/khyod kyi gan du 'ong gis 
[\[213a.7\]]yin/_/mthe bong mdzub gnyis zur gsum ni/_/b+ha ga rgyas sam dri ba yin/_/b+ha ga rgyas pa zlum por ston/_/bde ba'i gnas su 'du ba yang /_/srod dam nam gung tho rangs gsum/_/mdzub tshigs dang po nas gzung nas/_/tha ma'i bar du brda yin no/_/sku gsung thugs 
[\[213b\]]
[\[213b.1\]]kyis byin brlabs kyis/_/lan gsum bar du nan tan gnad/_/gzhan yang brda yi bye brag rnams/_/rgyud rnams kun tu ma gsungs pa/_/gnas ni thabs kyi 'dug stangs so/_/nye gnas shes rab 'dug par gsungs/_/zhing ni thabs kyi bza' ba'i tshogs/_/de 
[\[213b.2\]]bzhin shes rab nye ba'i zhing /_/'du ba thabs ni 'ong ba ste/_/shes rab 'ong ba nye 'du yin/_/ts+tshan+do thabs kyi stan dang rgyan/_/shes rab de bzhin nye ts+tshan+do/_/dur khrod thabs kyi rnam rtog bral/_/de bzhin shes rab nye dur khrod/_/gzhan yang brda yi bye brag rnams/_/kha dog 
[\[213b.3\]]de bzhin dbyibs dang yang /_/yan lag tshul las shes par bya/_/de nas lha mo la sogs pas mchod pa sna tshogs pas mchod nas mi snang bar gyur to/_/dpal rin chen phreng ba'i rgyud kyi rgyal po chen po gsang ba ste rang bzhin gyis gsang ba rdzogs so//_//
[\[213b.4\]]rgya gar gyi mkhan po rin chen rdo rje dang /_lots+tsha ba dge slong shAkya ye shes kyis bsgyur cing zhus te gtan la phab pa/_slad kyis kyang dpe phyi mo la gtugs nas bcos pa'o//[ {D390}]@##/_/rgya gar skad du/_shrI ma hA sa ma ya tan+t+ra 
[\[213b.5\]]rA dza nA ma/_bod skad du/_dpal dam tshig chen po'i rgyud kyi rgyal po zhes bya ba/_'jam dpal gzhon nur gyur pa la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa thams cad kyi sku dang gsung dang thugs rdo rje btsun mo'i 
[\[213b.6\]]b+ha ga la snyoms par bzhugs so/_/de nas byang chub sems dpa' chen po rdo rje snying po dang /_rnal 'byor ma grangs med pa'i nang nas byang chub sems dpa' rdo rje snying po la zhal 'dzum pa mdzad nas/_dam tshig gi rim pa bka' stsal pa/_dam tshig dang ni mi ldan na/_/bsgrubs kyang 
[\[213b.7\]]'grub par mi 'gyur te/_/rgyu med pa yi 'bras bu bzhin/_/tshe yi dus byas dmyal bar 'gro/_/de phyir dam tshig shin tu bsrung /_/sangs rgyas bla ma las thob phyir/_/thun mong ma yin bla ma yi/_/lnga bcu'i bdag nyid bsrung bar bya/_/thun mong brgyad dang bcu bzhi ste/_/de rnams 
[\[214a\]]
[\[214a.1\]]nges par shes par bya/_/de rnams spyi yi dam tshig ste/_/bye brag dam tshig bsrung bar bya/_/phung po lnga ni rigs lnga ste/_/'byung ba lnga ni yum lnga'o/_/skye mched sems dpa' sems ma yin/_/gzugs phung rnam par snang mdzad la/_/brjed dang brnyas 
[\[214a.2\]]pa la sogs spang /_/de la mchod dang bstod sogs bya/_/don dam par ni rang rig ste/_/tshogs bsags phyir na nga yis gsungs/_/tshor ba la sogs de dang 'dra/_/sa ni sangs rgyas spyan yin te/_/spyod lam gsum du ma yengs shig_/gang du gsungs pa'i tshul bzhin bsrung /_/
[\[214a.3\]]chu la sogs pa de bzhin no/_/mig la sogs pa de bzhin no/_/gzugs la sogs pa de bzhin bsrung /_/dkyil 'khor du zhugs rnal 'byor pa/_/rdo rje 'dzin pa bzhin du mchod/_/brnyas shing gshe ba la sogs spang /_/sems can pho dang mo kun la/_/dpa' bo dpa' 
[\[214a.4\]]mo dam tshig bsrung /_/bza' ba la sogs dus su yang /_/bdud rtsi sbyor bas dam tshig bsrung /_/sha lnga bdud rtsi lnga rnams la/_/rang gi spyod dang gzhan spyod la/_/rjes su yi rang dam tshig yin/_/mdor na snang zhing srid pa'i rdzas/_/dam tshig bsrung zhing mchod pa'i phyir/_/
[\[214a.5\]]lus kyi nyes sdom sku yin te/_/ngag gi nyes sdom gsung du gsungs/_/yid kyi nyes sdom thugs su gsungs/_/o~M gyi 'od zer dkar po yis/_/'dod khams dag par gyur pa ni/_/sku yi dam tshig bsrung ba'o/_/de la mchod dang bstod sogs bya/_/bsdu ba'ang o~M du shes par 
[\[214a.6\]]bya/_/AHni kha dog dmar po yis/_/gzugs khams dag pa'i gsung dam tshig_/hU~M gi kha dog nag po yis/_/gzugs med dag pa'i dam tshig go/_/o~M ni spyi bor yang dag gnas/_/AHni de bzhin mgrin par gnas/_/hU~M ni snying gar spro dang bsdu/_/sku yi mkha' 'gro bcu 
[\[214a.7\]]gnyis su/_/'dod khams dag pa'i dam tshig go/_/gsung gi mkha' 'gro bcu gnyis su/_/gzugs khams dag pa'i dam tshig yin/_/thugs kyi mkha' 'gro bcu gnyis su/_/gzugs med dag pa'i dam tshig ste/_/o~M dang AHdang hU~M la bsdu/_/o~M ni rgyu yi sku bcu 
[\[214b\]]
[\[214b.1\]]gnyis/_/AHni lam gyi sku bcu gnyis/_/hU~M ni 'bras bu sku bcu gnyis/_/bde ba chen po'i sku gsung thugs/_/ye shes gcig sbyor sdom pa'o/_/dpal ldan chos kyi sku gsung thugs/_/ye shes gcig sbyor sdom pa'o/_/longs spyod rdzogs pa'i sku gsung thugs/_/ye 
[\[214b.2\]]shes gcig gyur sdom pa'o/_/sprul pa yang ni sku gsung thugs/_/ye shes gcig sbyor sdom pa'o/_/bde chen snying po ha~M nyid la/_/sku dang gsung dang thugs dang yang /_/ye shes dang ni rnam pa bzhi/_/o~M dang AHdang hU~M dang yang /_/yan lag bzhi bzhir thub pas 
[\[214b.3\]]gsungs/_/rgyu dang lam dang 'bras bu la/_/bzhi bcu rtsa brgyad shes par bya/_/a~M dang ha~M gnyis rang bzhin gyi/_/sngags kyi ngo bor shes par bya/_/sngags kyi grangs ni nyi khri stong /_/drug brgya bzlas par shes par bya/_/lag pa bskyod pa rang bzhin gar/_/rkang pa rang 
[\[214b.4\]]bzhin dkyil 'khor ro/_/de ltar gnas na dam tshig go/_/gzhan yang dam tshig bye brag yang /_/'jig rten tha snyad spang ba'i phyir/_/mi bskyod rnam snang la sogs dang /_/dpa' bo mkha' 'gro ma zhes pa/_/gsang ba'i rdo rje pad+ma dang /_/ji ltar rol pa'i spyod pa kun/_/tha 
[\[214b.5\]]snyad kyang ni lam la 'jug_/gzhan yang gsang ba'i dam tshig ni/_/rtsa ba bzhi dang yan lag bcu/_/theg pa che la smod pa dang /_/gsang ba'i don la skur 'debs dang /_/rnal 'byor kun la gnod pa dang /_/sems can kun la 'tshe byed pa/_/'di gsang ba ni dam tshig yin/_/
[\[214b.6\]]sbas pa bsrung ba'i rim pa yang /_/ma byin blang ba'i dam tshig ste/_/'dod pa chen po dang ldan pa'i/_/'dod chags spyod pa'ang de dang 'dra/_/rang gi dam tshig bsrung ba'i phyir/_/[{]brdzun [,]rdzun [}]du smra ba bzhi pa yin/_/ro tsa'i sha dang bcud kyi sha/_/kha ba'i chang dang mngar ba'i chang /_/mar 
[\[214b.7\]]la gcig ste 'o ma gnyis/_/gzhan ni gsum ste yan lag bcu/_/'di ltar dam tshig yin par gsungs/_/bdud rtsi nyid la dus gsum du/_/bcom ldan sku gsung thugs kyi ste/_/dang por yungs kar tha ma yang /_/byi la'i kham gyi tshul du bza'/_/mtshan mo shes rab sku 
[\[215a\]]
[\[215a.1\]]gsung thugs/_/nyin mo thabs kyi sku gsung thugs/_/nyi ma nub dang nyi ma shar/_/nyi ma gung ni thabs kyi dus/_/nam srod nam ni langs pa dang /_/nam gyi gung ni shes rab dus/_/dus drug mchod pa rgyun mi gcad/_/dam tshig 'di las mnyams na/_/phyogs bcu 
[\[215a.2\]]'jig rten khams bzhugs pa'i/_/dpa' bo mkha' 'gro ma rnams kyis/_/mchod dang bsrung ba la sogs byed/_/gzhan yang gsang ba'i bye brag la/_/gsang ba sgom pa'i rnal 'byor pas/_/lus la me dang khrag mi gdon/_/srog gam zug rngu'i phyir ma gtogs/_/srog chags 'dod 
[\[215a.3\]]pa spyod mthong na/_/rang gi rnal 'byor shor mi bya/_/dam tshig bsrung phyir dben par 'dug_/las su rung na g.yeng bar 'khyam/_/'di skad ces bya yan lag brgyad/_/bdag gi bcu bzhi yin par gsungs/_/thos pa'i dus gcig lnga bcu'i don/_/bcom ldan 'das ni rtsa ba bzhi/_/
[\[215a.4\]]de bzhin gshegs pa yan lag bcu/_/sku gsung thugs ni lus ngag yid/_/rdo rje mi phyed phyir dam tshig_/btsun mo dam tshig gis brgyan mdzes/_/b+ha ga mnyam par 'jog pas so/_/snyoms pa dus gsum mi 'gyur ba/_/bzhugs pa bde ba'i ngo bo la'o/_/rdo rje snying po la sogs 
[\[215a.5\]]pa/_/bye brag yin par nga yis gsungs/_/e ni yan lag brgyad yin no/_/ba~M ni bcu po'i rang bzhin te/_/ma ni lnga bcu'i rang bzhin no/_/yA ni gzhan rnams yin par gsungs/_/e ni srog chags gsod pa ste/_/ba~M ni ma byin len pa'o/_/ma ni [{]brdzun [,]rdzun [}]du smra ba'o/_/yA ni 
[\[215a.6\]]'dod chags spyod pa'o/_/e ni sku yi dam tshig ste/_/ba~M ni gsung gi dam tshig go/_/ma ni thugs kyi dam tshig go_/yA ni bza' ba'i dam tshig go/_/dus gsum dam tshig ma bsrungs na/_/'jig rten pa dang 'bum 'gyur ba'i/_/rnam smin che bar nga yis gsungs/_/dam tshig 
[\[215a.7\]]nyams pa'i mtshan ma ni/_/lus kyi nyes pa sna tshogs 'byung /_/ngag gi nyes pa sna tshogs smra/_/kha dog dbyibs rnams 'gyur ba dang /_/lag gi rdzas rnams mi thub cing /_/'bras dang shu ba la sogs 'byung /_/de tshe rnal 'byor nyams pa des/_/dam tshig nyams pa shin du bsam/_/
[\[215b\]]
[\[215b.1\]]bla ma rdo rje spun gral du/_/tshogs kyi dkyil 'khor sprul byas la/_/gser dngul la sogs brgya 'am stong /_/rta dang glang po la sogs dang /_/bai DUr+ya dang man shel dang /_/gdugs dang rgyal mtshan brgya 'am stong /_/mar me la sogs de bzhin no/_/tshogs kyi 'khor 
[\[215b.2\]]lo chen po bskor/_/tshogs bsags pas ni nyams pa gso/_/gal te nyams pa ma gsos na/_/nyams pa de dang rnal 'byor gzhan/_/gnas gcig dang ni chu gcig gam/_/yul dang lam gyi gnas gcig gam/_/skad cig tsam yang 'dug mi bya/_/'dug na nyes pa bsam 
[\[215b.3\]]mi khyab/_/rab gnas sbyin sreg dbang bskur dang /_/gtor ma mchod dang bzlas pa dang /_/ril bu mig sman la sogs dang /_/zhi rgyas la sogs las rnams dang /_/'jig rten mtshan ma brgyad dag dang /_/'jig rten 'das pa'i mtshan ma bzhi/_/sangs rgyas pa yi mtshan 
[\[215b.4\]]ma gcig_/gzhan yang dngos grub ma lus pa/_/dam tshig 'di las 'byung bar 'gyur/_/'bru rnams sna tshogs skye 'gyur ba/_/rin chen sa las skyes pa bzhin/_/dam pa sku gsung thugs yin te/_/de las 'das na 'tshig par 'gyur/_/ji ltar bu ni med pa'i khyim/_/
[\[215b.5\]]shi ma thag tu stong par 'gyur/_/de bzhin dam tshig 'di med na/_/mnar med sems can dmyal bar skye/_/pi wang gling bu sbyor kun sogs/_/rgyud dang bral na brdung mi rung /_/de bzhin dam tshig med gyur na/_/sngags bzlas bsgom pa la sogs pa/_/'bras bu med par 
[\[215b.6\]]brlag par 'gyur/_/nas las nas kyi myu gu skye/_/dam tshig las ni rdo rje 'chang /_/tshe 'dir thob par gsungs pa ste/_/dus ni gzhan min rtsod ldan dus/_/bstan bya gzhan min nga yis te/_/skye ba gzhan min pha dang ma/_/man ngag gzhan min sa ma ya/_/bzhi ni yin par 
[\[215b.7\]]gsungs pa'o/_/de ltar dam tshig dang ldan pa/_/bud med 'du zhing dga' bar 'gyur/_/mkha' 'gro rnal 'byor ma mo ste/_/sku gsung thugs kyi mtshan mar ston/_/nor dang bran dang g.yog 'khor dang /_/rgyal po'i 'khor yul la sogs 'du/_/ngag ni snyan cing bde bar 
[\[216a\]]
[\[216a.1\]]'gyur/_/srog gcod la sogs tshig smras kyang /_/sems can skrag par mi 'gyur ro/_/lus kyis sems can bsad byas kyang /_/rnam smin 'byung bar mi 'gyur ro/_/sku ni thob par gsungs pa'o/_/ngag gis phra ma'i tshig smras kyang /_/nyes par mi 
[\[216a.2\]]'gyur gsung thob 'gyur/_/yid kyis mnar sems bsams byas kyang /_/nyes par mi 'gyur thugs thob 'gyur/_/dam tshig ldan pa'i yon tan no/_/e ma'o rgyud ni ngo re mtshar/_/dpal dam tshig chen po'i rgyud kyi rgyal po rdzogs so//_//rgya gar gyi mkhan po ga ya d+ha ra 
[\[216a.3\]]dang /_/lo ts+tsha ba dge slong shAkya ye shes kyis bsgyur ba'o//[ {D391}]@##/_/rgya gar skad du/_shrI ma hA ba la tan+t+ra rA dza nA ma/_bod skad du/_dpal stobs po che'i rgyud kyi rgyal po zhes bya ba/_dpal sdom pa'i snying po la phyag 'tshal 
[\[216a.4\]]lo/_/'di skad bdag gis thos pa dus gcig na/_bcom ldan 'das de bzhin gshegs pa thams cad kyis byin gyis brlabs pa'i byang chub sems dpa' rdo rje snying po la sogs pa dpa' bo'i tshogs dang /_lA ma la sogs pa mkha' 'gro ma'i tshogs dang /_rnal 'byor ma dang /_
[\[216a.5\]]ma mo'i tshogs kyis bskor nas btsun mo'i b+ha ga la snyoms par bzhugs so/_/'jig rten na ni cher grags pa/_/dgra ni chen po drug yin te/_/ji ltar nyi ma nub pa'i tshe/_/grong khyer gyi ni mi rnams kyis/_/rta dang glang po la sogs pa/_/rdzas rnams yongs su 'phrog par byed/_/
[\[216a.6\]]thams cad dbul por skye bar 'gyur/_/de bzhin yul drug gi ni dgras/_/shes rab nyi ma nub pa'i tshe/_/ma rig pa yi mun pa la/_/so so'i skye bo thams cad kyi/_/ye shes lnga la sogs pa yi/_/rdzas rnams yongs su 'phrog par byed/_/bde ba med pa'i gnas su skye/_/
[\[216a.7\]]dgra de yongs su gzhom pa'i phyir/_/mchod pa med cing bzlas pa med/_/gtor ma sbyin sreg dkyil 'khor med/_/klog dang sgom pa bsam gtan med/_/g.yeng ba'i tshes dang skar ma'i tshogs/_/thams cad spangs te bde ba yi/_/stan la bdag nyid legs 'dug 
[\[216b\]]
[\[216b.1\]]ste/_/shes rab ye shes bsrub par bya/_/shing rta yi ni 'khor lo ltar/_/yul la yang dag rgyug pa'i sems/_/de dag las ni bzlog nas su/_/las kyi rlung ni chen po g.yos/_/ye shes me ni chen po 'bar/_/rnam rtog sreg ste bdud rtsi'i ros/_/til gyi 'bru bzhin 
[\[216b.2\]]gang ba ste/_/skye ba med pa'i gnas su gzung /_/de nas sems ni brtan gyur nas/_/mtshan mar snang ba 'gag par 'gyur/_/de nyid las ni bzlog nas su/_/rang sems stong par bsgom par bya/_/chos la bdag med rtogs pa na/_/de tshe sems ni rtogs par 
[\[216b.3\]]'gyur/_/thams cad stong par ros gang ste/_/bde ba chen po'i sku zhes brjod/_/shes rab pha rol phyin pa ste/_/'di la bsal ba ci yang med/_/bsnan par bya ba ci yang med/_/de nyid mthong bas rnam par grol/_/rigs gcig dang ni rigs gsum dang /_/rigs lnga 
[\[216b.4\]]rigs ni brgya la sogs/_/de nyid 'di la tha dad med/_/ji ltar glang po rnyed gyur nas/_/glang po'i rjes ni mi btsal ltar/_/sems kyi de nyid rnyed gyur na/_/rnam rtog gang yang mi btsal lo/_/ji ltar dug ni 'dod pa la/_/sman nyid dug tu sbyar te byin/_/sman las dug 'byung sbyor 
[\[216b.5\]]ba yang /_/sman pa mkhas pas sbyor ba shes/_/gzhan yang mar dang kha ra dang /_/mar gyi snying po la sogs pa/_/'thungs te zhu na sman du 'gyur/_/de bzhin nga yis gsungs pa yang /_/drang ba'i don dang nges pa'i don/_/sgra ni ji bzhin ji bzhin min/_/dgongs 
[\[216b.6\]]pa dang ni dgongs pa min/_/bsregs bcad bdar ba'i gser bzhin du/_/yongs su brtags nas nga yi bka'/_/blang bar bya yi mos pa'am/_/gzhan gyis mkhas pa 'jug mi bya/_/ji ltar skye bo blun po ste/_/dgra ru gyur pa'i skye bo yis/_/sman yin byas te dug byin 
[\[216b.7\]]na/_/sman du dmigs te dug zos na/_/zos pa'i rjes la 'chi bar 'gyur/_/thabs rnams thams cad sgyu mar shes/_/shes rab brjod du med par gsungs/_/ji ltar rig pa mkhas pa yis/_/dug ni dug gis 'byin par byed/_/ji ltar me yis tshig pa la/_/de bzhin me yis 
[\[217a\]]
[\[217a.1\]]gdung bar bya/_/ji ltar 'dod chags che ba la/_/'dod chags nyid kyis spang bar bya/_/ji ltar zhe sdang che ba la/_/zhe sdang nyid kyis spang bar bya/_/de bzhin gti mug che ba la/_/gti mug nyid kyis spang bar bya/_/dper na rlung na mar me 'jig pa'i rgyu/_/de nyid 
[\[217a.2\]]nags sreg me yi grogs su 'gyur/_/de bzhin 'dod la brten pa bde ba'i yul/_/dug gis dgra rnams bcom nas gnyis med thob/_/ril bu mig sman la sogs pa/_/'di nyid las ni thams cad byung /_/ji ltar pha rol thabs ldan pas/_/gzings la brten nas pha rol 
[\[217a.3\]]'gro/_/pha rol phyin nas 'dor bar byed/_/de bzhin rang rig tshol bas kyang /_/bud med sgyu ma la brten te/_/rang rig ye shes thob par bya/_/rang rig ye shes thob pa dang /_/bud med sgyu ma dor bar bya/_/zab mo'i dgongs pa ma shes shing /_/zab mo'i dgongs pa ma rtogs 
[\[217a.4\]]par/_/zab mo'i spyod pa spyod par byed/_/sems can dmyal ba chen por ltung /_/ji ltar ri yi rtse mo nas/_/skyes bu 'ga' zhing lhung 'gyur na/_/de ni lhung ba chen por 'gyur/_/gzhan yang dar gyi srin bu yis/_/rang la rang gis 'ching bar byed/_/mtshan mo me yi srin bu 
[\[217a.5\]]yang /_/rang gis rang ni sreg par byed/_/sgyu ma tsam gyi tshul gnas shing /_/mtha' bzhi las ni rnam par grol/_/spros pa thams cad nye bar zhi/_/mtshon bya mtshon byed ma yin te/_/lta ba'i dbus na gnas pa yi/_/shes rab pha rol phyin pa'o/_/dpal stobs po che'i rgyud 
[\[217a.6\]]las mngon par rtogs pa'i le'u ste dang po'o//_//gang zhig brtag par byed pa yang /_/gnas ni shin tu bsngags pa ru/_/khru do pa yi maN+Dal la/_/dang po ba yi rnam lnga yis/_/sor gcig tsam du byug par bya/_/de nas dri chen dri chu yis/_/byugs te me tog 
[\[217a.7\]]sngon po dgram/_/rgyan la sogs pas mdzes par brgyan/_/bum pa lnga ni phyogs dang dbus/_/de nas bzlas pa khri'am 'bum/_/bdud rtsi chu ru byin brlabs te/_/gang zhig brtag pa'i mi de la/_/dang po mtshams gcad khrus byas te/_/slog pa nag po phyir bzlog gon/_/skra ni 
[\[217b\]]
[\[217b.1\]]gyen bcings sha bcings dang /_/ber ka thogs te shar sgor gzhag_/tshil chen me mar shar du gtam/_/nub tu me long dngul la sogs/_/dag pa de la sman lnga dang /_/dri lngas byugs te bkru bar bya/_/de nas me long nang du yang /_/gdon gyi mtshan ma brtag bya ste/_/gtso bo'i 
[\[217b.2\]]sngags kyi mtha' ru ni/_/gdon gyi ming dang sngags btags na/_/lha yi gdon la sogs pa kun/_/mtshan mar 'byung ba the tsom med/_/mi de rgyan ni tha dad de/_/lha la sogs mthong bye brag go/_/dus ni 'byung po'i nyi ma sogs/_/mtshan ma sna tshogs byung ba'i tshe/_/de tsheg don ni dbang 
[\[217b.3\]]du bsdu/_/tshe dang bsod nams longs spyod dang /_/mdza' bshes zug rngu la sogs pa/_/gdon la sogs pa bsal ba'i phyir/_/dpal ldan mkha' 'gro ma la sogs/_/brtag pa'i rdzas kyi bye brag kyang /_/mchod dang tshogs kyi 'khor lo sogs/_/bskor la mtshan ma brtag 
[\[217b.4\]]par bya/_/dbang bskur dus su ye shes kyang /_/dbab pa de bzhin sdig la sogs/_/mtshan ma me long dag la ni/_/brtags te gzhan yang ci 'dod pa'i/_/mtshan ma brtag la bla ma yi/_/zhal nas yang dag shes par bya/_/nad kyi zug rngu dbyung ba'i phyir/_/gso ba'i rig 
[\[217b.5\]]pa las gsungs pa'i/_/rlung dang pad kan mkhris pa dang /_/'dus pa dang ni yan lag bcas/_/gnas bzhir 'khor lor gnas pa ste/_/lus kun khrus byas gnas bzhi ru/_/sngags pas lag pas mnye bya ste/_/me long dkyil du brtags byas na/_/rlung la sogs pa shes 
[\[217b.6\]]par nges/_/de rjes 'khor lo de nyid la/_/gso ba'i sbyor ba shes par bya/_/dug ni brtag pa'i rim pa yang /_/nad grol yan lag thams cad la/_/gang du dug zhugs mchen ma brtag_/de nas gso ba'i sbyor ba yang /_/sman dang sngags dang chu sbyar te/_/mkhas pas 
[\[217b.7\]]brtags nas gso bar bya/_/dpal stobs po che'i rgyud las mtshan ma thams cad brtag pa'i le'u ste gnyis pa'o//_//gang zhig bsrung ba'i rten de yang /_/gang dang ldan pa'i rim pa yis/_/srung ba'i 'khor lo brtsam par bya/_/gtso bo'i bzlas pa khri'am 
[\[218a\]]
[\[218a.1\]]'bum/_/bsnyen pa byas te de nas yang /_/gser ram dngul las bzo byas te/_/nang du dkyil 'khor rdzogs pa'am/_/yang na 'dab brgyad lte bar bcas/_/rdo rje ra ba la sogs bya/_/yungs kar la sogs 'bru lnga dang /_/rin chen lnga dang sman lnga dang /_/
[\[218a.2\]]de nang gzhag ste rab gnas bya/_/yongs su rdzogs nas bcing bar bya/_/gzhan yang grog 'am shing shun nam/_/dur khrod dag gi ro ras la/_/bsang dang bgegs bskrad tshul bzhin bya/_/bzlas pa gong dang 'dra ba ste/_/dkyil 'khor yongs su rdzogs gyur na/_/sngags kyang 
[\[218a.3\]]yongs su rdzogs par bri/_/sku gsung thugs kyi 'khor lo yis/_/lus ngag yid la bsrung bar bya/_/yongs su ma rdzogs zur drug la/_/dpa' bo drug gi sngags bris te/_/bsrung ba'i lus la mtshan par bsgom/_/rtsibs mchan drug la g.yung drung gi/_/yi ge drug ni bris pa 
[\[218a.4\]]ste/_/bsrung bya'i lus la mtshan par bsgom/_/dbus su yi ge k+Sha bris te/_/bar chad thams cad bsal bar bsam/_/cho ga yongs su rdzogs bya ste/_/bzo byas snod ni kha dog sgyur/_/legs par sbas te spyi bo 'am/_/mgrin pa de bzhin dpung ba yi/_/tshangs pa'i bu ga longs spyod 
[\[218a.5\]]mnyam/_/sor bzhi dag tu bcing bar bya/_/gzhan yang nad pa'am rnal 'byor pa/_/ngag la srung na dang por yang /_/gdon bsal bsangs te gnas gsum du/_/thig le gsum byas sngags gsum dgod/_/gzhan yang gnas ni sum cu bdun/_/thig le byas te sngags rnams dgod/_/
[\[218a.6\]]de nas go cha mtshan ma yang /_/tshul bzhin mthun par shes par bya/_/de nas stan nam mal cha la/_/oM AHbadzra rak+Sha rak+Sha hU~M phaT/_/sgom mam gzhan la'ang bri bar bya/_/gzhan yang lag pa g.yas pa yis/_/mthil du gur kum dag sbyar te/_/g.yon gyi sbom mo khro mo yis/_/
[\[218a.7\]]spyi bo dpral ba rna ba mig_/sna dang kha dang mgrin pa dang /_/dpung pa snying ga lte ba dang /_/'og gi snod gnyis yan lag la/_/sngags dang bcas pas legs par 'tsho/_/gzhan yang skud pa sna lnga la/_/sngags dang bcas na bsrung bar 'gyur/_/dpal stobs po che'i rgyud las bsrung 
[\[218b\]]
[\[218b.1\]]ba'i 'khor lo'i le'u ste gsum pa'o//_//mgon po thugs rje che ldan pa/_/de nyid la ni phyag 'tshal te/_/rdo rje snying pos yang zhus pa/_/bsrung ba'i 'khor lo de ltar na/_/ye shes bye brag ji ltar lags/_/bcom ldan 'das kyis bka' stsal pa/_/ye shes kyis ni 
[\[218b.2\]]de nyid kyi/_/rtog pa rab tu bshad par bya/_/de la ye shes kyi ni gnas/_/rnam pa lnga ru shes bya ste/_/phyi dang nang dang gsang ba dang /_/rab tu gsang dang gsang ba che/_/nga yis bshad kyis legs par nyon/_/de la phyi yi ye shes ni/_/sku mdog phyag mtshan dang 'brel pa'o/_/
[\[218b.3\]]de ltar rtogs pa phyi'i ye shes/_/nang gi phung sogs lha ru rtogs/_/de nyid dang bral ye shes so/_/de nas gsang ba'i ye shes ni/_/rtsa dang rlung dang thig ler rtogs/_/rtog pa de dang bral ba ni/_/gsang ba'i ye shes yin par bshad/_/dga' ba mchog dang bral ba'i dga'/_/
[\[218b.4\]]lhan cig skyes dga' gang yin pa/_/bde bar rtog pa rnam rtog ste/_/de spong rab gsang ye shes so/_/de nas ye shes chen po bzhi/_/dang po ro mnyam mtha' spangs pa'i/_/ye shes de nyid yod pa la/_/rnam rtog spong ste de bzhin 'jog_/de nyid rang rig chen po ste/_/de 
[\[218b.5\]]nyid ye shes chen po'o/_/de ltar shes na rdor 'dzin gyi/_/sa ni nges par thob pa'o/_/dpal stobs po che'i rgyud las ye shes brtag pa'i le'u ste bzhi pa'o//_//de nas ye shes chen po yi/_/brtag pa de nyid bshad par bya/_/dang por ro mnyam gyur pa'o/_/stong 
[\[218b.6\]]pa nyid kyi ro mnyam la/_/sku mdog phyag mtshan la sogs pa/_/phung po khams dang skye mched sogs/_/rtsa dang rlung dang thig le dang /_/dga' dang mchog dga' bral ba dang /_/de la sogs pa thams cad kun/_/sgyu ma tsam du shes par bya/_/de nyid gzhan rig ces bya ste/_/
[\[218b.7\]]rang rig sems kyi de nyid la/_/gnyis su med par bsgom pa ni/_/de nyid ye shes chen po ste/_/mthar phyin brtag pa rdzogs pa'o/_/dpal stobs po che'i rgyud las ye shes chen po brtag pa'i le'u ste lnga pa'o//_//de ltar bcom ldan 'das kyis bka' stsal pa dang /_/
[\[219a\]]
[\[219a.1\]]rdo rje snying po la sogs pa dpa' bo dang /_mkha' 'gro ma dang /_rnal 'byor ma dang /_ma mo'i tshogs thams cad rjes su yi rangs nas phyi nang gsang ba'i mchod pas mchod nas/_g.yon phyogs nas lan gsum bskor ba byas nas mi snang bar gyur to/_/
[\[219a.2\]]dpal stobs po che'i rgyud kyi rgyal po rdzogs so//_//paN+Di ta ga ya d+ha ra dang /_lo ts+tsha ba dge slong shAkya ye shes kyis bsgyur ba'o//[ {D392}]@##/_/rgya gar skad du/_shrI dz+nyA na gu h+ya tan+t+ra rA dza/_bod skad du/_
[\[219a.3\]]dpal ye shes gsang ba'i rgyud kyi rgyal po/_dpal bde ba chen po la phyag 'tshal lo/_/byang chub phyogs chos sum cu rtsa bdun gyi/_/rang lus rtsa yi 'khor lo bzhi'i gtso bo/_/snying po de la yang dag phyag 'tshal lo/_/dbang bzhi'i de nyid bdag la gsungs/_/nyon cig 
[\[219a.4\]]rdo rje snying po'i bdag_/bskyed pa'i rim pa'i lha rnams kyi/_/de nyid dang por bshad bya ste/_/drug cu rtsa bzhi dpe byad yin/_/sum cu rtsa bdun byang chub phyogs/_/lnga ni ye shes lnga yin te/_/dpa' bo gcig pa chos kyi dbyings/_/phyag mtshan sku mdog gzhan nas gsungs/_/
[\[219a.5\]]gu h+ya'i rdo rje dril bu'i tshad/_/nas dang sor tshigs yin par 'dod/_/de nyid thabs dang shes rab yin/_/don dam nyid la dbyer med de/_/bsgom bya med de sgom pa med/_/bsgoms pas thob pa ci yang med/_/rgyu dang rkyen gyis bskyed du med/_/sems kyi gzhi la sku lnga dang /_/
[\[219a.6\]]ston pa med cing bstan pa med/_/'jigs dang rnam rtog kun dang bral/_/de nyid bzhi pa'i de nyid do/_/dang po rlung gi de nyid de/_/srog rtsol gnyis ni a dang ha~M/_/a ni chos rnams thog ma nas/_/ma skyes pa yi don yin no/_/ha~M ni gzung 'dzin gnyis kyis stong /_/ldang 'jug 
[\[219a.7\]]gsum ni sku gsung thugs/_/sems kyi gzhi dang sku lnga dang /_/rnam par thar dang stong ba dang /_/de bzhin mtshan dang dpe byad sogs/_/de dag rlung gi de nyid de/_/de nas thig le'i de nyid kyang /_/nyi zla thabs dang shes rab ste/_/sngags kyi phreng ba mtshan dpe yin/_/thig le ye shes 
[\[219b\]]
[\[219b.1\]]lnga rang bzhin/_/gnyis su med pa'i de nyid yin/_/phra mo la sogs gzhan nas shes/_/de nas 'og gi sgo dag ni/_/de nyid yang dag bshad bya ste/_/rtsa gsum sku gsung thugs ngo bo/_/rtsa lnga ye shes lnga yin no/_/tsaN+DA lI ni nyi shu bzhi/_/de nyid ye shes nyi shu bzhi/_/chos sku'i 
[\[219b.2\]]phrin las nyi shu bzhi/_/kha sbyar thabs dang shes rab ste/_/'dzag dang 'bar ba gnyis med yin/_/'khor lo bzhi ni sku bzhi ste/_/drug ni de nyid drug yin te/_/sgrol ma rlung gi de nyid de/_/me ni gos dkar ngo bo nyid/_/bcu drug stong pa bcu drug yin/_/bzhi ni ye shes bzhi 
[\[219b.3\]]yin no/_/rnam par thar dang stong pa dang /_/de bzhin mtshan dang dpe byad dang /_/rig sngags snyoms 'jug phra ba dgu/_/ye shes lnga bcu la sogs pa/_/rtsa 'dab de nyid yin par nges/_/rtsa de gnas pa'i rim pa yang /_/'khor lo ba thag khug pa las/_/g.yas 
[\[219b.4\]]g.yon sbrul ltar 'khril ba ste/_/phyi yi g.yas g.yon gzhu lta bu/_/gsum pa'i dbang gis de nyid kyang /_/sih+la shes rab chos dbyings te/_/ga pur thabs kyi ye shes bzhi/_/rtsa ni 'og min gnas yin te/_/dga' ba mchog dga' byang chub phyogs/_/rang bzhin dga' 
[\[219b.5\]]ba chos sku ste/_/bral ba'i dga' ba gzugs sku gnyis/_/bcu drug stong pa bcu drug go/_/rgyud kyi tshul du sgyu ma tsam/_/gang zhig rang rig 'dod pas kyang /_/dang por ngo bo shes bya ste/_/de nas de nyid shes par bya/_/gal te de nyid mi shes par/_/zab mo'i lam 
[\[219b.6\]]nyid sgom byed na/_/'bras bu med cing brlag par nges/_/lha yi de nyid ma shes na/_/dur khrod gnas pa'i srin po 'dra/_/de bzhin dur khrod srin mo 'dra/_/spyod pa'i de nyid ma shes na/_/grong khyer gnas pa'i smyon pa 'dra/_/khyi phag srin po rak+Sha 'dra/_/phyag 
[\[219b.7\]]mtshan de nyid ma shes na/_/brgya byin lag na mtshon thogs 'dra/_/phyag rgya'i de nyid ma shes na/_/rgyal po pang gi btsun mo 'dra/_/rlung gi de nyid ma shes na/_/brgya byin spyi bo'i dud pa 'dra/_/rtsa yi de nyid ma shes na/_/tsan+dan shing gi sprul sogs 'dra/_/lus kyi gnyer ma 
[\[220a\]]
[\[220a.1\]]dag dang 'dra/_/lus kyi dri ma chu dang 'dra/_/thig le'i de nyid ma shes na/_/tsan+dan shing gi 'dzer par 'dra/_/'khor lo'i de nyid ma shes na/_/brgya byin lag na 'khor lo 'dra/_/de bzhin srid pa'i 'khor lo 'dra/_/pad+ma'i de nyid ma shes na/_/'dam bu tshal gyi pad+ma 
[\[220a.2\]]'dra/_/stug po'i de nyid ma shes na/_/mchod rten gyi ni 'khor lo 'dra/_/kha sbyor de nyid ma shes na/_/thal mo g.yas g.yon sbyar ba 'dra/_/gnas kyi de nyid ma shes na/_/'khor lo sgyur rgyal pho brang 'dra/_/byang sems de nyid ma shes na/_mi gtsang sgo yi lud pa 'dra/_/sih+la'i 
[\[220a.3\]]de nyid ma shes na/_/mtshon sogs las byung khrag dang 'dra/_/dga' ba'i de nyid ma shes na/_/smad 'tshong ma yi 'dod chags 'dra/_/spang bya'i de nyid ma shes na/_/grong khyer med pa'i rgyal po 'dra/_/gnyen po'i de nyid ma shes na/_/rgyal po med pa'i grong khyer 'dra/_/rang rig de nyid ma shes 
[\[220a.4\]]na/_/'dus byas nam mkha' stong pa 'dra/_/gzhan yang de nyid [{]bcwa [,]bco [}]brgyad ni/_/bla ma'i zhal nas shes par bya/_/thams cad sgyu ma'i tshul dang ni/_/rmi lam glog dang sprin lta bu/_/de nyid shes na grol bar 'gyur/_/kye ho mgon po thugs rje che/_/rang rig ye shes tshol ba la/_/rang dang gzhan 
[\[220a.5\]]gyi sde pa la/_/'di la khyad par med dam ci/_/bcom ldan 'das kyis bka' stsal pa/_/khyad par chen po de nyid de/_/gzhan ni khyad par dbang bzhi dang /_/de yi lam gyi de nyid brtags/_/chad pa bdag dang dbang phyug dang /_/phya dang byed pa po nyid las/_/rgyu sogs rgyud las khyad par 'phags/_/
[\[220a.6\]]gang zag bdag dang bral ba'i phyir/_/nyan thos rang rgyal theg chen dang /_/rlung sogs chos kyi bdag gis bcings/_/dman pa rnams kyi snang bas khyab/_/theg chen rang bzhin lha yis khyad/_/rnal 'byor rnal 'byor chen po sogs/_/de nyid kyi ni khyad par che/_/legs par bstan gyis legs par 
[\[220a.7\]]bzung /_/de nas 'khor thams cad dga' zhing yid rangs par gyur to/_/dpal rdo rje sems dpa' ye shes gsang ba'i de kho na nyid kyi rgyud kyi rgyal po rdzogs so//_//rnal 'byor ma tsan+d+ra mA la dang /_lots+tsha ba dge slong shAkya ye shes kyis bsgyur ba'o//_//_
[\[220b\]]
[\[220b.1\]{D393}]@##/_/rgya gar skad du/_shrIdz+nyA na mA la tan+t+ra rA dza/_bod skad du/_dpal ye shes phreng ba'i rgyud kyi rgyal po/_dpal rdo rje sems dpa' la phyag 'tshal lo/_/kye lags gsang bdag rdo rje 'dzin/_/gsang ba bla na med pa yi/_/lta ba zhes pa gang gang lags/_/spyod 
[\[220b.2\]]pa gang dang gang lags pa/_/gtso bos bdag la bshad du gsol/_/bcom ldan 'das kyis bka' stsal pa/_/lta ba shes rab pha rol phyin/_/gdod nas spros bral lhun gyis grub/_/rang rig ye shes dbyings na gsal/_/ma rig mun pas bsgribs pa med/_/shes rab snying po 
[\[220b.3\]]rtser byung ba/_/lta ba kun gyi yang rtse yin/_/don dam rang rig ye shes la/_/blang ba med cing dor ba med/_/dman dang gya nom gnyis ka med/_/bsgom pa po med bsgom bya med/_/dmigs med gnas su snying rje dang /_/dmigs med gnas su shes rab gnyis/_/blo dang lhan cig 
[\[220b.4\]]gcig gyur pa/_/nam mkhar nam mkha'i rang bzhin no/_/rang rig ye shes gang 'dod pas/_/mtshan ma'i rnam rtog bsgom pa min/_/dman pa rnams la skur mi gdab/_/de nyid la yang sgro mi gdags/_/dang por bskal par bsgoms pa dang /_/rang rig skad cig thob pa 
[\[220b.5\]]gnyis/_/brgya stong la sogs char mi phod/_/dpe dang bgrang bar mi nus te/_/dper na mtsho dang rlabs rjes bzhin/_/dngos po sgom pa bsgom pa min/_/dngos med sgom pa sgom pa min/_/dngos dang dngos med ro mnyam na/_/ma bsgoms na yang bsgoms pa nyid/_/bsgom 
[\[220b.6\]]dang mi bsgom gnyis ka med/_/'od gsal de la sems zin na/_/gzung 'dzin dgra yi dpung rnams 'joms/_/phyogs bcu 'jig rten khams bcas pa'i/_/dpa' bo mkha' 'gro mchod pa'i gnas/_/rab kyis mnyam gzhag rjes thob spangs/_/'bring gis rjes thob 
[\[220b.7\]]stong par lta/_/tha mas rjes thob sgyu mar lta/_/seng ge lta bu'i lta spyod ni/_/bzhi pa yin par nga yis gsungs/_/de nas spyod pa'i rgyal po bshad/_/spyod pa rnam pa gsum yin te/_/kun tu bzang po b+hu su ku/_/a ba d+hU tI gsum yin no/_/spyod pa'i dus dang gnas dang 
[\[221a\]]
[\[221a.1\]]zas/_/gang zag dang ni dbye ba dang /_/ngo bo dang ni tshad dang yang /_/thabs dang dgongs pa dgos pa dang /_/mkhas pas kun la sbyar bar bya/_/sangs rgyas rigs dang rdo rje'i rigs/_/rin chen rigs dang pad+ma'i rigs/_/las kyi rigs dang spyod pa lnga/_/
[\[221a.2\]]kun tu bzang po'i spyod pa yin/_/sdom pa gsum la gnas pa dang /_/dkon mchog gsum ni 'dzin pa dag_/sangs rgyas kyi ni mchog gi spyod/_/rdo rje dril bu phyag rgya 'dzin/_/bla ma 'dzin pa rdo rje'i spyod/_/dam tshig yid 'ong dus bzhi ru/_/sbyin pa rnam bzhi rin chen spyod/_/
[\[221a.3\]]theg pa gsum dang dam chos 'dzin/_/pad+ma shar gyi spyod pa yin/_/dam tshig thams cad ldan pa dang /_/ma grol la sogs dgrol ba ni/_/rta yi rgyal po'i spyod pa yin/_/za ba nyal ba 'chag pa gsum/_/rnal 'byor chen pos gnas bya ste/_/g.yeng bas g.yeng ba spong ba ni/_/
[\[221a.4\]]b+hu su ku yi spyod pa'o/_/rgyan 'chang ba dang bdud rtsi myang /_/phyag rgya bsten dang rnam pa gsum/_/a bad+hU tI'i spyod pa ste/_/rgyan la drug ste phyag rgya lnga/_/bdud rtsi bcu ste mi gtsang bas/_/mi gtsang 'khrud pa'i spyod pa'o/_/gnas ni kha na ma tho med/_/phyi nang g.yeng med gnas 
[\[221a.5\]]yin no/_/rtog pa 'joms pa slob pa'i dus/_/grub na rdzu 'phrul ston pa'i dus/_/thabs ni gzhan gyis mthong ba dang /_/sgro dang skur pa med pa'o/_/dgongs pa gnyen po'i stobs yin te/_/rnyed dang bkur sti grags pa dang /_/zug rngu'i kha zas ma yin te/_/bla ma'i 
[\[221a.6\]]dus thabs legs bsten blang /_/kha zas rnam rtog chung ba yi/_/las dang po yis bya bar gsungs/_/dbye ba gsum dang bye brag ni/_/gong du gsungs pa kho na'o/_/ngo bo rtog med sems de nyid/_/gtsang sme 'gags dang sprul pa ston/_/'di nyid 'grub pa'i tshad yin no/_/
[\[221a.7\]]dgos pa la yang gnyis yod de/_/gtsang sme spang ba dgos pa las/_/dgos pa dngos la rnam pa bzhi/_/rang sems brtan g.yo brtag pa dang /_/phyag rgya khyad par tshol ba dang /_/des 'dul gang zag gzhug pa dang /_/mi mos skur pa dgag pa'o/_/gsang sngags 
[\[221b\]]
[\[221b.1\]]rgyal po'i lta spyod kyis/_/'khor gyi dpa' bo mkha' 'gro tshogs/_/dus dang brgyal dang 'gyel gyur pas/_/dbugs dbyung ba yi ting 'dzin gyis/_thams cad dran pa slar rnyed nas/_/thams cad mgrin gcig 'di skad gsol/_/dngos po ro mnyam gyur pa yi/_/
[\[221b.2\]]lta ba 'di yang ngo mtshar che/_/g.yeng bas g.yeng ba spang ba yi/_/spyod pa 'di yang ngo mtshar che/_/chos rnams stong par ro mnyam na/_/lta dang mi lta ga la yod/_/gtsang sme bdud rtsi ro gcig la/_/spyod dang mi spyod ga la yod/_/dbang bskur ba dang rdo rje 'dzin/_/
[\[221b.3\]]mnyam gzhag rjes thob ga la yod/_/thams cad sems kyi ngo bo la/_/gzung dang 'dzin pa ga la yod/_/'jigs byed chen pos bka' stsal pa/_/'khor ba thog ma med pa nas/_/lhan cig skyes pa'i sgrib g.yogs kyis/_/rin chen sems ni dri can byas/_/zla ba 
[\[221b.4\]]rab rib sel byed de/_/mig gis rang gi rdul mi mthong /_/sems kyis de nyid ma rtogs par/_/tha dad gzung 'dzin sna tshogs 'dzin/_/de phyir lta ba'i rgyal po bstan/_/mi shes pa yi rab rib kyis/_/bdud rtsi'i de nyid ma shes te/_/gtsang dang mi gtsang la 
[\[221b.5\]]sogs brtags/_/de phyir spyod pa'i rgyal po bstan/_/gnas pa'i rkyen dang g.yeng ba'i rkyen/_/de phyir zung 'jug rgyal po bstan/_/rkyen dang dbang po rab 'bring gis/_/mnyam gzhag rjes thob rgyal po bstan/_/mi shes pa yi rab rib kyis/_/'khrul pas 
[\[221b.6\]]gzung 'dzin gnyis su brtags/_/de phyir sems kyi rgyal po bstan/_/lta spyod 'di la nan tan gyis/_/de nas thams cad dga' zhing mgu nas yi rangs te/_phyi nang gi mchod pas mchod nas mi snang bar gyur to/_/dpal ye shes phreng ba'i rgyud kyi rgyal po 
[\[221b.7\]]lta spyod zung du 'jug pa rdzogs so//_//rnal 'byor ma tsan+d+ra mA la dang /_dge slong shAkya ye shes kyis bsgyur ba'o//_//_
[\[222a\]]
[\[222a.1\]{D394}]@##/_/rgya gar skad du/_shrIdz+nyA na dz+wa la tan+t+ra rA dza/_bod skad du/_dpal ye shes 'bar ba'i rgyud kyi rgyal po dpal kun tu bzang po la phyag 'tshal lo/_/kye ma sangs rgyas kye sangs rgyas/_/ngo mtshar rmad du byung ba yi/_/rgyud ni gang lags rgyal po gang /_/
[\[222a.2\]]ye shes gang lags 'bar ba gang /_/dpal ni gang lags bdag la gsungs/_/'jigs byed chen pos bka' stsal pa/_/dpal ni gnyis med ye shes te/_/gnyis med bde chen ro las byung /_/gzung 'dzin mtha' spangs rang rig go/_/sna tshogs mdud pa ye shes 
[\[222a.3\]]che/_/rang byin brlab pa lte bar te/_/dkyil 'khor 'khor lo gsang bar ro/_/smin mtshams kyi ni mdzod spu ltar/_/thung du gnas shing ring du 'gyur/_/de nyid drang dang kha dbye dang /_/rgyas par bya ba gsum yod de/_/dang por drang ba'i rnam pa yang /_/'drongs pa'i 
[\[222a.4\]]tshad ni gsum yod de/_/sgo gsum yon tan gsum ldan na/_/sor bzhi phyi ru 'byung bar nges/_/'bring la sor gnyis tha ma la/_/sor dang nas kyi tshad kyis 'byung /_/sbom phra gzhan skyes phra mo tsam/_/dang po bya gdong nyid na gnas/_/rnam thar sor gnyis skye mched bzhi/_/
[\[222a.5\]]stong pa bcu drug khams [{]bcwa [,]bco [}]brgyad/_/nyi shu lte bar nyi shu lnga/_/snying ga ru ni gnas pa'o/_/sman la sogs pa kun ldang bas/_/drang ba'i sbyor ba brtsam par bya/_/rnam snang sku rags bcing ba dang /_/rgyab yol dbul dang mchod pa dbul/_/gdan khri dbul dang sku khrus dbul/_/
[\[222a.6\]]sman mchod dbul dang me mchod dbul/_/de nas reg bya'i mchod pa dbul/_/kun rdzob lce yi rtse mo 'am/_/khro bo mdzub mo'i rtse mo la/_/bdud rtsi ril bu legs byas te/_/mkhas pas reg bya'i mchod pa dbul/_/mngon du shes pa gdon mi za/_/bde ba chen po'i mchod pa 
[\[222a.7\]]yis/_/khams gsum mchod pa gdon mi za/_/dar ram men tri sor bzhi'i tshad/_/rked par ska rags dbul bar bya/_/sprul pa'i g.yas dang g.yon gnyis su/_/ras bal la sogs rgyab yol dbul/_/shing bu rigs dang mthun pa yin/_/sbom phra rigs kyi bdag po tsam/_/
[\[222b\]]
[\[222b.1\]]dri med sman dang snum ldan pa'i/_/zug rngu mi skyed mchod rdzas kyis/_/bai ro tsa na'i lam du mchod/_/dri zhim chu yis khrus byas te/_/khrus kyis lus la mchod pa dbul/_/sman dang snum gyi phye ma yis/_/sgo gnyis dag tu mchod pa dbul/_/shin tu dro ba'i me dag gis/_/
[\[222b.2\]]gtum mo'i me la mchod pa dbul/_/rked pa'i tshad mnyam ka ti ka/_/gdan khri bstab pa'i mchod pa dbul/_/de yis 'drongs par gdon mi za/_/de nas rgyas par bya ba yang /_/gzhan ni gong dang 'dra ba ste/_/phyi nang 'dod pa'i mtshan ma kun/_/rgyas par byed pa'i las yin te/_/
[\[222b.3\]]rgyas pa'i sbyor ba gsum byas na/_/dper na me tog pad+ma bzhin/_/de nas dbye ba'i rim pa yang /_/gong du gsungs pa thun mong ste/_/dus gsum lce yi rtse mos kyang /_/bskyod na nges par kha 'byed do/_/de nyid gsum ni me rang bzhin/_/me 'bar ba yi rkyen gyur pa/_/rlung nyid 
[\[222b.4\]]yin par gsungs pa ste/_/rkyen des me nyid 'bar bar bshad/_/gzhan yang rkyen gyi bye brag dang /_/srog rtsol rlung ni dbu mar dgag_/bum pa zhabs med rlung phul nas/_/sgo dgu phyi rol drag tu bud/_/lus kyi ngal dub cha mnyam ste/_/sbyor ba rdzogs na bde ba'i rkyen/_/
[\[222b.5\]]bde ba las ni rdo rje 'chang /_/bde ba yis ni bde ba 'grub/_/rgyu bde ba las 'bras bu bde/_/rgyu yi nang na 'di mchog la/_/'bras bu'i nang na 'di mchog go/_/de nas bde ba'i rkyen gyur pa/_/srid pa dgag dang rlung dgag pa/_/gnas nas gnas su rten gzung ste/_/g.yas 
[\[222b.6\]]brkyang bas ni ro ma dgag_/dpa' bo g.yas nas mkha' 'gro g.yon/_/g.yon brkyang bas ni rkyang ma ste/_/sa gas kun 'dar ma ru gzung /_/de bzhin zlum pos dbu mar gzung /_/de dag kun gyi bye brag kyang /_/dpa' bos g.yas dang gzhan gyis g.yon/_/de bzhin kun la sbyar bar 
[\[222b.7\]]bya/_/gzhan yang gzung ba'i bye brag kyang /_/dril can bu gu dgu lam gyis/_/rlung rgyu phyi ru bus byas te/_/rkang lag drag tu bsgrims byas na/_/zin par 'di la the tsom med/_/dpa' bo mkha' 'gro ma gnyis kyis/_/thun mong du ni bya bar gsungs/_/bai ro tsa na las kyi 
[\[223a\]]
[\[223a.1\]]rlung /_/gzhan yang lam brgyad rlung rnams dag_/dang po nyid du bsdams byas na/_/zin par 'di la the tsom med/_/dbye ba bsdam pa'i man ngag go/_/byed pa spel mar song gyur na/_/mi zin pa la the tsom med/_/gnas gsum dag tu k+Sha bsams te/_/
[\[223a.2\]]dbugs gsum pa yis yar drangs te/_/lte ba'i gyen la drangs kyang zin/_/'di ni gang zag mchog gis yin/_/mdzes pa'i spyi bo de nyid la/_/gyen du bkan dang thur du bkan/_/drang por g.yas g.yon btsan thabs la/_/ka ti'i gzer ni btsan thabs gcig_/sbom 
[\[223a.3\]]po khro mos mnan pa ste/_/bla ma'i zhal nas ma blangs na/_/lus kyi nad bzhi kun nas skye/_/chu 'gags chu so skrangs la sogs/_/lus smad nad sna nyi shu 'byung /_/gzhan yang btsan thabs bcu gnyis ni/_/bla ma'i zhal nas shes par bya/_/bla ma mnyes 
[\[223a.4\]]par bya ba'i phyir/_/lus srog longs spyod thams cad kyis/_/dus gsum maN+Dal dang bcas mchod/_/lus srog btang bar phangs pa bas/_/man ngag dam pa de bas phangs/_/de bas btsan thabs legs par sba/_/man ngag chu bo'i rgyun 'dra bas/_/de nyid rgyud du shes 
[\[223a.5\]]par bya/_/zab mo'i don ston rgyal por gsungs/_/rdo rje phag mo la sogs rnams/_/gsang ba'i gsang ba rmad byung 'di/_/khyod la gtad do dam du sngos/_/kun la spel na dam tshig nyams/_/kye ma rgyud kyi don 'di la/_/phyogs bcu'i 'jig rten khams bzhugs pa'i/_/
[\[223a.6\]]dpa' bo mkha' 'gro ma yi tshogs/_/thams cad ngo mtshar cher skyes te/_/dga' zhing mgu nas yi rang ngo /_/dpal ye shes 'bar ba'i rgyud kyi rgyal po mkha' 'gro ma'i gsang ba las kyang cher gsang ba rmad du byung ba rdzogs so//_//sing g+ha la'i gling gi rnal 'byor 
[\[223a.7\]]ma tsan+da mA la dang /_dge slong shAkya ye shes kyis bsgyur ba'o//[ {D395}]@##/_/rgya gar skad du/_shrI tsan+d+ra mA la tan+t+ra rA dza/_bod skad du/_dpal zla ba'i phreng ba'i rgyud kyi rgyal po/_dpal rdo rje sems dpa' la phyag 
[\[223b\]]
[\[223b.1\]]'tshal lo/_kye ho mgon po rdo rje can/_/sgron ma nyi shu rtsa bzhi yi/_/nges pa gang lags tshad gang lags/_/rang bzhin grub pa ji ltar lags/_/mgon pos bdag la bshad du gsol/_/bcom ldan 'das kyis bka' stsal pa/_/rang bzhin grub pa sgrub 'dod pa/_/bla ma'i 
[\[223b.2\]]bka' drin legs mnos te/_/dur khrod la sogs sa phyogs su/_/bar chad gsum med yon tan ldan/_/brtags pa las dang po yi gnas/_/gang zag mchog la brtag tu med/_/yon tan ldan pa'i sar 'dug ste/_/bla med sems gzung rnal 'byor pas/_/sgo gsum 
[\[223b.3\]]dal ba'i tshad brtag ste/_/bcing ba gsum ni nges bsgoms pas/_/skye ba gcig gis grub par nges/_/dbugs bcing kun rdzob sna rtse yin/_/yid bcings sor bzhi nam mkha'i khams/_/sems bcings rang rig bsam mi khyab/_/rgyu rkyen las ni sna tshogs las/_/sems 
[\[223b.4\]]can mos pa sna tshogs 'byung /_/de dag bcings gsum dag pa yis/_/sems can bcings las nges par grol/_/bla ma'i zhal nas shes par bya/_/'du shes gsum gyi cha las grol/_/thig le cha gsum phra mo ni/_/yan lag lnga ldan 'byung ba'i rim/_/sgra dang rang rig re 
[\[223b.5\]]rer snang /_/stong nyid thabs dang shes rab tshul/_/sa dang lam sogs rim pa kun/_/rang bzhin gyis gnas mkhas pas sbyar/_/de nas sgron ma'i tshad bstan te/_/tshad ni spyi dang bye brag ste/_/brgya phrag gnyis dang bcu gnyis dang /_/yi ge gsum las nges 'byung ba/_/
[\[223b.6\]]gsang ba gcod pa'i rgyud kyi tshad/_/brgya phrag gcig dang sum cu lnga/_/yi ge bcu dgu las byung ba/_/rin chen phreng ba'i nges pa'i tshad/_/brgya phrag gcig dang sum cu bzhi/_/mi 'gyur bcu gsum las byung ba/_/sku gsung thugs kyi sgron ma'o/_/brgyad cu rtsa lngar yi ge bzhis/_/
[\[223b.7\]]ma tshang pa las gang 'gyur ba/_/gsang ba bsam gyis mi khyab pa'o/_/brgyad cu rtsa gnyis yi ge gcig_/rin chen 'bar ba'i ldang tshad do/_/sum cu rtsa gcig yi ge ni/_/nyi shu rtsa gnyis las byung ba/_/nam mkha' mnyam pa'i tshad yin no/_/drug cu rtsa drug yi ge drug_/dam 
[\[224a\]]
[\[224a.1\]]tshig chen po'i rgyud kyi tshad/_/drug cu yi ge nyi shu gcig_/gsang ba rdo rjer rab tu grags/_/drug cu rtsa gnyis mi 'gyur ba/_/bcu drug stobs po che yi tshad/_/bzhi bcu rtsa gcig yi ge lnga/_/nam mkha' chen po'i tshad yin no/_/drug cu rtsa drug yi ge drug_/ye 
[\[224a.2\]]shes 'bar ba'i ldang tshad do/_/sum cu rtsa drug yi ge dgu/_/ye shes phreng ba'i tshad yin no/_/sum cu rtsa bzhi nyi shu bzhi/_/mkha' 'gro gsang ba'i tshad yin no/_/sum cu rtsa bzhi bcu bzhi dag_/me yi phreng ba'i tshad yin no/_/nyi shu rtsa gnyis [{]bcwa [,]bco [}]brgyad dag_/ye shes 
[\[224a.3\]]rgyal po'i ldang tshad do/_/bdun cu rtsa brgyad rkang pa phyed/_/chags pa'i rgyal po'i tshad yin no/_/tshigs su bcad pa nyi shu lnga/_/ye shes bsam pa'i ldang tshad do/_/dgu bcu go brgyad las byung ba/_/ye shes gsang ba'i tshad yin no/_/nyi shu thams pa gang yin pa/_/
[\[224a.4\]]gsang ba rdo rje rgyal po'i tshad/_/brgya dang nyi shu rtsa gnyis ni/_/rdo rje rgyal po ra li'i tshad/_/lnga bcu rtsa gsum yi ge bcu/_/dur khrod rgyan gyi ldang tshad do/_/sum cu rtsa gsum yi ge ni/_/bcu drug mkha' 'gro ma sdom tshad/_/lnga bcu yi ge [{]bcwa [,]bco [}]lnga las/_/byung ba gsang 
[\[224a.5\]]ba bdud rtsi'i rgyal/_/bzhi bcu yi ge nyi shu bzhi/_/nyi ma'i 'khor lo'i gzhung tshad do/_/sum cu yi ge bcu drug las/_/byung ba zla ba'i phreng tshad do/_/de nas nges par bshad bya ste/_/gsang ba'i 'khor lo gang ston pa/_/gsang ba'i rdo rje'i dam tshig dag_/ston pa dam 
[\[224a.6\]]tshig chen por nges/_/dgra drug ston pa stobs po che/_/dbang bzhi dgag sgrub gsang ba gcod/_/rang rig de ston bsam mi khyab/_/yi ge gsum ston rin chen 'bar/_/sgo gsum lam ston nam mkha' mnyam/_/bcom ldan la sogs the tsom med/_/ston pa 
[\[224a.7\]]nam mkha' chen po ste/_/dbang bzhi'i de nyid gang ston pa/_/ye shes gsang ba'i rgyud du nges/_/lta spyod rmad du gang byung ba/_/ston pa ye shes phreng bar nges/_/gleng bslang rnam pa lnga yi don/_/ston pa mkha' 'gro gsang ba'i rgyud/_/he ru ka dpal gang ston pa/_/
[\[224b\]]
[\[224b.1\]]me yi phreng ba'i rgyud du grags/_/dbang gsum don ni gang ston pa/_/sku gsung thugs kyi ra lir nges/_/snod bcud rin chen ston byed pa/_/rin chen phreng ba'i ra lir nges/_/lhan cig skyes ston ye shes bsam/_/rdo rje rnyog pa med pa'o/_/lha yi de nyid gang ston pa/_/
[\[224b.2\]]chags pa'i rgyal po'i ra lir nges/_/nges pa lnga ston rdo rje rgyal/_/ri gi A ra li zhes grags/_/dur khrod brgyad ston dur khrod rgyan/_/dam tshig sdom pa mkha' 'gro gsum/_/ston pa mkha' 'gro sdom pa'o/_/dkyil 'khor la sogs drug ston pa/_/gsang ba bdud rtsi'i rgyal 
[\[224b.3\]]po'o/_/'khrul pa 'khrul gzhi de bsad pa/_/gsum ston ye shes rgyal po'i rgyud/_/ma spangs nges ston nyi 'khor lo/_/tshad nges bsgrub gsum ston zla phreng /_/rgyud sogs lnga ston ye shes 'bar/_/de nas 'khor thams cad dga' nas rgyud thams cad kyi don la yi rangs par 
[\[224b.4\]]gyur to/_/dpal zla ba'i phreng ba'i rgyud kyi rgyal po rdzogs so//_//rgya gar gyi mkhan po ga ya d+ha ra dang /_lots+tsha ba dge slong shAkya ye shes kyis bsgyur ba'o//[ {D396}]@##/_/rgya gar skad du/_shrI rat+na dz+wa la tan+t+ra rA dza nA 
[\[224b.5\]]ma/_bod skad du/_dpal rin chen 'bar ba'i rgyud kyi rgyal po zhes bya ba/_dpal kun tu bzang po la phyag 'tshal lo/_/he he rdo rje snying po dang /_/mkha' spyod ma la sogs pa dag_/sgo gsum legs par bsdus nas ni/_/ra li chen po'i dbye ba nyon/_/la las byung ba thabs kyi rgyud/_/
[\[224b.6\]]ra las byung ba shes rab rgyud/_/i phyis a las gnyis med rgyud/_/thabs ni sku ste shes rab gsung /_/gnyis med thugs su shes par bya/_/sku gsung thugs kyi rang bzhin las/_/nyi shu rtsa bzhi byung ba'o/_/a la la ho e ma'o/_/thabs ni la las ji ltar byung /_/ra las 
[\[224b.7\]]shes rab ji ltar byung /_/a las gnyis med ji ltar byung /_/sku gsung thugs su ji ltar 'gyur/_/nyi shu rtsa bzhir ji ltar dbye/_/e ma'o mgon pos bshad du gsol/_/'jigs byed chen pos bka' stsal pa/_/a las a ba d+hU tI ste/_/'di nyid las ni gnyis med rgyud/_/
[\[225a\]]
[\[225a.1\]]'byung ba'i gnas dang rgyu ru brtags/_/la las la la nA yi rtsa/_/de las thabs kyi rgyud byung ba'i/_/rgyu dang gnas dang ngo bo brtag_/ra las ra sa nA yi rtsa/_/'di nyid las ni shes rab kyi/_/ra li 'byung ba'i rgyu dang gnas/_/ra ni chags phyir shes rab 
[\[225a.2\]]ste/_/shes rab yi ge bcu drug brda/_/la ni nub phyir thabs yin te/_/thabs kyi yi ge bcu bzhi'i brda/_/thog ma nyid nas ma skyes pa/_/a ni gnyis med rang bzhin te/_/gnyis med blo yi spyod yul min/_/blo dang sgra ni kun rdzob phyir/_/g.yas ni thabs yin la la nA/_/
[\[225a.3\]]g.yon pa shes rab ra sa nA/_/a ba d+hU tI gnyis su med/_/thabs dang shes rab gnyis med kyi/_/ra li'i ngo bo shes par bya/_/'dod chags rdul la lus ni thabs/_/la la nA ni sku yin te/_/gti mug mun pa ngag dang yang /_/shes rab ra sa nA ni gsung /_/zhe sdang snying 
[\[225a.4\]]stobs yid yin te/_/sku gsung thugs kyi 'gyur ba'o/_/sku la brgyad de gsung la brgyad/_/thugs la brgyad de nyi shu bzhi/_/ra li nyi shu bzhi ru nges/_/gnas ni nyi shu rtsa bzhi dang /_/tsaN+DA lI dang phyag dag dang /_/mkha' 'gro 'byung po nyi shu bzhi/_/de nyid brda ru nges pa ste/_/
[\[225a.5\]]sku gsung thugs kyi dbye bas so/_/gnas dang mkha' 'gro ra li dbye/_/sku gsum du ni de nyid bsdu/_/dang por rgyud kyi nges pa dang /_/rgyu yi gnas dang gnas nges pa/_/gtad sa nges dang [{]go rims [,]go rim [}]nges/_/grangs nges rigs nges [{]bcwa [,]bco [}]lngar nges/_/mdo sde 'dul ba mngon pa 
[\[225a.6\]]yi/_/dman pa'i rim pa dang por gsung /_/dman pa rnams la bya ba'i rgyud/_/de rjes rnal 'byor nyid yin te/_/skyes pa 'dul phyir rnal 'byor rgyud/_/phyi nas rnal 'byor ma rgyud ni/_/bud med yongs su gzung phyir ro/_/dang po rtsa ba'i rgyud gsungs te/_/de nas bshad 
[\[225a.7\]]pa'i rgyud nyid do/_/de nas rgyud ni phyi ma'o/_/de rjes phyi ma'i phyi ma ste/_/rim pa bcu ni bskor ba ste/_/snod ngan dman pa'i rim pas gsungs/_/me tog snying po'i bcud bzhin du/_/phyi yi phyi nas bdud rtsi yi/_/ra li'i snying po snying po rgyud/_/dang por la las sku yi rgyud/_/
[\[225b\]]
[\[225b.1\]]dpa' bo mkha' 'gro mas zhus nas/_/sku yi mkha' 'gro brgyad la gtad/_/de rjes ra las gsung gi rgyud/_/gsung gi mkha' 'gro brgyad la gtad/_/phyi nas a las thugs kyi rgyud/_/thugs kyi mkha' 'gro brgyad la gtad/_/gnyis med ye shes bdud rtsi'i ro/_/lus las 
[\[225b.2\]]lus gsal mig gi lus/_/gsal ba'i phyir na sgron ma ste/_/seng ge'i gzugs 'dra bdud rtsi'i ro/_/nyi ma'i 'od 'dra zla ba'i zer/_/'brug gi sgra 'dra rgya mtsho'i gting /_/chu bo'i rgyun 'dra ri rab lhun/_/u dum bAr 'dra'i zhing gi rdul/_/'di la 'dod 'dod tshol ba dang /_/rtog 
[\[225b.3\]]ge ba yis dpyad du med/_/gal te rang 'dod dpyad gyur na/_/dpa' bo mkha' 'gro khros gyur te/_/mgo lus tshal pa brgya ru 'gas/_/de bas rang gi chung ma dang /_/bu dang yul 'khor lus ngag gis/_/bla ma dam pa mnyes bya ste/_/chu bo'i rgyun 'dra'i man ngag blang /_/kye 
[\[225b.4\]]ma'o mgon po snying rje can/_/ra li'i dbye ba de ltar na/_/de yi chen po ji ltar lags/_/nang du nyi shu rtsa bzhi yi/_/nges pa slar yang bdag la gsungs/_/rdo rje can gyis bka' stsal pa/_/ma spangs nyi shu rtsa brgyad kyis/_/ra li 'di ni chen por nges/_/re re la yang chen po bdun/_/gang 
[\[225b.5\]]zhig 'bras bu 'dod pa la/_/rgyu nyid gtso bor gyur pa ste/_/sA lu las ni myu gu bzhin/_/de phyir dang po rgyu mi spang /_/lhan cig skyes gnyis rgyu yin te/_/rang bzhin lhan cig skyes pa dang /_/lhan cig lhan cig skyes pa'o/_/thun mong dang ni thun mong min/_/bla ma'i zhal nas shes bya'i 
[\[225b.6\]]phyir/_/dpa' bo mkha' 'gro'i zhal yin te/_/de nyid ston pa'i bka' las 'das/_/de las 'khrul pa snying re rje/_/phung songs rtsa dang shu kra ni/_/lhan cig skyes pa'i rgyu yin te/_/log rtog 'khrul pa rgyur 'dod dang /_/ngo bo ma grub rgyur 'dod dang /_/kun rdzob byang sems 
[\[225b.7\]]rgyur 'dod pa/_/'di ni rmongs pa ma rungs pa/_/phung po 'byung ba dbang po dang /_/phyi yi skye mched dman po'i rgyu/_/brtags pa rgyur 'dod snying re rje/_/nam mkha'i me tog gi dri gang /_/rang bzhin gnas pa'i rtsa rlung sogs/_/khyad par lam gyi rgyu yin te/_/rang bzhin gnas pa ma shes 
[\[226a\]]
[\[226a.1\]]par/_/log par rtogs pa snying rje nyams/_/don dam byang chub sems kyis ni/_/lhan cig skyes pa'i ye shes rgyu/_/bla ma ma bsten de las 'khrul/_/kun rdzob shu kra rgyur 'dod pa/_/rgyu dang 'bras bu 'khrul pa'o/_/rkyen med rgyu yis 'bras mi 'byin/_/de phyir 
[\[226a.2\]]rkyen ni spang mi bya/_/ye shes rlung dang ye shes me/_/lhan skyes gnyis med rkyen yin te/_/de nyid spang bar mi bya zhing /_/las kyi rlung dang me nyid dang /_/gzhan du 'ang de nyid sbyar bar bya/_/srid pa len dang bde ba len/_/las mi spang zhing bde ba yang /_/mi spang pa ni bzhi pa'o/_/lus 
[\[226a.3\]]dang lus kyi snying po'i rtsa/_/gnas dang gnas chen mi spang ba/_/lnga pa drug pa yin par 'dod/_/de nyid phyi dang nang du shes/_/phyi ni dbye ba ma spangs pa'o/_/snang ba dang ni mun pa'i cha/_/gang ba dang ni stong pa'i cha/_/'pho ba ma spangs brgyad pa'o/_/rgyu yi gnas dang 'bras bu'i gnas/_/
[\[226a.4\]]de nyid mi spang shes par bya/_/rin po che yi pho brang du/_/rten ni mi spang shu kra gzung /_/gal te de ru ma zin na/_/shor ba mi spang ro mar bstim/_/gnyen po mi spang gzugs sku gnyis/_/ma spangs pa ni bcu gnyis pa'o/_/nor bu'i rten las skyes pa yi/_/bde ba la rten dbang po 
[\[226a.5\]]yi/_/sgo bsdu ngo bo ma spangs pa'o/_/gong 'og khyad par shes byas nas/_/sgyu mas gnyen po ma spangs pa'o/_/dga' ba mchog dga' shes byas te/_/sngon du 'gro ba ma spangs pa'o/_/'khor ba lugs las bzlog bya ste/_/gnas nas gnas su zlog byed pa/_/gnas kyi khyad 
[\[226a.6\]]par ma spangs pa'o/_/de nyid rim par 'pho byed pa/_/bla ma'i bla ma las brgyud shes/_/'khor ba 'jug ldog bye brag ni/_/'pho ba ma spangs rnam pa gnyis/_/ye shes me ni cher 'bar bas/_/phung po 'byung ba dbang po sogs/_/thams cad bdud rtsir gyur pa ni/_/rkyen gyi khyad par 
[\[226a.7\]]ma spangs pa'o/_/lus kyi ba spu'i bu ga dang /_/brtan dang g.yo ba'i dngos po kun/_/bde ba'i ngo bor gang snang ba/_/ngo bo'i khyad par ma spangs pa'o/_/de nyid sgyu ma'i rang bzhin med/_/gnyen po'i khyad par ma spangs pa'o/_/bzhin mdzes mig yangs phyag rgya ni/_/ldan pa phyag 
[\[226b\]]
[\[226b.1\]]rgya ma spangs pa'o/_/dam tshig chos kyi phyag rgya dang /_de nas ye shes phyag rgya che/_/phyag rgya'i khyad par ma spangs pa'o/_/chags pa'i phyag rgya las yin te/_/dam tshig chos ni ma ning gi/_/phyag rgya gnyis su shes par bya/_/ye shes phyag rgya chen po gnyis/_/grol ba'i phyag rgya 
[\[226b.2\]]yin par 'dod/_/phyag rgya'i dbye ba ma spangs pa'o/_/dang por gsang ba'i 'khor lor te/_/phyi nas rang bzhin 'khor lor yin/_/'khor lo'i dbye ba ma spangs pa'o/_/dang por gsang ba'i gtum mo ste/_/gnyis par rang bzhin gtum mo ni/_/gtum mo'i dbye ba ma spangs pa'o/_/
[\[226b.3\]]las kyi rlung dang me gnyis ni/_/kun rdzob 'khor ba'i rkyen yin te/_/ye shes rlung dang me gnyis ni/_/don dam gnyis med rkyen yin te/_/rkyen gyi dbye ba ma spangs pa'o/_/srid pa bskyed cing 'dzag pa bde/_/kun rdzob shu kra'i las yin no/_/srid pa mi len rang rig skyes/_/don dam 
[\[226b.4\]]byang sems las yin no/_/las kyi dbye ba ma spangs pa'o/_/sbyor thabs rtsa ni rgyas pa dang /_/kha 'byed pa yi las yin te/_/sbyor thabs bzhi la ma rmongs pa/_/'di ni ma spangs nyi shu brgyad/_/spyi mthun las las grub pa yi/_/mi drug la sogs grangs kyis bstan/_/rang rig ye shes 
[\[226b.5\]]gang 'dod pas/_/bla ma'i dus thabs legs bsten te/_/mi spang nges pa'i gdams ngag blang /_/'di nyid rdo rje 'chang gi rgyu/_/de las byung ba khyad par 'bras/_/dang por cha ste thig le dang /_/tshul dang tshul can mchog gzhan mchog_/'di nyid de nyid drug yin te/_/de nyid drug ni tsaN+DA 
[\[226b.6\]]lI/_/re re la yang bzhi bzhi ste/_/tsaN+DA lI ni nyi shu bzhi/_/ra li nyi shu rtsa bzhir nges/_/phyi ru gnas ni nyi shu bzhi/_/spyan dang phyag rgya nyi shu bzhi/_/tsaN+DA lI dang ra li yi/_/phyi dang nang du grangs su nges/_/he he dpa' bo rdo rje 'chang /_/ra li'i 'byung ba'i rgyu gang lags/_/ra li'i 
[\[226b.7\]]ngo bo gang gang lags/_/bcom ldan 'das kyis bka' stsal pa/_/sku dang phyag mtshan rags pa kun/_/ra li'i ngo bo dman pa'i lam/_/mkha' spyod sa spyod sa 'og spyod/_/sgo gsum la gnas khyad par gyi/_/ra li'i ngo bor gsungs pa yin/_/dga' ba bcu drug rten dang 
[\[227a\]]
[\[227a.1\]]bcas/_/zab pa'i ra li'i ngo bor brtags/_/rang rig stong pa thabs dang bcas/_/mthar thug ra lir shes par bya/_/a ni thog mar ma skyes pa/_/la ni nub dang skyong ba ste/_/ra ni chags dang rin po che/_/ra las 'dod chags khrag yin te/_/la las zhe sdang 
[\[227a.2\]]khu ba'o/_/a las gti mug khu ba ste/_/sems can ra li'i rang bzhin te/_/ye shes lnga dang sa bcu sogs/_/kun la ldan pas ra lir gnas/_/sku yi ra li spyi bo yi/_/gtsug tor dag las byung ba'o/_/gsung ni ljags kyi dbang po las/_/thugs kyi ra li thugs ka nas/_/byung ba 
[\[227a.3\]]rnam par nges pa'o/_/sku gsung thugs kyi rdo rje yi/_/spyan rnams la ni rim bzhin byung /_/sku gsung thugs kyi gnas la ste/_/spyi bo la sogs dag las byung /_/phyag gi mthil nas rim pas byung /_/bla ma'i zhal nas blang bar bya/_/bye brag 'byung ba'i sgo yin te/_/he he sems can 
[\[227a.4\]]sangs rgyas kyi/_/rang bzhin sa dang lam ldan te/_/zla ba bcu sogs sa sogs ni/_/brdzus skyes la sogs ji ltar lags/_/'on te sangs rgyas min nam ci/_/sems can thams cad gdod ma nas/_/sangs rgyas yin par gsungs pa ste/_/brdzus skyes sgong skyes drod gsher sogs/_/
[\[227a.5\]]sems kyi gnas bcu sa bcu ste/_/rnam shes brgyad ni byang chub lnga/_/mkhan po sems kyi rgyal po ste/_/rang bzhin dag pa chos gos yin/_/rang bzhin gnas pa kha spu bregs/_/a dang ha~M gnyis sngags kyi don/_/thams cad sems la gnas pa ste/_/sems med sangs rgyas ma yin 
[\[227a.6\]]te/_/ngam grog la sogs bems po yi/_/sems nyid sangs rgyas yin pa'i phyir/_/sems can sangs rgyas rang bzhin no/_/rgyu dang 'bras bu'i tshul dang yang /_/bag la nyal dang kun tu rgyu/_/nus pa'i tshul dang mngon sum tshul/_/gzugs can gzugs med mkhas pas brtags/_/
[\[227a.7\]]sangs rgyas sems can de bzhin no/_/de ltar sems can sangs rgyas pas/_/ra li sems can rang bzhin phyir/_/lus la sku yi phyag rgyas gdab/_/ngag la gsung gi phyag rgyas gdab/_/sems la thugs kyi phyag rgyas gdab/_/sku gsung thugs kyi rang bzhin du/_/dngos po ro mnyam gyur 
[\[227b\]]
[\[227b.1\]]pa las/_/sangs rgyas sems can ga la yod/_/dman dang gya nom ga la yod/_/'khor ba yongs su shes pa la/_/mya ngan 'das zhes de la brjod/_/thams cad 'jigs dang rnam rtog spongs/_/'di la thams cad ngo mtshar gyi/_/legs par gtad kyis dam du sbos/_/de'i tshe 'khor 'dus 
[\[227b.2\]]pa thams cad ngo mtshar du gyur te mi snang bar gyur to/_/dpal rin chen 'bar ba'i rgyud kyi rgyal po rdzogs so//_//rnal 'byor ma zla ba'i phreng ba dang lo ts+tsha ba dge slong shAkya ye shes kyis bsgyur cing zhus te gtan la phab pa//_//_
[\[227b.3\]{D397}]@##/_/rgya gar skad du/_shrI sUr+ya tsakra tan+t+ra rA dza nA ma/_bod skad du/_dpal nyi ma'i 'khor lo'i rgyud kyi rgyal po zhes bya ba/_dpal bde ba chen po la phyag 'tshal lo/_/a la la ho dpa' bo gye/_/ngo mtshar rmad du byung ba yi/_/bskyed dang rdzogs pa chen po ste/_/ma spangs pa 
[\[227b.4\]]dang nges pa dag_/mgon pos bdag la bshad du gsol/_/bcom ldan 'das kyis bka' stsal pa/_/dang po ma spangs bshad bya ste/_/phung po khams dang skye mched dag_/bskyed pa'i rim pa'i rgyu ma spangs/_/phyag mtshan nyi zla yig 'bru dag_/bla ma'i man ngag rkyen ma spangs/_/lus 
[\[227b.5\]]ngag sgo bsdams dam tshig las/_/sku gnyis 'byung ba 'bras ma spangs/_/zhe sdang ru drar skye ba'i las/_/zhe sdang rang rig bskyed pa dang /_/lus kyi dri ma 'khrud pa las/_/las kyi dbye ba ma spangs pa'o/_/pul+li ra dang dzA lan sogs/_/nang du spyi bo spyi gtsug sogs/_/gnas kyi dbye 
[\[227b.6\]]pa ma bskangs pa'o/_/shar sogs bdud kyi snying ga ru/_/zhabs gnas gnas chen ma spangs pa/_/gnas de phyi dang nang du shes/_/gnas kyi dbye ba ma spangs pa'o/_/gser 'gyur rtsi yi rnam pa bzhin/_/phung sogs lha ru 'pho byed pa/_/'di ni 'pho ba ma spangs pa'o/_/rgyu yi gnas ni 
[\[227b.7\]]snying ga ste/_/'bras bu'i gnas ni phung sogs te/_/ma spangs pa ni gnyis su shes/_/phung sogs sgyu mar 'dzin byed pa/_/'di ni rten pa ma spangs pa'o/_/gal te nang du ma zin na/_/phyi ru de nyid ngo bor bsgom/_/de nyid shor ba ma spangs pa'o/_/gnyen po ma spangs sgyu mar bsgom/_/
[\[228a\]]
[\[228a.1\]]phung sogs la brten lha rnams la/_/sgo gsum ngo bo ma spangs pa/_/tha mal pa dang bskyed rim gnyis/_/gong 'og khyad par shes bya ste/_/sgyu mas gnyen po ma spangs pa'o/_/bdun po rnam dag la sogs pa/_/sngon du 'gro ba ma spangs pa'o/_/phung sogs rtog 
[\[228a.2\]]pa las log nas/_/phra ba'i gnas su gnas byed pa/_/gnas kyi khyad par ma spangs pa'o/_/lha yi rnam par 'jug pa dang /_/gong du sgyu mar bzlog pa gnyis/_/'pho ba'i khyad par ma spangs nyid/_/ye shes me ni cher 'bar te/_/phung sogs sgyu mar gang 'dzin pa/_/rten gyi 
[\[228a.3\]]khyad par ma spangs pa'o/_/mnyam gzhag rjes thob kun 'gags te/_/thams cad rten dang brten par snang /_/ngo bo'i khyad par ma spangs pa'o/_/de nyid sgyu ma rang bzhin med/_/gnyen po'i khyad par ma spangs pa'o/_/shes rab phag mo ma spangs pa/_/phyag rgya ma spangs pa ru 
[\[228a.4\]]'dod/_/ma spangs gcig ni gzhan dang 'dra/_/gong 'og las kyi khyad par ro/_/zhe sdang thugs la 'dod chags gsung /_/gti mug sku yi phyag rgya ste/_/phyag rgya'i dbye ba ma spangs pa/_/sku dang gsung dang thugs 'khor lo/_/bde ba chen po'i 'khor lo dag_/'khor lo'i dbye ba 
[\[228a.5\]]ma spangs pa'o/_/dang po sgyu ma'i ye shes me/_/gnyis pa sgyu ma ltar snang me/_/gtum mo'i dbye ba ma spangs pa'o/_/phung sogs sgyu ma las g.yo zhing /_/phung sogs sgyu mas yang dag bsreg_/kun rdzob rtogs pa'i rkyen yin te/_/sgyu ma ltar snang las g.yo zhing /_/sgyu ma de nyid slar 
[\[228a.6\]]bsregs pa/_/don dam gnyis med rkyen yin te/_/rkyen gyi dbye ba ma spangs pa'o/_/'khor ba spel zhing rnam rtog bskyed/_/kun rdzob bden pa sems kyi las/_/'khor bar mi 'khor rang rig bskyed/_/don dam sems kyi las yin te/_/las kyi dbye ba ma spangs pa/_/'di dag ma spangs nyi 
[\[228a.7\]]shu brgyad/_/bum pa'i dbang dang 'brel pa'o/_/gsang dbang bla ma'i zhal nas blang /_/shes rab ye shes gzhan du'o/_/bzhi pa'i ma spangs nyi shu brgyad/_/rang rig lhan cig skyes pa yi/_/chos nyid ma dag bzhi pa'i rgyu/_/zhal gyi man ngag rkyen ma spangs/_/'gro ba'i chos rnams rang rig mes/_/
[\[228b\]]
[\[228b.1\]]bsregs pa las ma spangs pa yin/_/gong 'og rim pas dbye ma spangs/_/a bad+hU tI log min gnas/_/gnas dang gnas chen ma spangs pa/_/de nyid phyi dang nang du nges/_/phyi nang dbye ba ma spangs pa'o/_/stong pa dang ni gzung 'dzin char/_/'pho ba ma spangs a dang ha~M/_/rten ma spangs 
[\[228b.2\]]te rtog pa la/_/sems 'phros de nyid rang rig sgom/_/shor ba ma spangs par rig la/_/dbang po'i sgo bsdu ngo ma spangs/_/rtog bcom gnyen po ma spangs pa'o/_/rang rig spyi la sems pa las/_/sngon 'gro ma spangs ma spangs brgyad/_/bla ma'i zhal nas shes par bya/_/spyi dang rang gi mtshan 
[\[228b.3\]]nyid la/_/'pho ba ma spangs rang rig bsgom/_/phyag rgya ma spangs rang rig las/_/phrin las nyi shu rtsa bzhi 'byung /_/las ma spangs te gzhan rnams ni/_/bla ma'i zhal nas shes par bya/_/dad med bla ma ma bsten dang /_/bla ma dam pa ma rnyed dang /_/ma spangs ngo bo ma shes par/_/rang rig 
[\[228b.4\]]'bras bu gang 'dod pa/_/de dag mi shes dri mas bsgribs/_/dper na sbrul gyi 'o ma bzhin/_/de nas nges pa [{]bcwa [,]bco [}]lnga yang /_/rgyu dang rkyen dang gnas dang yang /_/gtad pa [{]go rims [,]go rim [}]grangs dang rim/_/nges pa bdun ni gzhan du gsungs/_/sngags ni spros bcas spros med nges/_/rkyen ni ye shes 
[\[228b.5\]]me rlung nges/_/rgyu 'bras gnas ni a ha~M nges/_/dbang bzhi gong 'og khyad par nges/_/sun 'byin gnyen po nges pa dang /_/ngo bo nges dang dbye ba nges/_/las nges pa dang [{]bcwa [,]bco [}]lnga ste/_/de las byung ba'i nges pa dag_/bcu bdun bla ma'i zhal nas shes/_/ma spangs pa dang nges pa yi/_/mtshan nyid 
[\[228b.6\]]yongs su shes gyur na/_/'khrul pa dang ni 'khrul pa'i gzhi/_/thams cad 'di yis spong bar byed/_/'jig rten 'jig rten 'das pa yi/_/dngos grub thams cad 'di las 'byung /_/gong bu chu dang gzugs su gnas/_/de bzhin gzugs las 'das pa ste/_/gnas pa rnam pa bzhi ru yang /_/
[\[228b.7\]]rgyud ni nges pa kho na ste/_/rgyud ni dbang po'i ngo bor gnas/_/de phyir dngos grub 'dod pas kyang /_/'bad pas bla ma mnyes bya ste/_/rgyud kyi ngo bo dbang rnams dang /_/de yi man ngag shes par bya/_/bla ma mnyes par ma byas shing /_/dbang rnams thob par ma byas par/_/nyan pa la sogs byed 
[\[229a\]]
[\[229a.1\]]pa ni/_/'bras bu med cing brlag par 'gyur/_/de bas 'bad de nan tan bya/_/dpal nyi ma'i 'khor lo'i rgyud kyi rgyal po rdzogs so//_//rgya gar gyi mkhan po ga ya d+ha ra dang /_lots+tsha ba dge slong shAkya ye shes kyis bsgyur cing 
[\[229a.2\]]zhus te gtan la phab pa//[ {D398}]@##/_/rgya gar skad du/_shrI dz+nyA na rA dza tan+t+ra rA dza/_bod skad du/_dpal ye shes rgyal po'i rgyud kyi rgyal po/_dpal bde ba chen po la phyag 'tshal lo/_/kye ma sangs rgyas kye sangs rgyas/_/
[\[229a.3\]]kye ma sangs rgyas mdzad pa legs/_/gang phyir sems can thams cad kyis/_/mya ngan 'das pa thob bya'i phyir/_/dad dang brtson 'grus rdzogs byas te/_/bla ma'i rjes su 'jug par bya/_/rang rig gnyis su med pa la/_/gzhan rig gnyis su 'dzin pas 'khrul/_/gzod nas 
[\[229a.4\]]ma skyes ma grub la/_/skye dang grub par 'dzin pas 'khrul/_/dngos po ro mnyam gyur pa la/_/dman dang gya nom 'dzin pas 'khrul/_/'khor ba yongs su shes pa nyid/_/mya ngan 'das par brjod pa la/_/sangs rgyas sems can rtog pas 'khrul/_/rang bzhin lhun gyis grub 
[\[229a.5\]]pa la/_/rgyu dang rkyen gyis skye bas 'khrul/_/brda dang tha snyad bral ba la/_/blo yi spyod yul byed pas 'khrul/_/mtha' bral dbu mar gnas pa la/_/rtag dang chad par 'dzin pas 'khrul/_/shes brjod yul las 'das pa la/_/bdag dang bdag gir 'dzin pas 'khrul/_/
[\[229a.6\]]dngos po mtshan ma la sogs pa'i/_/rnam rtog kun gyis stong pa la/_/dngos por rjes su 'dzin pas 'khrul/_/rang nyid gnyis su med pa la/_/bden pa gnyis su 'dzin pas 'khrul/_/gdul bya sna tshogs 'dul ba yi/_/theg pa du ma'i gong 'og la/_/sgro dang skur pa 'debs pas 
[\[229a.7\]]'khrul/_/sems can 'khrul pa sna tshogs kyis/_/las kyi rnam smin la sogs la/_/lta bas skur pa 'debs pas 'khrul/_/rang rig gzod nas 'od gsal la/_/sku mdog phyag mtshan la sogs pa/_/rdo rje 'dzin par 'dod pas 'khrul/_/'khrul ba dang ni 'khrul 
[\[229b\]]
[\[229b.1\]]pa'i gzhi/_/'dod chags 'dod chags chen po ste/_/'khrul gzhi 'khrul pa las 'das na/_/'dod chags chen po bcom ldan 'das/_/zhe sdang zhe sdang chen po dang /_/de bzhin zhe sdang bcom ldan 'das/_/gti mug gti mug chen po ste/_/de bzhin gti mug bcom ldan 'das/_/
[\[229b.2\]]'di yis nges par grol 'gyur gyis/_/'di spangs gzhan gyis grol ba min/_/bdag po lha dang bla ma spun/_/bdag po lhan cig rnal 'byor tsam/_/theg pa spyi bsdus de las gzhan/_/skye bo'i bems po cha dang brgyad/_/de dag rang rig thob pa'i rgyu/_/de phyir dam tshig gtso bor 
[\[229b.3\]]bsrung /_/'bras bu'i khyad par rang rig 'byung /_/kye ma mgon po kye sangs rgyas/_/'dod chags dbye ba de ltar na/_/de yi ngo bo ji ltar lags/_/zhe sdang la sogs de dang 'dra/_/rdo rje snying po snying rje che/_/legs par nyon la yid la zung /_/las dang las kyi rnam smin gyi/_/rgyu 
[\[229b.4\]]'bras mi shes gti mug ste/_/lus sems kun nas 'khrug pa dag_/zhe sdang yin te sgo gsum gyis/_/kun nas bslang ste nor bu'i mthar/_/sa bon 'byung ba 'dod chags so/_/dbang sogs ngo bo gang las shes/_/'dod chags la sogs chen por nges/_/rang rig ngo bo gang 
[\[229b.5\]]la gnas/_/'og ma spong ba'i gnyen po ste/_/ngo bor sgyu mar gang shes dang /_/dbang po'i sgo bsdus thabs yin no/_/gong ma skye ba'i rgyur 'gyur ba'i/_/phyir yang chen por gyur pa ste/_/gzhan gyi don du gyur pa dang /_/de las gzhan dag mos 'gyur dang /_/mang po mi mos spong ba dang /_/
[\[229b.6\]]nyon mongs spyi yis zil ma non/_/bye brag 'dod chags zhe sdang sogs/_/zil gyis mi non 'og ma yi/_/rnam rtog gang yang mi skye dang /_/nyon mongs spyi dang bye brag spong /_/gnyen po yin par nges pa dang /_/nyon mongs skra rtse tsam mi skye/_/gnyis ni gong dang 'dra ba ste/_/bcu gnyis 
[\[229b.7\]]'dod chags chen po dag_/bcom ldan 'das su gsungs pa ste/_/zhe sdang la sogs de bzhin no/_/zab mo'i lta spyod ma rtogs par/_/sngags spyod bzlas pa la sogs byed/_/de dag ngal ba don med yin/_/de dag bla ma dam pa las/_/man ngag dam pa btsal bya ste/_/'khrul 
[\[230a\]]
[\[230a.1\]]pa dang ni 'khrul gzhi las/_/sad par byed pa'i cho ga blang /_/de'i tshe rgyud kyi don la dga' zhing rjes su yi rangs par gyur to/_dpal ye shes rgyal po zhes bya ba'i rgyud kyi rgyal po rdzogs so//_//rgya gar gyi mkhan po ga ya d+har dang /_lots+tsha ba dge 
[\[230a.2\]]slong shAkya ye shes kyis bsgyur ba'o//[ {D399}]@##/_/rgya gar skad du/_shrI badzra DA ki gu h+ya tan+t+ra rA dza/_bod skad du/_dpal rdo rje mkha' 'gro gsang ba'i rgyud kyi rgyal po/_dpal he ru ka la phyag 'tshal lo/_/kye ho mngon rdzogs mgon po kye/_/
[\[230a.3\]]dbang rnams dam pa yod dam ci/_/gtso 'khor khyad par med dam ci/_/sems can dang ni sangs rgyas la/_/bye brag tha dad med dam ci/_/dam tshig che chung ji ltar mchis/_/de nyams bshags thabs yod dam ci/_/bcom ldan 'das kyis bka' stsal pa/_/rnam rtog gzung 'dzin 
[\[230a.4\]]dgag pa dang /_/rang rig ye shes blugs pa'i phyir/_/dbang rnams sgyu ma tsam du yod/_/rnal 'byor sems kyi ngo bo ru/_/dbang ni nges pa kho na ste/_/lus ngag kun nas bzang ba la/_/de phyir sems kyi dri ma ni/_/'khrud dang gtor dang sreg pa dang /_/mkhyen pa'i rten dang go 
[\[230a.5\]]'byed pas/_/sa dang chu dang me dang rlung /_/nam mkha' lta bur gsungs pa ste/_/dang po gnyis pa gsum pa dag_/rim gyis ma bgrod dbang mi thob/_/bskyed pa'i rim la legs gnas shing /_/rdzogs pa'i rim pa 'dod rnams la/_/thabs 'di rdzogs pa'i sangs rgyas kyis/_/
[\[230a.6\]]skas kyi rim pa lta bur gsung /_/gang zag mchog dang las dang po/_/mngon par rtogs pa'i rim pa dang /_/mngon par rtogs pa'i yan lag go/_/'di yis ngan 'gro srid las grol/_/dbang dang man ngag 'brel pas so/_/de nas bzhi pa zhal gyi dbang /_/sngon du 'gro dang mi 
[\[230a.7\]]'gro med/_/'di ni dbang gi rgyal po ste/_/slob dpon sems kyi rgyal po yin/_/'di ni rang rig bzhi pa'i dbang /_/'di yis thams cad grol bar 'gyur/_/'di la rtag tu phyag sogs bya/_/rdo shing 'dra 'bag la sogs pa'i/_/gzugs brnyan yongs su rdzogs pa dang /_/
[\[230b\]]
[\[230b.1\]]ras dang tshon la sogs pa yi/_/gzugs brnyan yongs su rdzogs pa la/_/byin brlabs ye shes dbab byas nas/_/lha yin zer nas mchod sogs te/_/bcos ma la sogs de ltar na/_/phung sogs ye nas sangs rgyas la/_/ci yi phyir na mchod mi byed/_/de nas gzhan 
[\[230b.2\]]yang dbye ba dag_/'khrul pa dang ni 'khrul pa'i gzhi/_/bcos ma nye bar bcos ma dang /_/'dra ba yin pa lta bu yi/_/dbang bzhis grol bar mi 'gyur te/_/log pa'i sred pas srid par 'ching /_/'khrul ba'i 'khor los 'khor bar 'khor/_/de bas dngos grub 'dod 
[\[230b.3\]]pas kyang /_/lha yi bu yi bdud spangs te/_/bla ma dam pa rtag tu bsten/_/yid ches rigs dang nges pa skye/_/lung gi tshad ma yin pa dang /_/'og ma spangs shig gong ma thob/_/man ngag tshad ma yin pa blang /_/mos pa'i rjes su 'brang byed cing /_/che ba'i nga rgyal la gnas shing /_/
[\[230b.4\]]'jig rten lta spyod dang 'dres pa'i/_/snod bcud blang bar mi bya'o/_/de nas gtso 'khor bye brag kyang /_/gnas kyi khyad par dbus su ste/_/rgyan gyi khyad par thal ba'o/_/rigs kyi khyad par drug pa'i rigs/_/de nas gtso 'khor bye brag kyang /_/phyag dang zhabs sogs khyad par gyis/_/
[\[230b.5\]]gtso bo 'khor las khyad par 'phags/_/dper na pha rol phyin drug las/_/shes rab pha rol phyin med na/_/pha rol phyin pa lnga dag gis/_/pha rol phyin pa'i ming mi thob/_/dkyil 'khor dbus su gang gnas pa'i/_/de nyid kyi ni dkyil 'khor te/_/gang zhig dbus su mi gnas na/_/
[\[230b.6\]]'khor rnams dkyil 'khor du mi 'gyur/_/dper na rgyal po med pa yi/_/grong dang grong khyer ji bzhin no/_/de bzhin dam tshig bye brag kyang /_/rtsa ba'i dam tshig nyams gyur na/_/yan lag dam tshig de dang 'dra/_/thugs kyi dam tshig nyams gyur na/_/sku gsung dam tshig de dang 
[\[230b.7\]]'dra/_/srog gcod dam tshig nyams gyur na/_/[{]brdzun [,]rdzun [}]dang ma byin len pa dang /_/'dod chags dam tshig de dang 'dra/_/lta ba'i dam tshig nyams gyur na/_/spyod pa'i dam tshig de dang 'dra/_/tshul 'chos mi dge mos pa tsam/_/dam tshig nyams pa de dang 'dra/_/dper na 'khor los 
[\[231a\]]
[\[231a.1\]]sgyur ba'i rgyal po dang /_/bral ba'i rin chen bdun po de dag gis/_/'khor los sgyur ba'i ming ni mi thob bzhin/_/bla ma'i zhal nas thams cad shes par bya/_/de nas sangs rgyas sems can yang /_/rdul tsam khyad par med mod kyang /_/rang rig gzhan rig 
[\[231a.2\]]rkyen dag dang /_/rang sems las su rung ba dang /_/ma rung pa dang las kyi mtha'/_/log pa dang ni ma log pa/_/don byed nus dang mi nus pa/_/yongs su rdzogs dang ma rdzogs pas/_/sangs rgyas sems can gnyis su snang /_/tha dad par ni mi brtag ste/_/chu khams gser dang 
[\[231a.3\]]nam mkha' bzhin/_/rang bzhin gyis ni dag par 'dod/_/rang sems rang gis rtogs pa na/_/sems can gdod nas sangs rgyas so/_/rdo rje phag mos yang zhus pa/_/srog gcod la sogs dam tshig gi/_/dbye ba khyed kyis bdag la gsungs/_/bcom ldan 'das kyis bka' stsal pa/_/
[\[231a.4\]]rang gi lus ngag sems g.yos kyang /_/gsod pa'i 'du shes ma skyes na/_/srog gcod nyams pa chung ngur nges/_/gzhan gyis gnod par tshor ba dag_/nyams pa 'bring du gsungs pa yin/_/de las bzlog pa chen por nges/_/gang zhig ma byin chung blangs kyang /_/gzhan la nyon mongs cher 
[\[231a.5\]]skyes na/_/de nyid nyams pa 'bring du nges/_/cher blangs nyon mongs chung na 'bring /_/chen po las ni nyon mongs cher/_/de ni chen po kho nar nges/_/tshul 'chos ltung ba chen po ste/_/mi shes pa dang bag med dag_/brjed ngas la sogs 'bring du gsungs/_/gzhan yang dam tshig nyams pa yi/_/
[\[231a.6\]]che 'bring chung ngu'i ldang tshad dag_/rang dang gzhan dang gnyi ga yis/_/rgyu rkyen dag las shes bya ste/_/ltung ba'i ngo bos zin pa dang /_/phyi nang rdo rje slob dpon gyis/_/spyan sngar dkyil 'khor chen po bzhengs/_/tshul dang mthun par bshad pa bya/_/dam tshig gong 'og bye brag gis/_/bla ma'i 
[\[231a.7\]]dkyil 'khor shes par bya/_/gzhan yang bshags pa'i bye brag la/_/sbyin sreg gis ni sdig bsreg phyir/_/nang gi sbyin sreg chen po brtsam/_/zab pa'i me ni rgyun gzhag med/_/thabs kyi rgyun gzhag me yin te/_/lo bdun dang ni lo gcig dag_/phyi yi rgyun gzhag chen po'i me/_/
[\[231b\]]
[\[231b.1\]]zla ba bdun dang gsum dag ni/_/'bring du gsungs te zhag bdun sogs/_/rgyun gzhag me ni chung ngur gsungs/_/rgyas pa la sogs de bzhin te/_/rang bzhin gdod nas gnas pa yi/_/gtum mo ye shes me rang bzhin/_/'di ni rgyun gzhag chen po'i me/_/thog mtha' med par 
[\[231b.2\]]gnas pa'i phyir/_/dam tshig nyams pa'i bud shing sogs/_/ye shes me yi bud shing yin/_/man ngag can gyis bsregs byas na/_/nyams pa'i shing sogs 'tshig par nges/_/dgang gzar la sogs de bzhin te/_/rgyas pa la sogs de dang 'dra/_/rgyud 'di gtad kyis legs 
[\[231b.3\]]par zung /_/thams cad dga' zhing mgu bar gyur/_/dpal rdo rje mkha' 'gro gsang ba'i rgyud kyi rgyal po rdzogs so//_//rgya gar gyi mkhan po ga ya d+ha ra dang /_lots+tsha ba dge slong shAkya ye shes kyis bsgyur ba'o//_//_
[\[231b.4\]{D400}]@##/_/rgya gar skad du/_shrI dz+wa la ag+ni gu h+ya tan+t+ra rA dza/_bod skad du/_dpal gsang ba me 'bar ba'i rgyud kyi rgyal po/_bcom ldan 'das bde ba chen po la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa 
[\[231b.5\]]thams cad kyi sku dang gsung dang thugs rdo rje btsun mo'i b+ha ga la snyoms par bzhugs so/_/de'i tshe 'khor 'dus pa'i nang na rdo rje phag mos gsol pa/_rnal 'byor gang lags 'pho ba gang /_/'chi ba gang lags shi ba gang /_/ro ni gang lags ro chen gang /_/de bzhin shi ba chen 
[\[231b.6\]]po gang /_/thal ba gang lags thal chen gang /_/tsha tsha gang lags tsha tsha yi/_/chen po gang lags gnas ni gang /_/bcom ldan 'das kyis bshad du gsol/_/bcom ldan 'das kyis bka' stsal pa/_/thabs dang shes rab snyoms 'jug la/_/rnal 'byor zhes ni gsungs pa 
[\[231b.7\]]yin/_/dus min lha ni gsod pa ste/_/dang por 'pho ba'i rtags dang yang /_/dus tshod nges par shes bya ste/_/bar chad med pa'i ting 'dzin gyis/_/'khrul 'khor bcas te khyad par gyis/_/'bras bu 'byung bar 'pho bar nges/_/khams dang 'byung ba so sor thim/_/srog gi 
[\[232a\]]
[\[232a.1\]]rtsol ba la thim ste/_/rtsol ba rnam shes la thim pa'i/_/skad cig dang po 'chi ba ste/_/rdo rje can sogs rigs bzhi dang /_/rnam snang tha dad bral ba yi/_/skad cig dang po shi ba ste/_/de nas zhag bdun bar du gzhag_/lus kyi mkha' 'gro mya ngan 'das/_/de ni shi ba 
[\[232a.2\]]chen por grags/_/lus ni ta la'i mgo bo 'dra/_/'di nyid ro zhes gsungs pa ste/_/ye shes dbab dang ye shes brtan/_/mkha' spyod sa spyod sa 'og spyod/_/spyi bo mgrin pa snying ga ru/_/dri yi thig le gsum byas te/_/sku gsung thugs su byin gyis brlab/_/thog mar dri zhim sna 
[\[232a.3\]]tshogs kyis/_/khrus byas gnas ni bcu gnyis su/_/dri yi thig le bcu gnyis bya/_/dpa' bo mkha' 'gros byin gyis brlab/_/gzhan yang rgyan la sogs pa kun/_/dngos su gnas pas rab tu nges/_/ri mor bris pa 'bring po ste/_/dri yi thig le tha mar nges/_/g.yas brkyang la 
[\[232a.4\]]sogs 'dug stangs kyis/_/he ru kar grags chen por bzhengs/_/rang rig bdag po gang yin pa/_/he ru ka ru nges pa dang /_/de la dus drug mchod pas mchod/_/'di dag ro ni chen po ste/_/'chi ba zhes ni rnam rtog ste/_/mkha' spyod gnas su 'khrid par byed/_/rang bzhin bsregs 
[\[232a.5\]]pa thal ba ste/_/rtsa ba'i dkyil 'khor la brten nas/_/chos sku gzugs brnyan rim bzhin brtsig_/yang na bum pa lta bu yi/_/gzhal yas khang pa brtseg mar brtsig_/mi 'chi bcu phyed snying po dang /_/tsan+dan gur kum la sogs pa'i/_/dri yis byugs shing bsgo bar bya/_/tsan+dan dmar 
[\[232a.6\]]po la sogs pa'i/_/dri zhim ldan pa'i shing bu 'am/_/yang na 'bras bu yod pa yi/_/bud shing tshad dang mthun pa yis/_/thab khung chen por rdzogs par brtsig_/bla ma dam pa mnyes byas la/_/zhal nas yang dag shes par bya/_/zur bzhi rgyal po chen po bzhi/_/phyogs bzhi mi 'jigs seng ge 
[\[232a.7\]]brgyad/_/ka ba bzhi dang gdung bzhir ldan/_/cho ga yongs su rdzogs pa dang /_/rig pa'i dkyil 'khor gzhug pa dang /_/sngar gyi dbang thob rdzogs par bskur/_/de nas rgyun gzhag me sbar te/_/me lha la sogs gzhan dang 'dra/_/de nas rig pa de nyid kyang /_/me yi khang pa mdzes pa ru/_/rang 
[\[232b\]]
[\[232b.1\]]bzhin spyan drangs bzhugs su gsol/_/me mchod sdig pa bsreg pa yi/_/sngags dang rdzas sogs gzhan dang 'dra/_/me dang du ba rlung sogs kyi/_/mtshan ma mkhas pas brtag bya ste/_/bkra shis rtags rnams byung na legs/_/med na sdig pa bsreg par bya/_/dung la sogs pa 
[\[232b.2\]]byung na rab/_/ma byung na yang cho ga rnams/_/rdzogs pa las byung rus pa rnams/_/'di ni thal ba chen po ste/_/de las gzhan pa thal bar gsungs/_/de nas rus ba zhag gsum ni/_/gur kum la sogs dris gtor te/_/rus pa'i mtshan ma brtag bya ste/_/kha dog dbyibs dang dri dang ro/_/
[\[232b.3\]]bla ma'i zhal nas shes par bya/_/gdon bsal khrus bya rus pa brdung /_/mnyams dum bu gcig pa la/_/dri sogs bsgos pa'i nang du ste/_/dkyil 'khor yongs su rdzogs pa yi/_/steng du seng ge'i khri dag la/_/seng ge rgyal chen 'og gi rgyan/_/steng nas gdugs dang rgyal mtshan te/_/
[\[232b.4\]]gnas der rus pa gzhag byas la/_/me tog byas nas zhag lnga ru/_/bsnyen pa byas te drug pa la/_/gdung byung sta gon bdun pa la/_/tsha tsha rab tu gnas par bya/_/dang por ro bsregs dus su yang /_/shi ba dang po nas bzung ste/_/zhag lnga ro yi bsnyen pa ste/_/drug pa ro yi sta gon no/_/bdun 
[\[232b.5\]]pa dur khrod rab tu gnas/_/dang por snang ba gnyis par ro/_/gsum pa rus pa mya ngan 'das/_/mya ngan 'das pa rnam pa gsum/_/gzhan la med cing rang la med/_/dman la med cing de rjes med/_/thabs sum gsungs shes rab kyi/_/rtsa rgyud bshad rgyud phyi ma dang /_/phyi ma'i phyi mar ma 
[\[232b.6\]]gsungs pa'o/_/mya ngan 'das pa rnam pa gsum/_/bdud rtsi sgron ma ra li yi/_/rgyud du khyod la nga yis bshad/_/de nas tsha tsha'i rim pa yang /_/snang ba rgyal po la sogs la/_/mthun pa'i gtam gyis sa sogs blang /_/mi snang sa bdag la sogs la/_/gtor ma me yis sa sogs blang /_/
[\[232b.7\]]de nas skud pa rnam lnga yang /_/phan pa rdo rje can dang yang /_/gzi brjid gar dang rdo rje rgyal/_/srad bus sa gzungs sbyang sogs/_/cho ga gzhan dang mthun par bya/_/dur khrod gnas su rtsa ba yi/_/dkyil 'khor chen po bzhengs par bya/_/lha grangs du yod gtor ma gtang /_/sbyin sreg dag 
[\[233a\]]
[\[233a.1\]]gis zhi byas te/_/gcig gam lnga'am bdun nam ni/_/nyi shu rtsa gcig brgya rtsa brgyad/_/ci nus par ni gdab par bya/_/dus ni mtshan mo shes pa ste/_/dang po la ni dkyil 'khor gyis/_/phyag rgya chen po rdzogs pa ste/_/gsum pa bzhi pa gnyis pa dag_/chos 
[\[233a.2\]]kyi sku yi gzugs brnyan gdab/_/bum dbang sa la gdab pa ste/_/gsang dbang sa dang chu la gdab/_/gsum pa me dang rlung la gdab/_/bzhi pa nam mkhar gsungs pa'o/_/dang po 'pho bas ma lhung la/_/gnyis pa ro bsreg ma lhung ba'o/_/gsum pa tsha tshas ma lhung na/_/'chi 
[\[233a.3\]]bslu ba'i dam pa ste/_/srid pa'i 'chi ba las grol nges/_/dman pa'i 'pho ba la sogs pas/_/lhung zhing 'chi ba kho nar nges/_/de bas srid las grol 'dod pas/_/bla ma dam pa rab mnyes te/_/'pho ba la sogs gdams ngag blang /_/rgyud 'di gtad kyis legs par zung /_/de'i 
[\[233a.4\]]tshe 'jig rten gyi khams kyi sa chen po yang g.yos par gyur to/_/mchod pa sna tshogs pa'i char yang bab bo/_/dpa' bo dang mkha' 'gro ma dang dur khrod na gnas pa'i ro langs chen po thams cad rgyud kyi don la rjes su yi rangs par gyur to/_/dpal gsang ba me 'bar ba'i rgyud kyi rgyal po 
[\[233a.5\]]rdzogs so//_//paN+Di ta ga ya d+ha ra dang /_lots+tsha ba dge slong shAkya ye shes kyis bsgyur ba'o//[ {D401}]@##/_/rgya gar skad du/_shrI a mr-i ta guh+ya tan+t+ra rA dza/_bod skad du/_dpal gsang ba bdud rtsi'i rgyud kyi rgyal po/_bcom 
[\[233a.6\]]ldan 'das dpal bde ba chen po la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa thams cad kyi sku dang gsung dang thugs rdo rje btsun mo'i b+ha ga la bzhugs so/_/de'i tshe byang chub sems dpa' rdo rje snying pos gsol pa/_dkyil 
[\[233a.7\]]'khor dbye ba ji lta bu/_/sngags dang gtor ma ji lta bu/_/sbyin sreg mchod sogs ji lta bu/_/khyod kyis bdag la bshad du gsol/_/bcom ldan 'das kyis bka' stsal pa/_/dang po dkyil 'khor dbye ba yang /_/phyi la gzugs brnyan dkyil 'khor te/_/nang du lus kyi dkyil 
[\[233b\]]
[\[233b.1\]]'khor ro/_/gsang bar b+ha ga'i dkyil 'khor te/_/bzhi pa rang rig byang chub sems/_/de rnams lha yi mtshan nyid kyang /_/sku mdog phyag mtshan rags pa'i lam/_/khro tshul drug cu rtsa bzhi dang /_/'bar ba'i gar dgu phyag rgya drug_/mtshan nyid sgyu ma lta bu yis/_/tha mal pa yi rnam 
[\[233b.2\]]rtog spong /_/lus kyi dri 'khru zhe sdang dag_/longs spyod rdzogs pa'i skur gyur pa'o/_/'di dag phyi yi dkyil 'khor te/_/dkyil 'khor dbus su gang gyur pa/_/de nyid kyi ni dkyil 'khor te/_/rdo rje can dang phan pa dang /_/de bzhin rdo rje gzi brjid dang /_/pad+ma gar gyi dbang phyug dang /_/de 
[\[233b.3\]]bzhin rta bdun rdo rje sems/_/snying po yongs gzung dkyil 'khor te/_/de dag phyi yi dkyil 'khor yin/_/de nas nang gi dkyil 'khor yang /_/rnal grol steng du gdan khri rlung /_/rang rig bdag po'i lha yin no/_/dang por de nyid shes bya ste/_/rags pa dang ni phra ba dang /_/zung 'jug sgo 
[\[233b.4\]]gsum nyi khri dang /_/chig stong drug brgya rgyu ba tsam/_/las ni rags pa'i lam 'joms shing /_/ngag gi dri 'khru gti mug dag_/sprul pa'i sku yi rgyur gyur pa/_/mkha' spyod rlung du shes par bya/_/gang zhig snang ba bsgom pa dang /_/de bzhin mun pa bsgom pa dag_/nyin dang mtshan 
[\[233b.5\]]mor rab tu grags/_/gnod mdzes lta stangs dman pa ste/_/tshul de de las bzlog pa'o/_/dang por yid bcing sna rtser bya/_/de bzhin sems bcing rlung bcing yang /_/nam mkha' sor bzhi de nas stong /_/de nas bar du thig le yang /_/yan lag dang bcas yan lag med/_/shin 
[\[233b.6\]]tu yan lag med pa ste/_/yan lag bcas pa bcu gsum ste/_/thabs la thabs kyi sbyor ba ni/_/bla ma'i zhal nas shes par bya/_/ma ning 'dus pa'i sgo ru gsungs/_/de nas 'og sgor tsaN+DA lI/_/kha sbyor dang ni stug po sogs/_/rkyen dang bcas dang rang bzhin dang /_/bdag sbyang ba 
[\[233b.7\]]dang gzhan sbyang dang /_/gtum mo rang bzhin sbar ba dang /_/gtum mo go bzlog sbar ba dang /_/gtum mo rkyen gyis spar ba dang /_/gtum mo zhar la sbar ba dang /_/gtum mo bye brag sbar ba dang /_/spyi yi gtum mo sbar ba dang /_/grol ba'i rang bzhin gtum mo dang /_/chags 
[\[234a\]]
[\[234a.1\]]pa'i rang bzhin gtum mo ste/_/nang gi lha yi ngo bo ste/_/gsang ba'i lha yi ring ba'i rgyu/_/de nas gsang ba'i dkyil 'khor yang /_/dbang po gnyis sbyor kun du ru/_/de yi phyir na b+ha ga yin/_/dga' ba la sogs sgyu ma yi/_/phra ba'i lam spong las yin 
[\[234a.2\]]te/_/sems kyi dri 'khrud 'dod chags dag_/rang rig sems kyi rgyal po'i rgyu/_/de nas bzhi ba'i dkyil 'khor ni/_/chos sku skye med nam mkha' bzhin/_/rang rig stong pa 'od gsal la/_/bsgoms pas nyes pa ma yin te/_/ma bsgoms pas kyang nyes pa min/_/bsgom 
[\[234a.3\]]pa nyid kyang rtog pa ste/_/mi bsgom pa yang rtog pa nyid/_/bsgom du rdul tsam med pa la/_/yengs su skad cig med pa 'di/_/lha yi rgyal po yin par 'dod/_/dkyil 'khor rnams kyi mchog gyur pa/_/rang rig ye shes me bo che/_/thams cad 'di la gnas pa ste/_/dper 
[\[234a.4\]]na 'khor los sgyur ba'i rgyal po dag_/yul dang grong khyer dag tu mi 'gro yang /_/yul na 'dod pa thams cad sdud pa ltar/_/mchod dang gtor ma la sogs pa'i/_/las dang bya ba sna tshogs kun/_/sems kyi de nyid shes gyur na/_/thams cad 'di la sdud par nges/_/las 
[\[234a.5\]]ni zab pa'i lam spong ste/_/sgo gsum rnam dag dug gsum 'joms/_/gzugs sku gnyis ni 'byung ba'i rgyu/_/sbyin sreg rnam pa bzhi yin te/_/spyi yi thun mong yin par gsungs/_/de nas nang gi sbyin sreg kyang /_/lte ba snying ga spyi bo mgrin/_/rigs ni nges pa'i thab khung ste/_/
[\[234a.6\]]sku ni spyi bo gsung mgrin pa/_/snying gar thugs te yon tan dang /_/phrin las gtum mo gnyis su nges/_/rlung dang rtsa dang thig le dang /_/rang bzhin gnas pa'i ye shes me/_/me lha dag pas bdag po'i lha/_/sku mdog phyag mtshan rnam rtog dag_/sreg rdzas bsreg ste me 
[\[234a.7\]]mchod bya/_/nye bar zhi ba sbyin pa dang /_/rnam rtog sreg phyir sbyin sreg ste/_/rang lus ye shes me yis ni/_/rtog pa'i bud shing bsreg bya ba/_/'di ni sbyin sreg tshad ma ste/_/til sogs sdig par nges pa'am/_/las kyi me nyid ye shes sam/_/bsregs pas nges par 
[\[234b\]]
[\[234b.1\]]tshig gam ci/_/sreg rdzas rtog pa sreg byed me/_/dbang pos spyod yul ma yin te/_/de phyir las kyi me nyid la/_/til sogs bsregs pa'i las byas kyang /_/nges par sdig pa tshig mi 'gyur/_/mchod pa la sogs de bzhin no/_/bstan pa tsam du nges pa ste/_/rgyud ni don dam 
[\[234b.2\]]ma yin te/_/don dam rtogs pas bstan pa med/_/dgang gzar blugs gzar la sogs pa/_/bla ma'i zhal nas shes par bya/_/de nas gsang ba'i sbyin sreg kyang /_/thab khung lte ba'am sna rtse ste/_/chags grol gnas ni nges pa dang /_/rang bzhin dang ni gsang ba yi/_/
[\[234b.3\]]gtum mo ye shes me sbar te/_/g.yas g.yon dgang gzar blugs gzar gyis/_/shukra rtsa dang rlung sogs kyi/_/phra mo'i rtog pa'i sreg rdzas bsreg_/bde ba'i me lha mchod par bya/_/zhi rgyas las kyi rim pa dang /_/bzhi pa zhal nas shes par bya/_/de nas sngags kyi dbye ba yang /_/
[\[234b.4\]]phyi yi sngags ni oM AHhU~M/_/nang du bdud rtsi'i mtshan nyid de/_/gsang bar mchog tshad dbus na gnas/_/mthar thug mtha' bral rang rig go/_/spos sogs phyi yi mchod pa ste/_/bdud rtsi la sogs nang du'o/_/gsang bar bde ba'i ro yis mchod/_/mthar thug stong pa'i ro yis mchod/_/
[\[234b.5\]]'bras sogs phyi yi gtor ma ste/_/dman pa'i bgegs sogs zhi bar byed/_/a ba d+hU tI'i ka pA lar/_/sha sogs bdud rtsi'i rang bzhin gnas/_/rnam rtog bgegs chen zhi bar byed/_/bde ba chen po'i bdud rtsi'i ros/_/phra ba'i gdon chen zhi byas pa/_/'di ni gsang ba'i gtor 
[\[234b.6\]]mar gsungs/_/rang rig stong pa'i bdud rtsi'i ros/_/bde chen gdon ni zhi byas pa/_/'di ni bzhi pa'i gtor mar nges/_/phyag 'tshal skor ba la sogs dang /_/spyang sogs bla ma'i zhal nas shes/_/gang gi phyir na sbyin sreg ni/_/dngos grub dam pa ster ba dang /_/rnam rtog sreg phyir 
[\[234b.7\]]sbyin sreg ste/_/shing sogs sreg pa sbyin sreg min/_/mnyes pa'i don gyis mchod pa ste/_/spos sogs phul bas mnyes pa med/_/rang sems las su rung ba dag_/mnyes pas mchod pa chen po ste/_/gdon dang gnod pa zhi ba dang /_/bar chad zhi dang dngos grub dag_/'byung ba'i phyir 
[\[235a\]]
[\[235a.1\]]na gtor ma ste/_/'bras sogs phyi yi gtor ma yis/_/gdon sogs zhi bar mi 'gyur te/_/rang gi sgo gsum rnam rtog dag_/gdon la sogs par snang ba ste/_/'khrul pa'i rnam rtog ma spangs par/_/gdon sogs zhi bar mi 'gyur phyir/_/sgo gsum rnam 
[\[235a.2\]]rtog 'joms pa yi/_/sems kyi gtor ma gtor ma'i mchog_/gdon dang gnod pa zhi ba dang /_/dam tshig gso dang lha rnams 'go/_/dngos grub thams cad 'byung bar 'gyur/_/phyi nang gtor mar nges pa'o/_/rgyud rnams nye bar zhi ba dang /_/lus las 'byung phyir lha yin te/_/phyi yi 
[\[235a.3\]]dkyil 'khor lha ma yin/_/lus dang yan lag lha ma yin/_/kha mig la sogs lha ma yin/_/lus las ma byung g.yeng ba'i phyir/_/dbang po sgo gsum g.yeng ba dgag_/rang gi lus la rang lus 'byung /_/sgo gsum zhi phyir lha zhes brjod/_/yid skyob phyir na sngags yin te/_/
[\[235a.4\]]rang sems las su rung ba dang /_/rnam rtog gdon rnams las skyob phyir/_/'di ni sngags kyi rgyal por gsungs/_/gzhan yang dngos grub 'dod pa yis/_/thams cad bla ma'i zhal nas blang /_/rgyud 'di gtad kyis nan tan gyis/_/de'i tshe 'khor 'dus pa thams cad rgyud kyi don la yi 
[\[235a.5\]]rangs par gyur to/_/dpal gsang ba bdud rtsi'i rgyud kyi rgyal po rdzogs so/_/rgya gar gyi mkhan po ga ya b+ha ra dang /_lots+tsha ba dge slong shAkya ye shes kyis bsgyur ba'o//[ {D402}]@##/_/rgya gar skad du/_shrI sh+mA shA ni a laM kAr tan+t+ra 
[\[235a.6\]]rA dza/_bod skad du/_dpal dur khrod rgyan gyi rgyud kyi rgyal po/_dpal bde ba chen po la phyag 'tshal lo/_/'jigs byed che la phyag 'tshal te/_/zhabs la spyi bos legs btud nas/_/dur khrod gang lags rgyan gang lags/_/rgyud ni gang lags rgyal po gang /_/bcom ldan 'das kyis 
[\[235a.7\]]bka' stsal pa/_/legs so rdo rje snying po legs/_/legs par nyon la legs par zung /_/dang por dur khrod bshad bya ste/_/dur khrod spyi dang bye brag gnas/_/gzhal yas khang gi phyi rol te/_/rdo rje ra ba'i nang rol du/_/'jigs pa chen po spyi yi gnas/_/bye brag shar la sogs 
[\[235b\]]
[\[235b.1\]]pa ste/_/snod kyi zhen pa bzlog pa yang /_/lcags ri nag po tshun chad de/_/rdo rje ra bas de nyid do/_/chen po khru ni nyi shu ste/_/chung ba khru gang tshun chad do/_/de las gzhan pa'i dkyil 'khor ni/_/tshad las nges par 'das pa'o/_/rnam shes tshogs brgyad rnam rtog brgyad/_/
[\[235b.2\]]mi mnga'i rtags su dur khrod brgyad/_/phyogs dang phyogs bral dag tu dgod/_/tshogs brgyad yon tan brgyad ldan pa'i/_/rtags su shing brgyad rim pas dgod/_/de bzhin gdug pa brgyad bcom pa'i/_/rtags su klu brgyad rim pas dgod/_/tshogs brgyad mi dge bcu bcom 
[\[235b.3\]]pa'i/_/rtags su phyogs skyong rim pas dgod/_/lus ngag gnyis kyis sems can gyi/_/don mdzad phyir ni char sprin dgod/_/de nyid dur khrod 'jigs pa che/_/thabs dang shes rab gnyis med rgyu/_/rnam rtog zil gnon brgyad por bshad/_/mdzes pa'i phyir na rgyan yin no/_/
[\[235b.4\]]de nyid gsal bar bya ba'i phyir/_/dang por dur khrod bshad par bya/_/shar du gtum drag nag po che/_/lho ru ha har dgod ser che/_/nub tu mi bzad dmar po ste/_/byang du tshang tshing ljang gu che/_/me ru g.yer ka can yin te/_/bden bral mtshams su 'bar ba 'dzin/_/rlung mtshams 
[\[235b.5\]]dmyal sogs gnas pa ste/_/dbang ldan du ni dbyibs can no/_/b+hu ce ri khi tsa sha ni/_/sa stengs shar gyi phyi ru dgod/_/pa ta li dang bA sa ni/_/sa 'og nub kyi phyi ru dgod/_/dur khrod 'di rnams mtshan nyid kyang /_/'bar ba tshig dang ma tshig sogs/_/keng rus thod pa la sogs 
[\[235b.6\]]dang /_/ro langs 'byung po'i tshogs dang bcas/_/ce spyang sgra yis 'jigs pa'i gzugs/_/shar du shi ri sha yi shing /_/lho ru a shwad tha yi shing /_/nub tu wang ge ling gi shing /_/byang du tsU ta'i shing du nges/_/gong dang mtshungs pan+ya gro da/_/parka ti lcug pA thA dag_/me 
[\[235b.7\]]nas dbang ldan mtshams su dgod/_/ji ltar grags pa'i gzugs su 'dod/_/shar du dbang po gnas pa ste/_/lho ru gshin rje gnas pa'o/_/nub tu klu dbang gnas pa ste/_/byang du gnod sbyin yang dag gnas/_/shar lhor me ni gnas pa'o/_/lho nub mtshams su srin po gnas/_/
[\[236a\]]
[\[236a.1\]]nub byang mtshams su rlung dgod de/_/byang shar mtshams su dbang ldan dgod/_/nyi zla shar la sa bdag nub/_/ji ltar grags pa'i gzugs su dgod/_/shar du nor rgyas gnas pa ste/_/'jog po lho ste stobs rgyu nub/_/pad+ma byang la pad chen me/_/hu lu hu lu srin 
[\[236a.2\]]por dgod/_/rigs ldan rlung mtshams dgod pa ste/_/dung skyong dbang ldan mtshams su'o/_/gdug pa sprul gyi gzugs su dgod/_/kha dog rigs kyi dbye bas dbye/_/shar du char sprin dkar por dgod/_/lho ru pu mi ti dgod do/_/nub tu 'jigs pa rnam par gnas/_/byang 
[\[236a.3\]]du a ba yang dag gnas/_/sngo nya mer ni yang dag gnas/_/g+hA nya srin po'i mtshams su dgod/_/rlung gi mtshams su par sha na/_/gtum po 'di brgyad char sprin brgyad/_/btsod kyi mdog 'dra gur kum mdog_/nam mkha'i mdog 'dra du ba'i mdog_/sprin gyi mdog 'dra sprin gyi 
[\[236a.4\]]gzugs/_/shar la sogs pa bzhi bzhi ste/_/'di dag nang rtags phyi ru 'byung /_/dang por spangs pa phun sum tshogs/_/de nas ye shes phun sum tshogs/_/rang rig don ni phun sum tshogs/_/gzhan don phun sum tshogs pa yin/_/rtags su 'jigs pa 'di dag gnas/_/
[\[236a.5\]]de nas nang gi dur khrod sogs/_/pags pa rdo rje ra ba ste/_/rus pa rdo rje gur du nges/_/dpung pa nye ba'i dpung pa ste/_/brla dang de bzhin nye ba'i brla/_/brgyad ni dur khrod brgyad du nges/_/rje ngar nye ba'i rje ngar bzhi/_/lag ngar nye ba'i lag ngar bzhi/_/brgyad ni nang gi shing brgyad do/_/
[\[236a.6\]]tshigs dang de bzhin nye ba'i tshigs/_/steng dang 'og tu bzhi bzhi ste/_/nang gi phyogs skyong yin par 'dod/_/mthil dang de bzhin nye ba'i mthil/_/steng 'og de bzhin klu brgyad do/_/rtse dang de bzhin nye ba'i rtse/_/brgyad ni char sprin brgyad yin te/_/bskyed rim rnam rtog mi mnga'i rtags/_/
[\[236a.7\]]dur khrod brgyad ni nang na gnas/_/rtsa rlung ngo bo shes pa rgyas/_/de phyir nang gi shing brgyad gnas/_/rags pa'i gdug pa 'dul ba'i phyir/_/nang na klu brgyad yang dag gnas/_/bdag spyod gzhan yang spyod pa'i phyir/_/char sprin brgyad ni nang du gnas/_/de nas gsang ba'i dur 
[\[236b\]]
[\[236b.1\]]khrod kyang /_/sna rtser rtsa brgyad dur khrod brgyad/_/lte bar rtsa brgyad shing brgyad do/_/snying gar rtsa brgyad phyogs skyong brgyad/_/mgrin par rtsa brgyad klu brgyad de/_/spyi bor rtsa brgyad char sprin brgyad/_/gsang bar rnam rtog mi mnga'i rtags/_/dur khrod brgyad ni gsang bar gnas/_/
[\[236b.2\]]thams cad bde bar snang ba'i phyir/_/gsang bar shing brgyad yang dag gnas/_/phra ba'i mtshan ma'i rnam rtog gi/_/gdug pa 'joms phyir klu brgyad dgod/_/bde bas bdag spyod gzhan sbyor bas/_/de yi phyir na char sprin dgod/_/de nas bzhi pa'i dur khrod kyang /_/rnam shes brgyad 
[\[236b.3\]]ni de nyid brgyad/_/dur khrod brgyad du nges pa'o/_/dur khrod sogs brgyad de nyid shing /_/lhag ma gsum dang tshor tshogs lnga/_/brgyad ni phyogs skyong brgyad du nges/_/nyon mongs drug dang de yi gnyis/_/brgyad po dag ni klu brgyad do/_/lnga dang bzhi dag gsum dag ni/_/de dag bzhi 
[\[236b.4\]]pa'i char sprin brgyad/_/gzung 'dzin rnam rtog mi mnga'i rtags/_/bzhi pa yi ni dur khrod brgyad/_/stobs sogs mkhyen pa'i yon tan rgyas/_/rtags su shing brgyad nges pa'o/_/rnam rtog gdug pa 'dul ba yi/_/rtags su klu brgyad nges pa'o/_/gzugs sku gnyis kyis 
[\[236b.5\]]sems can gyi/_/don mdzad rtags su char sprin brgyad/_/phyogs skyong bla ma'i zhal nas shes/_/de dag kun gyi bye brag kyang /_/bla ma'i zhal nas shes par bya/_/rgyun chags phyi nang rgyud ces bya/_/rgyal po khyad par 'phags pa'o/_/gzhan yang nga yis gsungs pa'i 
[\[236b.6\]]bka'/_/gsung gcig nyid du gsungs gyur kyang /_/du ma nyid du so sor snang /_/chos tshul du ma'i bye brag dang /_/mos pa du ma'i bye brag dang /_/'du shes du ma'i bye brag gis/_/theg pa'i mtha' la thug pa med/_/sems gzung yan lag bsam mi khyab/_/nga yi rjes su 
[\[236b.7\]]'brang ba yi/_/bla ma sa rab non pa dang /_/de nyid bcu ldan mngon shes skyes/_/de gsung bcu drug mtha' yi bar/_/rig pa'i gnas lnga mkhas pas spyad/_/mkha' 'gro ma yi lung bstan pas/_/brtsams la bzhi yi mtha' yis nges/_/de lta'i man ngag ma thob par/_/
[\[237a\]]
[\[237a.1\]]sngags kyi lta spyod gang spyod pa/_/rang yang phung la gzhan yang phung /_/mthong ba'i chos la dmyal sogs 'tshed/_/de bas dngos grub 'dod pa yis/_/bla ma dam pa mnyes byas te/_/man ngag dam pa blang bar bya/_/nges pa'i lta spyod ma rnyed par/_/gsang ba'i lha 
[\[237a.2\]]dang spyod pa dang /_/mos pa'i rjes su gang byed dang /_/nyon mongs zil non la sogs dag_/gsang sngags lta bur spyad pa spyod/_/'di dag rkun po ma rungs pa/_/mthong ba'i chos la dmyal bar skye/_/dang po srid pa skye ba yang /_/yar ngo mar ngo mtshams dang gsum/_/sih+la'i dang 
[\[237a.3\]]po tha ma dang /_/'bras bu sred pa skye ba yi/_/dus der kun du ru byed na/_/'byung ba'i rlung gi nang zhugs na/_/nad gzhi bsdus shing nad gzhi skyed/_/srog dang tshangs par spyod pa 'byung /_/de la 'dod pa'i mtshon chas ni/_/g.yeng ba me dang gtar ka bya/_/phyi nas rigs kyi bdag 
[\[237a.4\]]pos so/_/srid par skye ba'i dus tshod kyang /_/rgyun chad zhag gsum zhag lnga dang /_/bdun dang dgu yi dus rnams spang /_/de ltar rgyud mchog rgyal po'i don/_/khyod la gtad kyis legs par zung /_/de nas 'khor thams cad dga' zhing mgu ste rjes su yi rangs par gyur to/_/dpal 
[\[237a.5\]]dur khrod rgyan gyi rgyud kyi rgyal po rdzogs so/_/paN+Di ta ga ya d+ha ra dang /_lots+tsha ba dge slong shAkya ye shes kyis bsgyur ba'o//[ {D403}]@##/_/rgya gar skad du/_/shrI badzra rA dza ma hA tan+t+ra/_bod skad du/_dpal rdo rje 
[\[237a.6\]]rgyal po chen po'i rgyud/_dpal sdom pa'i rgyal po la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa thams cad kyi sku dang /_gsung dang /_thugs rdo rje btsun mo'i b+ha ga la rdo rje snying po la sogs pa'i dpa' bo mkha' 'gro grangs med 
[\[237a.7\]]pa dang thabs cig tu bzhugs pa'i dus su phyi nang gsang ba bla na med pa'i mchod pas mchod nas/_bcom ldan 'das la mngon du phyogs pa dang /_bcom ldan 'das zhal 'dzum pa mdzad de/_rdo rje snying po la sogs pas gsol pa/_rdo rje gang lags chen po gang /_/rgyud ni gang lags 
[\[237b\]]
[\[237b.1\]]rgyal po gang /_/bcom ldan 'das kyis bka' stsal pa/_/don gyi rdo rje rnam pa bzhi/_/dbang bzhi'i grangs su shes par bya/_/rnam rtog 'joms phyir rdo rje ste/_/de la rnam pa bzhi yin te/_/phyi nang gsang ba rab gsang gnyis/_/rtse gsum rtse gcig rtse lnga pa/_/rtse dgu pa ni nyid yin 
[\[237b.2\]]no/_/bcu gnyis de nyid rdo rje ste/_/rtags kyi rdo rje bzhi yin no/_/gnyis su med pa rtse gcig pas/_/rnam rtog thams cad spangs pa yin/_/rtse gsum sku gsung thugs yin te/_/'dod chags zhe sdang gti mug gsum/_/'joms pa'i phyir na bshad pa yin/_/rtse lnga ye shes lnga 
[\[237b.3\]]yi rtags/_/me long mnyam nyid so sor rtog_/bya ba nan tan chos dbyings shes/_/nyon mongs lnga ni spangs pa ste/_/zhe sdang nga rgyal 'dod chags dang /_/phrag dog gti mug 'joms par byed/_/rdo rje rtse dgu gang yin pa/_/ye shes rtse dgu bshad pa ste/_/khams gsum sa 
[\[237b.4\]]dgu 'joms par byed/_/'dod khams gzugs khams gzugs med khams/_/nyan thos rang rgyal byang chub sems/_/rig 'dzin sangs rgyas ye shes che/_/sa dgu la ni gang sgrib pa'i/_/sgrib pa sbyong bar byed pa yi/_/rdo rje rtse dgur bstan pa yin/_/rdo rje rtse mo bcu gnyis 
[\[237b.5\]]pa/_/'khor ba'i rten 'brel bcu gnyis kyi/_/spong ba'i ye shes bcu gnyis yin/_/ma rig pa las 'du byed de/_/'du byed rkyen gyis rnam par shes/_/ming dang gzugs dang skye mched drug_/reg dang tshor dang sred dang len/_/srid pa skye dang rga shi ste/_/de rnams spong ba'i gnyen 
[\[237b.6\]]po ste/_/chos kyi ye shes mngon du byas/_/de las ye shes drug rang bzhin/_/de las sku gsung thugs ngo bo/_/de las skye mched drug sangs rgyas/_/de las gnyis med reg pa ni/_/de las nyams myong bde chen po/_/rang rig de nyid sred pa ste/_/chos kun ston byed len pa ste/_/
[\[237b.7\]]srid pa longs spyod rdzogs sku yin/_/skye ba sprul pa'i sku ru bshad/_/rga shi rgyun dang mya ngan 'das/_/'od gsal stong chen ngang du thim/_/de phyir rdo rje bcu gnyis pa/_/rdzas kyi rdo rje bzhi yin te/_/'bigs shing rno ba zur gsum ste/_/gru bzhis rdzas rnams brdar byas pas/_/'jam 
[\[238a\]]
[\[238a.1\]]zhing dang la 'joms par byed/_/pha lam zlum pos rtsub pa 'joms/_/zur lngas thams cad ci dgar byed/_/de nas chen po'i don bshad de/_/dmigs dang bsam pa spyod pa dang /_/brtul zhugs brtson 'grus smon lam dang /_/de bzhin ye shes chen po ste/_/re re 
[\[238a.2\]]la yang bdun bdun sbyar/_/de phyir chen po zhes ni bstan/_/rgyud ni rnam pa lnga yin te/_/phyi dang nang dang gsang ba dang /_/rab tu gsang dang gsang ba che/_/de rnams rgyun du gnas pa la/_/rgyu yi rgyud du bstan pa yi/_/de rnams don ni ji bzhin rtogs/_/'bras bu'i rgyud du bstan pa 
[\[238a.3\]]yin/_/rgyud dang 'bras bu gnyis med pa/_/rgyu ni gnyis su med pa yi/_/rang rig ye shes mthar thug pa/_/mthar thug bla na med pa'i rgyud/_/rgyal po la yang lnga yin te/_/phyi nang gsang dang rab tu gsang /_/shin tu gsang ba chen po ste/_/de rnams don la dbang bskur dang /_/de yi 
[\[238a.4\]]mi mthun phyogs 'joms phyir/_/de phyir rgyal po lnga ru bstan/_/rdo rje snying pos yang gsol pa/_/bcom ldan 'das ni ji ltar lags/_/de bzhin gshegs pa thams cad kyi/_/sku gsung thugs ni ji ltar lags/_/btsun mo'i b+ha ga ji ltar lags/_/rdo rje gang lags snying po gang /_/
[\[238a.5\]]dpa' bo gang lags mkha' 'gro gang /_/dpag tu med pa ji ltar lags/_/thabs cig bzhugs pa ji ltar lags/_/phyi nang gsang ba bla med pa'i/_/mchod nas zhes pa ji ltar lags/_/mngon phyogs 'khod pa ji ltar lags/_/zhal 'dzum mdzad pa ji ltar lags/_/gzigs 
[\[238a.6\]]pa zhes pa ji ltar lags/_/bcom ldan 'das kyis bka' stsal pa/_/nyon mongs dang ni 'chi bdag bdud/_/phung po'i bdud dang lha yi bdud/_/bdud bzhi bcom pas bcom pa'o/_/ldan pa yon tan drug ldan phyir/_/dbang phyug dang ni gzugs bzang dang /_/dpal dang grags dang 
[\[238a.7\]]skal ba bzang /_/ye shes phun sum tshogs pa la/_/drug po de ldan zhes bya ba/_/'khor ba'i chos ni mya ngan te/_/de ltar bral phyir 'das pa'o/_/'das pa'i de bzhin gshegs pa kun/_/'gro ba'i don mdzad de bzhin gshegs/_/thams cad dus gsum sangs rgyas kyi/_/sku 
[\[238b\]]
[\[238b.1\]]gsung thugs kyi ngo bor bcas/_/btsun mo zhes bya chos kyi dbyings/_/de las byung phyir b+ha ga ste/_/dbyer mi phyed pas bzhugs par bshad/_/rdo rje chos rnams 'jigs pa che/_/snying po ye shes chen po ste/_/sogs pa mang po'i don yin te/_/dpa' bo zhes pa rnam pa lnga/_/phyi nang 
[\[238b.2\]]gsang ba la sogs kyi/_/rnam par rtog pa 'joms phyir yin/_/mkha' la 'gro bas mkha' 'gro ste/_/rtsa sogs la yang shes par bya/_/thams cad de las byung ba'i phyir/_/ma zhes nga yis gsungs pa yin/_/de yi don la mi dpogs pas/_/de yi phyir na dpag tu med/_/thabs 
[\[238b.3\]]cig bzhugs zhes bya ba 'di/_/de nyid don dang dbyer med phyir/_/gcig gi don du bshad pa'o/_/gnyis pa ma yin de dus su/_/phyi nang ma yin mchod pa ni/_/phyi yi mchod pa bshad par bya/_/me tog bdug pa mar me dang /_/dri dang lha bshos btung ba dang /_/rol mo sil 
[\[238b.4\]]snyan dbyangs nyid dang /_/sgeg dang rgod dang gar nyid dang /_/rta dang glang po rin chen sogs/_/de nas nang gi mchod pa ni/_/b+ha ga btsums la ku tsa btsir/_/bdud rtsi lnga dang btung ba lnga/_/byang chub sems dang ldan byas te/_/phung po khams dang skye mched rnams/_/de la 
[\[238b.5\]]sogs pas mchod par bya/_/de nas gsang ba'i mchod pa ni/_/rtsa dang rlung dang thig le ste/_/de nyid gnyis med bde ba yis/_/rtsa dang rlung sogs thig les mchod/_/de nas rab gsang mchod pa ni/_/dang po dga' dang mchog dga' dang /_/dga' bral de bzhin lhan skyes dga'/_/bde 
[\[238b.6\]]ba'i khyad par de nyid kyis/_/rang bzhin dga' sogs thams cad mchod/_/de nas bla med mchod pas ni/_/rang rig stong par rtogs pa yis/_/'od gsal de nyid chos kyi sku/_/de nyid bla med mchod pa mchog_/bcom ldan 'das kyis de skad ces bka' stsal nas/_rdo rje snying po la sogs 
[\[238b.7\]]pa'i 'khor rnams dga' zhing mgu nas rjes su yi rangs par gyur te/_g.yon phyogs nas bskor ba byas nas so so'i rdzu 'phrul gyis mi snang bar gyur to/_/dpal 'khor lo sdom pa rdo rje rgyal po'i rgyud rdzogs so//_//rnal 'byor ma tsan+d+ra mA la dang /_lots+tsha ba dge slong shAkya ye shes kyis bsgyur ba'o//_//
[\[239a\]]
[\[239a.1\]{D404}]@##/_/rgya gar skad du/_shrI dz+nyA na A sha ya tan+t+ra rA dza/_bod skad du/_dpal ye shes bsam pa'i rgyud kyi rgyal po/_dpal rdo rje sems dpa' la phyag 'tshal lo/_/'di skad bdag gis thos pa dus gcig na/_bcom ldan 'das dpa' bo dang mkha' 'gro ma'i 'khor 
[\[239a.2\]]grangs med pa dang /_ye shes gsang ba'i gnas na thabs cig tu bzhugs pa'i dus su dpa' bo ye shes mkha' 'gro zhes bya bas bcom ldan 'das kyi zhabs la spyi bos gtugs te/_thal mo sbyar nas gsol pa/_bcom ldan ye shes mnga' bdag che/_/ye shes kyi ni rang bzhin dang /_/
[\[239a.3\]]ye shes skye gnas gang dang gang /_/rgyal po ji ltar lags pa dang /_/gang la dbang byed gang gis 'dul/_/de nyid bdag la bshad du gsol/_/bcom ldan 'das kyis bka' stsal pa/_/dpa' bo ye shes mkha' 'gro nyon/_/ye shes zhes bya rnam pa lnga/_/de nyid don la shes pa 
[\[239a.4\]]dang /_/log rtog shes pas ma bsgribs phyir/_/spyi bo'i ye shes bshad pa'o/_/me long ye shes mnyam nyid dang /_/so sor rtog dang bya nan tan/_/chos dbyings ye shes lnga pa'o/_/de la me long ye shes ni/_/dper na g.ya' dag me long la/_/gzugs brnyan gsal bar snang ba 
[\[239a.5\]]bzhin/_/de bzhin sems kyi me long la/_/nyon mongs g.ya' ni dag byas na/_/chos rnams gzugs brnyan sgyu mar mthong /_/sems kyi me long gang yin la/_/sgyu ma tsam du snang ba de/_/tha dad mi phyed mnyam ye shes/_/mnyam nyid ye shes gang yin pa/_/kun rdzob sgyu ma tsam de ni/_/
[\[239a.6\]]las dang mtshan nyid ma 'dres pa/_/de nyid so sor rtog ye shes/_/de nyid nan tan sgrub byed de/_/de nyid don grub ye shes te/_/thams cad chos dbyings gzhan min te/_/de phyir chos dbyings ye shes yin/_/ye shes skye gnas gang yin pa/_/kha sbyor dbus kyi rtsa brgyad do/_/dbyings 
[\[239a.7\]]dang ye shes gnyis med tshul/_/shar dang lho dang nub dang byang /_/ye shes bzhi po skye ba'i gnas/_/de dag kun 'dus lte ba ni/_/chos dbyings ye shes skye ba'i gnas/_/me long ye shes mnyam nyid dang /_/so sor rtog dang bya ba grub/_/chos dbyings ye shes la sogs pa/_/bdag 
[\[239b\]]
[\[239b.1\]]po byed pa'i phyir dang ni/_/zhe sdang dang ni nga rgyal dang /_/'dod chags dang ni phrag dog dang /_/de bzhin gti mug la sogs pa'i/_/nyon mongs thams cad 'joms pa'i phyir/_/rgyal po zhes ni bstan pa yin/_/ye shes mkha' 'gros yang gsol pa/_/byang chub sems ni ji ltar lags/_/
[\[239b.2\]]de nyid dbye ba gang lags dang /_/de yi gnas dang gzung ba'i gnas/_/nges par bzlog pa'i tshul nyid dang /_/de nyid kyi ni 'bras bu dang /_/rtags dang yon tan gang lags pa/_/de nyid bdag la bshad du gsol/_/bcom ldan 'das kyis bka' stsal pa/_/byang chub sems ni rang rig ste/_/
[\[239b.3\]]dbye ba'i don ni gnyis su bstan/_/de yi gnas ni rtsa yin te/_/gzung ba rig pa'i 'khor lor te/_/nges par bzlog pa'i thabs dag ni/_/go bzlog pa yi tshul yin no/_/de nyid 'bras bu gnyis med rtogs/_/rtags ni lus la khrag byung dang /_/ba spu langs dang 'dar ba dang /_/kha zas dad chung 
[\[239b.4\]]lus yang dang /_/skra dkar gnyer ma dengs pa dang /_/le lo med dang brtson 'grus ldan/_/de la sogs pa'i rtags rnams 'grub/_/de nas yon tan bshad pa ni/_/rkang mgyogs steng sa 'og gi/_/'jig rten dngos grub gang yin dang /_/'jig rten las 'das thob par 'gyur/_/gnyis 
[\[239b.5\]]med byang chub sems kyi gnas/_/rang rig 'od gsal de nyid do/_/ye shes rang bzhin gnas yin te/_/rtags ni 'od gsal de nyid do/_/'bras bu chos sku 'chang chen po'i/_/sa ni nges par thob pa'o/_/rnal 'byor sems gzung bsgom pa brtag_/lus sems tshags su bcug nas ni/_/
[\[239b.6\]]rang gi sems kyi de nyid la/_/de nyid dbyer med bsgom par bya/_/de yis thob med 'bras bu thob/_/bcom ldan 'das kyis de skad ces bka' stsal pa dang /_ye shes mkha' 'gro la sogs pa'i 'khor thams cad rjes su yi rangs nas de kho na nyid bla na med pa'i mchod pas mchod de mi 
[\[239b.7\]]snang bar gyur to/_/dpal 'khor lo sdom pa ye shes bsam pa'i rgyud kyi rgyal po rdzogs so//_//paN+Di ta ga ya d+ha ra dang /_lots+tsha ba dge slong shAkya ye shes kyis bsgyur ba'o//_//
[\[240a\]]
[\[240a.1\]{D405}]@##/_/rgya gar skad du/_shrI rA ga rA dza tan+t+ra rA dza/_bod skad du/_dpal chags pa'i rgyal po'i rgyud kyi rgyal po/_dpal rdo rje mkha' 'gro la phyag 'tshal lo/_'di skad bdag gis thos pa dus gcig na/_bcom ldan 'das de bzhin gshegs pa thams cad kyi sku dang 
[\[240a.2\]]gsung dang thugs rdo rje btsun mo'i b+ha ga la bzhugs so/_/de nas byang chub sems dpa' sems dpa' chen po rdo rje snying pos spos dang me tog la sogs pa'i mchod pas mchod nas/_/he he dpa' bo 'jigs pa che/_/sems can sangs rgyas rang bzhin na/_/mtshan dang dpe byad gang dang 
[\[240a.3\]]gang /_/stong dang de bzhin rnam thar dang /_/rdzus skyes mngal skyes sgong skyes dang /_/drod gsher gnyis gsum bzhi char ci/_/bcom ldan 'das kyis bka' stsal pa/_/a ni dbu yi gtsug tor te/_/A ni dbu skra g.yas su 'khyil/_/i ni dpral ba'i dbyes mnyam pa/_/I ni smin 
[\[240a.4\]]mtshams mdzod spu ste/_/u ni spyan smig mthon mthing la/_/ba yi rdzi ma lta bu'o/_/u tshems bzhi bcu mnga' ba ste/_/r-i r-I tshems mnyam tshams thags bzang /_/l-i l-I tshems dkar ro bro mchog_/e ni 'gram pa seng ge 'dra/_/ai ljags shin tu srab pa ste/_/o ni tshangs pa'i 
[\[240a.5\]]dbyangs dang ldan/_/au ni dpung mgo shin tu zlum/_/oM ni bdun mtho ba ru gsungs/_/aHni thal gong rgyas pa ste/_/'di dag bcu drug g.yas bskor ro/_/de nas g.yon bskor mtshams nas kyang /_/a ni lpags srab mdog gser 'dra/_/A ni bzhengs bzhin ma btud par/_/
[\[240a.6\]]phyag gnyis pus mo sleb pa'o/_/i ni ro stod seng ge 'dra/_/I ni shing n+ya gro lta bur/_/chu dang zheng ni gab pa'o/_/u ni mdzod spu g.yas su 'khyil/_/U ni spu rnams gyen du phyogs/_/r-i mdoms spa ba sbubs su nub/_/r-I brla legs par zlum pa'o/_/l-i ni zhabs long tshigs 
[\[240a.7\]]mi mngon/_/l-I ni phyag zhabs 'jam zhing gzhon/_/l-I ni phyag mthil zhabs kyi mthil/_/'jam zhing gzhon sha rgyas pa'o/_/e ni phyag zhabs dra bas 'brel/_/ai ni sen mo ring ba ste/_/o ni phyag dang zhabs mthil la/_/'khor lo dang ni ldan pa yin/_/au ni zhabs ni shin 
[\[240b\]]
[\[240b.1\]]tu gnas/_/oM zhabs rting pa yangs pa ste/_/aHni byin pa [{]ri dgas [,]ri dwags [}]ni/_/e na ya yi lta bu ste/_/spyi bo'i mi shigs snying po ha~M/_/ston pa sum cu rtsa gnyis mtshan/_/ka ni sen mo zangs mdog 'dra/_/kha ni sen mo mdog snum pa/_/ga ni sen mo mtho ba ste/_/g+ha ni sor mo rnams zlum 
[\[240b.2\]]pa/_/nga ni sor mo rnams rgyas pa/_/tsa ni sor rnams byin gyis phra/_/tsha ni rtsa rnams mi mngon pa/_/dza ni rtsa mdud med pa yin/_/dz+ha ni long bu mi mngon pa/_/nya ni zhabs mi mnyam pa med/_/Ta ni seng ge'i stabs su gshegs/_/Tha ni glang po'i stabs su gshegs/_/Da ni ngang pa'i stabs 
[\[240b.3\]]su gshegs/_/D+ha ni khyu mchog stabs su gshegs/_/Na ni g.yon phyogs ldog cing gshegs/_/ta ni mdzes par gshegs pa ste/_/tha ni mi g.yo bar gshegs pa/_/da ni sku la 'khril bag chags/_/d+ha sku byi dor byas pa 'dra/_/na sku rim par 'tsham pa'o/_/pa ni sku gtsang pha sku 'jam/_/
[\[240b.4\]]ba sku rnam par dag pa'o/_/b+ha ni mtshan rdzogs ngo bo nyid/_/ma sku kho lag yangs shing bzang /_/ya ni gom pa snyoms pa'o/_/ra sku shin tu gzhon mdog can/_/la ni sku la 'khrul pa med/_/wa ni sku lus rgyas pa ste/_/sha ni shin tu grims pa'o/_/Sha ni yan lag thams cad 
[\[240b.5\]]mdzes/_/sa gzigs rab rib med cing dag_/ha dku zlum pa nyid yin te/_/k+Sha ni dku skabs phyed pa'o/_/ya ni dku snyoms pa yin te/_/ra ni phyal phyam med pa yin/_/la ni lte ba zab pa ste/_/wa ni lte ba g.yas su 'khyil/_/D+ha ni kun nas mdzes pa ste/_/d+ha ni kun spyod gtsang ma 
[\[240b.6\]]yin/_/'di dag thabs kyi rang bzhin gyis/_/g.yas nas bskor ba bzhi bcu yin/_/de nas g.yon gyis bzhi bcu ni/_/ka ni sku sme gnag bag med/_/kha ni shing bal ltar 'jam phyag_/ga phyag ri mo mdangs yod pa/_/g+ha phyag ri mo zab pa dang /_/nga phyag ri mo ring ba'o/_/tsa 
[\[240b.7\]]zhal ha cang mi ring ba/_/tsha zhal gzugs kyi gzugs brnyan snang /_/dza dz+ha ljags mnyen ljags srab pa/_/nya ni ljags dmar ngo bo ste/_/glang po'i nga ro 'brug sgra Ta/_/Tha ni gsung snyan mnyen 'jam pa/_/Da D+ha mche ba zlum dang rno/_/Na ni mche dkar ta tshems mnyam/_/tha ni mche ba 
[\[241a\]]
[\[241a.1\]]byin gyis phra/_/da shangs shin tu mtho ba dang /_/d+ha shangs shin tu gtsang ba'o/_/na ni spyan 'od rnam par dag_/pa pha spyan bzang rdzi ma stug_/ba ni dkar nag phyed pad+ma'i/_/'dab ma'i mdangs 'dra pad+ma'i spyan/_/b+ha ni de bzhin smin mtshams ring /_/ma ya smin 
[\[241a.2\]]mtshams smin spu mnyam/_/ra ni de bzhin smin ma snum/_/la ni phyag ring rgyas pa'o/_/de bzhin wa ni snyan shal mnyam/_/snyan gyi dbang po ma nyams sha/_/dpral ba legs par 'byes pa Sha/_/sa ni dpral ba'i dbyes che ba/_/ha ni dbu dag shin tu rgyas/_/dbu skra bung ba ltar gnag k+Sha/_/
[\[241a.3\]]dbu skra stug pa ya yin te/_/de bzhin dbu skra 'jam pa ra/_/dbu skra mi gshor ba ni wa/_/dbu skra dri zhim Da yin te/_/phyag la dpal gyi be'u dang ni/_/bkra shis g.yung drung 'khyil bas brgyan/_/sdong ris lta bu D+ha yin te/_/lte ba sprul pa'i snying po a~M/_/
[\[241a.4\]]gtso bo dpe byad brgyad cur ldan/_/a ni phyi nang stong pa nyid/_/A ni stong pa nyid stong pa/_/i ni chen po stong pa nyid/_/I ni don dam stong pa nyid/_/u ni 'dus byas stong pa nyid/_/U ni 'dus ma byas stong pa/_/r-i ni mtha' las 'das stong pa/_/r-I ni thog mtha' stong pa nyid/_/l-i ni 
[\[241a.5\]]ngor ba med pa stong /_/l-I ni rang bzhin stong pa nyid/_/e ni chos rnams thams cad stong /_/ai ni rang gi mtshan nyid stong /_/o ni mi dmigs stong pa nyid/_/au ni dngos po med stong nyid/_/a~M ni ngo bo stong pa nyid/_/dngos med ngo bo stong nyid aH/_/mgrin pa longs spyod snying po o~M/_/
[\[241a.6\]]shes rab ston pa bcu drug rtsa/_/gzugs can gzugs rnams la lta ba/_/rnam par thar pa dang po a/_/nang gzugs med par 'du shes pas/_/phyi rol gzugs rnams la lta ba/_/rnam thar gnyis pa ka yin no/_/sdug pa rnam par thar pa'i lus/_/mngon sum byas nas 
[\[241a.7\]]rdzogs pa ni/_/de dag rnam thar gsum pa tsa/_/gzugs kyi 'du shes las 'das pa/_/sna tshogs 'du shes yid mi byed/_/nam mkha' mtha' yas la gnas Ta/_/nam mkha' mtha' yas las 'das te/_/rnam shes mtha' yas la gnas shing /_/rnam shes mtha' yas rdzogs 
[\[241b\]]
[\[241b.1\]]pa ta/_/rnam shes mtha' yas las 'das nas/_/ci yang med pa la gnas te/_/de nyid rdzogs pa pa yin no/_/ci yang med pa las 'das te/_/'du shes med min la gnas te/_/'du shes med min rdzogs pa ya/_/'du shes med min la 'das te/_/'du shes tshor ba 'gog pa'i 
[\[241b.2\]]lus/_/mngon sum byas nas rdzogs pa ni/_/rnam par thar pa brgyad pa sha/_/snying ga chos kyi 'khor lo hU~M/_/gtso bo rnam thar brgyad dang ldan/_/'di dag rtsa yi rnam par gnas/_/'khor lo'i rgya ni sor gsum ste/_/sems can kun la rang bzhin gnas/_/de phyir sems can sangs 
[\[241b.3\]]rgyas yin/_/sna tshogs sdud pa'i mtshan nyid kyang /_/ring du 'byung zhing thung du gnas/_/smin mtshams kyi ni mdzod spu bzhin/_/chos kyi 'byung gnas lte ba la/_/g.yas g.yon bu ga lnga lnga ste/_/steng 'og kha yi bar nas 'byung /_/ro ma shar du mngon du phyogs/_/rkyang ma nub ste 'og 
[\[241b.4\]]gi char/_/ro mas rkyang ma la 'khyud cing /_/g.yas pa'i cha ru zung 'jug nyid/_/rkyang mas ro ma la 'khyud cing /_/g.yon gyi cha ru zung 'jug nyid/_/g.yas g.yon rtse mo sku gsung thugs/_/de sgra sngags su rab tu grags/_/sngags dang rgyud dang dngos grub sogs/_/de nyid las ni byung 
[\[241b.5\]]bas na/_/sems can sangs rgyas rang bzhin no/_/skye ba bzhi yi rim pa yang /_/snod bcud yab yum la thim ste/_/yab yum nyi ma zla bar 'gyur/_/snang ba'i thig le yang dag bcas/_/'di dag nang gi mngal skyes tshul/_/A li kA li nyi zla ste/_/sems ni thig le'i ngo bor gnas/_/
[\[241b.6\]]nang gi sgong skyes yin par 'dod/_/kA dang A las nyi zla ste/_/rang byung thig le drod gsher yin/_/de dag skad cig rkyen med las/_/rang bzhin 'byung ba rdzus skyes so/_/rkyen med sbyor ba sgong sogs las/_/bde ba skye dang bde ba'i rgyu/_/thams cad dran pa gsang ba yi/_/mngal nas skyes 
[\[241b.7\]]pa'i tshul yin te/_/yar la sreg dang mar la gso/_/gnas gsum nyi shu bzhir 'pho yin/_/phyi nang 'dod pa'i mtshan ma yis/_/rtsa rgyas bde ba ster ba dang /_/rin po che yi pho brang du/_/sems 'dzin gsang ba'i sgong skyes yin/_/nang gi 'dod pa'i mtshon cha yis/_/bde ba skye ba drod 
[\[242a\]]
[\[242a.1\]]gsher skyes/_/gang gi rkyen gyis ma skyes par/_/gdod nas bde ba'i rgyur skyes la/_/bde ba skyes pa rdzus skyes so/_/gtum mo go bzlog rkyen gyis sbar/_/gtum mo rkyen gyis sbar ba dang /_/gtum mo go bzlog sbar ba dang /_/gtum mo rang bzhin sbar ba ni/_/
[\[242a.2\]]mngal skyes sgong skyes drod gsher skyes/_/rdzus skyes rim par sbyar bar bya/_/du ma'i gzhi bcas gzhi bcas dang /_/gzhi med shin tu gzhi med de/_/mngal skyes sgong skyes drod gsher skyes/_/rdzus skyes bzhi char rim par sbyar/_/rgyu dang lam ste 'bras bu kun/_/skye ba bzhi yi ngo bor 
[\[242a.3\]]gcig_/de phyir sangs rgyas sems can gnyis/_/dngos po ro mnyam gyur pa la/_/log rtog sgyu mas gnyis su 'khrul/_/rdo rje snying po snying rje che/_/nang dang gsang ba'i dkyil 'khor yang /_/nga yis bshad kyis legs par nyon/_/sku yi dkyil 'khor spyi bor bsgom/_/gsung ni mgrin 
[\[242a.4\]]pa thugs ni snying /_/yon tan lte ba phrin las ni/_/sna rtse dag tu bsam par bya/_/'bar ba bzhi yi a la yang /_/rdo rje phag mo rab tu grags/_/ha~M ni bde mchog he ru ka/_/dpa' bo gcig pa yin par 'dod/_/bdun pa dang ni dgu pa dag_/gsum pa hU~M las rab tu grags/_/bcu 
[\[242a.5\]]gsum pa dang [{]bcwa [,]bco [}]lnga pa/_/bcu dgu o~M las rab tu grags/_/nyi shu rtsa lnga nyi shu dgu/_/ha~M gi ngo bor yang dag gnas/_/sum cu bdun dang drug cu bzhi/_/a yi dkyil 'khor yin par nges/_/rtsa ni rdo rje phag mo ste/_/g.yas g.yon phyag la dbu ma zhal/_/dpa' bo byang chub 
[\[242a.6\]]sems yin te/_/skye mched bcu gnyis dngas pa yang /_/bcu gnyis phyag tu rab tu grags/_/'byung bzhi'i dngas ma zhal bzhir nges/_/mdzes pa'i phyir na rgyan du bshad/_/gsung mchog bla ma'i zhal nas blang /_/g.yas g.yon steng 'og sgo bzhi ste/_/'dom gang mnyam pa 
[\[242a.7\]]gru bzhi yin/_/bdud rtsi lnga ni tshon rtsi lnga/_/rtsa ni thig gi rang bzhin te/_/ka ba brgyad ni rkang brgyad do/_/so sen ba spu twa ra sogs/_/mkhas pas brtag cing shes par bya/_/'di dag rang bzhin dkyil 'khor te/_/dper na rang byung gser dang 'dra/_/'di ni bcos ma ma 
[\[242b\]]
[\[242b.1\]]yin te/_/rang rig ye shes gzugs brnyan ni/_/gzugs brnyan dkyil 'khor bsgom pa min/_/rdul tshon la sogs bri ba min/_/spos la sogs pas mchod pa min/_/rdo shing lha la phyag mi bya/_/rang bzhin gnas pa'i sangs rgyas la/_/rang bzhin mchod pas rtag 
[\[242b.2\]]tu mchod/_/sku ni dgun dus rang bzhin te/_/'byung ba'i sku gsum zla ba gsum/_/gsung ni dpyid dus ngo bo ste/_/'jug pa'i sku gsum zla ba gsum/_/thugs ni dbyar dus ngo bo ste/_/gnas pa sku gsum zla ba gsum/_/ye shes ston gyi dus yin te/_/sku gsung thugs ni 
[\[242b.3\]]zla ba gsum/_/dang po rgyu yi sa pa yin/_/'khor lo chags pa dmar po la/_/yi ge rnams ni dkar pos gnas/_/lam gyis pa rnam pa gnyis/_/ring ba dang ni nye ba'o/_/de nas 'bras bu'i sa pa yin/_/'khor lo yang dag gnas pa ste/_/'khor lo de rnams lha rnams kyang /_/
[\[242b.4\]]sku mdog phyag mtshan kun dang bral/_/rang bzhin gsal ba dri ma med/_/shel ltar gsal ba dri ma med/_/mi mthong mthong ba'i ngo bo can/_/zab cing phra ba'i rang bzhin can/_/phyi ru sku mdog phyag mtshan lha/_/nang gi shin tu phra ba'i gzugs/_/gsang ba'i bde ba lha ru nges/_/
[\[242b.5\]]de las bzlog pa bzhi pa'i lha/_/lus las byung phyir lha zhe'am/_/rgyud rnams dag byed phyir na lha/_/chags pa'i phyir na lha yin te/_/rgyal po shes rab rang bzhin te/_/thabs dang shes rab rang bzhin gyi/_/chags pa chen po'i rgyud gsungs so/_/de nas sa chen po yang cher 
[\[242b.6\]]g.yos par gyur te/_/mchod pa'i sprin gyi char chen po yang babs par gyur to/_/de nas dpa' bo dang mkha' 'gro ma rnams kyang rgyud kyi don la dga' zhing mgu ste rjes su yi rangs nas mi snang bar gyur to/_/dpal chags pa'i rgyal po'i rgyud kyi rgyal po rdzogs so//_//
[\[242b.7\]]rnal 'byor ma tsan+d+ra mA la dang /_lo ts+tsha ba dge slong shAkya ye shes kyis bsgyur ba'o//[ {D406}]@##/_/rgya gar skad du/_shrI DA ki nI saM ba ra tan+t+ra rA dza na ma/_bod skad du/_dpal mkha' 'gro ma'i sdom pa'i rgyud kyi rgyal po zhes 
[\[243a\]]
[\[243a.1\]]bya ba/_dpal bde ba chen po la phyag 'tshal lo/_/bde ba chen po'i ros gang bas/_/thams cad stong par gyur nas kyang /_/he he mgon po rdo rje 'dzin/_/mkha' 'gro ma ni ji ltar lags/_/de yi sdom pa ji ltar lags/_/dam tshig bsrung ba ji ltar lags/_/
[\[243a.2\]]rdo rje phag mo bdag la gsungs/_/nyon cig rdo rje phag mo nyon/_/dang po dam tshig mtshan nyid kyang /_/rtsa ba dang ni yan lag bcas/_/rang gi lus ngag yid gsum dag_/kun nas 'khrugs te gzhan gyi yang /_/sgo gsum kun 'khrugs chen po ste/_/rang bzhin sgo gsum 'khrugs 
[\[243a.3\]]pa 'bring /_/nyams pa 'bring du gsungs pa yin/_/rang gzhan 'khrugs pa tha ma yang /_/nyams pa chung ngu yin par 'dod/_/re re la yang gsum gsum ste/_/nyams pa che 'bring dgu ru dbye/_/rang la mnar sems ma skyes kyang /_/gzhan la mnar sems skyes pa yi/_/bdag gi 
[\[243a.4\]]g.yeng bas rkyen byas pa/_/de nyid nyams pa 'bring du bshad/_/rang la mnar sems cher skyes kyang /_/gzhan la nyes pa chung bas na/_/'di lnga nyams pa 'bring du bshad/_/g.yeng ba'i rkyen gyis gang nyams kyang /_/'di ni ltung ba yang bar gsungs/_/rang gi dam tshig bsrungs pa yi/_/
[\[243a.5\]]lta spyod gang la gzhan ma mos/_/zab mo'i don la skur 'debs pa/_/ltung ba che 'bring yang bar bshad/_/rang gis ma nyes gzhan cher 'khrugs/_/'di ni nyams pa chung ngur bshad/_/re re'i dbye ba gzhan nas shes/_/de nas snod kyi mtshan nyid kyang /_/phyi yis rang gi sgo gsum dag_/
[\[243a.6\]]'khrugs pa che chung rim pas dbye/_/rang sems 'khrugs na phyi rol la/_/bsnun sogs nyams pa chen por 'gyur/_/g.yengs pas nyams pa 'bring chung ngu /_/mdor na rang bzhin dam tshig dang /_/bcas te bye brag dam tshig las/_/gnyis su med par mkhas pas gsungs/_/
[\[243a.7\]]dam tshig las ni rdo rje 'chang /_/de nas mkha' 'gro mtshan nyid kyang /_/mkha' 'gro rtsa ru gnas pa ste/_/phag mo yungs kar tsam gyi tshad/_/gzhan ni lnga yi tshad tsam ste/_/gsal la rang bzhin med pa'o/_/ka nas g.yas bskor ka yi bar/_/mkha' 'gro drug cu bzhi ru nges/_/ka 
[\[243b\]]
[\[243b.1\]]sogs zung rtsa mkha' 'gro ste/_/phyi nas rtsa re mkha' 'gro re/_/mkha' 'gro nas bskor mtshams kyi bar/_/sum cu rtsa bdun mkha' 'gro ma/_/lte ba sprul par yang dag gnas/_/a sogs brgyad ni mkha' 'gro brgyad/_/de bzhin zung rtsa mkha' 'gro bzhi/_/snying ga ru ni yang 
[\[243b.2\]]dag gnas/_/zung rtsa gsum ni mkha' 'gro re/_/gzhan rnams rtsa re mkha' 'gro re/_/bcu gnyis bcu bzhi mgrin par gnas/_/rdo rje phag mo lte bar gnas/_/gzhan ni spyi bor yang dag gnas/_/de nas sdom pa bshad bya ste/_/sangs rgyas kun gyi bde chen po/_/bde de 
[\[243b.3\]]sdom par yang dag bshad/_/gang zhig bde ba khyad par can/_/nges par sdom pa yin par 'dod/_/rdo rje phag mo mi 'da' bas/_/sdom pa dam tshig tu ni bshad/_/mi phyed pas ni phyag rgyar gsungs/_/rdo rje phag mos yang zhus pa/_/dam tshig nyams pa'i rgyu gang lags/_/rkyen ni 
[\[243b.4\]]gang lags dus gang lags/_/tshad ni gang lags bsrung dus gang /_/lus ngag dam tshig ji ltar dbye/_/dang por nyams pa'i rgyu nyid kyang /_/mi shes pa dang bag med dang /_/nyon mongs ldan dang ma gus dang /_/brjed ngas dran pa mi gsal ba/_/'di drug dam tshig nyams pa'i rgyu/_/
[\[243b.5\]]bla ma ma bsten grogs ngan 'grogs/_/mdor na sgo gsum g.yengs pa'i yul/_/de dag nyams pa'i rkyen du gsungs/_/gdon gyis bar chad chang gis myos/_/log lta skyes dang khengs grags 'dod/_/nyon mongs zil non bla mas skyo/_/'dod chags chen po skyes pa dag_/dam tshig 
[\[243b.6\]]nyams pa'i dus yin te/_/spyir ni rtsod ldan dus su gsungs/_/gdon sogs gzhan gyis byin brlabs tshe/_/bsrung ba'i 'du shes sngon song na/_/chen po rdzogs kyang chung ngur gsungs/_/'du shes sngon du ma song na/_/bag med nyams pa so nas gnas/_/gdon sogs rang gis ma 
[\[243b.7\]]mthong na/_/de yang nyams pa chung bar gsungs/_/'khor bas skyo dang rnam smin dran/_/bla ma dran dang 'dod pa skyes/_/bar chad bral ba bshags pa'i dus/_/sbyor ba dngos gzhi mjug dang gsum/_/gang rdzogs tshad ni mthar phyin te/_/che 'bring dbye bas shes par bya/_/sbyor ba 
[\[244a\]]
[\[244a.1\]]ltung ba chung ngu ste/_/dngos gzhi ltung ba 'bring du 'byung /_/mjug rdzogs ltung ba chen por nges/_/rgyan dang phyag rgya phyag mtshan dag_/'chang ba bsten pa'i dam tshig yin/_/sha lnga bdud rtsi lnga rnams ni/_/bza' bar bya ba'i dam tshig go/_/sems can 
[\[244a.2\]]dpa' bo mkha' 'gro la/_/longs spyod mchod pa gang byed pa/_/blta bar bya ba'i dam tshig go/_/rang gzhan sgyu mar gang shes pa/_/shes par bya ba'i dam tshig go/_/sgo gsum sku gsung thugs su bsam/_/bsrung bar bya ba'i dam tshig go/_/nyon mongs dug drug gzung 'dzin kun/_/
[\[244a.3\]]rang rig skye ba med par bsgral/_/bsgral ba'i dam tshig chen po yin/_/dam tshig don du dam tshig dag_/dus drug dus gnyis lo bar du/_/brtul zhugs can gyis dam tshig bsrung /_/dngos grub don du rtag tu bsrung /_/skad cig tsam yang gnang ba med/_/rang gi lus kyi nyes pa 
[\[244a.4\]]las/_/gzhan gyi lus kyi nyes 'byung ba/_/'di ni sku yi nyes par bshad/_/rang gi lus kyi nyes pa las/_/gzhan gyi ngag gi nyes 'byung ba/_/bdag gi sku yi nyams pa ste/_/gzhan la gsung gi nyams par 'gyur/_/gzhan yang mkhas pas shes par bya/_/rang la rtsa ba'i nyes 
[\[244a.5\]]pa las/_/gzhan la yan lag nyes 'byung dang /_/legs pa las ni nyes 'byung sogs/_/bla ma'i zhal nas shes bya ste/_/'bad de dam tshig bsrung bar bya/_/dam tshig de yi don rnams la/_/'khor rnams 'jigs shing skrag gyur te/_/rdo rje phag mos yang zhus pa/_/dam tshig 
[\[244a.6\]]'di yi don rnams ni/_/zab cing rgya che rtog par dka'/_/mgon po khyod kyis bzhes par zhu/_/bcom ldan 'das kyis bka' stsal pa/_/bdud rtsi khar zos slar la dor ba med/_/ngan skyugs phyir dor slar la za ba med/_/rang rig byang chub bdud rtsi'i ro tshor na/_/log rtog 'khrul 
[\[244a.7\]]pa'i rgyu 'bras ga la tshol/_/de bas dam tshig kho na gtso bor gyis/_/de'i tshe 'khor 'dus pa thams cad kyang rgyud kyi don la rjes su yi rangs par gyur to/_/mkha' 'gro ma'i sdom pa'i rgyud kyi rgyal po rdzogs so//_//rgya gar gyi mkhan po ga ya d+ha ra dang /_lots+tsha ba dge slong shAkya ye shes kyis bsgyur ba'o//_//
[\[244b\]]
[\[244b.1\]{D407}]@##/_/rgya gar skad du/_shrI ag+ni mA la tan+t+ra rA dza/_bod skad du/_dpal me'i phreng ba'i rgyud kyi rgyal po/_dpal rdo rje sems dpa' la phyag 'tshal lo/_/ha ha hi hi he he kye/_/bdag la khyed la zhu ba mchis/_/shrI ni gang lags he gang lags/_/ru ni gang lags ka gang 
[\[244b.2\]]lags/_/dbang bzhi he ru ka gang lags/_/bcom ldan 'das kyis bka' stsal pa/_/shrI ni gnyis med ye shes te/_/he ni rgyu sogs rnam par spangs/_/ru ni tshogs dang bral ba nyid/_/ka ni gang du'ang mi gnas so/_/de lta'i dpal ldan he ru ka/_/rtag tu lus dang sems la 
[\[244b.3\]]gnas/_/de nyid la yang rnam pa bzhi/_/dbang bzhi grangs kyis nges pa ste/_/dang po bum dbang he ru ka/_/sku dang phyag mtshan snang ba'i tshe/_/rang sems las su rung ba ste/_/de tshe 'jig rten tha mal pa'i/_/rgyu drug rkyen bzhi 'bras bu bzhi/_/spangs pa'i phyir na he zhes brjod/_/
[\[244b.4\]]las dang nyon mongs tshogs dang bral/_/de yi phyir na ru zhes brjod/_/'jig rten tha mal rnam rtog gi/_/gzung 'dzin gang yang mi gnas pa'i/_/phyir na ka zhes gsungs pa'o/_/thabs dang shes rab zung 'jug pas/_/gzung 'dzin gnyis 'gags gnyis su med/_/de yi phyir na 
[\[244b.5\]]shrI ru brjod/_/bskyed pa'i rim pa he ru ka/_/phag mo la gnas tshogs dang ldan/_/zag med rgyu rkyen kun dang ldan/_/thabs dang shes rab gnyis kyi tshul/_/de nas gsang dbang he ru ka/_/nyi zla phyag mtshan yig 'bru'i tshogs/_/bskyed rim rgyu rkyen kun spangs te/_/rlung sogs las 
[\[244b.6\]]su rung bas na/_/de yi phyir na he zhes brjod/_/phyi yi sbyin sreg gtor ma dang /_/mchod pa dkyil 'khor la sogs pa'i/_/tshogs dang bral ba'i phyir na ru/_/bskyed pa'i rdo rje phag mo dang /_/dmigs dang lta spyod gang la yang /_/mi gnas phyir na ka zhes brjod/_/bskyed pa'i gzung 
[\[244b.7\]]'dzin gnyis med ma'o/_/phyir na shrI zhes gsungs pa ste/_/rgyu rnams lam la sogs dang ldan/_/rlung sogs thabs dang shes rab tshul/_/rlung sogs sgyu ma'i ngo bor gnas/_/rtsa rlung rang bzhin gnas la sogs/_/nang gi rgyu dang rkyen sogs ldan/_/nang gi dpal ldan he ru ka/_/
[\[245a\]]
[\[245a.1\]]de nas gsum pa'i he ru ka/_/rlung sogs rang bzhin gnas pa yi/_/rgyu spangs phyir ni he zhes brjod/_/rlung sogs lam la brten pa yi/_/tshogs dang bral phyir ru zhes brjod/_/rlung dang rtsa dang thig le dang /_/tsaN+DA lI yi kha dog dang /_/dbyibs la mi gnas phyir 
[\[245a.2\]]na ka/_/sems nyid bde bar gnas pas so/_/nang gi thabs dang shes rab med/_/de yi phyir na shrI ru gsungs/_/mig ser nad kyis btab pa ltar/_/rang sems bde bar gnas pas so/_/sems nyid bde bar gnas pa dang /_/bde ba la bsten tshogs dang ldan/_/lhan cig skyes 
[\[245a.3\]]pa'i rgyu rkyen ldan/_/sems dang bde ba tha dad med/_/sems dang bde ba gang gnas pa/_/mchog dang chad pa'i dbus gnas pa/_/gsum pa'i dpal ldan he ru ka/_/de nas bzhi pa'i he ru ka_/rang rig stong par gnas pa'i tshe/_/lhan cig skyes pa'i rgyu rkyen bral/_/de yi phyir na he 
[\[245a.4\]]zhes brjod/_/pha rol phyin drug bde ba'i lam/_/thams cad stong par ro gcig pas/_/tshogs gnyis bral phyir ru zhes brjod/_/bde ba tsam la'ang mi gnas phyir/_/ka zhes nges par brjod pa yin/_/sems nyid rang rig stong par gnas/_/stobs sogs phun sum tshogs pas 
[\[245a.5\]]na/_/rang bzhin lhan cig skyes pa dang /_/gzugs sku'i rgyu rkyen la sogs ldan/_/shrI zhes bya ba mngon par brjod/_/dbyings dang ye shes gnyis su med/_/dngos por ro mnyam mtha' yas pa'i/_/sems kyi de nyid la gnas pa/_/bzhi pa'i dpal ldan he ru ka/_/bdud rnams kun 
[\[245a.6\]]la tho 'tsham zhing /_/lhan cig skyes pa'i dur khrod rol/_/mi gsal gsal ba'i rang bzhin med/_/snang zhing gsal la rang bzhin med/_/me long bzhin 'dra chu zla bzhin/_/mkhas pas 'bad de 'khrul pa spang /_/de ltar don ni ma rtogs par/_/kha cig sku mdog phyag mtshan la/_/
[\[245a.7\]]he ru ka yi rnam par rtog_/kha cig gzugs brnyan rnam par rtog_/kha cig rang gi ngo bor 'dod/_/de bzhin rtsa dang rlung 'dod sogs/_/de bzhin rang rig he ru ka/_/bla ma ma bsten brtson 'grus med/_/shes rab mi ldan bzod sogs med/_/rigs dang rig pa'i nga rgyal can/_/khe 
[\[245b\]]
[\[245b.1\]]dang grags pa rnyed dang dga'/_/rgyu des log rtog sna tshogs bskyed/_/de bas he ru kar grags pa'i/_/dngos grub 'dod pa'i rnal 'byor pas/_/dad ldan gus bcas pha rol phyin/_/rdzogs byas bla ma dam pa las/_/man ngag yang dag blang bar bya/_/ma mo'i tshogs kyis yang 
[\[245b.2\]]zhus pa/_/he ru ka dpal de ltar na/_/rdo rje phag mo ji ltar lags/_/bcom ldan 'das kyis bka' stsal pa/_/rdo rje gsum ste phag mo gnyis/_/don gyi rdo rje de nas brtags/_/tha ma rdzas kyi rdo rje ste/_/don gyi rdo rje bzhi pa ste/_/gzung 'dzin rnam par rtog pa yis/_/mi phyed phyir na 
[\[245b.3\]]rdo rje ste/_/dbang bzhis rdo rje re re'o/_/rtags kyi rdo rje gsum yin te/_/rtse gsum rtse lnga rtse dgu ste/_/rtse gsum sku gsung thugs kyi rtags/_/rtse lnga ye shes lnga yin te/_/khams gsum dgu 'joms pa yi/_/rtags su rdo rje rtse dgu'o/_/rdzas kyi rdo rje bzhi yin te/_/zlum po la 
[\[245b.4\]]sogs rnam pa bzhi/_/mi shes dri mas ches gos pa'i/_/dud 'gror skyes pa'i phag mo dang /_/shes rab char byung phag mo ste/_/de nyid rnam pa bzhi ru nges/_/bum dbang zhe sdang gti mug phag_/gsang dbang rlung gi gti mug phag_/gsum pa chags dga' gti mug phag_/bzhi 
[\[245b.5\]]pa chos dbyings gti mug phag_/'di nyid khyod la legs par gtad/_/thams cad rjes su yi rang ngo /_/dpal me'i phreng ba'i rgyud kyi rgyal po shrI he ru ka'i nges par 'byung ba rdzogs so//_//rgya gar gyi mkhan po ga ya d+ha ra dang /_lo ts+tsha ba dge slong shAkya ye shes 
[\[245b.6\]]kyis bsgyur cing zhus pa'o//[ {D408}]@##/_/rgya gar skad du/_shrI DA ki nI gu h+ya dz+wa la tan+t+ra rA dza/_bod skad du/_dpal mkha' 'gro ma gsang ba 'bar ba'i rgyud kyi rgyal po/_dpal bde ba chen po la phyag 'tshal lo/_/kye a 
[\[245b.7\]]la la ho/_kye a la la ho/_mkha' 'gro gang lags ma gang lags/_/gsang dang rgyud dang rgyal po gang /_/nyon cig byang chub sems dpa' khyod/_/mkha' 'gro bzhi ste ma ni gsum/_/gsang ba drug ste rgyud brgyad do/_/rgyal po bcu dgu dag tu bstan/_/dang po mkha' 'gro dbye 
[\[246a\]]
[\[246a.1\]]ba yang /_/rags pa'i rtog pa spang ba'i phyir/_/bum pa'i dbang dang 'brel pa yi/_/sku mdog phyag mtshan dang po'o/_/sku mdog phyag mtshan spang ba'i phyir/_/gsang ba'i dbang dang 'brel pa yi/_/rlung dang rtsa sogs tsaN+DA lI/_/'di dag mkha' 'gro gnyis pa 
[\[246a.2\]]ste/_/dman pa rnams la sku dang phyag_/rlung dang rtsa sogs kha dog dbyibs/_/de nyid spang bar bya ba'i phyir/_/shes rab ye shes dang 'brel pa'i/_/lhan cig skyes pa dga' ba'i ro/_/'di dag gsang ba'i mkha' 'gro ste/_/mkha' 'gro 'di rnams rim pa las/_/dman pa rnams 
[\[246a.3\]]la phra ba'i gzugs/_/lus sems tshor ba bde ba las/_/'das pa'i bde ba chen po dag_/spang phyir rang rig ye shes te/_/sems kyi de nyid stong ba'i ro/_/de nyid mkha' 'gro bzhi pa ste/_/shes brjod kun gyi yul ma yin/_/de nyid lnga la sogs pa yi/_/mkha' 'gro 'di rnams 
[\[246a.4\]]rim pa yang /_/sku mdog phyag mtshan rags pa'i gnyen/_/rlung dang rtsa sogs bum dbang spong /_/bde bas rlung dang rtsa sogs spong /_/rang rig stong pas bde ba spong /_/gzugs sku gnyis kyis stong pa spong /_/de phyir gong ma gnyen por bshad/_/rags pa phung sogs bum dbang 
[\[246a.5\]]rgyu/_bum dbang gsang dbang rgyu yin te/_/gsang ba gsum pa'i rgyu ru nges/_/bde ba rang rig skyed pa yi/_/rgyu dang 'bras bu nges pa ste/_/'bras bu bzhi dang mi mthun bzhi/_/mkha' 'gro rnams kyis rim pa'o/_/ma ni rnam pa gsum yin te/_/'dod chags chen pos bcom ldan 
[\[246a.6\]]'das/_/zhe sdang chen pos bcom ldan 'das/_/gti mug chen pos bcom ldan 'das/_/nga rgyal la sogs de dang 'dra/_/thun mong ma yin sras 'byung bas/_/ma zhes gsungs pa yin par 'dod/_/snod min gsang ba sgrogs thos pa/_/skrag pa thun mong ma yin bskyed/_/bskyed 
[\[246a.7\]]pa'i phyir na ma zhes bya/_/skye ba gcig gis sangs rgyas pas/_/sras rnams thun mong ma yin skyed/_/de yi phyir na ma zhes bya/_/thun mong bla ma'i zhal nas shes/_/de nas gsang ba bshad bya ste/_/bdud rtsi drug dag gsang ba ste/_/gzugs dang sgra dang dri dang ro/_/reg bya de 
[\[246b\]]
[\[246b.1\]]bzhin chos yin te/_/rgyud ni dbang bzhi ngo bo ste/_/brjod bya rjod byed brgyad du bshad/_/gsang ba lnga ni rgyal po lnga/_/lta ba spyod pa zung 'jug lam/_/rgyu dang 'bras bu sa la sogs/_/bcu dgu rgyal po yin par gsungs/_/kye bo dpa' bo 'jigs pa che/_/gnod sbyin 
[\[246b.2\]]gzugs dang srin po gzugs/_/gzhan yang bdud la sogs pa'i gzugs/_/sna tshogs ston na ji ltar bgyi/_/lha 'am klu la sogs pa'i gzugs/_/sdug pa ston na ji ltar bgyi/_/gnod sbyin sgra dang srin po'i sgra/_/shin tu 'jigs pa'i sgra grag na/_/de la bdag gis ji ltar bgyi/_/
[\[246b.3\]]tshangs pa'i sgra dang ngang pa'i sgra/_/sgra snyan byung na ji ltar bgyi/_/bya rgod dri dang gla rtsi dri/_/ngan skyugs la sogs dri byung na/_/de la bdag gis ji ltar bgyi/_/gur gum tsan+dan ga pur sogs/_/dri zhim byung na ji ltar bgyi/_/bdud rtsi la sogs drug cu sogs/_/bzang po ston na 
[\[246b.4\]]ji ltar bgyi/_/ngan skyugs la sogs dman pa'i ro/_/sna tshogs ston na ji ltar bgyi/_/reg bya lcags kyi spu gri sogs/_/rtsub ba byung na ji ltar bgyi/_/dar men la sogs lus kyis reg_/'jam pa byung na ji ltar bgyi/_/'jig rten chos rnams sna tshogs dang /_/'jig rten 
[\[246b.5\]]'das pa'i chos rnams ston/_/de la bdag gis ji ltar bgyi/_/bcom ldan 'das kyis bka' stsal pa/_/gzugs ngan khong khro mi bskyed cing /_/gzugs bzang 'dod par mi bya ste/_/de la lus kyi phyag rgya bstan/_/lan byed dpa' bo mkha' 'gro yi/_/dngos grub sprul pa yin par nges/_/
[\[246b.6\]]brtul zhugs can gyis dngos grub blang /_/lan med bdud kyi bar chad de/_/bdud bsal ba yi cho ga brtsam/_/kun la mkhas pas sbyor bar bya/_/sgra snyan 'dod pa mi bskyed cing /_/'jigs pa'i sgra la khong mi khro/_/de la btang snyoms sems bya ste/_/rdo rje glu yis brtag par 
[\[246b.7\]]bya/_/de bzhin dri bzang mi chags zhing /_/dri ngan khong khro mi bya bar/_/mnyam par dmigs la brtag par bya/_/dri yi phyag rgya de la bstan/_/lan byed mkha' 'gro'i sprul pa ste/_/lan med bdud kyi sprul pa'o/_/ro bzang bza' bar mi bya zhing /_/ro ngan dor bar mi bya'o/_/mnyam par 
[\[247a\]]
[\[247a.1\]]gzhag la brtag par bya/_/de la ro yi phyag rgya bstan/_/de bzhin bye brag shes par bya/_/de bzhin chos la chos phyag rgya/_/brtags te bdud rnams bsal bar bya/_/lus la byung ba'i bdud rnams kyang /_/kha dog dbyibs la shes par bya/_/dang po dngos 
[\[247a.2\]]grub blang ba yang /_/mig gis gzugs la rna bas sgra/_/sna yis dri dang lce yis ro/_/lus kyis reg dang yid kyis chos/_/brtul zhugs can gyis dngos grub blang /_/de nas bdud ni bsal bya ste/_/yang na stong pa'i rdzong la gnas/_/yang na phrin las bzhi yis bsal/_/chu yis 
[\[247a.3\]]bde ba 'jam sogs pas/_/nang gi bdud ni bsal ba'o/_/pad mkhris steng sgo 'dus pa'i bar/_/rlung can mgo yi sgo ru ste/_/rgyud 'di gtad kyis legs par zung /_/de ltar byas na dngos grub thob/_/dpal mkha' 'gro ma gsang ba 'bar ba'i rgyud kyi rgyal po rdzogs so//_//
[\[247a.4\]]rgya gar gyi mkhan po ga ya d+ha ra dang /_bod kyi lo ts+tsha ba dge slong shAkya ye shes kyis bsgyur ba'o//[ {D409}]@##/_/rgya gar skad du/_shrI badzra b+hai ra ba bi dA ra Na tan+t+ra rA dza/_bod skad du/_dpal rdo rje 'jigs byed rnam par 'joms pa'i 
[\[247a.5\]]rgyud kyi rgyal po/_dpal he ru ka la phyag 'tshal lo/_/'di skad bdag gis thos pa dus gcig na/_/bcom ldan 'das 'khor dpag tu med pa dang /_/ri rab kyi steng du bzhugs pa'i dus su byang chub sems dpa' rdo rje snying pos/_bcom ldan 'das la lan gsum du bskor ba byas te 
[\[247a.6\]]thal mo sbyar nas 'di skad ces gsol to/_/thugs rje che ldan bcom ldan 'das/_/rdo rje gang lags 'jigs byed gang /_/'joms pa gang lags rgyud gang lags/_/rgyal po gang lags bshad du gsol/_/bcom ldan 'das kyis bka' stsal pa/_/rdo rje rnam pa gsum yin te/_/nyon 
[\[247a.7\]]mongs bdud sogs 'jigs par byed/_/nyon mongs dgra sogs rnam par 'joms/_/rgyu yi rgyud dang 'bras bu'i rgyud/_/mthar thug rgyud ni gang yin la/_/rgyal po zhes ni bstan pa yin/_/rdo rje snying pos yang gsol pa/_/re re'i bye brag ma 'tshal bas/_/de yi dbye ba bshad du gsol/_/
[\[247b\]]
[\[247b.1\]]bcom ldan 'das kyis bka' stsal pa/_/rdo rje rnam pa gsum yin te/_/don gyi rdo rje de nas rtags/_/rdzas kyi rdo rje dang ni gsum/_/de nas don gyi rdo rje bshad/_/gzung 'dzin rtog pas mi phyed phyir/_/don gyi rdo rje bshad pa'o/_/dbang bzhi rdo rje re re ste/_/rdo rje bzhi ru bshad pa yin/_/rtags 
[\[247b.2\]]kyi rdo rje gsum yin te/_/rtse gsum rtse lnga rtse dgu pa/_/rtse gsum sku gsung thugs kyi rtags/_/rtse lnga ye shes lnga yi rtags/_/rtse dgu khams gsum sa dgu'i rtags/_/rdzas kyi rdo rje bzhi yin te/_/bum pa'i dbang dang 'brel pa yi/_/sku mdog phyag mtshan la sogs lha/_/gzung dang 'dzin pa'i 
[\[247b.3\]]rnam rtog ni/_/'jig dang 'joms pas rdo rje'o/_/gsang ba'i dbang dang 'brel pa yi/_/rtsa dang rlung dang thig le la/_/gzung 'dzin gnyis su gang rtog pa/_/'jig cing 'joms pas rdo rje'o/_/shes rab ye shes dang 'brel pa'i/_/lhan cig skyes dga' la sogs la/_/gzung 
[\[247b.4\]]dang 'dzin par gang rtog pa/_/'jig cing 'joms pas rdo rje yin/_/bzhi pa'i dbang dang 'brel pa yi/_/rang rig sems nyid stong nyid la/_/gzung 'dzin gnyis su gang rtog pa/_/'jig cing 'joms pas rdo rje'o/_/de nas rtags kyi rdo rje ni/_/rtse gsum sku gsung thugs su bshad/_/
[\[247b.5\]]'dod chags zhe sdang gti mug gsum/_/'jig cing 'joms pas rdo rje ste/_/rtse lnga ye shes lnga yi rtags/_/nga rgyal la sogs rnam pa lnga/_/'jig cing 'joms pas rdo rje'o/_/de nas rdzas kyi rdo rje ni/_/rnam pa bzhi ru bstan pa ste/_/zur gsum rno la 'bigs pa dang /_/gru bzhi dag ni 
[\[247b.6\]]gsal bar byed/_/zlum pos rdzas rnams 'joms par byed/_/zur lngas 'dod bsgrub rdzas rdo rje/_/rgyud kyi don ni rnam pa bzhi/_/rgyu dang 'bras bu gnyis ka'i rgyud/_/mthar thug rgyud ni rgyal po ste/_/de rnams kun la dbang byed pas/_/log lta'i rgyud sogs spong bar byed/_/bcom ldan 
[\[247b.7\]]'das kyis de skad ces bka' stsal pa dang /_byang chub sems dpa'i 'khor dpag tu med pa rnams dga' zhing mgu nas rjes su yi rangs te/_g.yas phyogs nas lan gsum bskor nas so so'i rdzu 'phrul gyis mi snang bar gyur to/_/dpal rdo rje 'jigs byed rnam par 'joms pa'i rgyud kyi 
[\[248a\]]
[\[248a.1\]]rgyal po rdzogs so//_//paN+Di ta ga ya d+ha ra dang /_lo ts+tsha ba dge slong shAkya ye shes kyis bsgyur ba'o//[ {D410}]@##/_/rgya gar skad du/_shrI ma hA ba la dz+nyA na rA dza tan+t+ra rA dza/_bod skad du/_dpal stobs 
[\[248a.2\]]chen ye shes rgyal po'i rgyud kyi rgyal po/_dpal rdo rje sems dpa' la phyag 'tshal lo/_/'di skad bdag gis thos pa dus gcig na/_/bcom ldan 'das de kho na nyid btsun mo'i b+ha ga la 'khor dpa' bo rdo rje la sogs pa mkha' 'gro ma dang /_ma mo'i tshogs kyis bskor te bzhugs 
[\[248a.3\]]pa'i dus su/_dpa' bo rdo rje mkha' 'gro ma la sogs pas g.yon phyogs su bskor ba lan gsum byas nas phyogs gcig tu 'khod do/_/dpa' bo rdo rjes bcom ldan 'das la spyi bos gtugs te/_ha ha zhes pa gsum brjod nas bcom ldan 'das la gsol pa/_rtsa ni gang lags 
[\[248a.4\]]rlung gang lags/_/thig le gang lags grangs ni du/_/de la sems gzung ji ltar lags/_/'khor lo ji ltar lags pa dang /_/de yi grangs ni du zhig mchis/_/rtsa rnams rang bzhin ji ltar lags/_/yi ge dgod thabs ji ltar lags/_/de rnams dbus kyi lte bar ni/_/yi ge 
[\[248a.5\]]dgod pa gang dang gang /_/gtum mo sbar ba ji ltar lags/_/zla ba nyi ma ji ltar lags/_/gnas ni gang du gzung bar bgyi/_/rkyen gnyis 'khor lo ji ltar lags/_/go bzlog tshul ni ji ltar lags/_/gsang ba'i 'khor lo bzhi gang lags/_/de rnams kyi ni dgongs pa dang /_/
[\[248a.6\]]de la dga' sogs ji ltar 'byung /_/stong pa bcu drug ji ltar lags/_/sa yi rim pa ji ltar lags/_/de rnams kyi ni dgongs pa dang /_/dgos pa'i dgongs pa ji ltar lags/_/bcom ldan 'das kyis bka' stsal pa/_/nyon cig dpa' bo rdo rje khyod/_/khyod la bshad kyis legs 
[\[248a.7\]]par zung /_/rtsa rnams kyi ni rang bzhin ni/_/nam mkha' gnyis med thams cad bskyed/_/der gnas rlung gi rang bzhin ni/_/g.yo ba rnam shes g.yo ba yin/_/thig le stong nyid ngo bo ste/_/stong nyid bsam du med pa'o/_/thig le grangs ni bcu drug ste/_/rtsa dang rlung yang de bzhin no/_/
[\[248b\]]
[\[248b.1\]]de nas sems gzung bstan pa ni/_/rtsa rlung dang ni thig le la/_/gnyis med rtse gcig sems dang po/_/'khor lo'i grangs ni bzhi yin te/_/bde chen 'khor lo longs spyod chos/_/de 'og sprul pa'i 'khor lo ste/_/de re la yang bzhi bzhi ste/_/bcu drug grangs su shes par bya/_/me 
[\[248b.2\]]rlung gnyis ni rkyen yin te/_/ro ma'i 'khor lo nyid dang ni/_/spyi gtsug 'khor lo dbang bskur gnas/_/gsang ba'i 'khor lo bzhi yin te/_/bde skyong 'khor lo dang po ste/_/rta mgrin longs spyod 'khor lo yin/_/rig pa'i 'khor lo gsum pa'o/_/gsang ba'i 'khor lo bzhi yin 
[\[248b.3\]]no/_/nyi shu rtsa bzhi grangs su bstan/_/rtsa rnams rang bzhin nga yis bshad/_/rtsa ni sa yi rang bzhin te/_/rlung dang thig le'i rang bzhin no/_/de nas yi ge dgod pa ni/_/bde chen 'khor lo sum cu gnyis/_/gsal byed sum cu rtsa gnyis ni/_/g.yas nas bskor te dgod par bya/_/
[\[248b.4\]]longs spyod 'khor lo'i rtsibs bcu drug_/dbyangs yig bcu drug g.yon nas dgod/_/chos kyi 'khor lo 'dab ma brgyad/_/yum bzhi'i sa bon g.yon nas dgod/_/thabs ni mtshams te g.yas nas bskor/_/sprul pa'i 'khor lo'i 'dab ma ni/_/drug cu rtsa bzhi gang yin la/_/
[\[248b.5\]]gsal byed g.yas bskor dgod par bya/_/dbyangs yig gnyis ldan g.yon nas bskor/_/bde chen 'khor lo'i lte dbus su/_/ha~M ni dkar po thur bltas bsam/_/longs spyod 'khor lo'i lte dbus su/_/oM ni dkar po gyen bltas bsam/_/chos kyi 'khor lo'i lte dbus su/_/
[\[248b.6\]]hU~M ni sngon po thur bltas bsam/_/sprul pa'i 'khor lo'i lte dbus su/_/AHni dmar po gyen bltas bsam/_/rkyen gyi 'khor lo gnyis yin te/_/dang po'i gnas su yi ge ya~M/_/gtum mo 'bar ba'i ya~M yin te/_/nag po yongs su gyur pa las/_/rlung 'khor mdog gnag gzhu yi 
[\[248b.7\]]dbyibs/_/dbus su d+ha lnga dgod byas nas/_/ba dan lnga ni mdzes pa'o/_/gru gsum gnas su yi ge ra~M/_/me yi 'khor lo gru gsum dmar/_/dbus su o~M AHhU~M ni dgod/_/zur la rdo rje gsum gyis mtshan/_/rkyen gyi 'khor lo de ltar yin/_/rlung gis bskyod pas dam tshig 
[\[249a\]]
[\[249a.1\]]mes/_/ye shes me ni bskul ba mkhas/_/ye shes me ni bskul ba mkhas/_/'khor lo bzhi'am brgyad gnyis bshad/_/bde chen ma gtogs gnyis tsam bsregs/_/bde chen ha~M ni bsros byas nas/_/zhu ba 'chi med bdud rtsi ni/_/zla ba zhu ba'i bdud rtsi yis/_/srog gi rtsa yi nang nas 'bab/_/
[\[249a.2\]]rgyun du 'bab par gyur pa yis/_/'chi med thigs pa gnyis yin te/_/gzung ba mdud pa'i nang du gzung /_/go bzlog lugs su bzlog pa ste/_/mthar thug gnas su gzung ba'o/_/gsang ba'i 'khor lo bzhi pa ni/_/gsang ba bde skyong 'khor lo ste/_/hU~M ni lte bar dgod byas nas/_/
[\[249a.3\]]'dab ma lnga bcu brgyad kyi grangs/_/gsal byed lugs bzhin dgod par bya/_/dbyangs yig rim gnyis dag bkod nas/_/tha ma bzung ste spangs pa'o/_/sdig pa spong phyir bde skyong ste/_/de phyir bde skyong zhes ni bshad/_/rta mgrin 'khor lo'i 'dab bzung la/_/dbyangs yig lugs 
[\[249a.4\]]dang lugs min dgod/_/lte bar u ni dgod par bya/_/bde ba'i longs spyod myong ba'i phyir/_/rta mgrin 'khor lo ru ni bshad/_/rig pa'i 'khor lo 'dab ma lnga/_/lte bar ha~M ni dgod byas nas/_/'dab ma lnga la o~M hU~M trA~M a/_/g.yas nas rim gyis dgod par bya/_/bzhi pa'i don ni 
[\[249a.5\]]rig pa'i phyir/_/rig pa'i 'khor lo zhes ni bshad/_/gsang ba'i 'khor lo rim pa drug_/lte ba 'dab bzhi 'dab ma brgyad/_/bcu drug sum cu rtsa gnyis te/_/drug cu rtsa bzhi bshad pa yin/_/lte bar a ni dgod pa ste/_/e ba~M ma yA de rnams ni/_/'dab ma bzhi la g.yon nas 
[\[249a.6\]]dgod/_/'dab ma brgyad la dgod bya ba/_/sde brgyad kyi ni dang po brgyad/_/g.yon gyi rim pas dgod par bya/_/'dab ma bcu drug gang yin pa/_/ma mo bcu drug g.yon nas dgod/_/'dab ma sum cu gnyis sogs la/_/dbyangs yig yi ge bcu drug ni/_/g.yas dang g.yon gyi 
[\[249a.7\]]rim pas dgod/_/'dab ma drug cu rtsa bzhi la/_/g.yas nas kA li lugs bzhin dgod/_/A li rim gnyis g.yon nas dgod/_/gsang ba'i dbang bskur ba yi phyir/_/gsang ba'i 'khor lo zhes ni bshad/_/de nas ro ma'i 'khor lo ni/_/'dab ma gnyis la lte bar bcas/_/
[\[249b\]]
[\[249b.1\]]ma ning bzhi yi 'dab gnyis la/_/lte bar de nyid thur la dgod/_/rin chen rtse mo bsam bya ba/_/b+h+ya ni gyen la dgod par bya/_/yi ge gnyis kyi dbus su ni/_/byang chub sems kyi bde ba'i ro/_/nyams su myang bar bya ba'i phyir/_/nyams myong ro ma'i 'khor lor bshad/_/de nas 
[\[249b.2\]]dbang bskur 'khor lo ni/_/steng gi tshangs sgo'i 'dab ma brgyad/_/lte bar a~M ni dgod pa ste/_/da~M la~M kha~M ru~M/_g.yon nas brtsams te phyogs bzhir dgod/_/hU~M trA~M hrI a/_g.yas nas mtshams su rim par dgod/_/byang chub sems kyi chu rgyun gyis/_/lus ngag yid gsum sgrib 
[\[249b.3\]]pa dag_/'khrud pa'i phyir na dbang bskur te/_/de phyir dbang bskur 'khor lor bshad/_/de nas yang ni bshad bya ba/_/mdor bsdus bsgom pa bshad par bya/_/gong du bstan pa gang yin pa/_/sgyu ma tsam du shes par bya/_/rang rig sems las gzhan min te/_/rang gi sems kyi stong 
[\[249b.4\]]pa nyid/_/'od gsal ba yi rang bzhin du/_/ci yang mi rtog shes 'gyur na/_/ma bsgoms na yang bsgom pa nyid/_/de ltar sems la legs par zung /_/bcom ldan 'das kyis de skad ces bka' stsal pa dang /_dpa' bo rdo rje la sogs pa'i dpa' bo dang /_mkha' 'gro ma dang /_
[\[249b.5\]]ma mo la sogs pa'i 'khor dpag tu med pa rjes su yi rang bar gyur te/_phyi nang gsang ba'i mchod pas mchod nas mi snang bar gyur to/_/dpal stobs chen ye shes rgyal po'i rgyud kyi rgyal po rmad du byung ba rdzogs so//_//rgya gar gyi mkhan po ga ya d+ha ra dang /_lo ts+tsha ba dge slong 
[\[249b.6\]]shAkya ye shes kyis bsgyur ba'o//[ {D411}]@##/_rgya gar skad du/_shrI badzra sid+d+ha dzA la sa~M ba ra tan+t+ra rA dza/_bod skad du/_dpal rdo rje grub pa dra ba'i sdom pa'i rgyud kyi rgyal po/_dpal rdo rje mkha' 'gro la phyag 'tshal lo/_/'di skad 
[\[249b.7\]]bdag gis thos pa dus gcig na/_bcom ldan 'das dga' ldan gyi gnas rin po che'i khang [{]bzangs kyi [,]bzang gi [}]nang na byang chub sems dpa' byams pa dang /_dga' ba'i 'od dang /_dri ma med pa'i 'od la sogs pa dpa' bo dang rnal 'byor ma'i 'khor dpag tu med pa dang /_de bzhin gshegs 
[\[250a\]]
[\[250a.1\]]pa thams cad kyi de kho na nyid btsun mo'i b+ha ga la snyoms par bzhugs pa'i dus su rigs sgyu ma'i dbang du mdzad de thams cad kyis lha'i phyi nang gsang ba bla na med pa'i mchod pas mchod pa'i dus su byang chub sems dpa' byams pas bcom ldan 'das kyi zhabs la mgo bos 
[\[250a.2\]]phyag 'tshal te/_thal mo sbyar nas gsol pa/_mgon po thugs rje che ldan pa/_/de nyid don dam gang yin pa/_/dpal dang rdo rje don dang ni/_/dra ba sdom pa rgyud kyi don/_/des bstan sdom pa gang yin pa/_/de nyid bdag la bshad du gsol/_/bcom ldan 'das kyis bka' stsal pa/_/
[\[250a.3\]]byams pa la sogs 'khor rnams kun/_/phyi rol don la g.yengs pa'i sems/_/nang du bsdus la rtse gcig nyon/_/dpal ni gnyis med ye shes te/_/de nyid mchod pa'i 'os yin la/_/gnyis med bde bas mchod par bya/_/rdo rje zhes bya ye shes lnga/_/gzung 'dzin rtog pas mi phyed phyir/_/
[\[250a.4\]]rdo rje zhes ni bstan pa yin/_/de nyid don la rtse gcig pas/_/chos sku rdo rje 'chang chen po'i/_/sa ni nges par 'thob pa'o/_/dra ba zhes pa mang po'i don/_/kun rdzob gzhan rig tu bstan pas/_/grangs mang rgya cher bstan pa ni/_/nam mkha' dang mtshungs sdom pa'i don/_/nam mkha' 
[\[250a.5\]]dang mtshungs rang rig ni/_/sems kyi de nyid stong pa'i ro/_/skad cig de yi rgyun nyid la/_/rgyud ces bya bar bstan pa yin/_/dpal rdo rje grub pa dra ba'i sdom pa'i rgyud las mtshan gyi rgyud bstan pa'i le'u ste dang po'o//_//de nas gzhan yang nga yis bshad/_/ye shes skye ba'i 
[\[250a.6\]]rgyu dang gnas/_/rkyen dang de bzhin dmigs pa'i yul/_/bye brag ming gi rnam grangs dang /_/don gyi rnam grangs gang yin dang /_/phan yon dang ni 'bras bu dang /_/don dam de nyid chos kyi dbyings/_/de nyid 'dir ni bshad par bya/_/rgyu ni rang rig ye shes te/_/rgyu med rgyu yi rang bzhin 
[\[250a.7\]]can/_/rang rig sgyu mar byung ba ni/_/bde chen 'khor lo nas brtsams te/_/'khor lo bzhi'am brgyad gnyis bshad/_/de bzhin nyi shu rtsa bzhi ste/_/ye shes skye ba'i rten yin la/_/gnas ni de dang mnyam pa'i rtsa/_/grogs ni ye shes rlung yin te/_/ye shes rlung gi bzhon pa la/_/
[\[250b\]]
[\[250b.1\]]zhon nas de nyid byung ba yin/_/grangs ni snga ma ltar shes bya/_/ngo bo thig le nyid yin te/_/thig le mdud pa'i grangs su shes/_/de yi phan yon gang yin pa/_/gzung 'dzin rnam par rtog pa yis/_/phyin ci log tu brtags pa yi/_/rnam par rtog pa spong ba yin/_/'bras bu rdo rje 
[\[250b.2\]]'chang chen po'i/_/sa ni nges par thob pa'o/_/dpal rdo rje dra ba'i sdom pa'i rgyud las ye shes kyi rgyu dang gnas la sogs pa'i le'u ste gnyis pa'o//_//de nas gzhan yang bshad bya ba/_/'khor lo rnams kyi dbye ba ni/_/bde chen 'khor lo'i 'dab ma ni/_/sum 
[\[250b.3\]]cu rtsa gnyis grangs yin no/_/de nas longs spyod 'khor lo ni/_/'dab ma bcu drug dag tu bstan/_/chos kyi 'khor lo 'dab ma brgyad/_/sprul pa'i 'khor lo'i 'dab ma ni/_/drug cu rtsa bzhi dag yin no/_/bde chen 'khor lo sor bzhi ste/_/longs spyod 'khor lo sor bcu drug_/
[\[250b.4\]]chos kyi 'khor lo sor bcu gnyis/_/sprul pa'i 'khor lo sor bcu drug_/bde chen 'khor lo'i lte ba ru/_/ha~M ni dkar po thur bltas bsam/_/longs spyod 'khor lo'i lte dbus su/_/oM ni dmar po gyen bltas bsam/_/chos kyi 'khor lo'i lte dbus su/_/hU~M ni sngon po thur bltas 
[\[250b.5\]]bsam/_/sprul pa'i 'khor lo'i lte dbus su/_/AHni dmar bo gyen bltas bsam/_/dang po'i 'khor lo'i 'dab ma la/_/dbyangs kyi yi ge bcu drug ni/_/lugs 'byung lugs min dgod par bya/_/longs spyod 'khor lo'i 'dab ma la/_/dbyangs yig bcu drug rim bzhin 
[\[250b.6\]]dgod/_/chos kyi 'khor lo'i 'dab ma la/_/lA~M mA~M pA~M tA~M/_/yi ge 'di rnams g.yon nas dgod/_/o~M trI hrI a/_/mtshams nas g.yas su dgod par bya/_/sprul pa'i 'dab ma bzhi rtsibs la/_/gsal byed yi ge sum cu gnyis/_/lugs 'byung lugs las bzlog tshul dgod/_/
[\[250b.7\]]sku gsung thugs kyi rtsa gsum ni/_/dbus nas drang por gnas pa ste/_/hU~M ni dkar po thur bltas pa/_/mar gyi rtse la thug par dgod/_/g.yas na thabs kyi rtsa gnas te/_/kA li sum cu rtsa gnyis ni/_/thabs la lan gsum bskor byas na/_/lugs 'byung 'og tu kha bltas dgod/_/
[\[251a\]]
[\[251a.1\]]g.yon na shes rab rtsa gnas la/_/ma mo dbyangs yig bcu drug ni/_/gyen la bltas pa dgod par bya/_/sgal tshigs la gnas srog la brten/_/rtsa gsum 'dus pa'i gnas der ni/_/rin chen dang 'dra 'dud pa ni/_/dgu por gnas pa bya gdong tshul/_/chos kyi 
[\[251a.2\]]dbyings kyi dbang phyug ma/_/bde ba reg ster ma ni bzhugs/_/gzhan yang rkyen gyi 'khor lo gnyis/_/gru gsum gnas su yi ge ra~M/_/de ni yongs su gyur pa las/_/me yi 'khor lo gru gsum pa/_/tshad ni sor gsum nyid yin te/_/lte bar raM ni dmar po bsam/_/'dab ma gsum 
[\[251a.3\]]la o~M AHhU~M/_/gru gsum zur la dgod bya ba/_/rdo rje rtse gsum bsam par bya/_/rlung gi gnas su yi ge ya~M/_/de nyid yongs su gyur pa las/_/mdog nag gzhu yi dbyibs 'dra la/_/tshad ni sor bzhi nyid yin no/_/dbus su 'dab ma lnga yin te/_/lte bar yaM ni nag po 
[\[251a.4\]]bsam/_/'dab ma lnga la d+ha lnga dgod/_/ba dan lnga yis mtshan pa'o/_/rlung gis dam tshig me sbar pas/_/dam tshig me yis gtum mo bskul/_/'khor lo gsum bsregs rnyid pa tsam/_/yi ge ha~M ni bsros pa yis/_/ha~M bzhu bdud rtsi'i char yang bab/_/lte ba'i gnas su 
[\[251a.5\]]thig ler gyur/_/rgyun du 'bar bar gyur pa yis/_/rin chen dbyibs 'dra'i nang slebs nas/_/rang bzhin dga' ba nyams myong bas/_/rang gi sems kyi snying po'i ro/_/bzhi pa'i dpal ldan he ru ka/_/de nyid rtogs par gyur pa yis/_/chos sku rdo rje 'chang chen po'i/_/sa 
[\[251a.6\]]ni nges par thob pa'o/_/dpal rdo rje grub pa dra ba'i sdom pa'i rgyud las 'khor lo bzhi bstan pa'i le'u ste gsum pa'o//_//de nas gzhan yang bshad bya ba/_/yid bzhin nor bu dang mtshungs pa'i/_/nges don du ni nga yis gsungs/_/de yi don la khyed rnams kyis/_/
[\[251a.7\]]rtse gcig sems kyis yid la zung /_/bcom ldan 'das kyis de skad ces bka' stsal pa dang /_byams pa dang /_dga' ba'i 'od dang /_dri ma med pa'i 'od la sogs pa dpa' bo dang /_rnal 'byor ma'i 'khor dpag tu med pa thams cad dga' zhing mgu nas rjes su yi rangs nas lha'i 
[\[251b\]]
[\[251b.1\]]mchod pa rnam pa du mas mchod pa ni nam mkha' la rin po che'i char dang /_sgeg pa dang /_rgod pa dang /_dga' ba'i mchod pa'i rnam pa dang /_pa Ta ha la sogs pa'i mchod pa dang /_gzhan yang lha'i me tog dang /_spos dang /_mar me dang /_zhal zas kyi mchod pa ro brgya pa dang /_
[\[251b.2\]]btung ba'i mchod pas mchod de/_gzhan yang nang dang /_gsang ba dang /_gsang ba'i gsang ba bla na med pa'i mchod pa chen po rmad du byung bas mchod nas lan gsum bskor ba byas te/_so so'i rdzu 'phrul gyis mi snang bar gyur to/_/dpal rdo rje grub pa dra ba sdom pa'i rgyud kyi rgyal po 
[\[251b.3\]]rdzogs so//_//rgya gar kyi mkhan po ga ya d+ha ra dang /_lo ts+tsha ba dge slong shAkya ye shes kyis bsgyur cing zhus pa'o//[ {D412}]@##/_/rgya gar skad du/_sarba ta thA ga ta tsit+ta gar+b+hAr+tha tan+t+ra/_bod skad du/_de bzhin gshegs 
[\[251b.4\]]pa thams cad kyi thugs kyi snying po don gyi rgyud/_dpal rdo rje sems dpa' la phyag 'tshal lo/_/'jam dpal gzhon nur gyur pa la phyag 'tshal lo/_/de bzhin gshegs pa thams cad kyi/_/sku gsung thugs kyi rdo rje bdag_/snying po mchog ni bzhugs pa'i sku/_/rdo rje sems 
[\[251b.5\]]dpa' la gzigs te/_/sangs rgyas rnams kyi ye shes sku/_/sna tshogs gzugs can sems 'di ni/_/mtha' dang bral ba yin mod kyi/_/srid dang 'khor bar rab tu grags/_/de na rdo rje sems dpa' yis/_/bcom ldan 'das la 'di skad gsol/_/kye ho rang byung bcom ldan 
[\[251b.6\]]'das/_/nam mkha'i bdag po sna tshogs lus/_/gsung gi mnga' bdag rig sngags rgyal/_/skye med dbyings nas snang byed 'khrungs/_/'gro drug 'dren pa khyod kyis gsungs/_/nyid kyi zhal nas thigs pa shor/_/ke ke ru dang margad dang /_/spug dang rdo yi snying po dang /_/rin chen 
[\[251b.7\]]kha dog sna lnga pas/_/ye shes gzhal yas kha dog spras/_/nyid las mi gzhan 'jigs byed dang /_/rgyal sras dad pa gtam nyan dang /_/'gro ba 'dul ba'i 'khor rnams so/_/de nas bcom ldan shAka thub kyi/_/gsung gi dgongs pa mkhyen nas ni/_/sangs rgyas rnams kyi ye shes 
[\[252a\]]
[\[252a.1\]]kyi/_/rab 'byung ye shes bsdu ba mdzad/_/de bzhin gshegs kyis 'di skad du/_/ched du rjod pa rnam par mdzad/_/gang zhig rtsol med bde chen don/_/lhan cig skyes pa ma mthong na/_/sgrub dang rtsol ba ci spyad kyang /_/byis pa don med ga chad du/_/rdzas bzung ba ni 'ching 
[\[252a.2\]]ba nyid/_/rten 'brel sgom pa gnyis pa'o/_/don med nyams myong 'dod pa yang /_/'ching ba'i rgyu ste gsum pa'o/_/kha cig e ri'i thal bas byugs/_/dbang phyug nam mkha'i rdzas rnams sdud/_/'ching ba'i rgyu ste bzhi pa'o/_/gleng gzhi'i le'u ste dang po'o//_//mtha' dang 
[\[252a.3\]]bral ba'i rang bzhin la/_/gzung 'dzin nad kyis ci la 'ching /_/gdod nas dag pa'i nam mkha' la/_/bag chags mtshan mas ci la 'ching /_/skye 'gag med pa'i chos nyid la/_/rgyu 'bras nad kyis ci la 'ching /_/bsam dang bral ba'i ye shes la/_/rtog dpyod nad kyis ci la 'ching /_/e 
[\[252a.4\]]ma'o rnam dag sems nyid klong /_/lhan cig skyes pa bde ba'i mchog_/'od gsal sna tshogs dus na bde/_/rnam dag 'khor lo bde ba la/_/bsnun pa'i blo gros log pa yis/_/srid rgyu nges pa'i rtsa bar 'khyams/_/gzhan yang ston pas 'di skad gsungs/_/zhen chags can gyi 
[\[252a.5\]]gdul bya la/_/bde ba chen po bcos ma sbyin/_/khong khro can gyi gdul bya la/_/g.yo ba rlung gi bcos ma sbyin/_/'dod pa chu bzhin gdungs pa la/_/bkri drang rang rgyud bcos ma sbyin/_/kun tu rmongs pa'i yid can la/_/stong pa snying rje bcos ma sbyin/_/ston pas de skad bka' stsal pas/_/
[\[252a.6\]]'khor rnams bsdu ba rnam mdzad de/_/de bzhin gshegs la 'di skad gsol/_/ye nas rnam par dag pas na/_/khams gsum 'khor ba ji ltar lags/_/glo bur pa zhig lag lags 'gyur na/_/thog mtha' yod par mi 'gyur ram/_/yang na rdo rje sems sogs pa/_/dmyal bar 'tshed 
[\[252a.7\]]par mi 'gyur ram/_/'khor ba bde ba grub pa na/_/sbyang btub bam ni ci zhig gu/_/de skad gsol nas mi snang gyur/_/de bzhin gshegs pas bka' stsal pa/_/nga la nyan pa khyed legs so/_/rtse gcig yid kyis dang bar byos/_/ma nges kha dog 'ja' tshon las/_/rigs 
[\[252b\]]
[\[252b.1\]]kyi khyad par tha dad snang /_/ldan la lha mi gcig pa'o/_/ma bsdus gcig tu rdzogs pa'o/_/smra ba'i seng ge 'jigs pa med/_/bka' yi dgongs pa shin tu zab/_/margad blo yis mching bu len/_/sna tshogs kha dog rigs su bsgyur/_/dper na swa sti ka bzhin no/_/ka ran da yi skye 
[\[252b.2\]]bzhin no/_/brtags shing brtags shing skye bar 'gyur/_/sangs rgyas rnams kyi ye shes sku/_/khyab bdag nam mkha'i sna tshogs gzugs/_/deng bdag sems dpa'i lus su 'gyur/_/'gro ba'i mgon pos de skad du/_/bshad nas 'khor rnams dengs gyur te/_/phyogs gcig tu ni 
[\[252b.3\]]'khod gyur nas/_/bcom ldan 'das la 'di skad gsol/_/lta ba'i rang bzhin ji lta bu/_/ma bcos ngo bo ji lta bu/_/ye shes spyod pa ji lta bu/_/bcom ldan 'das kyis bka' stsal pa/_/legs so 'dus pa'i tshogs chen pos/_/rnam pa drug gi mtshan nyid de/_/khyad par bdun dang 
[\[252b.4\]]mtshan pa'i dpe/_/bcu bzhi rnam pa ci rigs su/_/bcu gsum ma nor zhes su bshad/_/lhan cig skyes pa khyab gnas pa/_/mngon sum dbang gi ngo bor shar/_/sbyin pas bzlog nas bltas pa yis/_/nam mkha' las 'bab bde skyong nas/_/thur du 'khor lo drug rim du/_/a ta 
[\[252b.5\]]rak+ta bde ba len/_/ye shes zer zhing sdug bsngal skye/_/rmongs pas mya ngan sdig pa 'dzin/_/de mi spong ba'i 'ching bar 'gyur/_/sid+ha'i tshul du dge slong gnyis/_/dbang rdzogs zer zhing bde ba spyod/_/'chi 'phos nas ni dmyal bar song /_/rgyal po'i khab ni btsun mo can/_/tshom 
[\[252b.6\]]du sdud cing reg pa yis/_/ye shes gzhan la 'chad cing ston/_/'chi 'phos dur khrod sa ga yi/_/smad 'tshong ma yi srin bur skyes/_/'jig rten khams gzhan sems dmyal du/_/shin tu 'tshed cing 'bod par 'gyur/_/prik+Sha'i drung na a ko ta/_/bka' yi bsgo ba rnam par byed/_/
[\[252b.7\]]kha sbyor ba ni ye shes zhes/_/bzhin bzang ma la legs par dgod/_/tshe 'phos nas ni ngu 'bod skyes/_/'chad pa'i skyes bu de phyir nges/_/khyod kyis 'dri ba bstan par bya/_/sems kyi rang bzhin ma bcos pa/_/mi rtogs lta ba mi dmigs shes/_/mig yo ngo bo mi 'da' dam/_/
[\[253a\]]
[\[253a.1\]]de skad gsungs nas mi snang gyur/_/'dri ba'i rtog pa dang po chod/_/'chad pa'i skyes bus yang gsol pa/_/'gro ba'i bla ma gnyen gcig pu/_/dam phog pa ni ji ltar lags/_/dbang gi rang bzhin ji ltar lags/_/rtog pa gnyis pa dris pa las/_/lta ba'i 
[\[253a.2\]]le'u ste gnyis pa'o//_//lhan cig skyes pa'i bde ba yi/_/gang la ming de skad bya yi/_/ting nge 'dzin la snyoms par zhugs/_/mtshon pa'i dpe ni 'di skad gsungs/_/nag po brtsegs pa pad pa ti/_/gri ta dang ni kang ka dang /_/phag dang glang po gzhon nu ma/_/
[\[253a.3\]]zla ba chu shel glang seng dang /_/o da chu bo gsum 'dres dang /_/gser dang nam mkha'i ri bo me/_/gsum pa bcu bzhir shes par gyis/_/de bzhin nyid ldan dam pa ste/_/de las gang zhig 'da' byed pa/_/dmyal bar yang dag 'tshed par bshad/_/e ma'o rang rig skal chen po/_/
[\[253a.4\]]nam mkha'i sprin la 'bud par byed/_/byis pa rang bzhin mi shes pas/_/bcos med rang bzhin spro bsdu byed/_/rnam dag 'od gsal sgrib pa med/_/ye shes rgya mtshor zhugs rmongs pas/_/kun tu 'ching ba'i mdud pa nyid/_/kun tu 'ching ba rgyun mi 'chad/_/lhan cig skyes pa'i 
[\[253a.5\]]mda' 'phangs kyang /_/bsnun pa'i blo gros log pa yis/_/gcig dang du mas sems bslad pas/_/rmongs pa nga rgyal spel bar byed/_/rlung gi rgyu ba dril ba'i lha/_/yig 'bru kha dog go bar byed/_/yid dang rlung ni rgyu ba na/_/snang ba 'gags pa ye shes so/_/de nyid log pas 'ching 
[\[253a.6\]]ba'i rgyu/_/tshangs pa yi ni tsaN+Da lI/_/sbar bas lha nyid 'od du zhu/_/ka sogs g.yas dang g.yon du a/_/yig mgo tshig dang gsos pa dang /_/stong phrag bdun cu'i rtsa lam nas/_/bab pa bde ba skyed par byed/_/don dam pa'o zhes su smra/_/rmongs pa bsdoms pas mdud pa grol/_/
[\[253a.7\]]zag pa skyes pas 'ching bar 'gyur/_/lhan cig skyes pas rigs pa yis/_/ci rigs pa ru gzhan la ston/_/grol bar 'gyur zhes nga mi smra/_/e ma'o blo ni gnyis su snang /_/ji ltar spyad kyang grol mi 'gyur/_/dbang gi le'u ste gsum pa'o//_//gang la ming de skad 
[\[253b\]]
[\[253b.1\]]bya ba'i/_/ting nge 'dzin la snyoms par zhugs/_/de nas rdo rje sems dpa' yis/_/rtog pa gsum la gcad pa'i phyir/_/stan las langs te 'di skad gsol/_/nam mkha'i bdag po sna tshogs lus/_/sgom pa'i rang bzhin ji ltar lags/_/phyag 'tshal rdo rje dpa' khyod 
[\[253b.2\]]la/_/phyag 'tshal rdo rje rang byung sems/_/phyag rnams dag pa 'od gsal dbyings/_/phyag 'tshal 'dud cing phyag 'tshal 'dud/_/'gro ba'i bla ma ye shes gzugs/_/gsung gi thigs pa lhan cig skyes/_/rnam dag rang rig dbyings la 'dud/_/bcom ldan 'das kyis 
[\[253b.3\]]bka' stsal pa/_/kye ma sems dpa' rdo rje nyon/_/mngon du gyur pa sgom pa'i mchog_/sna tshogs 'bar ba ye shes drod/_/ci yang mthong la med rtogs na/_/ma mthong gnas na mthong ba ru/_/mthong na 'gag cing bltas na skye/_/shes rab ye shes 'od po che/_/ci dgar bzhag 
[\[253b.4\]]na bde ba 'gog_/ye shes rgya mtsho ye gsal la/_/sangs rgyas sgom par mi mdzad do/_/de la gnyen po yod dam ci/_/rigs pas ston pa 'ching ba'i nad/_/'das dang ma byon da ltar gyi/_/bde ba de ni ston mdzad dam/_/rdo rje sems dpa' khyod nyid kyis/_/bstan par nus sam 'on 
[\[253b.5\]]te ci/_/bsnyad du med pas brjod dang bral/_/bsgrub tu med pas dpe dang bral/_/mtshon du med pas tshig lam chad/_/lhan cig skyes pas bsgrub tu med/_/mngon du gyur pas bsgom du med/_/dpyad du med pas bcos dang bral/_/ma yengs blo yis rtogs pa'o/_/bsgom 
[\[253b.6\]]pa'i le'u 'di bshad pa'i tshe/_/'chad pa'i skyes bu nyid kyang ni/_/brgyal nas sa la 'gyel gyur te/_/lha min rig sngags 'chang ba rnams/_/so sor byer te dengs par gyur/_/lha yi bu mo stong phrag ni/_/chos la rdul mig rnam par dag_/byang chub sems dpa' nyi khri yang /_/
[\[253b.7\]]de ma thag tu mngon sangs rgyas/_/'jig rten khams ni drug g.yos pas/_/'ur 'ur po dang chem chem gyis/_/khams gsum po ni 'dar bar byed/_/de yi mod la sems rdzogs pa/_/ngo mtshar skyes nas 'di skad gsol/_/e ma'o sangs rgyas kun gyi rje/_/rdzogs sangs 
[\[254a\]]
[\[254a.1\]]rgyas pa bde ba'i mchog_/skal ldan 'dul byed gnyen gcig pu/_/'gro ba'i mar me ye shes sgron/_/khyod kyi thugs kyi ye shes kyis/_/ma rig sgo nga'i ling thog bsal/_/rnam dag ye shes khyod la 'dud/_/dga' mgu rangs nas gsol pa dang /_/
[\[254a.2\]]thams cad 'dud cing 'khod par byed/_/sgom pa'i le'u ste bzhi pa'o//_//de skad bcom ldan shAkya thub/_/rdo rje sems dpa' la gzigs te/_/bka' yi bsgo ba 'di skad mdzad/_/legs so 'dus pa'i tshogs chen rnams/_/yang dag ye shes la zhugs 
[\[254a.3\]]pas/_/rnam rtog 'ching ba'i nad dang bral/_/mtha' dang bral ba'i rang bzhin la/_/bzlog pas bltas pa tha dad 'dzin/_/gnyug ma'i rang bzhin lhan cig skyes/_/de yang bcings pas ci la mthong /_/gang gis de nyid mngon gyur pa/_/de la sdig pas ci la 'dzin/_/dus gsum 
[\[254a.4\]]'jig rten khams bzhugs pa/_/de la byin gyis rlob par mdzad/_/de la gal te gzugs yod na/_/dpag gam gzhal du btub bam ci/_/lha dang lha min gsang ba pa/_/de la ci rigs skyob par byed/_/gnod sbyin mthu chen thob pa yang /_/srung ba rgyun du byed par 'gyur/_/
[\[254a.5\]]grul bum srin po gdon rnams kyis/_/de yi bsam pa yongs su bsgrub/_/nad dang shu ba 'bras dang rims/_/de yi lus la 'byung mi 'gyur/_/bskal par bsags pa'i sgrib pa yang /_/skad cig ma yis 'byang bar 'gyur/_/rgyun du zhugs dang lan cig 'ong /_/phyir mi ldog pa'i 
[\[254a.6\]]sems dpa' yis/_/de yi gzi brjid 'phel bar byed/_/de bas sems dpa' chen po nyon/_/khyab pa'i 'khor lo bde ba'i mchog_/de nyid pha rol phyin drug ldan/_/yi ge med dang rig pa'i gsung /_/dam pa'i don la 'jal bar nus/_/don gyis chos nyid 'jal bar ston/_/
[\[254a.7\]]bla ma'i zhal nas dris na skye/_/rtogs na rnal 'byor skyes bu de/_/nam mkha'i rdul phran ston par 'gyur/_/ma rabs sgyu ma'i tshig la 'dzin/_/lhan cig skyes pa mthong ngam ci/_/gal te mthong na brtag par 'gyur/_/brtags na yengs te 'khyam par 'gyur/_/gnyis kyi blo la mya 
[\[254b\]]
[\[254b.1\]]ngan snang /_/kha dog gcig tu bsgyur ba yi/_/bde ba chen po'i 'khor lo mchog_/rnal ma la gnas 'ching grol 'gyur/_/gang zhig bla ma'i drin shes dag_/skye ba med pa nyid du ston/_/bla ma'i bka' drin mi shes pa/_/de yis lhan skyes ci la mthong /_/lhan cig skyes pa de yis bcings/_/
[\[254b.2\]]de la 'gro ba skye zhing 'ching /_/tha dad gzengs pas nad du gyur/_/dus dang gnas su bgrangs pas ldog_/bdag dang gzhan du bltas pas ldog_/'di dang phyi mar bsnyad pas gol/_/skye med lhan skyes bcos pas 'ching /_/de skad bcom ldan 'das kyis bshad/_/'chad pa'i skyes 
[\[254b.3\]]bus 'di skad bstod/_/e ma'o rnam dag ye shes sku/_/khyab bdag gsung gi lde mig sgo/_/ma rig sgrib pa dral ba'o/_/bde bar gshegs pa ye shes sku/_/e ma'o rnal 'byor thugs kyi bcud/_/'gro ba sdug bsngal gzir las bsgral/_/ma skyes lhan cig 'gag med cing /_/byang 
[\[254b.4\]]chub sems la phyag 'tshal bstod/_/phan yon gyi le'u ste lnga pa'o//_//de bzhin gshegs pa thams cad kyi thugs kyi snying po'i don gyi rgyud rdzogs so//_//rje btsun gu ru'i zhal snga nas dang /_lots+tsha ba seng kar shAkya 'od kyis pham thing du bsgyur cing gtan la phab pa'o//_
[\[254b.5\]{D413}]@##/_/rgya gar skad du/_shrI tsakra sa~M ba ra tan+t+ra rA dza ad+b+hu ta sh+mA sA na a la~M kA ra nA ma/_bod skad du/_dpal 'khor lo sdom pa'i rgyud kyi rgyal po dur khrod kyi rgyan rmad du byung ba zhes bya ba/_dpal he ru ka la phyag 'tshal lo/_/'di skad bdag gis thos pa dus gcig na/_bcom ldan 
[\[254b.6\]]'das de bzhin gshegs pa thams cad kyi sku dang /_gsung dang /_thugs rdo rje btsun mo'i b+ha ga rnams la bzhugs so/_/de nas rdo rje snying po la sogs pa'i dpa' bo dang dpa' mo rnams kyis phyi'i mchod pa dang /_nang dang /_gsang ba dang /_de kho na nyid kyi mchod pas mchod nas 'di skad 
[\[254b.7\]]ces gsol to/_/kye ho bcom ldan rdo rje 'dzin/_/dpal zhes bgyi ba ji ltar lags/_/'khor lo zhes pa gang la bgyi/_/sdom pa nyid kyang ji lta bu/_/rgyud kyi don ni ji ltar lags/_/de bzhin rgyud kyi rgyal po ci/_/bcom ldan 'das kyis bka' stsal pa/_/dpal ni gnyis med ye shes te/_/
[\[255a\]]
[\[255a.1\]]'khor lo rnam pa bzhi ru brjod/_/phyi nang gsang ba de nyid do/_/dang po phyi yi 'khor lo ni/_/sku mdog phyag mtshan lha yi sku/_/drug cu rtsa gnyis rim pa ste/_/ye shes dam tshig sku gsung thugs/_/dkyil 'khor phyogs mtshams rim pa bzhin/_/lugs 'byung lugs 
[\[255a.2\]]las bzlog pa ni/_/tha mal gcod pas phyi ru bshad/_/gnyis pa nang gi 'khor lo ni/_/gnas sogs sa bcu'i rim pa rnams/_/mtho ris sa stengs sa 'og dang /_/'khor lo sgo la dgod pa ni/_/phyi rol spros pa gcod pa'o/_/gsum pa gsang ba'i 'khor lo ni/_/sprul pa chos 
[\[255a.3\]]dang longs spyod dang /_/de bzhin bde ba chen po ste/_/rtsa chen sum cu rtsa gnyis kyi/_/gnas su gyur pas sdug bsngal gcod/_/dga' ba dang ni mchog dga' dang /_/rnam par dga' ba'i gnyen po ni/_/bde ba stong pa mi rtog gsum/_/dbyer med rtogs pas lhan skyes la/_/de kho na yi 
[\[255a.4\]]'khor lor brjod/_/sdom pa phyi nang gsang ba nyid/_/'dod chags zhe sdang gti mug dang /_/nga rgyal la sogs nyon mongs pa/_/gnyen pos ye shes ngang du sdom/_/bdag dang dngos por lta ba dang /_/tha mal pa yi rnam rtog kyang /_/dag pa lha yi 'khor lor sdom/_/gzod nas lus la 
[\[255a.5\]]grub pa yi/_/rtsa dang rlung dang byang sems dang /_/a ba d+hU tI'i nang du sdom/_/bde ba stong pa mi rtog dang /_/dngos dang dngos med ye shes kyang /_/dbyer med gnyug ma'i ngang du sdom/_/rgyud ces bya ba rgyun yin te/_/gnas skabs gsum gyi dri ma dang /_/'jug dang zhugs dang nges pa yis/_/
[\[255a.6\]]rgyu dang thabs dang 'bras bu ste/_/dang po 'khor ba'i rang bzhin la/_/gnyis pa thun mong mya ngan 'das/_/rgyal po zhes pa rnam pa bzhi/_/'og ma'i yon tan ldan pa dang /_/nges pa'i don la dbang byed dang /_/gnyen po ye shes che ba dang /_/gzhan la khyab pas rgyal po yin/_/rdo rje snying pos 
[\[255a.7\]]yang gsol pa/_/dur khrod brgyad ni ji ltar lags/_/de yi dgongs pa ji ltar lags/_/bcom ldan 'das kyis bka' stsal pa/_/phyi nang gsang ba de nyid kyis/_/dur khrod rnam pa bzhi ru 'gyur/_/dang po phyi yi dur khrod ni/_/rdo rje ra ba'i nang rol lam/_/yang na phyi rol grwa rnams su/_/
[\[255b\]]
[\[255b.1\]]lugs 'byung lugs las bzlog pa ni/_/gtum drag dang ni tshang tshing dang /_/'bar bas 'khrugs pa'i keng rus dang /_/'jigs sde rnams ni shar sogs kyi/_/phyogs su g.yon nas bskor te gnas/_/ha har rgod pa dbang ldan te/_/dpal gyi nags tshal byin zar ro/_/'jigs 
[\[255b.2\]]pa'i mun pa bden bral du/_/rlung mtshams ki li ki lir sgrogs/_/shar du ha ri ba s+ye la/_/gtum drag dkar po glang po'i gdong /_/byang du byang chub shing bu la/_/g+ha ra ser po mi yi gdong /_/nub du mya ngan med shing la/_/'bar 'khrugs dmar po chu srin gdong /_/lho ru tsU ti'i 
[\[255b.3\]]shing bu la/_/'jigs sde nag po ma he'i gdong /_/me ru ka ran tsa na ste/_/dpal gyi nags tshal ra gdong dmar/_/bden bral a rdzu'i shing bu la/_/'jigs pa'i mun pa ma he'i gdong /_/rlung du srid grub shing bu la/_/ki li sgra sgrogs [{]ri dgas [,]ri dwags [}]gdong /_/dbang ldan n+ya gro d+ha shing la/_/
[\[255b.4\]]ha har rgod pa ba glang gdong /_/g.yas na gri gug thod pa g.yon/_/shing lo'i steng na stod phyung ngo /_/shar du brgya byin dkar po la/_/rdo rje sdigs mdzub glang po zhon/_/byang du lus ngan ser po la/_/dbyug pa 'dzin cing gter la zhon/_/nub tu chu bdag dmar po ni/_/chu srin zhon nas 
[\[255b.5\]]zhags pa thogs/_/lho ru gshin rje nag po la/_/ma he zhon nas be con thogs/_/shar lho me lha dmar ser la/_/ra la zhon nas me thab 'dzin/_/lho nub srin po smug nag la/_/ral gri thogs nas mi la zhon/_/nub byang rlung lha mdog sngon po/_/[{]ri dgas [,]ri dwags [}]zhon nas 'phan ni 'phyar/_/
[\[255b.6\]]byang shar dbang ldan dkar po ni/_/khyu mchog zhon nas rtse gsum thogs/_/thams cad rang rang rig mas 'khyud/_/nor rgyas dang ni 'jog po dang /_/stobs kyis rgyu dang pad+ma dag_/shar nas brtsams te g.yon du dgod/_/pad+ma che dang mtha' yas dang /_/rigs ldan dang ni dung skyong ni/_/
[\[255b.7\]]g.yas kyi phyogs nas dgod pa'o/_/sgra sgrogs pa dang rmugs pa dang /_/mun pa can dang kun tu 'khyil/_/shar nas byang gi phyogs su dgod/_/'khrigs pa gang ba 'bab pa dang /_/drag po sprin tshogs mtshams la dgod/_/rdo rje rin chen pad+ma dang /_/las dang dam tshig rnal 'byor ma/_/
[\[256a\]]
[\[256a.1\]]sna tshogs 'jig rten mkha' 'gro rnams/_/shin tu 'jigs pa'i gzugs kyis ni/_/ro la spyod cing mkha' la rgyu/_/gzhan yang rnal 'byor mchod rten dang /_/chu dang me sogs rim pa ste/_/gza' dang bar ta grub pa rnams/_/rol pa chen po'i tshul du gnas/_/
[\[256a.2\]]'byung po'i gdon dang ro langs dang /_/stag dang khyi dang ce spyang dang /_/wa dang 'ug pa bya rgod dang /_/phyed tshig pa dang rnam par dbyangs/_/mgo bo lus po keng rus rnams/_/a la phaiM gyi sgra sgrogs pa/_/de nas nang gi dur khrod ni/_/lus kyi skra sen spu la sogs/_/skye zhing 'jig par byed 
[\[256a.3\]]pas na/_/dur khrod chen po lus la dgod/_/de nas gsang ba'i dur khrod ni/_/rtsa chen sum cu rtsa gnyis nas/_/'byung 'jug gnas pa'i rlung rnams ni/_/dbugs rgyu zhes pa dur khrod do/_/rnam par shes pa'i tshogs brgyad dang /_/dngos po'i rtog pa sna tshogs pa/_/chos kyi dbyings kyi dur 
[\[256a.4\]]du mchi/_/gsang ba rig pa'i ye shes khrod/_/de nas dur khrod dgongs pa ni/_/rnam shes dag pas dur khrod la/_/phyogs skyong mi dge bcu po spong /_/sangs rgyas brgyad kyi mtshan ma shing /_/thugs rje'i rtags su shing brgyad la/_/zhing skyong sngags kyi theg pa bsrung /_/gdug pa 'joms 
[\[256a.5\]]phyir klu brgyad dgod/_/mchod rten rang sangs rgyas kyi gnas/_/rnal 'byor brtul zhugs spyod pa byed/_/chu ni brjod bya zab pa la/_/me sogs rtog pa bral ba'o/_/rdo rje snying pos yang gsol pa/_/bcom ldan 'das ni ji ltar lags/_/de bzhin gshegs pa thams cad kyi/_/sku 
[\[256a.6\]]dang gsung thugs ji ltar lags/_/btsun mo'i b+ha ga ji lta bu/_/bzhugs pa'i don ni ji ltar lags/_/bcom ldan 'das kyis bka' stsal pa/_/nyon mongs bdud dang 'chi bdag bdud/_/lha yi bu dang phung po'i bdud/_/bdud bzhi bcom pas bcom pa la/_/ldan pa yon tan drug nyid de/_/
[\[256a.7\]]dbang phyug dang ni gzugs bzang dang /_/dpal dang grags dang skal ba bzang /_/ye shes phun sum tshogs pa ni/_/drug po de la ldan zhes gsungs/_/'khor ba'i chos ni mya ngan te/_/de dang bral phyir 'das pa'o/_/'das pa'i de bzhin gshegs pa kun/_/'gro ba'i don mdzad de bzhin 
[\[256b\]]
[\[256b.1\]]gshegs/_/thams cad dus gsum sangs rgyas kyi/_/sku gsung thugs kyi ngo bor gnas/_/btsun mo zhes pa chos kyi dbyings/_/de la yod phyir b+ha ga ste/_/mi phyed pas na bzhugs zhes bya/_/rdo rje snying pos yang gsol pa/_/dpa' bo zhes pa gang la bgyi/_/de bzhin dpa' mo nyid 
[\[256b.2\]]kyang ci/_/de yi mchod pa ji ltar lags/_/bcom ldan 'das kyis bka' stsal pa/_/dpa' bo la yang rnam bzhi ste/_/bum pa'i dbang dang 'brel pa yi/_/lha yi rnal 'byor bsgoms pa yis/_/tha mal pa yi rnam rtog spong /_/des na phyi yi dpa' bor bshad/_/gsang ba'i 
[\[256b.3\]]dbang dang 'brel ba yi/_/rtsa rlung thig le bsgoms pa yis/_/mtshan ma'i rnam rtog 'joms pa ni/_/nang gi dpa' bor bshad pa yin/_/gsum pa'i dbang dang 'brel pa yi/_/dga' ba bzhi yi don bsgoms pas/_/gzung dang 'dzin pa'i rtog pa 'joms/_/de ni gsang ba'i 
[\[256b.4\]]dpa' bo yin/_/bzhi pa'i dbang dang 'brel ba'i yi/_/gnyis su med pa gang bsgoms pas/_/tha dad rtog pa 'joms pa'i phyir/_/de kho na yi dpa' bor bshad/_/dpa' mo la yang rnam pa bzhi/_/ma ni shes rab pha rol phyin/_/gdod nas spros bral lhun grub la/_/lta ba'i zhen pa 
[\[256b.5\]]spong ba ni/_/de ni phyi yi dpa' mor bshad/_/nang du rtsa dang thig le sogs/_/rang bzhin med par byed pas ma/_/gsang bar dga' ba bzhi rnams la/_/rang bzhin lhan cig skyes bsam/_/rang rig sems kyis ngo bo ni/_/nam mkha' lta bur gang bsgom pa/_/de kho na yi dpa' 
[\[256b.6\]]mo'o/_/mchod pa yang ni rnam pa bzhi/_/phyi nang gsang ba de kho na/_/dang po phyi yi mchod pa ni/_/me tog bdug spos mar me dang /_/dri dang lha bshos btung ba dang /_/rol mo sil snyan dbyangs nyid dang /_/gzugs dang sgra dang dri dang ni/_/ro dang reg bya 'jam pa dang /_/'khor 
[\[256b.7\]]lo rin chen glang po rta/_/btsun mo dmag dpon blon po rnams/_/phyi yi mchod pa thun mong ngo /_/rang gi lus las byung ba yi/_/bdud rtsi lnga dang btung ba dang /_/sha lnga lhag pa'i rdzas rnams ni/_/phung po khams dang skye mched kyi/_/'khor lo rnams la mchod pa nang /_/de nas 
[\[257a\]]
[\[257a.1\]]gsang ba'i mchod pa ni/_/rang snang thabs kyi rig ma yis/_/skra gzung b+ha ga ku tsa btsir/_/rtsa dang rlung dang thig le sogs/_/dga' ba mchog dga' dga' bral dang /_/lhan cig skyes pa'i bde ba mchod/_/rang rig stong par rtogs pa yi/_/'od gsal de 
[\[257a.2\]]nyid chos sku la/_/zhen pa rnams dang bral ba ni/_/bla na med pa'i mchod pa'o/_/rdo rje snying pos yang gsol pa/_/gtor ma zhes pa gang la bgyi/_/de yi phan yon ji ltar 'byung /_/bcom ldan 'das kyis bka' stsal pa/_/gtor ma rnam pa bzhi ru gsungs/_/phyi nang gsang ba de 
[\[257a.3\]]kho na/_/dang po phyi yi gtor ma ni/_/thun mtshams lha yi mdun nyid du/_/ra~M las me dang ya~M las rlung /_/sgyed gsum a las dum gcig pa'i/_/nang du bdud rtsi sha lnga la/_/sku gsung thugs kyi sbyor ba yis/_/lha rnams mnyes par byed pa dang /_/mkha' 'gro dgyes par byed 
[\[257a.4\]]pa'o/_/gnyis pa nang gi gtor ma ni/_/phung po khams dang skye mched rnams/_/lus ni lha yi 'khor lo la/_/rtsa ni ye shes mkha' 'gro ma/_/srin bu las kyi mkha' 'gro mchod/_/gsum pa gsang ba'i gtor ma ni/_/'khor lo bzhi yi ka phA lar/_/rlung dang thig le bdud rtsi 
[\[257a.5\]]la/_/dga' ba gsum gyis byin brlabs te/_/lhan cig skyes pa mchod par bya/_/de nyid bzhi pa'i gtor ma ni/_/phyi nang dngos po'i gtor ma kun/_/chos kyi dbyings kyi pad snod du/_/don dam sems kyi gsum sngags kyis/_/bde ba chen po'i ngang la mchod/_/phan yon dngos 
[\[257a.6\]]grub ster ba dang /_/phyi nang bar chad sel ba dang /_/zas kyi rtog pa choms pa dang /_/khams dang skye mched rtas pa dang /_/rgas sra lus kyi mdangs ldan zhing /_/skra dkar gnyer ma spong ba dang /_/dngos po'i gdon las grol ba dang /_/'khor ba'i pha rol son pa'o/_/lha mos gsol 
[\[257a.7\]]pa bcom ldan 'das/_/sems kyi rang bzhin ji lta bu/_/de las 'khrul nas ji ltar 'khor/_/ma 'khrul don la ji ltar gzhag_/de las yon tan ji ltar 'byung /_/bcom ldan 'das kyis bka' stsal pa/_/sems las ma gtogs sangs rgyas dang /_/sems las ma gtogs chos 
[\[257b\]]
[\[257b.1\]]gzhan dag_/sangs rgyas kyis kyang ma gzigs shing /_/ma gsungs gsung bar mi 'gyur te/_/des na sangs rgyas thams cad kyi/_/sems kyi gsang 'di gsang ba'i mchog_/khams gsum brtan dang g.yor bcas pa/_/snang pa myong zhing grub pa med/_/de phyir 'khor ba'i ming 
[\[257b.2\]]yang med/_/thog mar ma skyes rang bzhin dag_/glo bur sangs rgyas ming yang med/_/sangs rgyas sems can gnyis ma yin/_/kun rdzob don dam gnyis ma yin/_/rang bzhin rig pa 'od gsal sogs/_/smrar med brjod du med pa ste/_/dper na lkugs pas ro myong 'dra/_/ras 
[\[257b.3\]]dang shel 'dra'i rang bzhin la/_/log rtog rtsi sogs rnam par 'khrul/_/khams gsum brtan dang g.yor snang zhing /_/'dod pa'i byang chub sna tshogs dang /_/de dag spyod pa sna tshogs dag_/de nyid g.yeng dang rnam rtog ste/_/rang gis 'khrul nas rang gis 'ching /_/rang gis 
[\[257b.4\]]gsod cing rang gis za/_/rang gis ltung zhing rang sdug bsngal/_/rang rig ye nas spros bral la/_/sgra dang tha snyad 'jug na 'khrul/_/rang rig ngang gis 'od gsal la/_/ma rig mun pas bsgribs na 'khrul/_/dngos po stong par ro mnyam la/_/blang dang dor bar byed na 'khrul/_/'dod 
[\[257b.5\]]yon ngang gis 'gag pa la/_/de dag dka' bas spong na 'khrul/_/rang rig ye nas stong pa la/_/'dod yon lnga la brten na 'khrul/_/dman dang gya nom med pa la/_/sgro dang skur pa 'debs na 'khrul/_/gdod nas spros bral lhun grub la/_/sgom dang mi sgom byed na 'khrul/_/sangs 
[\[257b.6\]]rgyas sems can gnyis med la/_/de dag gnyis su 'dzin na 'khrul/_/don dam kun rdzob gnyis med la/_/bden pa gnyis su 'byed na 'khrul/_/sangs rgyas 'khor ba'i chu bo rgal/_/skye 'gag gang ltar 'dod kyang 'khrul/_/stong nyid ro la mi gnas par/_/dngos po mtshan mar 
[\[257b.7\]]bzung na 'khrul/_/sems kyi glang chen mi 'dul bar/_/g.yeng ba'i sems su 'dug na 'khrul/_/rnam rtog rlung gis bskyod pa la/_/rang rig ye shes 'dod na 'khrul/_/rang sems rang gis ma mthong bar/_/che ba'i nga rgyal smra na 'khrul/_/rang rig nyams su ma myong bar/_/dkar 
[\[258a\]]
[\[258a.1\]]po'i chos rnams spong na 'khrul/_/sangs rgyas ma 'khrul sems can 'khrul/_/rang bzhin ma 'khrul rang rig 'khrul/_/sems nyid ma 'khrul bag chags 'khrul/_/sangs rgyas las 'khrul sems can de/_/rang rig las 'khrul gzhan rig snang /_/sems 
[\[258a.2\]]nyid las 'khrul bag chags 'byung /_/des na rang sems 'khrul pa dag_/don du snang ba rab tu skye/_/skye ba med bzhin skye bas 'khrul/_/lcags bsregs sa gzhi rang gi sems/_/me sogs byed pa gzhan na med/_/bkres skom sdug bsngal rang gi sems/_/zas skom bkres 
[\[258a.3\]]pa gzhan na med/_/brdeg btsog lcag bzhus rang gi sems/_/srog gcod shan pa gzhan na med/_/'gro ba thams cad rang sems kun/_/rang gi sems su ma shes na/_/de yis sangs rgyas spangs pa yin/_/bla ma dam pa rtag tu bsten/_/theg chen zab mo'i mdo rgyud blta/_/
[\[258a.4\]]bsgom du med pa'i don bsgoms na/_/ma bsgoms na yang bsgom pa'i mchog_/de ltar gyur pa'i mkhas pa la/_/stong par mi 'gyur gang yang med/_/de las mya ngan 'das pa 'byung /_/sku dang stobs la sogs pa kun/_/nor bu'i tshul du rang bzhin 'byung /_/de dag sems kyi rang 
[\[258a.5\]]bzhin no/_/lha mos gsol pa bcom ldan 'das/_/rten gyi gang zag rnam pa du/_/rgyud kyi rnam grangs du zhig mchis/_/gdul bya gang la rgyud rnams bshad/_/bcom ldan 'das kyis bka' stsal pa/_/sems can sangs rgyas rang bzhin pas/_/gdol pa ko lpags mkhan 
[\[258a.6\]]la sogs/_/gzugs ngan gsod pa'i don gnyer ba/_/theg pa 'di las 'grub par 'gyur/_/dkyil 'khor rdzogs par bsgom pa dang /_/gtso bo yab yum bsgom pa dang /_/dbu ma'i spyan la sems 'dzin pa/_/bskyed rim spros dang bcas pa'i lam/_/rigs la gnas pa'i 
[\[258a.7\]]rnal 'byor gyis/_/lha sogs bu mo mtshan ldan la/_/chags pas chags pa spong ba ni/_/las kyi phyag rgya chags pa'i lam/_/gnas pa rtsa dang g.yo ba rlung /_/bkod pa byang sems dman pa dbyibs/_/zab pa sngags dang thig le dang /_/mthar thug yan lag bdun bsgoms pa/_/
[\[258b\]]
[\[258b.1\]]chos kyi phyag rgya grol ba'i lam/_/rten yod ma yin brten pa med/_/dmigs pa thams cad rnam bsal te/_/lhan cig skyes pa'i don bsgom pa/_/phyag rgya chen por rang byin brlab/_/de rnams gnyis su bsdu ba ste/_/gang zag mchog dang las dang po/_/las dang po la phyi nang gnyis/_/
[\[258b.2\]]mchog la yang ni phyi nang gnyis/_/dbang bzhi bgrod pa'i rnal 'byor gyis/_/bsnyen gnas dge bsnyen dge tshul dang /_/dge slong chen po gsungs pa ste/_/'di yis rgyud rnams 'grub par 'gyur/_/rtsa ba'i rgyud ni rnam pa gsum/_/bshad rgyud sum cu rtsa gnyis te/_/yan lag rgyud 
[\[258b.3\]]ni grangs las 'das/_/rtsa ba chen po phyi ma dang /_/phyi ma'i phyi mar bsdus pa yin/_/bram ze rgyal rigs rje rigs dang /_/dmangs rigs gdol pa gdul don du/_/rgyud kyang rnam pa bzhir gsungs te/_/bya spyod rnal 'byor bla med do/_/lha mos gsol pa bcom ldan 'das/_/
[\[258b.4\]]gnas gang du ni gtso bo bsgom/_/thabs ni rnam pa du zhig mchis/_/de bzhin thabs las byung ba ci/_/bcom ldan 'das kyis bka' stsal pa/_/ri rtse dur khrod ro steng du/_/gcer bu skra bshig lhor bltas te/_/A li kA lis lus bsrungs la/_/dpa' bo'i 'khor lo bsgom par bya/_/
[\[258b.5\]]smin par byed pa dbang bzhi la/_/grol ba bskyed rdzogs gnyis kyi lam/_/lam gnyis la ni brten nas su/_/sngags pas byang chub bsgrub par bya/_/bum pas lus kyi dri ma 'khrud/_/gsang bas ngag gi dri ma 'khrud/_/gsum pas sems kyi dri ma ste/_/de ni kun tu brtags pa la/_/
[\[258b.6\]]lhan cig skyes pa'i ma rig pa/_/bkru ba'i phyir na bzhi pa bshad/_/gnas dang ldang ba nyid dang ni/_/'jug dang yongs su rdzogs pa dang /_/byin gyis brlab dang dbang bskur dang /_/ting 'dzin mchod pa bskyed rim la/_/nye bar bsdu ba rdzogs pa'i rim/_/rim gnyis mnyam par gnas 
[\[258b.7\]]nas su/_/rdo rje can gyis chos 'chad do/_/stong pa mngon gyur chos sku la/_/mtshan dpe bde ba longs spyod sku/_/rol pa'i mdzad pa sprul sku la/_/sku gsum dbyer med bde chen ngang /_/lha mos gsol pa bcom ldan 'das/_/gang gis bsgrubs na 'grub par 'gyur/_/gang la bar 
[\[259a\]]
[\[259a.1\]]chad 'byung bar 'gyur/_/bcom ldan 'das kyis bka' stsal pa/_/'khor bas skyo nas sdom gsum ldan/_/thos che dang ldan mtshan nyid bzang /_/dben par dkyil 'khor bris smra bcad/_/chos gos gyon la bdud rtsi spyad/_/thun bzhir bsgrubs na 'grub 
[\[259a.2\]]par 'gyur/_/zhen pa che ba'i rnal 'byor la/_/lta ba'i bar chad 'byung bar 'gyur/_/g.yeng ba che ba'i rnal 'byor la/_/bsgom pa'i bar chad 'byung bar 'gyur/_/dam tshig nyams pa'i rnal 'byor la/_/spyod pa'i bar chad 'byung bar 'gyur/_/le lo che ba'i rnal 'byor la/_/'bras 
[\[259a.3\]]bu'i bar chad 'byung bar 'gyur/_/lha mos gsol pa bcom ldan 'das/_/rgyud kyi ngo bo ji lta bu/_/rtsa ba'i rgyud ces gang la bgyi/_/bshad pa'i rgyud ces gang la bgyi/_/'byung ba'i dus ni ji lta bu/_/bcom ldan 'das kyis bka' stsal pa/_/lhan cig skyes pa'i rang bzhin la/_/rgyud 
[\[259a.4\]]rnams kun gyi ngo bo 'dus/_/yod pa rgyu la bsgrub pa lam/_/mngon 'gyur 'bras bu'i ngo bo yin/_/thog mar gsungs pa rtsa ba'i rgyud/_/phyi nas gsungs pa bshad pa'i rgyud/_/don rnams ston pas rtsa ba la/_/gsal bar byed pa bshad pa'i rgyud/_/bskal pa rdzogs ldan sum 
[\[259a.5\]]gnyis dang /_/rtsod ldan dus bzhi'i rim pa yis/_/rgyud kyang rnam pa bzhir gsungs te/_/bya spyod rnal 'byor bla med do/_/lha mos gsol pa bcom ldan 'das/_/zab mo'i rgyud 'di gang la sba/_/ji lta bu la sbyin par bya/_/ster na lung nod ji ltar bya/_/bka' 'di rgya yis ji 
[\[259a.6\]]ltar gdab/_/bcom ldan 'das kyis bka' stsal pa/_/snying rje med cing khro la gdug_/khengs shing chags pa tshul khrims med/_/dad med rigs ngan bla mas skyo/_/thos chung snying ring rnams la sba/_/dpa' zhing dul la blo gros ldan/_/bzod ldan drang la g.yo sgyu med/_/dad 
[\[259a.7\]]ldan rigs bzang gtong phod che/_/thos mang dam tshig ldan la sbyin/_/dbang bzhi bgrod pa'i sngags pa yis/_/sngon du bla ma mnyes byas la/_/yar ngo mar ngo'i tshes bcu la/_/dpa' bo rnal 'byor tshogs kyis mchod/_/ji ltar rdo rje 'dzin pa yis/_/lha mo rnams la rgyud 
[\[259b\]]
[\[259b.1\]]gtad ltar/_/de bzhin gsang ba'i rgyud sde rnams/_/zung la sgrub pa ched du gyis/_/lan gsum brjod la rgyud rnams sbyin/_/phyi rabs dus kyi snyigs ma la/_/chags sems gyong ba'i slob ma ni/_/gus pas mi zhu g.yo sgyus 'dod/_/thos nas khungs sub rang che 'byin/_/de la 
[\[259b.2\]]bstan na dam tshig nyams/_/nges par dad nas zhu ba yi/_/gcig nas gnyis la ma spel na/_/rdo rje 'dzin pa'i rigs rgyun 'chad/_/bcom ldan 'das kyis de skad ces bka' stsal pa dang /_/ye shes mkha' 'gro ma la sogs pa'i 'khor thams cad kyis rgyud kyi don rtogs nas rjes su 
[\[259b.3\]]yi rang ngo /_/dpal 'khor lo sdom pa'i rgyud kyi rgyal po dur khrod kyi rgyan rmad du byung ba rdzogs so//_//paN+Di ta ga ya d+ha ra dang /_lots+tsha ba dge slong shAkya ye shes kyis bsgyur ba'o//[ {D414}]@##/_/rgya gar skad du/_a nA bi la tan+t+ra 
[\[259b.4\]]rA dza nA ma/_bod skad du/_rgyud kyi rgyal po rnyog pa med pa zhes bya ba/_rdo rje mkha' 'gro la phyag 'tshal lo/_/sems can rnams la phan 'dod pas/_/rnyog med rab tu bshad par bya/_/snang ba med cing dpe med pa/_/tshig gi yul las rnam par 'das/_/zhi zhing bdag med dag 
[\[259b.5\]]pa nyid/_/mtshan med mtshan gzhi rnam par spangs/_/ngang gi sangs rgyas 'di nyid tshul/_/mtshan med mtshan gzhi rnam par spangs/_/khyad par du yang mdor bsdus pas/_/bdag gis gsal bar bshad pa yin/_/rmongs pa rnams la phan 'dod pas/_/snying rjes 'di ni 
[\[259b.6\]]bstan pa yin/_/kha cig stong par 'dod pa dang /_/kha cig thig le'i gzugs can dang /_/kha cig khyab 'jug tshul gyis ni/_/blo dman dag ni 'jog par byed/_/de nyid nges par yang dag par/_/rgyu yi gnas kyi spyod yul nyid/_/rgyu dang 'bras bu ma grub na/_/bsgom pa med 
[\[259b.7\]]cing byang chub med/_/rgyu yi yid ches spangs pa 'di/_/thog ma tha ma med pa'i bdag_/sgyu ma'i ye shes las byung ba/_/rnam pa sna tshogs ston par byed/_/kha cig drag po'i rang bzhin du/_/kha cig zhi ba chen po che/_/kha cig phyag rgya'i rang bzhin gzugs/_/kha cig 'dar zhing g.yo 
[\[260a\]]
[\[260a.1\]]ba dang /_/glu gar de bzhin sil snyan dang /_/lha yi sngags ni brjod pa nyid/_/kha cig sngags ni yang dag dgod/_/kha cig dkyil 'khor bri ba dang /_/dbang la sogs pa brtag pa dang /_/'byung dang 'byung las gyur pa'i lus/_/de ltar la sogs mtha' yas mchog_/
[\[260a.2\]]sangs rgyas la sogs rdo rje brtags/_/gang tshe sems ni legs gnas pa/_/de bzhin nyid kyi spyod yul nyid/_/dkyil 'khor de bzhin 'gyur ba ni/_/phan 'dod rnams ni shes par bya/_/phung po la sogs tshogs rnams kyis/_/gang zhig khyad par gyis bcos pa/_/lus ngag yid gsum bcos 
[\[260a.3\]]pa'i phyir/_/rdul tshon dkyil 'khor zhes byar gsungs/_/phung sogs gzhan sogs mthong ba'i phyir/_/tshogs kyi dkyil 'khor zhes byar gsungs/_/sems kyi dkyil 'khor dag pa ste/_/rang bzhin med par bsgom par bya/_/me long lta bu gcig nyid de/_/dang po grwar ni rtogs par 
[\[260a.4\]]bya/_/so sor rtog pa zhes gsungs pas/_/shar gyi grwar ni rnam par brgyan/_/bya ba nan tan khyad 'phags pa/_/byang gi grwar ni rnam par spros/_/mnyam nyid ye shes chen po ni/_/bag chags med grwa rjes rtogs byed/_/gzhan du'ang dkyil 'khor gru bzhi pa/_/grwa yi dbus ni thams cad 
[\[260a.5\]]du/_/de nyid 'di ni rab 'jug pas/_/ye shes spyod yul du ni brtag_/sgo bzhir yang dag brjod pa ni/_/de bzhin dran pa bzhir byung ba/_/de bzhin grwa bzhir gsungs pa ni/_/sbyin pa bzhi ni rnam dag pa/_/dbus su dkyil 'khor gzugs su ni/_/mi bskyod pa yis rnam par brgyan/_/
[\[260a.6\]]zhi dang chos don brgyan pa las/_/de dag thams cad dkyil 'khor 'grub/_/dra ba dra phyed zla ba sogs/_/dkyil 'khor du ni bris pa dang /_/rta babs la sogs thams cad ni/_/ting 'dzin yan lag rta babs nyid/_/sems kyi mthar thug brjod pa ste/_/de nyid rang bzhin las ni gsungs/_/
[\[260a.7\]]gang zhig sems kyi rab 'phel ba/_/ting 'dzin yan lag rnam par gnas/_/de nyid dra ba zhes su gsungs/_/dra ba phyed pa phyed du ste/_/dril bu do shal brtag pa ni/_/rang gi btsun mo rtogs par byed/_/sgra brnyan rnam pa lta bur ni/_/chos rnams thams cad so sor rtogs/_/chos 
[\[260b\]]
[\[260b.1\]]rnams ma skyes mthong ba'i phyir/_/de nyid rgyal mtshan phreng bar gsungs/_/bla re la sogs gang bres pa/_/dngos po la sogs dang por nges/_/sems ni bla re zhes byar bshad/_/dam pa'i don las gsungs pa'o/_/gos phreng de dag thams cad ni/_/rnam pa sna tshogs snang ba nyid/_/
[\[260b.2\]]gang zhig rdo rje rnam pa'i sems/_/dga' ba'i ye shes kyis ni mtshan/_/de yi 'og tu rtag tu gsungs/_/grwa yi mtshams ni thams cad du/_/rdo rje rin chen rtogs pa'i phyir/_/rdo rje rin po che yis spras/_/zla ba nyi ma gang gsungs pa/_/thabs dang shes rab don mthong phyir/_/thabs 
[\[260b.3\]]dang shes rab bdag nyid sems/_/ye shes 'dis ni rnam par brgyan/_/sku gsung thugs kyi rdo rje skyes/_/de nyid dkyil 'khor du ni gsungs/_/sku gsung thugs ni nye ba'i phyir/_/rnam pa gcig tu mtshan nyid med/_/bla ma slob ma rnams gsal bar/_/rab tu 'jug pa de nyid 
[\[260b.4\]]gsungs/_/sbyin sreg yang ni bshad pa yang /_/lha rnams tshim pa nga yis brjod/_/rnam rtog med pa'i sems gang ni/_/thab khung sgra yis mtshan pa nyid/_/bye brag phyed pas me nang du/_/gzugs kyi phung sogs lnga po rnams/_/sems las byung ba'i yam shing nyid/_/thams 
[\[260b.5\]]cad kyi ni sreg lugs bya/_/gzugs la sogs pa gang byung ba/_/yam shing zhes ni rab tu grags/_/de ltar sbyin sreg bshad nas ni/_/rab tu gnas pa brjod par bya/_/sku gsung thugs la rtag tu ni/_/gang zhig sems ni brtan gyur pa/_/de nyid rab tu gnas par brjod/_/
[\[260b.6\]]phung po rnams kyi dngos po ci/_/gang zhig sngags kyi mtshan nyid ni/_/de ni gsal bar brjod par bya/_/yid rnams kyis ni skad du yang /_/gang zhig gsang ba bdag gis brjod/_/skye ba med cing snang med pa/_/mtshan gzhi mtshan nyid rnam par spangs/_/gsang ba'i don ni rtogs 
[\[260b.7\]]pa'i phyir/_/'di ni nga yis sngags su gsungs/_/sngags ni gsal bar bshad nas ni/_/lha rnams yang ni brjod par bya/_/phung po khams dang skye mched kyi/_/rang bzhin gyi ni legs gnas gang /_/yang dag byang chub thar pa nyid/_/de kun yang dag rab brtags shing /_/gal 
[\[261a\]]
[\[261a.1\]]te sems kyi nyer brtags gang /_/lha zhes bya bar yang dag bshad/_/sku gsung thugs kyi phyag rgya las/_/de nyid du ni yang dag gsungs/_/lha la gsol btab rnal 'byor ni/_/gsal bar nga yis brjod par bya/_/de nas skyil krung bcas nas ni/_/sna yi rtse mor bltas nas kyang /_/rang gi 
[\[261a.2\]]rang bzhin rnal 'byor gyis/_/de nyid mthong ba gzhag par bya/_/snying ga'i gnas su lag pa gnyis/_/'bad pas mnyam par sbyar nas su/_/mi rtog pa yi rang bzhin du/_/gang tshe sems ni rab rgyu ba/_/sangs rgyas thams cad 'dus pa'i bdag_/de tshe de la skye bar 'gyur/_/sangs rgyas thams cad 'dus 
[\[261a.3\]]pa'i bdag_/myur bar byin gyis rlob par 'gyur/_/sangs rgyas thams cad 'dus pa'i bdag_/sangs rgyas kun gyi sdom pa'i bdag_/thugs kyi rdo rjes gsungs pa bzhin/_/rnal 'byor sangs rgyas thams cad 'gyur/_/nga yis gsal bar brjod pa ni/_/sku gsung thugs kyi grub sbyin pa/_/sangs 
[\[261a.4\]]rgyas kun mchog gsang ba'i don/_/thabs dang shes rab spyod yul don/_/sems can don du snying rje che/_/sangs rgyas byang chur rab sgrub pa/_/sna rtse'i dkyil 'khor nga yis gsungs/_/de dag thams cad dbyibs tsam du/_/mdor bsdus thams cad ma byas so/_/res 'ga' dam tshig 'khor 
[\[261a.5\]]lo yang /_/de nyid zhes bya ma gsungs so/_/rtogs pa cung zad tsam gyis ni/_/gang 'grub de ni res 'ga' yang /_/gsung gi 'khor lor gsungs pa yin/_/rnam rtog med par lhag mos pas/_/sgrub po dam pas bsgrub par bya/_/khrag dang khu ba de bzhin sha/_/bshang ba dang ni gci ba nyid/_/dam tshig 
[\[261a.6\]]zhes bya rab 'bad par/_/gang zhig bdag gis tshig gsungs pa/_/de rnams kun la de bzhin gshegs/_/de rnams tha snyad tsam gyis gnas/_/gang tshe dam tshig 'dod chags sems/_/des ni de nyid rab tu spyod/_/gang tshe sems ni chags gyur pa/_/de ni sems can yod ma yin/_/de la kun tu 
[\[261a.7\]]rtog pa yi/_/khrag ni za bar 'gyur ba'o/_/khrag ni chen po zos nas ni/_/'od dpag med pa'ang bza' bar bya/_/gang zhig chos rnams las skyes pa/_/khu ba'i sgrar ni bsgrag par bya/_/de tshe ma skyes rtogs pa'i phyir/_/bza' bar yang dag gsungs pa nyid/_/dngos po kun gyi mnyam pa nyid/_/
[\[261b\]]
[\[261b.1\]]sha chen du ni rab tu dbye/_/mi dmigs pa yi rnal 'byor gyis/_/bza' ba zhes byar mngon par brjod/_/gang zhig rab tu 'dzag pa'i sems/_/nus pa'i rjes su sbyor ba las/_/phyag rgya las kyi sbyor ba yis/_/de yang gci ba'i sgra yis brjod/_/chos dang chos min nges pa'i sems/_/sbas pa'i char ni 
[\[261b.2\]]gnas pa 'di/_/chos rnams thams cad rab rtogs pa'o/_/bshang ba za bar yang dag brjod/_/dam tshig nyid kyi mtshan nyid ni/_/'di rnams thams cad gsal bar bshad/_/'di rnams don ni rtogs pa yis/_/sangs rgyas kun gyi bdag nyid 'gyur/_/dpal bde ba dam pa rtogs par byed pa dang 
[\[261b.3\]]ldan pa zhes bya ba'i rgyud byin gyis brlab pa'i rim pa chen po mkha' 'gro ma dra ba sdom pa'i brtag pa rnyog pa med pa zhes bya ba rdzogs so//_//rgya gar gyi mkhan po paN+Di ta ga ya d+ha ra dang /_bod kyi lots+tsha ba dge slong shAkya ye shes kyis bsgyur ba'o//[ {D415}]@##/_/rgya gar skad du/_
[\[261b.4\]]shrI sa~M ba ra kha sa ma tan+t+ra rA dza nA ma/_bod skad du/_dpal bde mchog nam mkha' dang mnyam pa'i rgyud kyi rgyal po zhes bya ba/_'jam dpal ye shes sems dpa' la phyag 'tshal lo/_/'di skad bdag gis thos pa dus gcig na/_bcom ldan 'das de bzhin gshegs pa thams cad kyi sku dang 
[\[261b.5\]]gsung dang thugs rdo rje btsun mo'i b+ha ga la bzhugs so/_/de nas de bzhin gshegs pa thams cad kyi byin gyi rlabs kyis rdo rje snying pos gsol pa/_kye bcom ldan 'das gsang ba bas kyang ches gsang ba/_gsang ba chen po de bshad du gsol/_bcom ldan 'das kyis bka' stsal pa/_/rdo rje snying 
[\[261b.6\]]po khyod nyon cig_/srog dang lnga pa de bzhin du/_/lam dang 'bras bu nyid yin no/_/rdo rje snying pos gsol pa/_bcom ldan 'das srog gang lags/_bcom ldan 'das kyis bka' stsal pa/_/srog ni 'dzin par byed pa ste/_/sngags dang rlung dang rten nyid do/_/rdo rje snying pos gsol pa/_bcom ldan 
[\[261b.7\]]'das lnga pa gang lags/_bcom ldan 'das kyis bka' stsal pa/_/sangs rgyas lnga dang 'byung ba lnga/_/lnga pa yang ni gcig nyid do/_/rdo rje snying pos gsol pa/_bcom ldan 'das lam gang lags/_bcom ldan 'das kyis bka' stsal pa/_smin pa dang ni grol ba'o/_/rdo rje snying pos gsol pa/_smin 
[\[262a\]]
[\[262a.1\]]pa'i lam ni gang lags/_bcom ldan 'das kyis bka' stsal pa/_/bum pa gsang ba shes rab dang /_/bzhi pa'i rang bzhin ngo bo ste/_/de yi rnam pa de la gnas/_/rdo rje snying pos gsol pa/_bcom ldan 'das grol ba'i lam gang lags/_bcom ldan 'das kyis bka' stsal 
[\[262a.2\]]pa/_/snying rje chen po las skyes pa/_/dga' ba'i shugs las rnam par grub/_/thabs dang shes rab gnyis med mchog_/bde ba chen po lam yin no/_/rdo rje snying pos gsol pa/_bcom ldan 'das snying rje chen po ni gang /_dga' ba ni gang /_thabs ni gang /_shes rab ni gang /_gnyis su med pa 
[\[262a.3\]]ni gang lags/_bcom ldan 'das kyis bka' stsal pa/_/dmigs pa med pa snying rje'i mchog_/dga' ba gnyis med bde ba che/_/thabs ni he ru ka dpal nyid/_/shes rab rdo rje rnal 'byor ma/_/gnyis su med pa zung 'jug mchog_/rdo rje snying pos gsol pa/_bcom ldan 'das he ru ka ni gang lags/_
[\[262a.4\]]rnal 'byor ma ni gang lags/_bcom ldan 'das kyis bka' stsal pa/_/he ru ka ni phung po nyid/_/phung po yang ni he ru ka_/khams ni rdo rje ma dpal te/_/rdo rje ma dpal khams nyid do/_/skye mched de yang de bzhin du/_/lha yi ngo bor shes par bya/_/rdo rje snying pos gsol pa/_bcom ldan 'das phung 
[\[262a.5\]]po'i he ru ka gang lags/_khams kyi rdo rje rnal 'byor ma gang lags/_bcom ldan 'das kyis bka' stsal pa/_/he ru ka dpal bdag nyid dngos/_/dri ma med pa'i kha dog can/_/rdo rje dril bu 'dzin pa ste/_/drug gis brgyan cing dgu dang ldan/_/zla tshes sna tshogs rdo rje dang /_/rigs kyi bdag pos 
[\[262a.6\]]rnam par brgyan/_/spyan gsum dag gis mdzes pa ste/_/chags pa med pa'i sham thabs can/_/shes rab rang bzhin rnal 'byor ma/_/ban+du dmar po'i kha dog can/_/gcer bu phyag rgya lngas brgyan cing /_/dag pa lnga bcu'i phreng bas mdzes/_/rdo rje pad+ma'i snod bsnams pa/_/yab la 'khyud cing 
[\[262a.7\]]brkyang bskum bzhugs/_/gnyis med bde ba la dgyes pa/_/chu skyes nyi ma'i dbus na 'gying /_/khams nyid kyang ni lha nyid do/_/dpal bde mchog nam mkha' dang mnyam pa'i rgyud las bskyed pa'i rim pa'i dum bu ste le'u dang po'o//_//rdo rje snying pos gsol pa/_bcom ldan 'das rang bzhin 
[\[262b\]]
[\[262b.1\]]gyis rnam par dag pa ni gang lags/_ngo bo nyid kyis 'od gsal ba ni gang lags/_bcom ldan 'das kyis bka' stsal pa/_/brtan dang g.yo ba thams cad kun/_/shes rab rang bzhin ma nyid de/_/lnga pa'i ngo bo 'od gsal nyid/_/ma skyes rtog pa bral ba'i sku/_/brjod du med cing bsam mi 
[\[262b.2\]]khyab/_/rtog pa med pa nam mkha'i dbus/_/gnyis med bde ba'i rnam pa can/_/gsal ba'i rang bzhin g.yo ba med/_/gnyis su med pa bde ba'i mchog_/'bras bu lam gyi rnam pa'o/_/dpal bde mchog nam mkha' dang mnyam pa'i rgyud las/_rdzogs pa'i rim pa'i dum bu ste le'u gnyis 
[\[262b.3\]]pa'o//_//rdo rje snying pos gsol pa/_bcom ldan 'das rnam par rtog pa rnam par dag pa ni gang lags/_/bcom ldan 'das kyis bka' stsal pa/_/sngags dang sbyin sreg gtor ma dang /_/dbang gi rnam par dag pa dang /_/maN+Dal dang ni de bzhin du/_/bum pa'i ngo bo lhar shes pa/_/
[\[262b.4\]]sngags kyi de bzhin gnas pa'o/_/rdo rje snying pos gsol pa/_bcom ldan 'das sngags ni gang /_sbyin sreg ni gang /_gtor ma ni gang /_dbang ni gang /_maN+Dal ni gang /_bum pa ni gang /_sngags kyi de bzhin nyid ni gang lags/_bcom ldan 'das kyis bka' stsal pa/_sngags ni gsang 
[\[262b.5\]]sngags rgyal po ste/_o~M shrI badzra he he ru ru ka~M hu~M hU~M phaT/_DA ki nI dzA la sam+ba ra swA hA/_o~M hrIHha ha hu~M hU~M phaT/_o~M sar+b+ba bud+d+ha DA ki nI ye badzra war+N+Na nI ye hu~M hU~M phaT swA hA/_o~M badzra bai ro tsa nI ye hu~M hU~M phaT swA hA/_gsang sngags rgyal po 'di dag gis/_/bskal pa stong la sogs pa yi/_/sdig pa ma lus dag 
[\[262b.6\]]byed chu/_/gru bzhi pa la sgo bzhi pa/_/'khor lo dag gis rnam par mdzes/_/a shwat+Tha dang n+ya grong /_/dUr ba la sogs de bzhin du/_/bzhi pa'i ngo bor yang dag shes/_/sha lnga dang ni bdud rtsi lnga/_/gyen du phaiM gyi sgra bsgrags pas/_/dpa' bo rnal 'byor ma kun dgyes/_/dbang ni tha ma'i lam nyid do/_/bdud 
[\[262b.7\]]rtsi chu yis legs byugs nas/_/me tog dmar pos mchod pa'o/_/rin chen snod [{]bzangs [,]bzang [}]bru~M gyis mdzes/_/dpa' bo bdud rtsi dag byed chu/_/zhal bzhi sngags kyi 'od zer gyis/_/gdug pa ma lus kun 'dul zhing /_/spro dang bsdu ba'i rnam pa can/_/rdo rje snying pos gsol pa/_/kye bcom ldan 'das skye mched 
[\[263a\]]
[\[263a.1\]]kyi mkha' 'gro ma gang lags/_bcom ldan 'das kyis bka' stsal pa/_/gcer bu thal ba'i mdog can te/_/nyi shu rtsa bzhi'i yul rnams 'grim/_/lnga pa dang ni drug pa'o/_/rdo rje snying pos gsol pa/_bcom ldan 'das sngags ni gang /_gtor ma ni gang lags/_bcom ldan 'das 
[\[263a.2\]]kyis bka' stsal pa/_o~M dz+wa la mu khi DA ki nI ka~M ka ni hU~M phaT/_o~M pa ri nA ya ni DA ki nI hU~M phaT/_o~M ma Di ra DA ki nI hU~M phaT/_o~M pa ra mu khi DA ki nI hU~M phaT/_o~M u lu ka ti DA ki nI hU~M phaT/_o~M a ra Na ma Ni DA ki nI hU~M phaT/_chu skyes dag gis rnam brgyan cing /_/bdud rtsi lnga yis rnam par mdzes/_/dpa' mo drug ni 
[\[263a.3\]]mnyes par 'gyur/_/rdo rje snying pos gsol pa/_bcom ldan 'das smin pa'i lam ni gang lags/_bcom ldan 'das kyis bka' stsal pa/_/bzhi pa'i rang bzhin ngo bo ste/_/de yi rnam pa de la gnas/_/rdo rje snying pos gsol pa/_bcom ldan 'das rnam pa'i ngo bo ni gang /_sprul pa'i ngo bo ni gang lags/_bcom 
[\[263a.4\]]ldan 'das kyis bka' stsal pa/_/rnam pa'i ngo bo lha nyid de/_/sprul pa tshogs kyi bdag por bshad/_/rdo rje snying pos gsol pa/_bcom ldan 'das tshogs kyi bdag po ni gang /_bcom ldan 'das kyis bka' stsal pa/_/dbang gi kha dog dmar po ste/_/zhal gcig pa la phyag bzhi pa/_/sprul pa 'khor 
[\[263a.5\]]lo'i rtsibs la gnas/_/brkyang bskum tshul gyis mnan pa'o/_/rdo rje snying pos gsol pa/_bcom ldan 'das bsnyen par bya ba gang lags/_bcom ldan 'das kyis bka' stsal pa/_/bsnyen par bya ba sngags nyid de/_/o~M ga Na pa ta ye swA hA/_nag po 'bru yi ril bu la/_/bsnyen dang sgrub pa'i lhar 
[\[263a.6\]]gnas pa/_/sngags kyi ngo bor shes par bya/_/dpal bde mchog nam mkha' dang mnyam pa'i rgyud las/_las sna tshogs kyi dum bu ste le'u gsum pa'o//_//bcom ldan 'das kyis de skad ces bka' stsal pa dang /_byang chub sems dpa' rdo rje snying po dang /_byang chub 
[\[263a.7\]]sems dpa' rdo rje gnod gnas la sogs pa dang /_rnal 'byor ma dpag tu med pa'i 'khor de dag rjes su yi rangs te/_bcom ldan 'das kyis gsungs pa la mngon par bstod do//_//kha che'i mkhan po dz+nyA na badzras rang 'gyur du mdzad pa rdzogs so//_//
[\[263b\]]
[\[263b.1\]{D416}]@##/_/rgya gar skad du/_shrI badzra ma hA kA la kro d+ha nA tha ra ha s+ya sid+d+hi b+ha ba tan+t+ra nA ma/_bod skad du/_dpal rdo rje nag po chen po khros pa'i mgon po gsang ba dngos grub 'byung ba zhes bya ba'i rgyud/_dpal he ru ka la phyag 'tshal lo/_/de nas bcom ldan kun mkhyen pa'i/_/ye shes mngon par mkhyen 
[\[263b.2\]]pa yis/_/bdud kyi dkyil 'khor 'joms byed pa/_/bka' yi 'khor lo bshad par bya/_/de bzhin gshegs pa thams cad kyi thogs pa med cing gdon mi za ba bde ba chen po zhes bya ba'i ting nge 'dzin la snyoms par zhugs nas 'di skad ces gsungs so/_/ji srid 'khor ba'i gnas su ni/_
[\[263b.3\]]kun mkhyen bde gshegs bzhugs gyur pa/_/mya ngan 'da' bar mi mdzad cing /_/de srid mtshungs med sems can don/_/rgyun mi 'chad par 'gro ba kun/_/srid pa'i zhags pas 'jigs med par/_/byams pa'i thugs kyi brtson 'grus kyis/_/rtag tu sems can don rnams mdzad/_/nam mkha'i 
[\[263b.4\]]khams kyi mtha' thug par/_/smon lam rnam par sbyong byed cing /_/snying rjes don brtson sems kyis ni/_/dpa' bos srid pa sbyong bar mdzad/_/sna tshogs gzugs can nor bu bzhin/_/'di ni rgyud rnams kun du yang /_/kla klo'i skad kyis sbas pa ste/_/'khor ba'i sdug bsngal 'joms pa po/_/
[\[263b.5\]]rdo rje sems dpa' mnyam gyur pa'i/_/rdo rje slob dpon bdag nyid che/_/myur du dngos grub ster byed pa/_/'phral du yang dag yid ches byed/_/bsam pa gang dang gang dag gis/_/mi rnams sems dang mthun par 'jug_/de dang de yi gzugs sprul te/_/sna tshogs g.yogs te bde bar 
[\[263b.6\]]bzhugs/_/de phyir 'bad pa du ma yis/_/sna tshogs tshul gyis mthun par bya/_/bdag nyid sangs rgyas he ru ka_/dpa' bo rnal 'byor ma tshogs can/_/rang gi lha yi rab sbyor bas/_/bdag nyid ye shes mchog 'grub 'gyur/_/'di yis rgyal ba rgya mtsho dang /_/dkyil 'khor ba dang zhing skyong 
[\[263b.7\]]tshogs/_/gdod nas grub pa'i dur khrod gnas/_/mkha' 'gro'i dbang phyug mgon po che/_/sku gsung thugs dang phrin las tshogs/_/ye shes yon tan rigs kyi lha/_/nag po chen po 'khor dang bcas/_/lha mo chen mo bka' 'bangs bcas/_/rdo rje 'dzin pas dus kun du/_/sgyu ma lta bu'i 
[\[264a\]]
[\[264a.1\]]ting 'dzin gyis/_/phyi nang gsang ba'i mgon po che/_/bde ba chen po'i rol pa yis/_/ye shes gsang ba bsam mi khyab/_/tshe 'di nyid du 'grub 'gyur zhes/_/bcom ldan rdo rje can gyis gsungs/_/thams cad nam mkha'i mtshan nyid de/_/nam mkha' la ni mtshan nyid 
[\[264a.2\]]med/_/khams gsum po ni ma lus pa/_/'gro kun sgyu ma lta bu yin/_/brtan pa dang ni g.yo ba yi/_/'gro ba dmigs su med pa ste/_/mthong ba dang ni thos la sogs/_/thams cad sgyu ma lta bur 'char/_/gang gis skye bo 'ching gyur pa/_/de nyid yongs shes rnam par grol/_/phyag rgya'i 
[\[264a.3\]]sbyor ba 'di yis ni/_/sa gsum bde ba chen por bsgyur/_/nyon mongs med na ye shes med/_/nyan rang byang chub lam las ring /_/phung po khams dang skye mched dang /_/'byung ba bzhi la sogs pa rnams/_/thams cad gdod nas dag pa yi/_/ye shes chen po'i byin brlabs kyis/_/dngos 
[\[264a.4\]]bo du ma gsal bar snang /_/ye shes med par skye mi 'gyur/_/sangs rgyas ye shes kyis rab bskul/_/de bas bla med rgyud 'di ru/_/'bad de dad pa bskyed par bya/_/gsang ba'i sdom pa bla na med/_/dang po bla ma'i dam tshig dag_/thob pas rgyu dang 'bras bu 'byung /_/sku gsung thugs kyi rang 
[\[264a.5\]]bzhin te/_/brtan pa dag ni longs spyod yin/_/nges par brtan pa mya ngan 'da'/_/rnal 'byor gyi ni dam tshig gnas/_/brda yi sbyor ba gsang ba dang /_/dbang bskur bas ni dngos grub ster/_/bla ma de bzhin gshegs pa dang /_/rgyal ba byang chub sems dpar bcas/_/dkyil 'khor 
[\[264a.6\]]bdag po bla na med/_/sngags pa gsang ba 'dir zhugs gang /_/yang dag bla ma bsten par bya/_/'dir ni byang chub sems kyis ni/_/bsnyen pa nye bar bsnyen pa dang /_/bsgrub pa bsgrub pa chen po yi/_/khyad par rim pa rtags dang dus/_/las la sbyar ba shes par bya/_/ji srid las kyi sbyor ba 
[\[264a.7\]]yis/_/mgon po 'khor bcas mnyes gyur na/_/las dang dngos grub sna tshogs pa/_/myur du 'grub par the tshom med/_/dpal mgon po chen po dngos grub 'byung ba'i rgyud las gsang ba mngon par byang chub pa'i le'u ste dang po'o//_//de nas bcom ldan 'das de bzhin 
[\[264b\]]
[\[264b.1\]]gshegs pa thams cad dang /_byang chub sems dpa' thams cad kyis bcom ldan 'das rdo rje 'dzin pa'i gsung rmi lam lta bur nye bar gsan te/_gsung rdo rje'i tshig 'di gsungs so/_/rdo rje 'dzin pa gang zhig gis/_/sgyu ma brag cha'i sgra brnyan ltar/_/yid 'ong dben pa'i gnas dag tu/_/dngos 
[\[264b.2\]]grub thams cad bsdus pa sgrub/_/bskal pa bzang po 'di la ni/_/byung ba'i mgon po ma lus pa/_/kun gyi snying pos gyur pa ni/_/gsang ba zhing skyong mgon po che/_/sangs rgyas kun gyi mgon po 'dis/_/bstan pa bsrung bar mdzad pa yin/_/zhes gsungs so/_/de nas byang chub sems dpa' 
[\[264b.3\]]sems dpa' chen po kun tu bzang po la sogs pa dang /_rdo rje 'dzin pa la sogs pas bcom ldan 'das la 'di skad ces gsol to/_/gang du rdo rje'i theg pa che/_/gsang ba bsdus pa'i yang dag lam/_/sangs rgyas bstan pa srung byed pa'i/_/snying po 'bras bu lam byed pa/_/snyigs ma lnga 
[\[264b.4\]]ldan dus nyid du/_/'dren pa ye shes bstan pa bsrung /_/'di nyid gsang ba'i sgrub pa gang /_/rdo rje'i theg pa 'dir bstan gsol/_/de skad ces gsol ba dang /_de nas bcom ldan 'das rdo rje 'dzin pas bka' stsal pa/_shes rab snying rje zung 'jug pa/_/ting 'dzin gang du sgom gyur pa/_/
[\[264b.5\]]bla med dkon mchog bstan pa ste/_/rgol ba ngan pa bzlog par mdzad/_/thub pa mchog gi bstan pa la/_/'dzin dang skyong dang srung ba gsum/_/lnga brgya dus kyi snyigs ma la/_/bdag tu 'dzin pa spong bar mdzad/_/sku gsum ye shes lnga ldan par/_/gsang ba gcig pu bsgrub par bya/_/zhes 
[\[264b.6\]]bka' stsal to/_/gsang ba'i bde ba chen po dbyings la rab tu bzhugs pa bcom ldan 'das dpal he ru ka rdo rje rang rig pa'i rnal 'byor ma'i tshogs kyi dkyil 'khor chen po'i dbus su sangs rgyas thams cad kyi lhun gyis grub pa'i gnas gsang ba rang byung bla na med pa'i rdo rje rab tu rgyal ba'i snying po 
[\[264b.7\]]mi phyed pa'i rdo rje'i ting nge 'dzin la snyoms par zhugs te/_sku gsung thugs rdo rje'i snying po ye shes kyi dngos grub sgrub cing bdud kyi g.yul las rab tu rgyal bar byed pa zhes bya ba'i chos mi zad pa yang dag par 'byung ba zhes bya ba ston par mdzad do/_/rdo rje gzhi la gnas pa'i cha/_/gter gyi bum pa kha 
[\[265a\]]
[\[265a.1\]]khyer ldan/_/dus kyi rgyal po 'od gsal ba/_/chu 'dzin phyogs tsam phyed ldan nyid/_/sgra dang sgra las khyab pa ste/_/du ma ma yin gnas pa'i yul/_/dam tshig gsang ba 'byung ba las/_/rgyal ba rin chen 'bar ba'i gtso/_/phyogs dus med par rang byung ba/_/chos 'byung 
[\[265a.2\]]pho brang dkyil 'khor du/_/rigs kyi yon tan ldan par ni/_/nam mkha'i rgya mtsho 'bras ldan pa/_/phun sum tshogs pa lhun gyis grub/_/mi phyed lhan cig skyes pa rgyal/_/pho brang gsang ba'i gzhal yas khang /_/dkyil 'khor rin chen 'od 'khrug pa/_/ge sar pad+ma'i dbus su ni/_/kun 
[\[265a.3\]]nas zlum por 'khor ba ni/_/tshad med phreng bas brgyan pa ni/_/bkod pa dpag med rim par ldan/_/ri rab lhun po mchog byung ba'i/_/de nyid kun nas yongs bskor ba'i/_/rgya mtsho dang ni ri rnams te/_/shin tu mnyam zhing mtshungs par 'khor/_/de nyid rim pa yongs su brtan/_/bye brag mtshungs 
[\[265a.4\]]med dmar chen mtsho/_/rim pas chu gter 'o ma'i gnas/_/'byung ba bsdus pa mi lus kyi/_/phung po rus pa'i ri bo la/_/phyi nang mnyam pa'i tshang can gyi/_/lhun gyis grub par bstan pa yin/_/de las dngos po sna tshogs kyis/_/tha dad snang ba ye shes gzugs/_/rang byung bde ba chen po 
[\[265a.5\]]nyid/_/mnyam pa med pa kun tu 'byung /_/dus gsum de bzhin gshegs pa yi/_/'byung gnas snying po rdo rje'i gdan/_/rdo rje skyil krung mi phyed las/_/thog mtha' med pa'i rang bzhin can/_/gsang ba chen po'i rigs dag pa'i/_/'dod chags rdo rje'i skur ldan pa/_/lho phyogs bya rkang ri dang 
[\[265a.6\]]ni/_/dpal gyi ril mdun phyogs pa/_/d+hA na ka Ta par pa ta/_/pad+ma ge sar rgyas pa'i dbus/_/chos kyi 'byung gnas rtag par gnas/_/dpal ldan dga' ba'i khang pa brtsegs/_/gsang ba sngags kyi rgya mtsho yi/_/ma lus rgyal ba bgrod pa'i yul/_/gsang ba chos kyi dbyings chen 
[\[265a.7\]]bo/_/dpal ldan rgyu skar dkyil 'khor du/_/kla klo'i yul gyi mi rnams dang /_/lha dang lha min dri zar bcas/_/gsang chen yongs su rdzogs pa yi/_/rang byung ye shes pho brang du/_/tshangs dbang khyab 'jug dbang phyug bdag_/dkyil 'khor sgo bzhor bcug nas kyang /_/skye bo chags can 
[\[265b\]]
[\[265b.1\]]rab 'dul phyir/_/mchog tu gyur pa'i snying po gsung /_/phyogs bcur gnas kyi sangs rgyas dang /_/byang chub sems dpa'i tshogs rnams dang /_/dpa' bo rnal 'byor dbang phyug tshogs/_/gang gA'i klung gi bye snyed kyi/_/khrag khrig ri rab rdul mnyam pa/_/de dbus seng ge'i khrir bzhugs 
[\[265b.2\]]pa'i/_/thub pa'i rgyal po de bzhin gshegs/_/rdo rje 'dzin pa chen po la/_/rdo rje snying po sems dpa' che/_/bla gos phrag pa gcig gzar te/_/pus mo'i lha nga sa la btsugs/_/thal mo sbyar te 'di don zhus/_/gsang chen khyad par 'phags pa yi/_/lhun gyis grub pa'i phyag rgya che/_/
[\[265b.3\]]mi 'gyur rdo rje theg pa'i lam/_/dus dang gnas dang gang zag ste/_/spyod yul bstan pa'i khyad par gyi/_/grub dang sgrub pa phrin las tshogs/_/thabs dang stobs dang 'jug pa ste/_/rim pa mngon byed rgyur ldan pa/_/de nyid bcom ldan gsung du gsol/_/zhes gsol to/_/de nas bcom 
[\[265b.4\]]ldan 'das rdo rje 'dzin pas bka' stsal pa/_bla ma sangs rgyas bstan pa la/_/dga' zhing mgu la rab dang ba'i/_/sems dpa' chen pos gsang ba'i don/_/rab tu zhus pa legs so legs/_/shin tu rmad du byung ba yi/_/gdul dka' ma lus gdul don du/_/byang chub sems kyi ye 
[\[265b.5\]]shes mdzod/_/khyod la yang dag bstan par bya/_/de nas dngos grub thams cad kyi/_/grub pa rab tu ster byed pa/_/rgyal ba kun gyi snying po ste/_/gsang ba las kyi rim pa nyid/_/dus gsum sangs rgyas thams cad kyi/_/bstan pa bsrung zhing bka' la gnas/_/dam tshig 'dzin pa'i zhing 
[\[265b.6\]]skyong la/_/mgon pos bcu'i dbang phyug gtso/_/dpal ldan rig 'dzin thams cad la/_/mchog tu gyur pa'i las sgrub pa/_/dpal ldan nag po chen po ni/_/'dis ni lha min 'dus pa yi/_/g.yul las rgyal bar byed pa yin/_/lha srin sde brgyad ma lus pas/_/mchod 'os gtso 
[\[265b.7\]]bor gyur ba yin/_/dpal ldan lha mo chen mo dang /_/nag mo re ma tir gyur pas/_/lcam dral gyur pas bstan pa bsrung /_/sku dang gsung dang thugs gsang ba/_/phyi nang de nyid kho na'i don/_/yon tan phrin las dbang phyug tu/_/dam tshig mgon po zhing skyong ba/_/nyi shu rtsa bzhi'i gtso bo ste/_/
[\[266a\]]
[\[266a.1\]]gzhan yangs gsum dbang byed pa'o/_/dpal mgon po chen po dngos grub 'byung ba'i rgyud las gsang ba spyi la dgongs pa'i le'u ste gnyis pa'o//_//de nas gsang ba bshad bya ba/_/'di nyid bla med sgrub pa po/_/'khor ba'i rgya mtshor lhung ba yi/_/sems can duH
[\[266a.2\]]kha gzigs nas ni/_/ji lta ji ltar grol 'gyur ba/_/de dang de yi thabs ston mdzad/_/dus ni bskal pa bzang po yi/_/rdzogs ldan tha mar gyur pa yi/_/dpag med dus las 'das nas ni/_/gnyis ldan dang ni gsum ldan las/_/rtsod pa'i dus kyi rim pa la/_/bcom ldan tshe lo brgya ba'i 
[\[266a.3\]]dus/_/de nyid bstan pa'i snyigs ma yi/_/lnga brgya pa yi dus kyi mthar/_/shin tu gdug cing rtsub pa yi/_/mi srun pa yi dus kyi tshe/_/de tshe mgon po'i bstan pa 'byung /_/gang zag la yang gnyis su bshad/_/bsgral bar bya ba'i gang zag dang /_/sgrol bar byed pa'i sgrub po ste/_/dang po 
[\[266a.4\]]bstan pa 'jig byed cing /_/dkon mchog gsum po smod pa dang /_/bla ma la sdang bdag la smod/_/de dag la sogs bya bar bshad/_/sgrub pa po ni rnam pa gsum/_/he ru ka dpal rnal 'byor ma/_/dag cing sbyangs te ting 'dzin gsal/_/rim pa go 'phang thob pa ste/_/thun mong spyi 
[\[266a.5\]]dang bye brag tu/_/dam tshig gnas pa'i rdo rje 'dzin/_/gnas kyi khyad par 'byung ba yang /_/bsnyen pa'i dus dang bsgrub pa dang /_/las la sbyar ba'i dus shes pas/_/yid 'ong dben dang dur khrod sogs/_/bsam gtan 'phel dang khyad par ro/_/yul dang dbang po'i spyod yul du/_/
[\[266a.6\]]mthong ba dang ni thos pa dang /_/reg pa dang ni dran pa yis/_/dkyil 'khor pa yi snang ba dang /_/ma lus dngos po gang shar ba/_/bde ba can du shes par bya/_/bstan pa kun las bsdus pa ni/_/byang chub sems dpa'i lam las kyang /_/gsang ba 'bras bu lam byed pa/_/rdo rje theg pa 'di 
[\[266a.7\]]nyid de/_/bstan pa 'dzin skyong srung dang gsum/_/'di ni khyad par bsrung ba yin/_/grub pa bsnyen pa'i ting 'dzin dang /_/nye bar bsnyen pa'i ting 'dzin dang /_/dpal ldan khrag 'thung ye shes che/_/rnam dag mtshan nyid kun grub pa/_/bde ba'i bsod nams rgyun gnas pa/_/rnam dag stobs 
[\[266b\]]
[\[266b.1\]]ni rgyas par byed/_/bsnyen pa'i dus su rang lha yi/_/he ru kar ni gnas pa yi/_/mdun du bka' sdod dam tshig gi/_/mgon po phyag bzhi bsgom par bya/_/de nas thugs ka'i rang sngags las/_/'od 'phros 'khor ba'i bzlas pa las/_/khyad par du ni sgra bcas dang /_/shin tu dal bar 
[\[266b.2\]]bzlas pa bya/_/nye bar bsnyen pa'i dus su ni/_/bdag nyid he ru ka las ni/_/hU~M phyung mdun du 'od 'phros pas/_/bskyed cing mthar ni nye bar bsdu/_/sgrub pa'i dus su mgon po yi/_/rgyas 'debs spyi bor he ru ka/_/de nyid gsang sngags phyogs bcas pa/_/de nyid sems dpa' sum 
[\[266b.3\]]brtsegs bsam/_/gsang ba zhing skyong rgyal po che/_/cho ga gsum gyis sgrub pa'i tshul/_/'jig rten 'jig rten 'das pa'i bdag_/thams cad bde chen gnas pa la/_/dus gsum 'khor lo gsum du gnas/_/brtul zhugs 'dzin pas 'thob par 'gyur/_/sgrub pa chen po bla na med/_/ye 
[\[266b.4\]]shes mgon po chen po nyid/_/khwa gdong la sogs lha mo brgyad/_/rim pa bzhin du yongs su bskor/_/dkyil 'khor pho brang dbus su yang /_/dur khrod du ni mgon po rol/_/'jig rten gsum na rnyed dka' ba/_/dam tshig spyod pa'i rang bzhin ni/_/rtag tu rang sngags sbas pa ste/_/rab tu 
[\[266b.5\]]'bad de gsang bar bya'o/_/phrin las khyad par gang yin pa/_/las la sbyor ba rim shes bya/_/rengs par byed dang skrod pa dang /_/rmugs par byed dang brgyal du 'jug_/rnam par rmongs dang lkugs par byed/_/dug gis 'dzin dang 'on long dang /_/rang sha rang gis za byed cing /_/gshis 
[\[266b.6\]]dan dug dang khrag tu skyug_/'di dag dus min 'chi byed pa/_/las kyi khyad par yongs su bstan/_/char dbab pa dang sprin dral dang /_/thog dang ser ba dbab pa dang /_/rang phyogs su ni bzlog cing bsrung /_/byad ka bzlog dang ngag bcing dang /_/nus pa gzhom dang cho 'phrul dang /_/phran 
[\[266b.7\]]tshegs las kyi gsang ba'o/_/thabs ni las kyi rim pa ste/_/rten gyi gang zag 'ga' zhig gis/_/dang por bla ma mnyes par bya/_/gnyis par dbang bzhi thob pa dang /_/gsum par byin gyis brlabs nas ni/_/bka' bsgo'i rjes gnang tshul bzhin du/_/ma nor 'jug pa'i [{]go rims [,]go rim [}]shes/_/
[\[267a\]]
[\[267a.1\]]rten tshul khyad par shes par bya/_/stobs ni chos rnams thams cad la/_/sgyu ma lta bur shes pa dang /_/yang dag bden pa'i stobs kyis ni/_/rang bzhin med par rtogs pas 'byung /_/'jug pa thun mong ma yin pa/_/byams pa snying rje byang chub sems/_/tshad med bzhi 
[\[267a.2\]]dang ldan pa yis/_/'gro ba'i don la sems pa po/_/mngon du byed pa nyer sgrub ste/_/dus dang grangs dang mtshan ma ste/_/dang po bar dang tha mar yang /_/gtso bo dang ni 'khor rnams kyi/_/gang grub rab 'bring tha ma ru/_/rtags kyi dbye ba bstan pa yin/_/rgyu ni thogs pa med pa yi/_/rten 
[\[267a.3\]]cing 'brel bar 'byung ba ste/_/mngon sum du ni 'byung ba la/_/gang gis dgag par mi nus pa/_/de las 'bras bu phun sum tshogs/_/snying po smin pa bzhin du 'byung /_/gang du thogs med rdo rje yi/_/snying po zad pa med pa'i don/_/yang dag ye shes snang ba po/_/bla ma'i drin las thob 
[\[267a.4\]]par 'gyur/_/dpal mgon po chen po dngos grub 'byung ba'i rgyud las gsang ba'i rim pa bstan pa'i le'u ste gsum pa'o//_//de nas dbang ldan bdud 'joms pa'i/_/sgrub pa yang dag rab tu bshad/_/gsang ba'i mgon po chen po yi/_/sbas pa'i yum dang bcas pa yi/_/
[\[267a.5\]]gsang ba mkha' 'gro ma bzhi dang /_/lhan cig tu ni dgyes par rol/_/zhal gcig pa la phyag bzhi ba/_/gdul dka' 'dul ba'i dpa' bo ni/_/zhal gcig pa la spyan gsum pa/_/mi thung khros pa ut+pal mdog_/mgo skyes gyen 'greng rngam pa'i sku/_/ro yi gdan la bzhugs 
[\[267a.6\]]mdzad cing /_/klu brgyad rgyan gyis brgyan pa po/_/khros pas char sprin nag po ltar/_/me stag phung po lta bu yi/_/spyan gsum drag po'i lta bas gzigs/_/glang po'i tshul can stobs ldan pa/_/rgyu ma'i do shal dbyangs pa yi/_/mi mgo rlon pa'i phreng bas bklubs/_/shin tu mi srun sgeg 
[\[267a.7\]]pa'i sku/_/bdud 'dul chen po lha yi lha/_/nyams ldan gzi brjid phun sum tshogs/_/ma rig mun sel sgeg pa'i nyams/_/rmad byung chos sgrogs bzhad par ston/_/brtul zhugs spyod pa dpa' bo ste/_/gdug pa 'dul mdzad 'jigs par ston/_/log lta spong byed gtsigs pa'i 
[\[267b\]]
[\[267b.1\]]nyams/_/gdug pa tshar gcod snying rjes khros/_/ngo mtshar nyon mongs 'joms mdzad cing /_/khro chags mi g.yo zhi ba'i thugs/_/g.yas kyi dang pos gri gug bsnams/_/g.yon gyi dang pos thod khrag 'dzin/_/g.yas kyi gnyis pas ral gri 'debs/_/g.yon pas kha T+wA~M 'dzin par 
[\[267b.2\]]mdzad/_/gsung gis ha ha zhes sgrogs pa/_/log par lta ba 'joms par mdzad/_/stag gi pags pa'i sham thabs can/_/sna tshogs chu skyes nyi mar bcas/_/rang byung rol pa'i stabs kyis gnas/_/de yi mdun du gtum pa mo/_/lha mo zhal gcig phyag gnyis ma/_/mun 
[\[267b.3\]]pa'i mdog can zhal gcig ma/_/phyag gnyis spyan gsum khro tshul can/_/gri gug thod pa bsnams par mdzad/_/yab la phyag rgya drug gis brgyan/_/yum la lnga yis rgyas btab gnas/_/sku dang gnyis med 'khril bar bzhugs/_/me 'od phreng bas yongs su bskor/_/ye shes 
[\[267b.4\]]rgya mtsho'i 'khor srungs ma/_/shar phyogs mkha' 'gro 'phrog ma dang /_/lho phyogs glang sna ma zhes bya/_/nub kyi srin mo ral pa can/_/byang dus yi gtsug yin no/_/gang du rgya mtsho chu ngogs dang /_/nag po'i chu dang 'dra ba'i sku/_/ma rungs 'joms byed nag po che/_/'bad pas snying rje 
[\[267b.5\]]bskyed pa nyid/_/gsad par bya ba brjod pa nyid/_/snying rje med na mi 'grub pas/_/de phyir snying rje bskyed par bya/_/mtshams med lnga ni byed pa dang /_/sangs rgyas bstan pa 'khrug byed pa/_/zhe sdang rigs kyi ting 'dzin gyis/_/re zhig tsam du gsad par bya/_/gzas pa'i shal rtag tu 
[\[267b.6\]]rol/_/kun tu gtum pa'i shugs 'chang ba/_/yul dang yul du rol byed pas/_/shing rnams la ni gnas nas kyang /_/dkyil 'khor zhing rnams skyong bar byed/_/dur khrod gnas kyis yongs su bskor/_/ma mo'i gnas sogs khyab par byed/_/klu yis mchod pa'i zhing skyong ba/_/
[\[267b.7\]]me yi phye mas yongs su bskor/_/sgo dang mig gis khyad par 'gyur/_/gtso bo'i sngags kyis lus can te/_/sgrub pa po yi lus la gnas/_/de dag rim par dus bstan pa/_/dam tshig ldan pa'i sngags pa yis/_/sgrub pa'i rdzas rnams khyad par las/_/'bru nag gtor ma rab 
[\[268a\]]
[\[268a.1\]]tu shis/_/sha chen gyis ni brgyan pa yi/_/tshogs rdzas pU dza gus pas dbul/_/phyi nang gsang ba khyad par las/_/bstan pa'i tshul gyis phrin las las/_/bye brag rgyun dang gnas skabs pa/_/grub dang sgrub pas mngon du 'gyur/_/dus rnams kun tu zhe sdang 
[\[268a.2\]]gis/_/rnam pa kun tu gzhom mi bya/_/yul min pa la gsad bya na/_/rnal 'byor dam tshig las nyams phyir/_/grub pa nam yang yod mi srid/_/khyad par ye shes bla med pa/_/dam tshig mgon po sgrub pa yi/_/dam tshig 'di ni rmad po che/_/bde bar gshegs pa'i lam sbyor mdzad/_/
[\[268a.3\]]byang chub sems kyi zla ba 'di/_/yar ngo mar ngo rab tu gnas/_/yar ngo yis ni skyed byed la/_/mar ngo la ni 'grib par byed/_/yar ngo yi ni [{]bcwa [,]bco [}]lnga la/_/byang chub sems kyi mkha' 'gro yang /_/bde ba chen por 'du bar mdzad/_/'di ni nges pa'i don du gsungs/_/dkyil 'khor lha 
[\[268a.4\]]nyid lus nyid yin/_/gzhan du lha dang dkyil 'khor ni/_/btsal yang rnyed par mi 'gyur zhes/_/'dren pa dpa' bos rtag tu gsungs/_/sku gsung thugs kyi gsang ba la/_/drag po kun gyi srog gyur pa/_/yon tan phrin las dbang phyug gi/_/phyi nang gsang ba'i bdag po yin/_/
[\[268a.5\]]ston pa gnas pa'i rang bzhin las/_/'khor lo dgug bya gnyis med bstim/_/dngas snyigs las ni rgyu 'bras dang /_/gnas pa khyad par rten 'brel te/_/'khrul dang 'khrul pa ma yin pa/_/khams gsum kun la dbang byed pas/_/'jig rten las dang ye shes kyi/_/mgon po'i 
[\[268a.6\]]khyad par mngon du 'byung /_/gdags pa tha snyad khyab pa po/_/thun mong bar ni bstan pa yin/_/'di dag las dang skye bo las/_/sgrib pa thun mong lha yi cha/_/dngos dang brgyud pas lung bstan pa/_/srog dang srog ma yin pa ste/_/rgyu dang rkyen dang bskul ba yis/_/gsang sngags 
[\[268a.7\]]bzlas pa mngon par phye/_/'di ni mngon du 'byung ba'o/_/dpal mgon po chen po dngos grub 'byung ba'i rgyud las gsang ba mngon par 'byung ba'i le'u ste bzhi pa'o//_//de nas yang dag bshad bya ba/_/he ru ka dpal mgon nyid kyi/_/gsang ba'i sprul pa nag po che/_/'di 
[\[268b\]]
[\[268b.1\]]yi sgrub rim bshad par bya/_/gsang ba'i sgrub pa'i thabs mchog ste/_/skal ba can la sbyin par bya/_/gang du sgrub pa'i sa phyogs su/_/mi mthun g.yeng ba spang byas nas/_/de nas nag po bsgrub par bya/_/'gro ba kun la rab bltas nas/_/tshad med byang chub sems kyi blos/_/
[\[268b.2\]]snying rje chen po bskyed byas nas/_/bde ba'i stan la 'dug nas ni/_/lhor bltas skra grol gcer bu yis/_/dang por skad cig tsam gyis ni/_/rang lhar bskyed pa'i snying ga ru/_/a las zla ba'i dkyil 'khor yang /_/bsil zhing 'od dang bcas pa bsam/_/de'i steng ra~M las nyi 
[\[268b.3\]]dkyil 'khor/_/rta bdun 'od zer tsha ba dang /_/me yi rang bzhin 'phro ba bsam/_/de dbus yi ge hU~M nag po/_/ye shes lnga yi rang bzhin can/_/de yi 'od kyis snang ba las/_/dpag med kha dog bzhi bcas bsam/_/rang bzhin gnas su 'phros pa las/_/bla ma dang ni 
[\[268b.4\]]lhag pa'i lha/_/dkyil 'khor 'khor lo bcas pa dang /_/nag po chen po 'khor dang bcas/_/mdun gyi nam mkhar bzhugs pa la/_/skyabs su 'gro dang mchod pa dbul/_/sdig pa bshags pa la sogs bya/_/bzod par gsol nas gshegs su gsol/_/de rjes dngos po 
[\[268b.5\]]thams cad kun/_/ma lus stong pa nyid gzhug cing /_/o~M swa b+hA ba shud+d+hAHsarba d+har+m+mAHswa b+hA ba shud+d+ho\u0f85ha~M/_o~M badzra shud+d+hAHsarba d+har+m+mAHbadzra shud+d+ho\u0f85ha~M/_o~M yo ga shud+d+hAH_sarba d+har+m+mA\u0f85yo ga shud+d+ho\u0f85ha~M/_zhes brjod par bya'o/_/phyi dang nang gi dngos po kun/_/gdod nas dag pa'i ngang du 
[\[268b.6\]]bsam/_/de nyid hU~M dang bcas pa yang /_/nA da tsam du gnas pa las/_/nam mkha' lta bu'i ngang las ni/_/tshangs pa'i gnas bzhi khyab par bya/_/de las sa bon 'di dag ni/_/'chad bzhin pa las rim pas bsam/_/ya~M las rlung gi dkyil 'khor dang /_/ra~M las me yi 
[\[268b.7\]]dkyil 'khor dang /_kha~M dkar chu yi dkyil 'khor te/_/la~M las gser gyis gzhi nyid/_/de steng bru~M las ri rab 'byung /_/de dag phyi nang ngo bo nyid/_/de dag steng gi cha la yang /_/dbus su pa~M las pad+ma ni/_/sna tshogs pad+ma rgya che ba/_/lte ba ge sar bcas dbus su/_/ha 
[\[269a\]]
[\[269a.1\]]las sna tshogs rdo rje ni/_/kha dog lnga dang ldan par bsam/_/de dbus ra~M las nyi ma yi/_/hU~M yig sa bon las byung ba/_/sa gzhi ma lus rdo rjer gyur/_/steng 'og phyogs mtshams rdo rje dang /_/ral gri 'khor lo mda' dang ni/_/phur bu gri gug kha T+wA~M ga/_/rdo rje 
[\[269a.2\]]rtse gcig pa dang ni/_/rtse gsum nyi shu rtsa lnga'i bar/_/dum rnam par 'phros nas ni/_/shin tu rgya che bsam par bya/_/bla re ra ba sogs dang ni/_/gur gyi rnam par mtshams bcing bya/_/me 'od 'bar ba khyab par 'gyur/_/'di dag bsrung ba'i khyad par ro/_/bru~M las byung ba'i 
[\[269a.3\]]'khor lo ni/_/rtsibs bcu pa ni yongs su 'khor/_/de steng ra~M las nyi dkyil 'khor/_/de yi dbus su hU~M mdzad do/_/zhal gsum phyag ni drug pa ste/_/rin chen klu dbang rgyan dang ldan/_/rol pas rnam par sgeg par bsam/_/ra~M las nyi ma'i dkyil 'khor dbus/_/de steng hU~M 
[\[269a.4\]]bcu rnam par bsam/_/de las khro bo'i rgyal po bcu/_/zhal phyir gzigs pa rnam par bsam/_/khro bo de dag re re zhing /_/phyogs skyong bcu bo gdan la ni/_/bkug nas gnyis med bzhugs par bsam/_/de las gsang sngags brjod tsam gyis/_/phur bus gdab dang brdung par 
[\[269a.5\]]bya/_/nges ni bla med mchog dag 'gyur/_/khro bo de dag re re zhing /_/brtan par bya phyir gsang sngags brjod/_/o~M dkar 'khor lo dang bcas pa/_/'od ldan de las spros bsdus pas/_/bcom ldan rang bzhin yangs shing khyab/_/'od du zhu nas gzhal yas khang /_/rin chen sna 
[\[269a.6\]]tshogs las grub pa/_/gru bzhi sgo dang rta babs bcas/_/rdo rje dang ni nor bu yi/_/'od zer 'khrugs pa'i rnam pa'o/_/pho brang nang ma zlum po la/_/re mig dgu pa rdo rjes bskor/_/phyi ni pad+ma mu khyud bcas/_/de yi nang na e yi dbyibs/_/drag po'i gnas su bsam par bya/_/dbus 
[\[269a.7\]]ma'i nang du ba~M las ni/_/pad+ma nyi zlar bcas pa bsam/_/A li kA li 'dus pa las/_/de las nam mkha'i sa bon te/_/nam mkha' las ni hU~M byung ste/_/gnyis med zhugs las 'od du zhu/_/de la rdo rje gri gug bsam/_/'od kyi snang bas khyab pa las/_/skad cig gis ni sku rdzogs pa/_/
[\[269b\]]
[\[269b.1\]]nag po chen po bsam par bya/_/zhal gcig phyag bzhi 'jigs pa'i gzugs/_/dpa' bo chen po rol pas bzhugs/_/yab yum gnyis su med par bsam/_/de ltar yab yum rdzogs bskyed nas/_/mkha' gsang byin gyis brlab bya ste/_/sngags brjod pas ni dgyes pa bskyed/_/
[\[269b.2\]]de las dkyil 'khor lha tshogs rnams/_/yab yum snyoms par zhugs pa las/_/yum gyi mkha' dbyings bde chen du/_/so sor cho gas bskyed byas la/_/phyi rol du ni rim gyis 'byung /_/dang por gtso bo'i rgyan dang bcas/_/rdzogs par phyung ste d+hU tI nas/_/gyen du thugs 
[\[269b.3\]]ka'i pad+ma las/_/'thon te 'gro ba'i don byas la/_/slar 'dus rang la thim gyur pa/_/dpal ldan snying rje'i stobs su gnas/_/de las rim pa ji bzhin du/_/phyung nas so so'i gdan la bzhugs/_/gtso bo'i phyogs bzhir mkha' 'gro bzhi/_/zhal gcig phyag ni bzhi pa ste/_/
[\[269b.4\]]gar stabs ldan pa'i lha mo ni/_/g.yas brkyang ba ni rnam par 'gying /_/dpa' mo bde ba'i skur bskyed pa'o/_/mtshams bzhir thod pa bdud rtsis bkang /_/sna tshogs pad 'dab la gnas pa/_/nyi ma la gnas mgon po ni/_/shar du sku yi mgon po dang /_/lho ru yon tan 
[\[269b.5\]]mgon po dang /_/nub tu gsung gi mgon po dang /_/byang du las kyi mgon po ste/_/thams cad zhal gcig phyag gnyis pa/_/gri gug thod pa bsnams pa'o/_/so so'i g.yon du yum re re/_/gtum mo dang ni drag mo dang /_/zlog byed ma dang dpa' mo ste/_/zhal gcig phyag 
[\[269b.6\]]gnyis rgyan dang bcas/_/de yi phyi yi gru chad la/_/bde 'dzin pa dang kha T+wA~M ga_/gaN+DI 'dzin dang rgyal mtshan 'dzin/_/so so'i yum dang bcas pa ste/_/zhal gcig phyag gnyis 'bar ba'o/_/de yi phyi rol sgo dang grwar/_/lha mo brgyad po gar gyis rol/_/thams cad zhal gcig 
[\[269b.7\]]phyag gnyis pa/_/gar stabs ldan pas bzhugs pa'o/_/dkyil 'khor lha rnams rdzogs pa dang /_/de nas gtso bo yab yum dag_/snyoms par zhugs pas 'od du zhu/_/de nas lha mo bzhi yis ni/_/rdo rje tshad med dbyangs kyis bskul/_/e pa~M si ta u Da na nI bA/_dza tid+ha mad+ha 
[\[270a\]]
[\[270a.1\]]ma/_g+ha ma g+ha ma a~M ka ma/_d+ha d+ha sha ri d+ha ra~M/_/sa ni sa sa sa ni ga ma sa sa sa/_/rig mo bum te sa ri sa ra sa ri ri sa ni sha/_/ma hA ma a d+ha ma sa sa/_/shru tra ni sA sa sA/_/sa ni sa ri ta g+ham a~M g+ha~M/_/a ta ma ta ya/_/sa sA pa pa/_/ma ya a ba sa d+hai na a i/_
[\[270a.2\]]de ltar bskul bar gyur pa las/_/de ltar nye bar gsan nas ni/_/thugs rje'i ngang las bzhengs mdzad de/_/nag po gsang ba'i bu dang bcas/_/shin tu 'jigs shing 'bar ba'i sku/_/bdud 'dul chen po rgyan dang bcas/_/spro ba dang ni bsdu bar mdzad/_/de nyid brtan dang 
[\[270a.3\]]mnyes par mdzad/_/sku gsung thugs ni rgyas gdab cing /_/ye shes gzhug dang dbang bskur dang /_/byin gyis brlabs dang mchod pa dang /_/sngags kyis bsten phyed bzlas pa bya/_/bdud rtsi myang dang bstod cing bskul/_/ting 'dzin don bsam nyer bsdu bya/_/de nas ldang 
[\[270a.4\]]bar gyur pa na/_/gnyis pa lha rnams thams cad kun/_/skad cig gis ni rdzogs bya ste/_/de yi ngang la ting nge 'dzin/_/gsang ba khyad par rdzogs par bya/_/rnam rtog bag chags kyis bcings la/_/rtog pa dag pa'i thabs mchog ldan/_/rnam rtog rang bzhin yongs shes na/_/
[\[270a.5\]]de nyid thob tu med pa ste/_/bde ba chen po yang dag 'byung /_/chags pa med pas kun du spyad/_/'di de'i rang bzhin rnal 'byor ba/_/rig ma rnams la rol byed na'ang /_/de nyid shes la bcing med de/_/rnam par rol ba'i tshul mchog go/_/dpal mgon po chen po dngos 
[\[270a.6\]]grub 'byung ba'i rgyud las gsang ba lha'i gnas mngon par 'byung ba'i le'u ste lnga pa'o//_//de nas yang dag bshad bya ba/_/gang du sngags kyi yi ge dang /_/bzang po'i sngags kyi phreng ba 'di/_/rdza rnga bcings pa las shes bya/_/re mig bdun pa'i grangs 
[\[270a.7\]]kyis ni/_/kun nas mnyam par dgod par bya/_/mkhas pas dbyangs dang gsal byed ni/_/sde tshan rim pas phye ba nyid/_/kun nas bskor ba'i tshul gyis ni/_/rim pa bzhin du btu bar bya/_/sde tshan drug pa'i lnga pa ni/_/ha yi 'og nas gnas pa blang /_/usma yi 
[\[270b\]]
[\[270b.1\]]bzhi pa nyid/_/wa 'og gnas pa de nyid de/_/sde tshan gnyis pa'i dang po ste/_/pa yi steng na gnas pa blang /_/an+tas+tha yi gsum pa ste/_/ya yi steng ma yang dag blang /_/sde tshan brgyad pa'i bzhi pa ni/_/ma yi steng na gnas pa sbyar/_/sde tshan dang po'i gnyis pa nyid/_/nya 
[\[270b.2\]]yi 'og na gnas pa sbyar/_/sde tshan dang po'i lnga pa ste/_/Da yi 'og na gnas par sbyar/_/sde tshan dang po'i [{]bcwa [,]bco [}]lnga pa/_/d+ha yi steng na gnas pa yi/_/zla tshes thig les brgyan par bya/_/sde tshan dang po'i bcu bzhi pa/_/de yi 'og ma'i yi ge la/_/dbyangs kyi [{]bcwa [,]bco [}]lnga pa yin te/_/d+ha yi 
[\[270b.3\]]'og mas brgyan par bya/_/de nyid thog mar sbyin bya yin/_/sde tshan drug pa'i gnyis pa nyid/_/na yi 'og na gnas pa ste/_/bzhi pa yi ni thog ma gang /_/ra yi 'og ma sbyar byas te/_/thog mar 'byung ba'i drug po ste/_/'di ni yid bzhin nor bu ster/_/tsha yi steng na gnas pa gang /_/
[\[270b.4\]]b+ha yi 'og ma rnam par blang /_/Ta yi steng mas brgyan par bya/_/ha yi 'og na gnas pa dang /_/wa yi 'og ma gzung bar bya/_/pa yi steng ma nyid btu bya/_/ya yi steng na gnas pa las/_/nya yi steng mas las kun byed/_/ma yi steng gnas yi ge nyid/_/ra yi 'og ma sbyar byas la/_/
[\[270b.5\]]nyis 'gyur D+ha yi steng mas brgyan/_/tsa yi steng na gnas pa la/_/i yi steng ma drung du bzhag_/'di ni dngos grub 'byung ba'i gnas/_/nga yi steng ma'i yi ge la/_/d+ha yi steng mas yang dag brgyan/_/rig byed mngon sum dang por gnas/_/ma lus ye shes skur gyur pa'o/_/
[\[270b.6\]]Sha yi 'og na gnas pa la/_/b+ha yi 'og ma'i yi ge dang /_/Na yi 'og nas rab sbyin dang /_/pa yi thog ma yang dag blang /_/tha 'og Da 'og stan du sbyar/_/tsas par gnas yi ge dang /_/dz+hA yi steng ma bdag po ste/_/sa yi bar na gnas pa bzung /_/kha dang a yi bar gnas 
[\[270b.7\]]pa/_/ta yi 'og ma nya steng ldan/_/ma yi steng gnas r-irA~M 'og sbyar/_/thig les brgyan pa nyis 'gyur sbyar/_/tsa yi steng na gnas pa la/_/a yi steng mas brgyan pa drung /_/'di ni sbas pa'i snying po ste/_/rang srog yi ger gsang ba'o/_/da yi steng ma'i yi ge la/_/d+ha yi steng 
[\[271a\]]
[\[271a.1\]]mas brgyan par bya/_/sangs rgyas kun gyi ye shes che/_/snying po bzlas pa'i rig pa ste/_/bkra shis pa ni thog mar sbyar/_/na yi steng mas yang dag brgyan/_/dza yi gong ma d+ha steng sbyar/_/sa la bar gnas Da steng sbyar/_/thig le nA das brgyan par 
[\[271a.2\]]bya/_/na 'og d+ha steng mgo bor sbyin/_/'di las ma steng ri 'og ldan/_/thig le zla tshes dag gis mtshan/_/tsa yi steng na gnas pa la/_/ra yi 'og ma drung du sbyin/_/b+ha steng gnas pa la 'og sbyar/_/nya yi 'og ma yang dag ldan/_/sha sa bar gnas nya 'og sbyar/_/'di ni 
[\[271a.3\]]gsang ba'i bzlas pa ste/_/bya ba stobs ldan nyid yin no/_/gang du mngon par phyogs pa yi/_/dpal ldan nag po chen po yi/_/gsang sngags mchog tu gyur pa 'dis/_/stong dang brgya ba bcur 'gyur gyis/_/rigs ni dam pa'i sa la gnas/_/thob pa yul dang yul du gnas/_/pha 
[\[271a.4\]]yi 'og ma dang por blang /_/ha yi 'og ma blang byas la/_/tha yi steng ma sbyin par bya/_/Da yi steng ma'i drung nyid du/_/sha yi thog mas brten par bya/_/pha yi steng ma btu bar bya/_/la yi steng ma'i yi ge la/_/Da yi steng mas stan du sbyar/_/nya yi steng ma nyis 'gyur la/_/phyi ma nya yi 'og 
[\[271a.5\]]mas brgyan/_/e yi 'og gyur bsdus pa la/_/sha yi steng ma drung du sbyar/_/la yi 'og ma rgyan du byas/_/nya yi 'og gis sbyin par bya/_/o yi 'og na gnas pa la/_/nya yi 'og mas brgyan par bya/_/da yi 'og mar gnas pa la/_/thig le nA da dag gis brgyan/_/da yi 'og 
[\[271a.6\]]ma'i yi ge la/_/u yi steng ma sbyin par bya/_/tsha yi steng na gnas pa gang /_/b+ha yi 'og ma rnam par blangs/_/ta yi steng mas brgyan par bya/_/d+ha yi 'og ma gnas pa dang /_/wa yi 'og ma gzung bar bya/_/sa yi steng ma nyid bsdus bya/_/ya yi steng na gnas pa las/_/nya yi 
[\[271a.7\]]'og mas de la brgyan/_/nya yi 'og ma kun gyi rten/_/sa yi steng ma blang bar bya/_/b+ha yi steng na gnas pa la/_/la yi 'og mas brgyan par bya/_/pha yi steng ma nyid de blang /_/dz+nya yi 'og ma nga steng dang /_/ba yi steng na gnas pa la/_/u yi steng ma yang dag blang /_/e yi 'og 
[\[271b\]]
[\[271b.1\]]gnas yi ge la/_/d+ha yi steng ma mgo bor sbyin/_/la tha bar gnas pa la yang /_/Na yi steng mas brgyan par bya/_/ma steng thig le nA das brgyan/_/dz+ha 'og gnas pa'i yi ge la/_/da steng sa yi steng ma dang /_/pha 'og ta yi 'og mas brgyan/_/dz+ha yi gong na gnas pa 
[\[271b.2\]]dang /_/ma yi steng ma sa steng gnas/_/ya yi steng ma nyid dang ldan/_/dz+ha 'og nya yi steng ma la/_/d+ha yi steng mas mgo bor brgyan/_/Da yi 'og ma sha steng ldan/_/thig le nA das brgyan pa'o/_/Da yi steng mas tsha nyid du/_/sha yi thog mas brten par bya/_/pha yi 
[\[271b.3\]]steng ma btu bar bya/_/la steng gnas pa Ta steng sbyar/_/nya yi steng du nyis 'gyur bas/_/phyi ma'i nya yi 'og mas brgyan/_/dbyangs yig dang po ka 'og can/_/sa steng gnas pa nyid dang yang /_/u steng gnas pa yang dag bcas/_/sa steng gnas pa thig les 
[\[271b.4\]]brgyan/_/nya yi steng ma'i gnas pa la/_/ai yi 'og gnas ga mdun gnas/_/ta yi 'og ma mgo bor sbyin/_/nga steng gnas pa Na 'og sbyar/_/la steng gnas pa Ta 'og bcas/_/la 'og zur gnas sbyar bar bya/_/b+ha yi 'og ma'i yi ge la/_/ma steng gnas pa 
[\[271b.5\]]stan du byas/_/sha'i 'og dza yi steng mar sbyar/_/Na 'og gnas pa nyid drung ste/_/b+ha steng gnas pa'i 'og mas brgyan/_/sha steng drung du sbyin par bya/_/la steng sha yi thog ma la/_/phyi ma nya 'og gnas pas mdzes/_/Ta 'og sha thog thig les brgyan/_/sha thog r-i 
[\[271b.6\]]yi 'og mas brgyan/_/ba thog la steng gnas pa sbyar/_/de la nya 'og sbyin par bya/_/b+ha steng gnas pa la 'og ldan/_/nya 'og dag gis yang dag mdzes/_/ka ga bar gnas pa nyid la/_/nyis 'gyur du ni bsdu bar bya/_/g+ha steng gnas pa de nyid la/_/nya 'og brgyan pa nyid du 
[\[271b.7\]]bya/_/ma yi thog ma Da 'og bcas/_/g+ha steng gnas pa nyid dang ni/_/wa 'og gnas pa Tha 'og sbyin/_/ha 'og Na yi 'og mar ldan/_/de yi nyis 'gyur shes par bya/_/kha 'og ma yi ge la/_/u r-i bar gnas sbyar bar bya/_/ma steng pha 'og 'og tu sbyin/_/de ni nyis 
[\[272a\]]
[\[272a.1\]]'gyur sbyar bar bya/_/tsha yi steng ma pha thog drung /_/Sha yi thog ma drung du gnas/_/de ni zung du sbyar bar bya/_/ma steng gnas pa sa thog drung /_/nyis 'gyur rim par shes par bya/_/sha thog gnas pa wa thog drung /_/lan gnyis su ni brjod par bya/_/ka 'og 
[\[272a.2\]]gnas pa pha stan pa/_/ba 'og stan du byas pa nyid/_/nyis 'gyur dag tu shes par bya/_/b+ha steng gnas pa Ta steng drung /_/Sha yi 'og ma stan du byas/_/sha'i steng Da yi 'og mas brgyan/_/d+ha 'og i thog stan du sbyar/_/pha yi steng ma drung du bzhag_/ha yi 'og ma Na 'og ldan/_/
[\[272a.3\]]pha thog drag por 'gyur ba'o/_/sha steng tha yi 'og mas brgyan/_/'di nyid rim pa mngon spyod pa'i/_/mA ra ya yi thog mar sbyar/_/ma yi steng gnas ri 'og sbyar/_/nyis 'gyur thig le nA das brgyan/_/tsa yi steng na gnas pa la/_/i yi steng ma brgyan pa drung /_/b+ha thog tha 
[\[272a.4\]]thog gnas pa sbyar/_/de la nya yi 'og mas brgyan/_/ma steng gnas pa nya 'og ni/_/yang dag stan du bya ba'o/_/'di ni dri med bde ba'i gter/_/snying po gsang sngags 'di nyid ni/_/gang du gnas pa'i sa phyogs su/_/nag po chen po 'khor dang bcas/_/ma lus zhing skyong 'khor 
[\[272a.5\]]dang bcas/_/dur khrod ro la ce sbyang dang /_/sha za'i tshogs rnams 'du ba bzhin/_/nges par 'du bar byed pa ste/_/bstan pa rgya mtsho srung byed pa'o/_/dpag tshad brgyad khri'i bar du ni/_/de yi bgegs rnams ma lus pa/_/til 'bru tsam du byed par mdzad/_/snying po 'di ni zlos byed 
[\[272a.6\]]cing /_/gang du nyi ma gcig tu yang /_/ma chad mngon par sems pa yi/_/he ru ka dpal rnal 'byor la/_/'jigs pa kun las srung ba dang /_/zhi ba dang ni rgyas pa dang /_/de bzhin dbang dang mngon spyod la/_/thogs pa med par 'grub par 'gyur/_/ji srid mtshan ma ma byung gi/_/
[\[272a.7\]]bar du 'bad de bsgrub par bya/_/mtshan ma byung nas bla ma yi/_/man ngag bzhin du las la sbyar/_/dpal mgon po chen po dngos grub 'byung ba'i rgyud las gsang ba sngags kyi le'u ste drug pa'o//_//de nas gzhan yang bshad bya ba/_/yang dag ye shes bskyed pa po/_/
[\[272b\]]
[\[272b.1\]]gdug pa ma lus 'dul mdzad pa/_/gtum po de yi gsang ba'i yum/_/lha mo bzhi dang bcas pa yi/_/gsang sngags btu ba bshad par bya/_/dbyangs yig bcu bzhi pa dag la/_/thig le nA das rnam par brgyan/_/rig byed mngon sum dang por gnas/_/drug pa yi ni lnga pa 
[\[272b.2\]]dang /_/mthar gnas pa yi bzhi pa dang /_/bdun pa yi ni dang po nyid/_/an+tas+tha yi gsum pa ste/_/dang po'i gsum pa thog tu sbyin/_/lnga pa'i lnga pa gsum pas brgyan/_/gnyis pa yi ni dang po la/_/an+ta s+tha yi gsum pas brten/_/dbyangs kyi bcu gsum pa yis brgyan/_/
[\[272b.3\]]drug pa yi ni dang po dang /_/dbyangs kyi dgu pas gnas der sbyar/_/gnyis pa yi ni dang por dang /_/an+ta s+tha yi gsum pa dang /_/de nyid kyi ni gnyis pa dang /_/lnga pa yi ni dang po la/_/dbyangs kyi bdun pas steng 'og sbyin/_/lnga pa yi ni lnga pa la/_/dbyangs kyi gsum pa mgo bor sbyin/_/
[\[272b.4\]]gsum pa yi ni dang po la/_/drung du lnga pa'i lnga pa sbyar/_/lnga pa'i bzhi pa dag dang sbyar/_/dang po'i dang po'i drung du ni/_/gnyis pa'i gsum pa sbyar ba dang /_/mthar gnas las kyang phyi ma yi/_/de la dbyangs kyi gsum pas brgyan/_/an+ta s+tha yi dang po la/_/dbyangs yig bcu 
[\[272b.5\]]gcig pa yis brgya/_/brgyad pa yi ni bzhi pa la/_/dbyangs yig drug pa dag gis brgyan/_/thig le nA das mdzes pa'o/_/drug pa yi ni gnyis pa nyid/_/bzhi pa yi ni thog ma sbyar/_/'di ni gsang ba'i gtum pa mo/_/drag cing shin tu cher 'jigs byed/_/yid bzhin nor 
[\[272b.6\]]bu'i rigs 'dzin gter/_/bkra shis pa ni thog mar sbyar/_/mthar gnas pa yi bzhi pa la/_/dbyangs yig bdun pa steng 'og sbyar/_/thig le nA das mdzes pa yin/_/usma Sha yi bzhi pa la/_/dbyangs yig drug pa dang sbyar ba/_/an+ta s+tha yi gnyis pa sbyar/_/de nyid thig 
[\[272b.7\]]les mdzes par byas/_/gnyis pa'i dang po blang byas la/_/dbyangs kyi dgu pa blang ba nyid/_/drug pa yi ni lnga pa la/_/usma Sha yi bzhi pa dang /_/gnyis pa yi ni dang po dang /_/dbyangs yig bcu ba sbyar bar bya/_/bdun pa yi ni gnyis pa dang /_/gnyis pa yi ni dang po dang /_/
[\[273a\]]
[\[273a.1\]]lnga pa'i dang po btu par bya/_/drug pa yi ni lnga pa la/_/dbyangs yig [{]bcwa [,]bco [}]lnga pa yis brgyan/_/gnyis pa'i lnga par gnas pa'o/_/mthar gnas pa yi gsum pa dang /_/lnga pa yi ni lnga pa dang /_/drug pa yi ni bzhi pa dang /_/phyi ma'i yang ni bzhi pa la/_/
[\[273a.2\]]lnga yi yang lnga pa la/_/dbyangs kyi gsum pas brgyan par bya_/dang po yi ni dang po dang /_/drug pa yi ni lnga pa la/_/dbyangs kyi lnga pas brgyan par bya/_/gnyis pa yi ni dang po dang /_/mthar gnas pa yi gsum pa la/_/an+ta s+tha yi dang po sbyar/_/mthar gnas pa 
[\[273a.3\]]yi gsum pa dang /_/bdun pa yi ni lnga pa dang /_/drug pa yi ni bzhi pa sbyar/_/lnga pa yi ni lnga pa dang /_/dbyangs kyi dgu pa'i yi ge la/_/lnga pa'i gsum pa gdags par bya/_/usma Sha yi gsum pa la/_/lnga pa'i dang po sbyar bar bya/_/thig le nA das yang dag brgyan/_/
[\[273a.4\]]drug pa yi ni gsum pa dang /_/an+tas+tha yi dang po ste/_/yi ge gsum gyi bdag nyid kyis/_/nyis 'gyur dag tu sbyar bar bya/_/usma Sha yi bzhi pa la/_/dang po'i drug pa dang sbyar ba/_/an+tas+tha yi gnyis pa sbyar/_/thig le nA das brgyan par bya/_/'di ni gsang ba'i yum dag 
[\[273a.5\]]gis/_/snying po sbas pa mchog gyur pa/_/lha mo nag mo ye shes che/_/sngags ni drag cing sdud pa'o/_/de nas ye shes lnga ldan pa'i/_/rig byed mngon sum dang por bzhag_/drug pa yi ni lnga pa dang /_/mthar gnas pa yi bzhi pa la/_/gnyis pa yi ni dang po nyid/_/
[\[273a.6\]]an+tas+tha yi gsum pa ste/_/dang po'i gsum pa thog tu sbyin/_/dang po'i bcu drug pa mtha' bya/_/mthar ni hU~M phaT sbyar bar bya/_/sde tshan gnyis pa'i dang po la/_/an+tas+tha yi gnyis pa sbyar/_/dang po'i dgu pa blang ba nyid/_/drug pa yi ni lnga pa la/_/thig le nA das brgyan pa'o/_/
[\[273a.7\]]gnyis pa yi ni dang po la/_/drung du de nyid lnga pa sbyar/_/gnyis pa'i dang po de nyid dang /_/dbyangs kyi dgu pa sbyar bar bya/_/mthar gnas pa yi bzhi pa la/_/bdun pa yi ni gnyis pa sbyar/_/de la thig le nA das brgyan/_/gnyis pa yi ni dang po la/_/an+tas+thi yi gsum pa dang /_/
[\[273b\]]
[\[273b.1\]]bdun pa yi ni gnyis pa sbyar/_/lnga pa'i dang po nyid la yang /_/dbyangs kyi bdun pa steng 'og sbyar/_/bdun pa yi ni gnyis pa la/_/thig le nA das mdzes byas pa'o/_/'di dag kun gyi thog ma dang /_/tha mar yang dag brten par bya/_/'di ni DA ki bzhi dag gi/_/snying po sbas pa mchog 
[\[273b.2\]]tu gsungs/_/dpal mgon po chen po dngos grub 'byung ba'i rgyud las gsang sngags rim par bstan pa'i le'u ste bdun pa'o//_//de nas gzhan yang bshad par bya/_/gsang ba sngags kyi 'khor lo las/_/mthar ni hU~M phaT sbyar bar bya/_/lha yi 'khor lo rgya mtsho 
[\[273b.3\]]nyid/_/lan tshwa chu rgyun 'bab pa'i ngang /_/gangs kyi thigs pa bdud rtsi'i chu/_/me tog mdangs gsal snying po yi/_/ge sar ze 'brur ldan pa la/_/'dab rgyas ye shes nyi shar bas/_/rang grol mdangs 'bar rab tu rgyas/_/rdo rje rin chen ral gri dang /_/'khor lo 'bar ba'i rtsibs 
[\[273b.4\]]dag las/_/'khor ba'i rgyun las 'od zer 'phro/_/steng 'og dag las rim pa ni/_/'khrug cing gcod pa'i gri gug gis/_/las dang phrin las rang byung du/_/byed cing bskul ba'i las grub pa/_/phyi nang gsang ba rim bzhin du/_/dbab dang sngags pa zlog pa ste/_/rtsa ba 
[\[273b.5\]]yan lag las bzhir 'gyur/_/dang po thun mong dgu pa ste/_/gnyis pa bye brag phye ba dang /_/bskyed pa'i ye shes mi zlog pa/_/[{]klungs su [,]klung du [}]chud pa phyag rgya che/_/snying po gcig la dus gsum du/_/'gyur med de nyid dbye ba nyid/_/gcig las du ma'i ngo bo can/_/'jig rten 
[\[273b.6\]]pa dang ye shes che/_/mi 'gyur ba dang 'gugs pa dang /_/las rnams byed pa'i srog gyur pa/_/gsang sngags 'khor lo 'di dag ni/_/bye brag rnal 'byor pas shes bya/_/o~M ma hA kA la hU~M hU~M phaT/_o~M badzra ma hA kA la hU~M phaT/_o~M badzra ka'u wa ma hA kA lA ya hU~M hU~M phaT/_
[\[273b.7\]]na mo rat+na tra yA ya/_tad+ya thA/_o~M shrI ma hA kA lA ya/_shA sa na~M u pa hA rI NA~M/_e ShA pash+tsi/_ma kA laHa ya~M/_i da~M rat+na tra yA ya/_a pa kA ri NA~M/_ya di pra ti dz+nyA/_sma ra si ta dA/_e da~M duSh+Ta sa twa/_kha kha khA hi khA hi/_ma ra ma ra/_gr-ih+Na gr-ih+Na/_ban+d+ha ban+d+ha/_ha na ha na/_da ha da ha/_
[\[274a\]]
[\[274a.1\]]ba tsa pa tsa/_sar+b+ba duSh+TA~M/_di na me ke na mAr ya hU~M hU~M phaT swA hA/_o~M ma hA kA li ni kro d+ha sa ki la rak+Shi NI tsaN+Da ak+Shi NI tsa N+Da k+ShI ye hU~M phaT/_o~M hrIHhU~M kA li ma hA kA li rak+ta mA~M se na/_b+hak+Sha Ni a mu ka s+ya/_sar+b+ba laM stoM p+ta ya hU~M phaT/_o~M AHma~M hra~M ra~M hU~M phaT swA hA/_o~M ka rA li ma~M hU~M phaT/_o~M 
[\[274a.2\]]kang kA la~M hrIHhU~M phaT/_oM kA la ra tri ra~M hU~M phaT/_de las dngos dang nyams su yang /_/nag po chen po'i zhal ston dang /_/tha ma rmi lam lung ston pa/_/mi nag bong thung gsus 'phyang dang /_/bya nag khwa ta la sogs 'ong /_/de yang rab 'bring tha ma yi/_/bye brag rtags su 'char 
[\[274a.3\]]bar 'gyur/_/grangs ni bdun 'bum dag dang ni/_/mngon sum gsal ba'i nges pa 'char/_/khri phrag bdun dang khri phrag dgu/_/stong phrag bdun gyis nye bar 'gyur/_/thabs dang shes rab bcas pa yi/_/sngags kyi stong phrag bcu dag ni/_/dus ni zla drug zhag bdun bar/_/rnal 
[\[274a.4\]]'byor smra ba bcad de bzlas/_/mi tshig bar ma chod pa yi/_/gsang sngags phrin las nges par 'grub/_/thun mtshams mchod dang gtor ma dang /_/bstod dang bcol bskul las la 'bad/_/rang nyid he ru kar gsal ba/_/ri rab steng du yum bcas bsam/_/de mdun nag 
[\[274a.5\]]po chen po nyid/_/gsal ba bskyed tshul dbye ba yis/_/rgyan dang cha lugs rdzogs pa ni/_/mngon sum lta bur blta bar bya/_/bdag dang mdun gyi mgon po yi/_/thugs ka'i sa bon rang sngags las/_/de ltar spro bsdus ting 'dzin bsam/_/de ltar dus dang gzhan du yang /_/
[\[274a.6\]]rten bcas dkyil 'khor bzhengs pa dang /_/rten btsugs brtan byed de nyid bsnyen/_/de nas rten bcas tsam gyis ni/_/nges par de yi mdun song ba/_/mchod dang gtor ma bsham par bya/_/sha chen bsreg spos phul nas ni/_/dmigs pa gtod par byed pa dang /_/gang 
[\[274a.7\]]la bya ba'i bsgrub bya de/_/dmigs pas bkug cing bstab pa dang /_/gtor mar dbul zhing bka' bsgo bya/_/lha dang bral zhing nyes pa bsgo/_/de nas ma nyes nyes pa bsgrag_/dpang btsugs las la bcol bskul bya/_/de yis nges par 'grub par 'gyur/_/de las khyad par 
[\[274b\]]
[\[274b.1\]]phrin las ni/_/lha sbyin dang ni mchod sbyin sogs/_/bsgral ba'i zhing de gang yin pa/_/de yi zag pa'i rdzas rnams dang /_/phung shul sa dang g.yul sprad sa/_/grog mkhar sa la sogs pa rnams/_/bsdud chad sa la bong bu'i chus/_/sprus te ling ga sta gon bya/_/de nas dben 
[\[274b.2\]]par song nas ni/_/mar ngo yi ni tshes brgyad dam/_/bcu bzhi la sogs sgrub dus la/_/gza' skar shin tu drag po la/_/de nas 'khor lo bri bar bya/_/rgyu ni ro ras shing shun dang /_/zhing lpags dag la dug sna dang /_/khrag dang dug gi me tog gi/_/du ba mtshan ngan thod chags 
[\[274b.3\]]la/_/mchog phur bstod pa'i snag tshas bri/_/rgya skyegs dag gis bsres la bri/_/tshad dang ldan pa'i mu khyud ni/_/rim pa bzhi dang ldan pa la/_/nang du ling tshe dgu pa bya/_/phyogs bzhi dbus dang lnga por ni/_/gru gsum nag po sa bon bcas/_/las rnams byed pa rlung yig dang /_/
[\[274b.4\]]ma hA kA la 'bru bzhi dang /_/steng non o~M dang badzra ste/_/de yi phyi rim rtsibs brgyad la/_/a mu ka~M dang ba yi ni/_/yi ge bcu gsum gnyis gnyis pa/_/g.yas skor dag tu dgod par bya/_/de yi phyi rim pad 'dab brgyad/_/sgo mtshams lha mo'i 'khor lo'i sngags/_/ming spel 
[\[274b.5\]]bcas pa dgod par bya/_/de yi nang gi gru chad bzhir/_/hU~M gnyis phaT dang bcas pa la/_/ming spel bcug la bri bar bya/_/khyad par sbas pa'i 'khor lo ni/_/dbus su rlung gi sa bon nyid/_/phyogs bzhir mkha' 'gro ma bzhi gnas/_/phyogs bzhir sngags kyi phreng ba las/_/
[\[274b.6\]]phyi rol rtsibs la gcod pa'i sngags/_/'dab brgyad cha la tsaN+Di ka/_/mtha' rten snga ma dag dang mtshungs/_/yang na rim pa gsum pa yi/_/gsang sngags ma hA kA la yi/_/phrin las khyad par dgod par bya/_/'dis ni shin tu mngon spyod myur/_/thabs dang shes rab khyad par dang /_/
[\[274b.7\]]steng 'og bar gyi dbye ba yis/_/zangs dang lcags kyi gri gug gis/_/bla dang tshe srog don snying la/_/myur du 'khor bas gcod par byed/_/sdud byed 'phrog cing len pa'i srog_/bsgral ba rdo rje rigs kyi las/_/thun mong du ni bya ba yin/_/khyad par 'khor lo dril bya ste/_/dus kyi rim 
[\[275a\]]
[\[275a.1\]]pas las la sbyar/_/'di ni kun du mnan pa ste/_/las kyi gshin rje'i gnas su gtad/_/'khor lo la yang bsnyen pa dang /_/bsgrub pa [{]go rims [,]go rim [}]nor mi bya/_/'dis ni bya ba mi 'grub med/_/dpal mgon po chen po dngos grub 'byung ba'i rgyud las gsang sngags 
[\[275a.2\]]dang 'khor lo bsgrub pa'i le'u ste brgyad pa'o//_//de nas gzhan yang bshad bya ba/_/dpal ldan nag po chen po yi/_/rnal 'byor ting 'dzin la zhugs te/_/mngon par spyod pa brtsam par bya/_/khyad par dur khrod pa yi shing /_/lha 'dre gtum po gnas pa las/_/ma 
[\[275a.3\]]mo'i bya brag brtags pa las/_/bcad pa mgo mjug ma nor bar/_/gnyis gshags de nas sngags bris la/_/bsdams te zla ba mig gis ni/_/phye ba'i bdun phrag gsum pa la/_/legs par gzhag ste tshad du bya/_/dkyil 'khor gru gsum pa la gzugs/_/gzhan yang 
[\[275a.4\]]bsgrub bya'i gzugs dag ni/_/zur gsum tshud pa sngags dang bcas/_/ming spel bskul tshig ldan pa ni/_/grangs ni rab 'bring tha ma ste/_/ci rigs par ni bya bar gsungs/_/yang na ro sgrom shing la yang /_/byang bu byas la ling+ga bri/_/gzhan du mgon po yab yum gyi/_/'khor lo 
[\[275a.5\]]legs par bris pa dang /_/bsgrub bya srog gi 'khor lo ni/_/gri gug lnga pa 'khor ba dag_/de dag par du bcug pa dang /_/yang na mgon po'i 'khor lo dang /_/bsgrub bya du yod ling+ga rnams/_/de yi nang du dril bar bya/_/'khor lo tshon skud rnam lngas dkri/_/de yi phyi rol ku sha yi/_/
[\[275a.6\]]rtswa yis mi gzugs byas nas kyang /_/rang mdun gru gsum nag po yi/_/nang du gzugs de gzhug par bya/_/de la lha dang dbye ba dang /_/nyes pa bsgo zhing bsgrag par bya/_/de nas bdag nyid lha dang ni/_/mdun du nag po chen po ni/_/zhal gcig phyag bzhi 'jigs pa'i gzugs/_/
[\[275a.7\]]yum dang bcas pa bskyed pa dang /_/spyan drangs mchod cing bstim par bya/_/las mgon rnams dang ma mo bzhi/_/rgyal chen bzhi dang phyogs skyong bcu/_/lha srin sde brgyad ma lus dang /_/gzhan yang dur khrod sha za dang /_/ma mo ro langs ce spyang dang /_/stag dang dred dang bya gcan 
[\[275b\]]
[\[275b.1\]]sogs/_/bya rog khwa ta la sogs pas/_/yongs su bskor cing phrin las byed/_/de nas rang dang mgon po dang /_/lha mo bzhi la sogs pa yi/_/sa bon las ni 'od zer yang /_/lcags kyu lta bu dpag med pas/_/bsgrub bya de dag ma lus pa/_/snying gi srog rtsa nas drangs 
[\[275b.2\]]te/_/rang dbang med par rlung gis bteg_/myur du 'ongs pa mdog nyams pa/_/rid cing skra 'dzings shin tu 'dar/_/yed yed sdang zhing skrag pa de/_/zhags pas bcings dang bsdams pa dang /_/dril bu la sogs sgra yis ni/_/shin tu dbang po myos gyur te/_/de yi rnam 
[\[275b.3\]]par shes pa ni/_/ming dang bcas pa'i gzugs la bstim/_/de yi dus su gsang sngags ni/_/phrin las sngags [{]rings [,]ring [}]mtha' ru ni/_/A kar+Sha ya dzaHzhes brjod/_/mgon po nag po yab yum gyi/_/lte bar gru gsum lcags khang ni/_/btson dong mun khang gnas pa bsam/_/
[\[275b.4\]]de las thar dus med par bya/_/de nas dong de ro g.yam la/_/rdo rje rgya gram bris pas mnan/_/mtha' mar las sbyor dus su yang /_/bsgrub bya'i them pa'am lam dag tu/_/mnan pa byas la phrin las bcol/_/gal te de nyid sbyin sreg gis/_/las sbyor bsgrub bya'i chu rjes sogs/_/
[\[275b.5\]]dri ma gos dang skra sogs dang /_/tsha ba gsum dang dug sna dang /_/khrag dang skye tshe shang tshe dang /_/da d+hu ra dang de la sogs/_/sa sna gzhan dang sbyar bar bya/_/bong bu'i chu dang bsres nas ni/_/'jim pa byas la g.yog par bya/_/dug chu ro sol dag gis ni/_/de la byug cing 
[\[275b.6\]]gnas lnga ru/_/seng ldeng lcags phur btab la gzhag_/de yi lus po thams cad la/_/spra tshil gyis ni byug par bya/_/de la drag po'i shing gi ni/_/tsher ma sna tshogs btsugs la gzhag/_/gru gsum a yi nang du ni/_/de gzugs phyi gan dag tu gzhag_/kha nang dur khrod 
[\[275b.7\]]thal bas brdzang /_/de nas dong kha bcad la gzhag_/de la thun bzhir bya ba'am/_/dus drug dag tu bya ba ni/_/rnal 'byor pa yis lhor bltas la/_/nyin phyed mtshan phyed dus su bya/_/yang na dus bzhir las la sbyar/_/phyogs kyi DA ki bzhi yis ni/_/dgug gzhug 
[\[276a\]]
[\[276a.1\]]bstim dang bsngags par bya/_/de nas thod pa mtshan ngan du/_/yungs kar nyungs nag la sogs pa'i/_/thun rdzas rnams la sngags bzlas shing /_/dus dus dag tu brdeg par bya/_/skabs skabs dug gi chu yis brdeg_/gal te gu gul nag po dang /_/
[\[276a.2\]]sha chen dag gis bdug par bya/_/yang na 'bras phub me la ni/_/spra tshil ma zhu tsam du bsro/_/de nas sngags kyis brdeg par bya/_/'dis ni nye bar 'grub par 'gyur/_/de ltar cho ga'i thabs 'di yis/_/dgra yi khang par bya rog dag_/mang po 'ba' zhig skad 'don dang /_/lus 
[\[276a.3\]]la tsha bas thebs la sogs/_/du ma'i cho 'phrul 'byung bar 'gyur/_/dang por nang rtags gsal bar 'char/_/phyi rtags rim gyis 'byung bar 'gyur/_/dpal mgon po chen po dngos grub 'byung ba'i rgyud las drag po'i mngon spyod bstan pa'i le'u ste dgu pa'o//_//
[\[276a.4\]]de nas gdug pa 'dul don du/_/nag po chen po khros pa yi/_/bsgrub pa'i rim pa mchog gyur pa/_/gzhan yang rab tu bshad par bya/_/rje btsun he ru ka dpal dang /_/nag po chen po'i lha tshogs rnams/_/nam mkhar mngon par bltas nas ni/_/bdun po yongs su dag par bya/_/
[\[276a.5\]]bzod par gsol la gshegs su gsol/_/de rjes stong ba'i ngang las ni/_/tshad med bzhi po bsam par bya/_/byang chub sems kyi ngang las ni/_/pad+ma zla nyir gnas pa yi/_/hU~M yig nag po bsam par bya/_/de yi 'od kyis khyab pa las/_/bsdus shing skad cig yongs gyur 
[\[276a.6\]]pa/_/dpal ldan nag po chen po ni/_/zhal gcig pa la spyan gsum pa/_/phyag gnyis sku mdog shin tu nag_/dbu skra kham nag gyen du brdzes/_g.yas pa gshin rje'i lce 'dra ba'i/_/gri gug rnon po 'dzin par mdzad/_/g.yon pa thod pa khrag bkang bsnams/_/thod pas 
[\[276a.7\]]skra mtshams bcings pa dang /_/yan lag thung zhing rags pa'i gzugs/_/mche gtsigs 'jigs su rung ba ste/_/ltos 'gro brgyad dang rin chen brgyad/_/rgyu ma'i ga sha stag lpags can/_/mi mgo rlon pa'i phreng ba 'phyang /_/zhal nas khrag 'dzag gad rgyangs can/_/phyag rgya 
[\[276b\]]
[\[276b.1\]]drug gis sku la spras/_/drag po'i nyams dang ldan pa ste/_/skad cig tsam gyis bskyed par bya/_/de yi thugs kar nyi ma la/_/ye shes sems dpa' gsal bar dmigs/_/ting 'dzin sems dpa' dang bcas pa/_/rten dang brten par bcas pa bsam/_/de la 'di yi gsang 
[\[276b.2\]]sngags byung /_/o~M badzra ma hA kA lA ya hU~M hU~M phaT/_ji srid skyo bar ma gyur pa/_/gsang sngags phreng ba bzlas par bya/_/de nas sha chen spos bsreg cing /_/gzhan yang dug dang khrag la sogs/_/bdug pa'i du bas mchod par bya/_/ma sha 'bras dang so ba dang /_/'bru nag me tog byug pa dang 
[\[276b.3\]]sgron ma lnga dang mi 'chi lnga/_/khu ba chan dang chang la sogs//_/gtor ma nag po che la dbul/_/mchod dang bstod pa tshul bzhin bya/_/'di yi nye bar spyad pa ni/_/bsgrub bya'i zag pa'i rdzas rnams dang /_/tsha ba gsum la sogs pa la/_/gang gi ming dang bcas pa'i gzugs/_/byas 
[\[276b.4\]]te dug gis byugs nas kyang /_/tsher mas bkang ste thab khung du/_/'bras phub me la gdung la sogs/_/bya ba sna tshogs las byas na/_/skad cig gis ni brlag par byed/_/rdo rje slob dpon smod byed cing /_/sangs rgyas bstan pa 'jig byed pa/_/dkon mchog gsum la sdang ba 
[\[276b.5\]]dang /_/sems can kun la 'tshe ba rnams/_/'di dag nag po chen pos sgrol/_/yan lag dag gi sha chod la/_/mgon po nag po'i zhal du gsol/_/yang na de yi spyi nas ni/_/til tsam du ni mdzad du gsol/_/khrag gi rgyun yang 'thung bar mdzod/_/de ltar phrin las las 
[\[276b.6\]]bcol bya/_/de nas sbyin sreg brtsam par bya/_/phung shul g.yul sprad la sogs pa/_/dur khrod sol bas byug byas te/_/gru gsum rim pa kha sgyer ldan/_/de yi nang du drag po'i shing /_/tsher ma can gyis brtsig par bya/_/mchod dang bsreg rdzas gtor ma dang /_/bsgrub bya'i ling+ga 
[\[276b.7\]]sha chen dang /_/yungs kar bcas pas yongs su bskor/_/sngags pas lhor bltas ting 'dzin zhugs/_/me lha bskyed cing dgug gzhug bya/_/ling+ga phur btab gtubs byas la/_/me sbar bsregs pas lha la mchod/_/gsang sngags 'dod yon sgyur ldan pa/_/brag gcig gis ni 
[\[277a\]]
[\[277a.1\]]lan cig ste/_/lan grangs rol mtsho'i khyad par gyis/_/phyir mi zlog cing srog gtor byed/_/de rjes gsol gdab bcol bskul bya/_/shin tu myur bar rtags rnams 'grub/_/nag po chen po'i gsang ba'i las/_/ma grub lan gsum spogs pa dang /_/sa bon 
[\[277a.2\]]'phrog cing gcud pas 'grub/_/dpal mgon po chen po dngos grub 'byung ba'i rgyud las drag po'i sbyin sreg bstan pa'i le'u ste bcu pa'o//_//de nas dkyil 'khor chen po yi/_/dur khrod gnas pa'i zhing skyong dang /_/nyi shu rtsa bzhi'i zhing skyong bcas/_/de dag rim 
[\[277a.3\]]pa bshad par bya/_/rdo rje rigs kyi pho nya mo/_/drug cu rtsa bzhi'i phrin las dang /_/'di nyid gsang ba'i mgon po yi/_/thabs mchog 'di ni kun du sbas/_/dpal ldan mgon po rdo rje can/_/khro bo de bzhin gshegs pa'i sku/_/dkyil 'khor dbus bzhugs dpa' bo ni/_/shin tu 
[\[277a.4\]]'gying zhing 'bar ba'i sku/_/le tshe dgu pa'i dbus su ni/_/sna tshogs pad+ma nyi dbus la/_/dpa' bo chen po phyed skyil tshul/_/zhal gcig pa la phyag bzhi pa/_/spyan gsum byi ru la ltar dmar/_/sku mdog sngon po 'jigs chen po/_/thod pa'i phreng bas rnam par brgyan/_/phyag rgya lnga 
[\[277a.5\]]ldan gar gyis rol/_/dang pos gri gug thod pa dang /_/gnyis pa ral gri kha T+wA~M ga/_/klu brgyad rgyan gyi phrin las can/_/de yi thugs kar gnas pa yi/_/sa bon spro dang bsdu ba'i dngos/_/o~M ma hA kA la A kaR+Sha ya ma ma pra sha ma nA ya ha sa ma ya s+t+wa~M/_thams cad sdud cing dbang byed pa/_/
[\[277a.6\]]skad cig tsam gyis bskyed par bya/_/de yi shar gyi le tshe la/_/drag po shin tu 'jigs pa ste/_/zhal gcig phyag bzhi spyan gsum pa/_/mthing nag rngam pa'i tshul du gnas/_/de yi mdun du rgan byed ma/_/g.yas su mi sdug drag po che/_/g.yon du 'jigs ma gnas pa dang /_/rgyab 
[\[277a.7\]]tu u ma rnam par rol/_/nag po'i lho yi phyogs su ni/_/drag po chen po du ba'i mdog_/zhal gcig phyag bzhi spyan gsum pa/_/thod phreng gis brgyan gtsigs pa'i tshul/_/de yi mdun du rnam rgyal ma/_/g.yas su rnam par rgyal ba ma/_/rgyab tu mi sdug ma gnas la/_/g.yon 
[\[277b\]]
[\[277b.1\]]du gzhan gyis mi thub ma'o/_/lha gter mnyam gnas nub phyogs su/_/zhal gcig phyag bzhi spyan gsum pa/_/mdog ser rgyu ma'i phreng bas dkris/_/shin tu bzhad pa'i tshul du gnas/_/de yi mdun du nag mo che/_/g.yas su drag chen drag shul can/_/rgyab tu nag sbom 
[\[277b.2\]]ma ni gnas/_/g.yon du bzang mo mche ba can/_/nag mo khyab byed byang phyogs su/_/zhal gcig phyag bzhi spyan gsum pa/_/char sprin nag po'i mdog 'dra ba/_/shin tu gdangs shing ljags 'dril ba/_/de yi mdun du dbang mo ste/_/g.yas su zla ba mo zhes bya/_/rgyab tu drag tu sdang 
[\[277b.3\]]ba la/_/g.yon du rna ba 'phyang ba'o/_/gtso bo nag po chen po ni/_/shar lho mtshams kyi gnas bzhugs pa/_/gtsigs pa can ni shel gyi mdog_/stag lpags gos kyis dkris pa'o/_/mdun du lha mo 'phrog byed ma/_/g.yas su 'bar byed ma gnas la/_/de yi rgyab tu 'jigs 
[\[277b.4\]]byed ma/_/g.yon du yul skyong ma gnas so/_/gtso bor gyur pa'i sku yi ni/_/lho nub mtshams su bzhugs pa ni/_/mi sdug pa ni du ba'i mdog_/shin tu mi srun gzugs 'chang ba/_/gzig gi ko ba rlon pas dkris/_/mdun du 'jigs byed drag mo che/_/g.yas su gzugs chen 
[\[277b.5\]]mo zhes bya/_/rgyab tu mche ba gtsigs ma ste/_/g.yon du thod can ma yin no/_/nag po chen po'i sku yi ni/_/nub byang mtshams kyi grwar bzhugs pa/_/dga' bar ldan pa pad dmar mdog_/glang po'i pags pa 'dzin pa'o/_/de yi mdun du thod phreng 'dzin/_/g.yas su phreng ba 'dzin 
[\[277b.6\]]ma ste/_/rgyab tu tri shul 'dzin ma'o/_/g.yon du ltos 'gro bsnams pa'o/_/gtso bo nag po chen po yi/_/byang shar mtshams su gnas pa ni/_/log sred can gyi rdza gsar mdog_/spre'u'i pags pa 'dzin pa'o/_/de yi mdun du ral gri ma/_/g.yas su dgra sta 'dzin ma ste/_/rgyab 
[\[277b.7\]]tu rdo rje mda' thogs ma/_/g.yon du rdo rje gzhu ma'o/_/khro bo'i pho nya 'di dag ni/_/zhal gcig phyag bzhi gar gyis rol/_/dang po gri gug thod pa 'dzin/_/gnyis pas DA ma ru dang ni/_/tri shul ni 'dzin par mdzad/_/pho nya'i rnal 'byor ma 'di dag_/'di dag phal cher zhal 
[\[278a\]]
[\[278a.1\]]gcig la/_/phyag gnyis gri gug thod pa can/_/nag mo ser dang dmar ljang ste/_/phyag rgya lnga dang ldan pa'o/_/dur khrod gnas su rol par mdzad/_/pho brang de yi phyi rol du/_/zhing skyong rnams kyis yongs su bskor/_/ka Ta ha re ka ta~M shing /_/shan+ti pa la yab yum 
[\[278a.2\]]can/_/kol+la kir ni ro yi shing /_/g+han+d+ha bA la yum dang ldan/_/d+har par ta pa yi shing /_/aM gi pA la yab yum sbyor/_/ko Tir d+hi pa pa d+hi shing /_/dz+wA la pA la yab yum sbyor/_/b+hi ra tsa ra te a mra'i shing /_/shwa ra d+ha sa gnyis med gnas/_/o Ta dbyangs can ka na ka'i/_/ka pA 
[\[278a.3\]]la yi lha srub byed/_/sa Ta b+ha rur dza ti'i 'bras/_/g+han stod da pa lhan cig sbyor/_/o la pu ri ra ma Na/_/ha ti pa yi rna ba can/_/ha na mo ha yab yum sbyor/_/karmi ra bar rtsa ba'i sdong /_/tsan+d+ra sa na go Ta'i bdag_/ma ri Na par thang sgron shing /_/byin pa k+She tra pA lar ldan/_/nA ga 
[\[278a.4\]]ba rar sa shing can/_/keng rus ldan pa rol bar 'gyur/_/suN+De par ri dzA lu'i shing /_/bu yi rkang pa rtag tu rol/_/dzA la d+ha rar khang brtsegs shing /_/bum pa can de bde bar rol/_/b+ha sna gu bar drag klog 'khrug_/dzA Ta tri pa mnyam par gnas/_/so sa par ni tril sha'i shing /_/
[\[278a.5\]]sgra gcan sgrogs pa'i yum dang bcas/_/tsa ri Ta pa'i ka ran tsar/_/mdzes pa shaka ti can yum ldan/_/o Ta ya par a sho ka'i/_/shin tu sgra gcan gsang mor bcas/_/gzung 'dzin sa sar ka ko li/_/sred pa dpa' bo dbang phyug bcas/_/k+Shi ri ke par sA la'i shing /_/
[\[278a.6\]]lhun po 'bar ba dbang phyug bcas/_/k+Shi ri ki sar sA la'i shing /_/lhun po 'bar ba lhan cig bcas/_/b+ha yang ma 'bur 'byung po'i shing /_/stobs chen 'jigs pa gnas byed pa'o/_/pu Ta nar ni d+ha du pa'i/_/a b+ha ke pa brtul zhugs 'dzin/_/rA dza g+hi har dza pa na/_/sna chen dzi 
[\[278a.7\]]li sgra gcan no/_/khang pa can du rang byung brag_/thub dka' rgyal mtshan 'dzin mar bcas/_/ma hA tra yer tsan+dan shing /_/sna tshogs dbang phyug dbang bskur bcas/_/'di dag k+She tra pA la ni/_/zhing skyong zhal gcig phyag bzhi pa/_/gri gug cang te'u g.yas pa na/_/g.yon pa thod khrag 
[\[278b\]]
[\[278b.1\]]rtse gsum can/_/yum ni so so'i phyag mtshan ldan/_/skye gnas las byung sgra sgrogs mdzad/_/rtag tu sgrub pa po rnams kyis/_/lus la yang dag gnas nas ni/_/dngos grub ster byed stobs mchog byed/_/'di dag zhing skyong thugs brtse bas/_/rtag par mtshan mo 'du bar mdzad/_/
[\[278b.2\]]'di dgas gsum khyab pa ste/_/sna tshogs mdog can 'bar ba'o/_/o~M shIn+taM k+She pa hU~M phaT/_o~M ma hA smr-i ti hU~M phaT/_oM b+ha lan pU hU~M phaT/_o~M shang ka ri hU~M phaT/_o~M kA lA d+hi pa hU~M phaT/_oM dza ya b+ha lan hU~M phaT/_oM be su b+ha ga hU~M phaT/_o~M par+Na san hU~M phaT/_o~M k+Sha tra pA la ha hi hU~M 
[\[278b.3\]]phaT/_o~M kI li kI li phe~M phe~M phaT phaT/_k+ShA~M k+ShA~M k+ShA~M k+ShA~M/_ka ha ka ha/_hri~M hri~M hri~M hri~M/_pa tsa pa tsa/_hU~M hU~M phaT phaT/_ha hA/_Da DA ra~M rA~M ra~M rA~M/_kru~M kru~M kru~M kru~M/_kha~M kha~M kha~M kha~M/_ru ru ru ru/_Da~M Da~M Da~M Da~M/_ka~M ka~M ka~M ka~M/_tsa~M tsa~M tsa~M tsa~M/_kra~M kra~M kra~M kra~M/_sa~M sa~M sa~M sa~M/_pha~M ba~M ba~M ba~M/_ya~M ya~M ya~M ya~M/_phai~M phai~M phai~M phai~M/_b+h+rU~M b+h+rU~M 
[\[278b.4\]]b+h+rU~M b+h+rU~M/_k+Sha~M k+Sha~M k+Sha~M k+Sha~M/_kle~M kli~M klu~M klu~M/_bA~M bA~M bA~M bA~M swA hA/_yul ni nyi shu rtsa bzhi yi/_/drag po'i zhing skyong nyi shu bzhi/_/sku gsung thugs kyi 'khor lo yi/_/sa gsum rnam par khyab nas gnas/_/'di dag gsang ba'i sngags yin te/_/gzhan du nam yang 'khrul bar 'gyur/_/
[\[278b.5\]]oM DA ki nI/_ka kak+na ta na/_b+ha ba ban+d+ha na/_kha kha khA hi ban+d+ha na/_sarba duSh+TA nA~M/_ha na ha na/_g+ha g+ha g+hA ta ya g+hA ta ya/_sarba pA pa a mu ka s+ya shIn+ta~M ku ru hU~M hU~M phaT swA hA/_'di dag grub pa'i rnal 'byor ma/_/dngos grub stsol bar the tshom med/_/'di nyid dkyil 'khor dgod pa yis/_/
[\[278b.6\]]sna tshogs phrin las byed pa ste/_/dur khrod brgyad kyi bdag po mchog_/pho nya legs brten 'khor lo yin/_/dpal mgon po chen po dngos grub 'byung ba'i rgyud las dur khrod kyi bdag po rnams dang /_pho nya ba khyad par ba rnams dang ma mo dang zhing skyong gi phrin las bstan pa'i le'u ste bcu 
[\[278b.7\]]gcig pa'o//_//de nas gzhan yang nyi shu bzhi/_/gsang ba'i mgon po 'di nyid kyis/_/dkyil 'khor pho brang gnas pa'o/_/mkha' 'gro'i gsang sngags bstan par bya/_/pho nya legs skyes rnal 'byor ma/_/rgya mtsho dang ni ro yis ni/_/phye ba'i rdo rje nor bu dang /_/
[\[279a\]]
[\[279a.1\]]pad+ma ral gri'i rigs dang ni/_/bde gshegs ye shes dam tshig gis/_/sna tshogs sha za'i ma mo rnams/_/gnas skyes yul dang grong gnas pa/_/klu yis mtshon pas kun du phye/_/o~M b+he ra khi ni swA hA/_Du tri ni/_Da sha ka ra li ni/_dz+wA la mu khi ni/_bA yu be ga ni/_pra 
[\[279a.2\]]tsaN+Dini/_ru dra ak+Shi Ni/_ma hA nA si ni/_a se ni ya ma ni/_kIrti ni/_la k+Sh+mI ni/_bi dza ya ni/_shrI dzA na ye/_shrI dzA ya ka ra Ni/_shrI badzri Ni/_ka~M kA li ni/_kA la rA tri N-i/_pra kro d+ha mu khi ni/_kA la dzi hwA ni/_ga rA li ni/_badzra b+hai ra bA kA ra ni/_d+hu ru si ni/_ya ni ma na a~M ka ri Ni/_mri ka ra sa tis+thA 
[\[279a.3\]]ni/_rat+na mA li ni/_sU tra ak+Shi Ni/_ku su li ni/_khat+t+ri Ni/_badzra pra b+ta ni/_badzra kA la ya ni/_sa ma pany+tsa ni/_ka ma ni b+hi/_tsitrA li ga ni/_shu ki ni/_sarba d+hi ni/_sU tra ri Ni/_g+ha la sma ni/_pad+mA k+Shi Ni/_dza la dza la kha Di b+ha ba b+hu d+hi ni/_shrI g+ho ra Ni/_tsan+d+ra mu khi ni/_ha~M sa warmi Ni/_
[\[279a.4\]]wA gi me shwa ra Ni/_g+hi ta ru dra ye/_ka ra Ni swa ka b+hi ru sa ni mr-i d+ha ni d+hi/_g+hu ri Ni/_sha Sho ni/_su shI g+h+ra~M na/_ban+du b+ha ra Ni/_shrI mu khi ni/_brka la ni/_ka li ni/_ha ri Ni thA ye/_pad+mi ni/_na gra pa ek+Shi Ni/_b+hI ma la tsa Na gri Ni swA hA/_b+hak+Sha b+hak+Sha sarba yo gi ni kA me shwa ri/_sarba duSh+Ta gardzadza gardzadza gr-ih+Na 
[\[279a.5\]]gr-ih+Na hU~M phaT/_chos brgyad dang ni nya ba dang /_/nyi shu dgu dang dgu stong dang /_/zhi rgyas dbang dang mngon spyod kyi/_/las ni the tshom med 'grub pa'o/_/dbyug gu drag po'i pho nya dang /_/chu tshod kyi ni ma mo dang /_/'pho ba gnod sbyin brgya phrag gnyis/_/thun ni pho nya brgya dag go/_/dus sbyor bcu 
[\[279a.6\]]gnyis gnas pa'i yul/_/nyi shu rtsa bzhi de yi phyed/_/rtsa rlung yi ge khams la rgyu/_/'ching grol tshar gcod rjes 'dzin pa'o/_/dpal mgon po chen po dngos grub 'byung ba'i rgyud las phyi dang nang gi dngos po pho nya ma'i las bstan pa'i le'u ste bcu gnyis pa'o//_//
[\[279a.7\]]de nas gzhan yang bshad bya ba/_/nag po chen po gtum po ni/_/zhal gdangs mche gtsigs ljags 'dril cing /_/a la la yi sgra sgrogs pa/_/rab 'jigs bzhengs pa'i stabs kyis ni/_/gsang ba mchod byed lha mo brgyad/_/kun nas gar gyis rol pa ste/_/'di yis phrin las 
[\[279b\]]
[\[279b.1\]]dbang thob byed/_/o~M badzra ka wu ba ma hA kA lA yai hU~M hU~M phaT/_o~M gr-i d+h+ra sa kA yai hU~M hU~M phaT/_o~M b+ha ga byA g+hA yai hU~M hU~M phaT/_o~M b+ha na su ba rA yai hU~M hU~M phaT/_o~M si ma lA yai hU~M hU~M phaT/_o~M b+ha na shwA nA s+yai hU~M hU~M phaT/_o~M kro Ne d+ha ka rA s+yai hU~M hU~M phaT/_o~M ga ru Das gA s+yai hU~M hU~M phaT/_'di 
[\[279b.2\]]ni dpal nag po chen po 'khor lha mo brgyad dang bcas pa'i sngags so/_/mtshan phyed dus na gtor ma 'bul/_/sha lnga dang ni bdud rtsi lnga/_/myos byed stobs dang bcas pas mchod/_/gsang ba sgrub pa'i mchog tu bshad/_/bsnyen pa sngon du song ba yis/_/dben par dug dang tsha ba dang /_/sa 
[\[279b.3\]]la dgra bo'i gzugs bya ste/_/grog 'am ni ro ras la/_/rgya skyegs dug dang khrag rnams kyis/_/bya rog mo yi rus pas ni/_/gzugs bris de yi snying gar ni/_/e yi rnam pa'i 'khor lo la/_/mA ra ya yi mtha' can gyi/_/man ngag bzhin du bri bar bya/_/de nas rkang pa nas brtsams te/_/
[\[279b.4\]]dril la dur khrod skra yis dkri/_/sngar gyi gzugs kyi snying ga ru/_/bcug ste tshigs dang lte ba sogs/_/dug dang bcas pa'i tsher ma gzugs/_/de nas sngags pa 'dod lha yi/_/nga rgyal chen po rab ldan pas/_/snying ga'i hU~M las 'od 'phros pas/_/lha la bka' bsgo rnam shes ni/_/
[\[279b.5\]]man ngag can gyis dgug par bya/_/o~M badzra ma hA kA la che ge mo A kar+Sha dza dzaHhU~M ba~M hos dgug pa dang /_/gzhug dang bcing dang myos par bya/_/de nas tsha ba dug gis brab/_/de bzhin bdun phrag nyi shu gsum/_/zla ba gcig tu las bsgrubs la/_/drag po'i thab tu tsher ma dang /_/bra ma'i me la 
[\[279b.6\]]bsro bar bya/_/des kyang 'dud par mi byed na/_/bstan pa bde la gnas pa'i phyir/_/snying rje chen po rab bskyed de/_/gri lcags las byas mtshon gyis gtub/_/khrag dang dug dang tsha ba dang /_/tsher ma ling gar bcas te bsregs/_/thal ba bla ma'i man ngag ltar/_/mnan dang chu bor 
[\[279b.7\]]dor bar bya/_/gzhan yang mi shis thod pa la/_/dug gi myu gus gzugs bris te/_/de yi lce la ud ma ni/_/ming spel bris la thod pa gnyis/_/kha sbyar skud pa nag pos dkri/_/nag po'i gos kyis gtums nas ni/_/mi shis sa phyogs dag tu mnan/_/bsnyen dang sgrub pas mnyes gyur 
[\[280a\]]
[\[280a.1\]]na/_/'chi dang smyo bar 'gyur bar ni/_/the tshom yod pa ma yin no/_/[{]yi dgas [,]yi dwags [}]sam ni dgra bo gang /_/gro ga la ni gzugs bris la/_/snying gar sngags 'dis bskor bar bya/_o~M badzra ma hA kA la che ge mo mA ra ya hU~M hU~M phaT/_ces pa'i sngags bris gtor mar gzhug_/
[\[280a.2\]]de nas bsgrub sngags bzlas par bya/_/de yi rjes la gtor ma dbul/_/mgon po nag po 'khor bcas la/_/sha khrag rkang sogs bstabs byas nas/_/gtor mas bsad pas bsgral bya ste/_/dmigs par bya ba myur du brlag_/gzhan yang gdug pa pha rol te/_/nus pa cung zad yod 
[\[280a.3\]]gyur na/_/rang shed rang la dbab pa'i phyir/_/ngag mnan sbyor ba 'di ltar bya/_/gro ga 'am ni ro ras la/_/khrag dang dug dang bdug pa yis/_/gzugs ni lces khengs sngags bri ba/_/stam+b+ha ming spel ldan pa bskor/_/phyin ci log tu dril la bcing /_/zag pa'i rdzas sogs sa 
[\[280a.4\]]la ni/_/tsha tsha byas pa'i nang bcug la/_/bstim zhing mnan la mdun byas la/_/rnal 'byor spro bsdu phyag rgya bcing /_/thun gyis brabs la bzlas pa bya/_/las bcol zhag bdun thun bzhir bya/_/de la sngar bzhin byas nas ni/_/gnod pa'i sa phyogs dag tu mnan/_/myur du 
[\[280a.5\]]'grub par the tshom med/_/thod pa 'am ni snod gzhan du/_/sbyin sreg byas pa'i thal ba de/_/thun rdzas kyis brab ling+gar bcas/_/yang na drag po klu la gtad/_/gru gsum dong bcug brdzi bar bya/_/kha bcad nas ni drag po yi/_/nges par thob par the tshom med/_/de ltar las 
[\[280a.6\]]la sbyor dus su/_/nyes pa bsgo ba'i thabs shes nas/_/srung byed nyes pa 'di ltar bsgrag_/bstan pa 'jig par byed pa yi/_/dgra bo srung byed lha khyod nyon/_/gdug pa'i sems ldan dgra 'di yis/_/dkon mchog bla ma la smod cing /_/rnal 'byor la sdang sems can 'tshe/_/sgrub 
[\[280a.7\]]pa po la brnyas gyur pas/_/dpag tshad stong du lhung ba yi/_/dmyal ba'i sdug bsngal myong gyur pas/_/bdag gis myur du bsgral nas ni/_/gzugs kyis lha rnams mchod pa yin/_/khyed kyis srung bar ma byed par/_/sdig can 'di ni myur du spongs/_/zhes brjod par bya'o/_/bstan 
[\[280b\]]
[\[280b.1\]]pa bsrung ba'i bsam pa dang /_/snying rje chen po ldan pa yis/_/yengs pa med par byas gyur na/_/nges par 'grub par gdon mi za/_/brgya byin dag gi srog kyang g.yo/_/sdig can dgra bgegs smos ci dgos/_/byang chub sems dang rab ldan na/_/ngo bo nyid kyis 'grub par gyur/_/
[\[280b.2\]]dpal mgon po chen po dngos grub 'byung ba'i rgyud las lha mo'i 'khor lo dang las bsgrub pa bstan pa'i le'u ste bcu gsum pa'o//_//de nas gzhan yang bshad bya ba/_/gsang ba'i cho ga nyams dga' ba/_/dpal ldan lcam dral thams cad kyi/_/sgrub pa rab tu nyams 
[\[280b.3\]]dga' ni/_/mgon po kun gyi gnas 'di ni/_/zhal gcig pa la phyag drug pa/_/dang po gri gug thod khrag 'dzin/_/spyan gsum mthing nag rngam pa yi/_/g.yas g.yon par mas phreng ba dang /_DA ma ru ni 'dzin cing brdung /_/tha ma gnyis kyis ka T+wA~M dang /_/sdigs mdzub zhags pa 'ching 
[\[280b.4\]]bar mdzad/_/klu brgyad kyis brgyan khrag 'dzag zhal/_/sa bon rang sngags phreng ba can/_/rgyas btab pas ni byin brlabs shing /_/rdo rje sems dpa' dbu brgyan pa/_/n+ya gro d+ha yi shing la brten/_/bi nA ya ka mnan par bsam/_/o~M badzra ma hA kA la k+ShiM k+She tra big+h+nA na binA ya ka nA~M hU~M hU~M phaT swA hA/_/
[\[280b.5\]]sha chen bsregs spos phul nas ni/_/skyo bar gyur na gsang sngags bzlas/_/de la gtor ma dbul bar bya/_/khyad par byin brlabs gyur par bya/_/phrin las thogs pa med pa 'grub/_/o~M badzra kro d+ha sa ma ya ma hA kA lA ya hU~M phaT/_sku'i mgon po'i sngags so/_/o~M ma hA kA la gu Na 
[\[280b.6\]]hr-i da hU~M phaT/_yon tan gyi mgon po'i sngags so/_/o~M badzra ma hA kA la rak+Sha ru dri ba Sha ni hU~M phaT/_/gsung gi mgon po'i sngags so/_/o~M badzra kr-iSh+Na tsaN+Da mA ra ya ma hA kA la tsit+ta la hrIHdzaH/_las kyi mgon po'i sngags so/_/o~M ma hA kA li ha na badzra hU~M phaT/_yi ge bcu pa'i gsang ba'i 
[\[280b.7\]]mgon po'i sngags so/_/o~M tsaN+De shwa rI ye swA hA/_/gtum po mo'i sngags so/_/oM tsaN+Di tsa kI ye swa ha/_/drag mo'i sngags so/_/oM kA li ka ye swa ha/_/bzlog byed ma'i sngags so/_/o~M ku li she Sha rI ye swA hA/_/dpa' ma'i sngags so/_/o~M shrI ma hA kA lag Na mai tri dzaH/_bde 'dzin 
[\[281a\]]
[\[281a.1\]]ma'i sngags so/_/o~M re da na ti ma hA kA li tri shU la sar+b+ba sha trU~M dzaH/_rtse gsum 'dzin pa'i sngags so/_/o~M badzra ma hA kA la kro tri ga N+Di sa ya hU~M phaT/_gaN+Di 'dzin pa'i sngags so/_/o~M badzra ma hA kA la te tsi tsau ta ka ra ma rA NA~M hU~M phaT/_/rgyal mtshan 'dzin pa'i sngags so/_/
[\[281a.2\]]gsang ba bed 'dzin mgon po yis/_/lha ma yin gyi grong khyer ni/_/sum brtsegs la sogs khang [{]bzangs [,]bzang [}]rnams/_/khro bo tsan+dan bed bsnams kyis/_/lha dmag bye ba dung phyur rnams/_/phyung nas brlag par mdzad pa yi/_/grong khyer 'bum phrag brgyad cu 'am/_/rlag byed bdud 'dul 
[\[281a.3\]]chen po ste/_/'di nyid g.yon gnas lha mo ni/_/kun du dgyes nas gar stabs gnas/_/o~M shrI ma hA kA la du be~M ni dza a mu ka'i mgo bo la ru dra hU~M b+h+yoH/_o~M shrI ma hA kA la tra ga rak+Sha~M du be~M ni dzaHmun nag shig b+h+yoH/_mu shi b+h+yoH/_che ge mo mA ra ya phaT/_o~M badzra ma hA kA la rak+Sha tri yak+Sha/_/ru dras 
[\[281a.4\]]ma ya/_sarba sha trU~M ru ru tsa ba lA ya/_ma ra Na rbad rbad/_nri rbad pu rbad pu/_tshal pa tshal pa/_ni sha ku ru sa ma ya/_che ge mo/_gtubs gtubs dza dza/_o~M ru ru ma ma b+h+yaH/_ma ma sha trU~M/_tsit+ta la hri~M hrI~M/_mA ra ya rbud rbud/_re sha~Mg+hA ta ya g+hA ta ya/_kA li ya~M b+ha sha ni ma hA kA la/_
[\[281a.5\]]yak+Sha shA sa na/_a pa ka ri di na me ke na me ru ru ma ma b+h+yaH/_tsit+ta la hri~M hri~M rbad/_tri ri pri tri ka hi swA hA/_ti ka pa tra hU~M/_a tra ka ti swa mo sha mo sna/_tig pug shig_/ku mi ta rbad shig rbud sod/_gaN+Di 'dzin pa'i khro bo che/_/ma rungs klad pa 'gems par byed/_/tsa muN+Di ldan rol pa ste/_/
[\[281a.6\]]gdug pa 'dul ba'i las la shis/_/kha T+wA~M rtse gsum 'dzin pas ni/_/dgra bgegs lus ngag yid la 'debs/_/gtum po thogs 'bebs mig sgyur ma/_/sangs rgyas bstan pa skyong ba'o/_/gang du keng rus rgyal mtshan bsnams/_/bdud dang bdud kyi phyogs skrag byed/_/'di 
[\[281a.7\]]nyid legs ldan rgyal po che/_/rdo rje bse gdong sna tshogs gdong /_/dkyil 'khor lha tshogs 'di dag gis/_/gsang sngags rim pa bstan pa'o/_/thun mong khyad par bye brag gis/_/lus kyi mtshan nyid rtags bcas pa/_/grub pa kun du bgrod pa'o/_/dpal mgon po chen po 
[\[281b\]]
[\[281b.1\]]dngos grub 'byung ba'i rgyud las dkyil 'khor ba'i mgon po dang yum dang bcas pa'i gsang sngags dang phrin las kyi le'u ste bcu bzhi pa'o//_//de nas bden pa tsam gyis ni/_/grub pa stsol bar mdzad pa po/_/dngos grub 'byung gnas rim pa ni/_/yang dag nyid du 
[\[281b.2\]]bshad par bya/_/bya rog g.yang gzhis brgyan pa yi/_/nag po phyag bzhi pa yi sku/_/gsang zhing dam tshig ldan pas bri/_/de ni sku yi rten du bshad/_/gser dngul la sogs kyis bris pa'i/_/nag po chen po'i snying po dang /_/nye ba'i snying po bris pa rnams/_/gsung gi rten du 'dod 
[\[281b.3\]]pa'o/_/bya rog sogs dang rta nag snying /_/khyi yi snying dang mi yi snying /_/rin chen lnga dang bcas pa rnams/_/thugs kyi rten du gzung bar bya/_/snying gi rnam pa thams cad dang /_/nya sha la sogs 'bru yi chan/_/sman gyi rnam pa thams cad dang /_/bsnyen pa'i gtor ma bya ba yin/_/
[\[281b.4\]]rdzas dang gta' gtor steng dang 'og_/steng nas dar nag gur gyis dbub/_/sha lnga sman lnga myos byed bcas/_/rgyun du thugs dam bskul phyir mchod/_/rta nag lug nag g.yag rog la/_/mgul du snying po bris la gdags/_/de yi ngo bo legs phul la/_/phyi yi rten du bya bar 
[\[281b.5\]]bshad/_/nag po ras sam dar la yang /_/rin chen lnga dang bcas pa yis/_/nag po zhal gcig phyag bzhi pa/_/bris pa nyin gcig gis rdzogs nas/_/bar chad med par rab gnas bya/_/gsang rten lus la bcang ba'o/_/sna tshogs 'bru nag dpal byas pa'i/_/gtor 
[\[281b.6\]]ma mi shas brgyan pa dag_/pho brang rten dang brten par bcas/_/nang gi rten du slob pa'o/_/skyes pa grir shi'i thod phreng ni/_/yon tan ldan phyir rtag tu sba/_/mi gsod mtshon las byas pa yis/_/rdo rje gri gug hU~M bris pa/_/phrin las byed pa'i khyad par ro/_/dam tshig gnas 
[\[281b.7\]]pa'i rnal 'byor pas/_/nyams dga' dben pa'i gnas nyid du/_/lha mo'i rten yang 'di ltar ro/_/rigs med kyi ni thod pa la/_/gsang sngags yi ge 'di dag ni/_/bris pa tsam gyis las 'grub byed/_/bsgrub pa mi dgos nus pa 'byung /_/dur khrod sol bas sngags 'di bri/_/
[\[282a\]]
[\[282a.1\]]o~M shrI de wi tsa muN+Da rak+ta tsa muN+Di/_seM ga mor/_d+ha ke sang ha si ta/_mu khi ka ra ha ra/_kI la kI la/_phre k+Sha ti ta sa na sa ta brU~M brU~M la la ta ya/_ka pA la ma lA d+ha ra ni hU~M hU~M phaT phaT swA hA/_thod pa'i nang du 'khor bar bri/_/phyi yi rten du bshad pa yin/_/bong bu nag mo'i thod pa 
[\[282a.2\]]la/_/rten pa lha mo'i sku bris pa/_/nang gi rten du bshad pa yin/_/nal gri'i snying ni mnyams pa/_/mtshon gyi rtse la bkon la gzhag_/gsang ba'i rten du gzugs par bya/_/bu mo'i thod pa ja ril dang /_/gri gug dar gyis gtums pa dang /_/dri bzang mtshon gyis bdug par 
[\[282a.3\]]bya/_/de kho na nyid rten du bshad/_/de nas nub phyogs dag nas ni/_/gsum gyis khur nas 'ongs pa'i rdo/_/mi nag gsum gyis 'di skad brjod/_/sku gsung thugs kyi bdag nyid can/_/rdo rje mgon po 'khor bcas pa/_/rang bzhin gnas nas sku bzhengs la/_/'dir ni 
[\[282a.4\]]bstan srung bzhugs su gsol/_/lan gsum brjod nas gzhug par bya/_/rol mo'i sgra dang spos dud dang /_/sna tshogs rol mos bsu nas kyang /_/phrin las gang 'grub rim shes bya/_/'di ni rang bzhin rten yin no/_/dpal mgon po chen po dngos grub 'byung ba'i rgyud 
[\[282a.5\]]las phyi nang gsang ba dang sku gsung thugs kyi rten gzugs pa'i le'u ste [{]bcwa [,]bco [}]lnga pa'o//_//de nas gzhan yang bshad par bya/_/dpal ldan nag po chen po yi/_/bka' yi tshogs kyis 'khor gyur pa/_/'di ni kun du shes par bya/_/las kyi mgon po rnams dang ni/_/lha 
[\[282a.6\]]mo chen mo 'khor dang bcas/_/lha srin sde brgyad ma lus pa/_/pho nya mngag gzhug las byed pa'o/_/gzhan yang phyogs skyong bcu dang ni/_/klu chen brgyad dang lha chen brgyad/_/gza' chen brgyad dang rgyal chen bzhi/_/rgyu skar nyi shu rtsa brgyad de/_/gnod sbyin brgyad dang 'phrog ma'i 
[\[282a.7\]]bu/_/sha za dang ni ma mo dang /_/'jig rten pa dang dam tshig gnas/_/zhing skyong ma lus 'khor dang bcas/_/'di dag las kun byed pa yi/_/'jig rten skyong ba bzhi bcas pas/_/grub pa rab tu stsol mdzad pa/_/lha dang lha min mi'am ci/_/lto 'phye grul bum srul po dang /_/
[\[282b\]]
[\[282b.1\]]lus srul grib gnon skem byed sogs/_/nam mkha' lding dang dri za dang /_/'byung po ma lus 'dus pa kun/_/'di dag sgrub la grogs byed cing /_/mthu stobs dpung dang nus pa yis/_/bsrung zhing bar chad nges par sel/_/sgra gcan 'dzin pa'i rA hu la/_/'di la sogs pa 
[\[282b.2\]]thams cad la/_/tshogs kyi gtor mas cher mchod na/_/dpal dang rdzu 'phrul myur du ster/_/'di dag 'khor dang bcas pa yi/_/nye dang nye ba'i mtshan ma dang /_/rtags dang cho 'phrul du ma 'byung /_/sku gsung thugs kyi rtags dang ni/_/phyi nang gsang ba'i rtags gyur pa/_/
[\[282b.3\]]dngos dang nyams snang rmi lam dang /_/sprul pa'i phrin las nges 'byung ba/_/gtso bo nyid dang 'khor rnams kyi/_/rim pa rjes su 'brel par 'byung /_/rtags byung nas ni las la bskul/_/dpal mgon po chen po dngos grub 'byung ba'i rgyud las gtso bo dang 'khor du bcas pa 
[\[282b.4\]]mchod par bstan pa'i le'u ste bcu drug pa'o//_//de nas gzhan yang bshad bya ba/_/dpal ldan nag po chen po yi/_/thar ba'i grong khyer nyams dga' bar/_/dbang bskur cho ga bshad par bya/_/'dis ni bdud dang bdud kyi phyogs/_/de las rgyal bar byed pa 
[\[282b.5\]]yi/_/cho ga bzang po bla na med/_/dkyil 'khor bzang po bzheng bar bya/_/phun sum tshogs pa'i gnas dag tu/_/rgyud shes yang dag bla ma la/_/snod ldan dag pa'i slob ma yis/_/gsol ba lan gsum gdab byas la/_/maN+Dal me tog sngon 'gro yin/_/rdo rje 'dzin pa 
[\[282b.6\]]ma lus dang /_/rgyal ba mgon po ma lus dang /_/dbang phyug dam pa'i dkyil 'khor dang /_/dbang bskur gnang bar mdzad du gsol/_/lan gsum brjod nas gnang gyur pas/_/dang po bsnyen pa brtsam par bya/_/mtshan ma nye ba'am tshul shes nas/_/de nas sngon 'gro 
[\[282b.7\]]brtsam par bya/_/dang po bgegs rnams nyer zhi yi/_/phrin las mchod pa gtor ma yi/_/ye shes lha rnams mchod pa dang /_/lus dang ngag dang yid kyis ni/_/sdig pa bral zhing bgegs dbyung ba'i/_/sngags dang bcas pa'i yungs kar gyis/_/me sbar bsreg 
[\[283a\]]
[\[283a.1\]]ngang bral bar bya/_/de rjes sa phyogs gtsang ma las/_/sa brtag ba dang sbyang bar bya/_/sa blangs nas ni bka' thob pas/_/brko zhing ro lnga bsal bar bya/_/de nas bsrung zhing bcag par bya/_/rdo rje 'dzin pa bzhengs nas ni/_/rdo rje gom pa'i gar stabs 
[\[283a.2\]]kyis/_/hU~M hU~M drag po'i sgra brjod pas/_/phyogs kun bcing bar byas nas ni/_/bgegs la bka' bsgo gtor ma sbyin/_/slob ma kun la bsrung byas la/_/rdo rje mgon po chen po yi/_/ting nge 'dzin du gnas pa la/_/gsol ba gdab pas gnang ba sbyin/_/khyad par bdud rtsi 'khyil 
[\[283a.3\]]pas bsrung /_/yang dag ye shes sems dpa' che/_/'khor ba'i g.yul las rgyal byed pa/_/rgyal ba ma lus bstan skyong che/_/de nas lhag par gnas pa brtsam/_/sa 'dzin lha mo nyid mchod pas/_/bka' byin nas ni thim par blta/_/bum pa bkra shis yang dag ldan/_/ma nyams 
[\[283a.4\]]mtshan nyid ldan pa lnga/_/kha tshar ma nyams ras zung dkri/_/snying po sman dang 'bru lnga sogs/_/spos dang rin chen dag gis dgang /_/rgyun 'bab chu yis gang ba dang /_/'bras ldan shing gis kha brgyan pa'o/_/de nas bsrung ba'i 'khor lo yi/_/bka' yi khro bo rnam par bsgom/_/
[\[283a.5\]]dkyil 'khor dri yi thig le la/_/me tog gcal bkram lha rnams ni/_/bskyed cing mchod la gnyis med bstim/_/so shing dor dang ltas brtag pa/_/bsrung skud ku sha sbyin par bya/_/de nas sems bskyed sdom gnas pas/_/dam tshig gsang ba sbyin par bya/_/khyad par lha la 
[\[283a.6\]]gsol btab nas/_/rdul tshon dkyil 'khor thig gdab bya/_/dang por ye shes thig gdab cing /_/phyi nang dam tshig nges par gdab/_/[{]go rims [,]go rim [}]ma nor nges pa'i tshul/_/srad bu shes rab can thig gdab/_/tshon ni byin gyis brlabs nas kyang /_/spra brtag rdul tshon 
[\[283a.7\]]rim par dgye/_/gru bzhi pa la sgo bzhi pa/_/rta babs bzhis ni mdzes pa yi/_/zlum skor pho brang le tshe dgu/_/dbus ma e dbyibs drag po nyid/_/phyi rol pad+ma 'dab brgyad pa/_/lha khyams bcas pa'i dkyil 'khor mchog_/'dod yon rin chen sked pad dang /_/dra phyed ba 
[\[283b\]]
[\[283b.1\]]ku li yi phreng /_/yang na kha bad mdzes pa'i rgyan/_/chos 'khor [{]ri dgas [,]ri dwags [}]gdugs dang bcas/_/thod skam pad+ma'i phreng bar ldan/_/dur khrod brgyad kyis yongs su 'khor/_/rdo rje me 'od 'bar bas 'khrigs/_/dam tshig ye shes gnyis med pa'i/_/gsang sngags nye ba 
[\[283b.2\]]sngags par gnas/_/brtan zhing mchod la gsol ba gdab/_/nye bar brgyan cing yongs su bskor/_/de nas slob dpon bdag 'jug bya/_/sbyin sreg las ni rab tu shis/_/dpal mgon po chen po dngos grub 'byung ba'i rgyud las gsang ba chen po'i dkyil 'khor 
[\[283b.3\]]gsal bar byed pa'i le'u ste bcu bdun pa'o//_//de nas gzhan yang rnam bshad bya/_/yang na le tshe dgu ldan pa'i/_/pad+ma 'dab brgyad phyi rol du/_/mu khyud 'khor lo rim gsum la/_/e dbyibs zhing skyong rim pa dgod/_/lha dang sa bon phyag mtshan ni/_/
[\[283b.4\]]sku gsung thugs kyi phyag rgyas mtshan/_/slob ma khrus byas rgyan btags te/_/maN+Dal me tog phyag bya zhing /_/ras kyis mig ni bkab nas su/_/dang por me tog dor bar bya/_/mtshan ma mthong bas legs par drang /_/sgo bzhi nas ni nang 'jug cing /_/gu gul bdug cing 
[\[283b.5\]]ting 'dzin gyis/_/nag po chen po'i lha tshogs kyang /_/nges par spyan drangs bstim par bya/_/de las nges par rtags rnams byung /_/yang na so so'i mgon por bskyed/_/ye shes sems dpa' byin gyis brlab/_/bla ma dkyil 'khor gtso bcas las/_/'od 'phros rang 
[\[283b.6\]]byin brlabs par gyur/_/mthong ba dri dang bdud rtsis gtor/_/gdong g.yogs bkrol zhing lha ngo bstan/_/de nas dbang po'i bye brag gis/_/nges par rim pas dbang bskur te/_/bstan pa 'dzin cing bstan pa skyong /_/bstan pa srung bar byed pa yi/_/sangs rgyas bstan pa 
[\[283b.7\]]'phel mdzad pa/_/sku yi mgon po 'khor bcas kyis/_/bla med dngos grub sbyin pa'i phyir/_/yang dag ye shes dbang bskur ro/_/sku gsung thugs dang yon tan dang /_/phrin las lha yi khyad par ro/_/me long ye shes dbang nyid can/_/rdo rje rigs kyi mgon po yis/_/
[\[284a\]]
[\[284a.1\]]dkyil 'khor chen po'i nang du ni/_/zhe sdang dag pas dbang bskur ro/_/mnyam nyid so sor rtog pa dang /_/bya ba nan tan chos kyi dbyings/_/ye shes lnga yi rigs kyi gtsang /_/nges par dbang bskur bstan par bya/_/phrin las bzhi yi dbang yang 
[\[284a.2\]]bskur/_/lha mo brgyad kyis las rnams 'grub/_/bum pa spyi bor byin pa dang /_/thod pa'i bdud rtsi blugs pa yis/_/gsang ba bde chen ye shes nyid/_/rang byung dri med dbang bskur ba'o/_/de rjes b+ha li~M gtad pa yis/_/nus pa thogs med sbyin byed yin/_/sku gsung 
[\[284a.3\]]thugs kyi gsang ba mchog_/lha dang sngags kyi zab pa'i chos/_/ting 'dzin chen po'i phyag rgya che/_/'di nyid dngos grub kun gyi gter/_/zab cing rgya che'i don sgrub pa/_/skal ba can la sbyin par 'os/_/he ru ka dang nag po che/_/bla ma tha dad med pa la/_/tshogs kyi 'khor 
[\[284a.4\]]los legs mchod cing /_/zhabs la gtugs la smon lam gdab/_/'di ni thob par the tshom med/_/phrin las kun du grub ster byed/_/dpal mgon po chen po dngos grub 'byung ba'i rgyud las dbang bskur zhing byin gyis brlabs pa'i le'u ste [{]bcwa [,]bco [}]brgyad pa'o//_//
[\[284a.5\]]de nas gzhan yang bshad bya ba/_/dpal ldan mgon po de nyid kyi/_/phyogs bzhi yongs su skyong ba yi/_/rgyal po chen po rnam pa bzhi/_/shar phyogs nas ni yul 'khor srung /_/lho phyogs nas ni 'phags skyes po/_/nub phyogs nas ni spyan mi bzang /_/byang phyogs nas ni 
[\[284a.6\]]rnam thos sras/_/sangs rgyas bstan pa srung byed pa/_/'di nyid grub pa ster byed pa'o/_/rab tu dben zhing gtsang ba dang /_/bkra shis nyams dga'i sa phyogs su/_/rnam thos sras ni bsgrub par bya/_/sa gzhi ba yi lci bas byug_/dri [{]bzangs [,]bzang [}]tsan dan dkar dmar dang /_/a ga ru 
[\[284a.7\]]dang du ru ka/_/kha che gi hang sna tshogs sman/_/bsreg cing tshogs pa'i sman du bya/_/maN+Dal gru bzhi mda' gang ba/_/dkyil 'khor sgo bzhi rta babs dang /_/rin chen khang pa yid 'ong ba/_/pho brang rin chen las grub pa/_/sna tshogs pad+ma rin chen gling /_/gter dang dpag 
[\[284b\]]
[\[284b.1\]]bsam ljon shing bcas/_/ka ba stong phrag du ma yis/_/rab tu rgyas shing yongs su bskor/_/lte ba rin chen mu khyud la/_/lha mo brgyad kyis yongs su bskor/_/bar ma lha khyams mdzes pa la/_/gnod sbyin chen po brgyad kyis bskor/_/phyi ma rabs bskor ba la/_/klu 
[\[284b.2\]]chen brgyad kyis yongs su bskor/_/sgo bzhir gnod sbyin bzhi bkod pa/_/dbus su rin chen seng ge'i khri/_/sna tshogs pad+ma ge sar bcas/_/de dbus zla ba dar gyi gdan/_/de la sku gsung thugs kyi gnas/_/sa bon phyag mtshan sku dgod bya/_/sna tshogs mchod pas yongs 
[\[284b.3\]]bskor te/_/'bras dang gro dang 'bru sna la/_/gtor ma shin tu bzang bar bsham/_/khyad par me tog sna tshogs ni/_/nA ga ge sar ku mu da/_/puN+Da ke ba ba ku li/_/baR+shi ka dang tsam pa ka/_/d+ha nu ka ri ma li ki/_/su ti ka dang ut+pa la/_/pad+ma man+dA ra ba dang /_/daN+Dod pa 
[\[284b.4\]]la sogs pa'o/_/sna tshogs chu dang bsreg spos tshogs/_/gu gul khyad par bsreg par bya/_/ka ra bu ram sbrang rtsi dang /_/khur ba 'bras chan zhun mar dang /_/zhal zas bye brag thams cad dang /_/snang gsal mar me byug pa dang /_/sgra snyan sna tshogs mchod pa'i rdzas/_/
[\[284b.5\]]gdugs dang rgyal mtshan ba dan dang /_/'phan dang bla re la sogs pa/_/sna tshogs dar gyi lda ldi dang /_/de ltar bkod pa legs brgyan nas/_/bde ba'i stan la 'dug nas kyang /_/rang lhar bskyed pa'i sa bon las/_/'od 'phros mdun gyi dkyil 'khor la/_/rab tu 'phros 
[\[284b.6\]]pas 'od du 'bar/_/de las dbus su rgyal chen ni/_/sku mdog gur gum mdog 'dra ba/_/rin chen sna tshogs rgyan gyis brgyan/_/seng ge'i khri la legs bzhugs pa'i/_/phyag g.yas yid bzhin nor bu ste/_/rin chen 'bar ba'i rgyal mtshan can/_/g.yon pa ne'u le'i 
[\[284b.7\]]snod can las/_/kha nas rin chen skyug par bsam/_/gnod gnas dbang po gang ba bzang /_/nor bu bzang dang rta yi bdag_/yang dag shes dang 'brog gnas dang /_/lnga rtsen pi tsi kuN+Da li/_/sna tshogs rgyan dang phyag mtshan bcas/_/re re'ang du mas yongs bskor nas/_/
[\[285a\]]
[\[285a.1\]]shin tu gsal zhing brtan par bsam/_/de nas sa bon las 'phros te/_/rang bzhin gnas nas spyan drangs la/_/mchod cing bstod de gnyis med bstim/_/khyad par gsol ba gdab par bya/_/rgyal ba mgon po 'khor bcas pa'i/_/yid 'ong khang 
[\[285a.2\]{]bzangs [,]bzang [}]pho brang 'di/_/yid bzhin nor bu'i char 'bebs pa'i/_/rin chen gter gyi dngos grub gsol/_o~M bai swA hA/_o~M bai shra ba NA ya swA hA/_o~M dzam+b+ha lA ya swA hA/_o~M pUr+NaN b+ha drA ya swA hA/_o~M ma Ni b+ha drA ya swA hA/_o~M ku be rA ya swA hA/_o~M sa~M pra dza nA ya swA hA/_o~M gu h+ya s+tha nA ya swA hA/_
[\[285a.3\]]o~M pAny+tsi kA ya swA hA/_o~M pi tsi kuN+Da lA ya swA hA/_dang po lcags kyu'i phyag rgya ste/_/gnyis pa rin chen 'bar ba nyid/_/gsum pa kun nas bstod par bya/_/de nas gtor ma dbul bar bya/_/gsol ba btab nas phrin las bcol/_/de nas ye shes gshegs su gsol/_/
[\[285a.4\]]der gnas pa ni bzhugs par bya/_/phyi rten nang rten khyad par ba/_/rim pa 'khor lo sngags dang bcas/_/mis mi mthong bar sbas te bcang /_/khyad par rtags ni gsal bar 'byung /_/nye ba'i mtshan ma nges mthong nas/_/dngos grub blang zhing gtor ma dbul/_/sbyin sreg 
[\[285a.5\]]las kyis myur du 'grub/_/gsang sngags 'bum phrag bcu yis ni/_/'bras bu yid la 'dod kun 'grub/_/kha skong me yi mchod pa bya/_/gtor ma chen po dang bcas pa/_/lan bdun nye bar bsnyen pas 'grub/_/'di ni lha rnams kun gyi gter/_/sgrub pa po la stsol bar 
[\[285a.6\]]mdzad/_/dpal mgon po chen po dngos grub 'byung ba'i rgyud las khyad par du 'phags pa rnam thos sras gnod sbyin chen po brgyad dang bcas pa bsgrub pa'i le'u ste bcu dgu pa'o//_//de nas gzhan yang bshad bya ba/_/'phags pa chen po de nyid la/_/klu 
[\[285a.7\]]chen brgyad kyis yongs bskor ba/_/rim pa 'di ni bstan par bya/_/khyad par sa bcu'i dbang phyug che/_/dpal ldan thugs rje'i bdag po nyid/_/zhal gcig phyag ni gnyis pa nyid/_/spyan gsum cung zad khro ba'i tshul/_/sku mdog dmar dang ljang khu'i mdog_/rin chen 
[\[285b\]]
[\[285b.1\]]'bar ba'i dbu rgyan can/_/sku la dar ber sum rim la/_/sna tshogs cod pan rgyan gyis spras/_/phyag rgya rin chen 'bar ba bsnams/_/lha yi ba dan mdzes pa 'phyar/_/g.yon pa mchod rten sku gdung bsnams/_/ne'u le'i rkyal ba nor skyug 'chang /_/'khor du khyad par 
[\[285b.2\]]klu chen brgyad/_/sku lus mi yi rnam pa la/_/sbrul mgo bdun pa'i gdengs ka can/_/phyag gnyis thal mo sbyar ba nas/_/yid bzhin nor bu legs bsnams pa/_/sems dpa'i 'dug stangs phyed skyil can/_/thams cad gtso la 'dud par byed/_/nor rgyas pad+ma nyid dang 
[\[285b.3\]]ni/_/stobs kyi rgyu dang 'jog po nyid/_/pad+ma che dang hu lu che/_/dung skyong rigs ldan brgyad po nyid/_/rgya mtsho chen po'i nang dag gi/_/pad+ma la ni gnas bcas te/_/de ltar bskyed la ye shes pa/_/spyan drangs mchod la gnyis med bstim/_/dgyes pa'i tshul gyis rnal 'byor 
[\[285b.4\]]la/_/yid 'ong dngos grub stsol bar 'gyur/_/o~M shrI badzra yak+Sha bai shra ba NA ya hU~M phaT/_o~M ba ru NA ya swA hA/_o~M a nan+tA ya swA hA/_o~M tak+Sha kA ya swA hA/_o~M sha~M kha pA lA ya swA hA/_o~M ka ra ko TA ya swA hA/_o~M pad+mA ya swA hA/_o~M ma hA pad+mA ya swA hA/_o~M ku li kA ya swA hA/_der ni 
[\[285b.5\]]gsang sngags bzlas pa yis/_/sngags kyi 'od zer spro bsdu bya/_/de nas klu rnams thams cad la/_/yid 'ong gtor ma dbul bar bya/_/nA ga ge sar pus pa dang /_/rgya mtsho lbu ba a ru dang /_/dzA ti pa la gur gum dang /_/tsan+dan dkar dmar pu shel tse/_/dbang po lag dang 
[\[285b.6\]]snying zho sha/_/chu srin sder mo leb rgan dang /_/'gron bu dung dang mu tig dang /_/nya phyis gla gor zho sha dang /_/mkhal ma zho sha rma bya'i mdongs/_/rta ru rgun 'brum mdar gsum dang /_/gser gyi bye ma ras skud dang /_/'o ma dang ni 'bru sna lnga/_/rin chen sna tshogs ma lus pa/_/
[\[285b.7\]]khyad par du ni dbul bar bya/_/de nas mchod cing bstod bya ste/_/dngos grub gang 'dod stsal bar bsam/_/de nas zhi ba'i sbyin sreg bya/_/gsang sngags khri phrag bcu bzlas nas/_/rtags byung nas ni dngos grub blang /_/dpal mgon po chen po dngos grub 'byung ba'i rgyud las 
[\[286a\]]
[\[286a.1\]]rgyal po rnam thos sras la klu chen po brgyad kyis bskor ba'i le'u ste nyi shu pa'o//_//de nas gzhan yang bshad bya ba/_/drang srong sras mchog de nyid la/_/lha mo brgyad kyis yongs bskor ba'i/_/thabs nyid rnal 'byor pas shes bya/_/rin 
[\[286a.2\]]chen bdun pa'i khang [{]bzangs su[,]bzang du[}]/_/nor bu sna tshogs gdan bzhugs pa'i/_/'phags pa sku mdog bai DUr+ya/_/zhal gcig phyag drug spyan gsum pa/_/rin chen sna tshogs du mas spras/_/gdug pa klu yis nyer brgyan cing /_/g.yas kyi dang po rgyal mtshan 'dzin/_/g.yon gyi 
[\[286a.3\]]dang po rin chen snod/_/bar ma gnyis ni rdo rje dang /_/pad+ma 'bar ba bsnams pa dang /_/tha mas zhags pa tho ba 'phyar/_/stag gi pags pa'i sham thabs can/_/dar gyi cod pan dag gis mdzes/_/skad cig gis ni bsam par bya/_/o~M badzra bi ru ka_/ku ber At+ma ka_/ma hA 
[\[286a.4\]]yak+Sha rA dza rat+na sid+d+hi hU~M swA hA/_/gsang sngags 'di ni brjod pa yis/_/gnod sbyin mo rnams mdun du 'gugs/_o~M tsan+d+ra kAn+t+yai swA hA/_o~M su b+ha drA yai swA hA/_o~M dat+tA yai swA hA/_o~M guh+yA yai swA hA/_o~M su dat+tA yai swA hA/_o~M de byai swA hA/_o~M Ar+yA yai swA hA/_o~M sar swat+yai swA hA/_zla 'od can ma rab 
[\[286a.5\]]bzang ma/_/sbyin byed ma dang gsang ba ma/_/rab sbyin ma dang dpal lha mo/_/'phags ma dang ni dbyangs ldan te/_/thams cad zhal gcig phyag gnyis ma/_/kun tu rgyal ba 'od 'phro ma/_/gdu bu dpung rgyan mgul rgyan dang /_/zhabs gdub do shal legs brgyan cing /_/dar dang 
[\[286a.6\]]nor bus rnam par mdzes/_/dkar dang ser dang dUr ba'i 'od/_/gser 'od pad+ma rA ga dang /_/ut+pal pad+ma rA ga dang /_/ut+pal puN+Da rI ka dang /_/pa la sha yi mdog mtshungs pa/_/'od kyi phreng bas 'khrigs pa'i nang /_/rin chen sgrom bu gter gyi snod/_/rin chen gzhong pa dung 
[\[286a.7\]]chos dang /_/be tsu ra dang nor bu me/_/dpal be pany+tsa li ka ste/_/g.yon pa kun tu pad+ma bsnams/_/sgeg cing 'gying dang ldan par bsam/_/gtso bos lha mo brgyad po bskul/_/lha mo brgyad po thams cad kyis/_/rin chen char pa phab nas ni/_/bka' bzhin bgyid pa rnam 
[\[286b\]]
[\[286b.1\]]par bsam/_/mgon po myur du bskul ba'i tshe/_/gtso bos mi 'jigs seng ge chibs/_/thun mong gi ni las byed pa'o/_/stobs ldan glang chen rab brtan chibs/_/khyad par sgrub pa'i las rnams byed/_/g.yu 'brug sngon po chibs nas ni/_/snang srid ma lus dbang du sdud/_/
[\[286b.2\]]dbang du byed pa'i las rnams dang /_/khyad par sbyin sreg drag po ni/_/bzhad dang rngam pa'i tshul gyis ni/_/myur du las la 'gro ba yin/_/phyi nas gsang ba'i rim shes pa'i/_/stong phrag bcu yis 'grub pa ste/_/'di ni rin chen ga'u'i nang /_/rin chen 'bar ba'i 'khor lo la/_/
[\[286b.3\]]gsang sngags yi ge'i phreng ba can/_/sa bon spro bsdus ting 'dzin bsgom/_/na mo bai shra ba Na badzra mu sa la/_mu su na sti/_tri shU la a~M ku sha_/pA sha pa ra shu/_ban+d+ha mud gar lA lang k+Shi ta/_hasta s+ya/_na mo na maH_sar+b+ba de wa ta su tsi ta/_kr-i ta Ta s+ya/_ma hA kI la kI lA ya/_sarba gra 
[\[286b.4\]]hA/_a ka ri Sha Ni ya bi dza yA/_dza ya~M dU/_b+ha ga bA na/_nA da ku be rA/_k+Shi ti sa ti tsakra ti ni/_ka la ka la/_nA da ku be ra ki ri ki li/_nA dku be ra/_k+Shi ti pa ti/_tsakra ti ni/_bi dza ma hA b+ha ga ba ni/_nA da ku be ra/_bi kra ta/_drang srong ka ra la/_ban d+ha na/_re'u tra/_d+hi h+ya sa/_gu h+ya/_ka na 
[\[286b.5\]]ga na ba ri br-id+hA/_bai shra ba Na/_b+ha ne b+ha ne/_b+hi ba na ba si ti/_ku ti ku ti/_ku be ra/_nA da ku be ra/_namaHstu te swA hA/_'di ni khyad par sgrub pa ste/_/gsang sngags gnod sbyin stong sde'i tshogs/_/ma lus 'di yis skul bar byed/_/gar mkhan mchog ces bya ba yi/_/lha ni du 
[\[286b.6\]]mas yongs bskor ba'i/_/'di ni bskyed cing spyan drang ba/_/spyan drangs mchod cing bstod pa dang /_/gang sgrub las la bskul bar bya/_/'di yis rnal 'byor dgos pa sgrub/_/zhi bas nad gdon ma lus la/_/dbang gis khams gsum ma lus bsgyur/_/rgyas pas nor dang 
[\[286b.7\]]'bru sogs 'phel/_/mngon spyod kyis ni gdug pa 'dul/_/nor bu bzang pos gter la spyod/_/yang dag shes kyis dus gsum mthong /_/gang ba bzang pos longs spyod 'phel/_/gtsug na 'khyil pas tshe dpal ster/_/'brog gnas rgyal bas dud 'gro spel/_/gnod sbyin 
[\[287a\]]
[\[287a.1\]]lnga po 'di dag gis/_/sa gsum g.yo bar byed pa ste/_/'di dag sgrub pos mchod gyur na/_/phun sum tshogs pa'i dpal rnams ster/_/rang nyid lhag pa'i lha yis ni/_/sa bon las 'phros lcags kyus ni/_/'di dag srog gi dbang po la/_/dbang byed 
[\[287a.2\]]las byed mi zlog 'gyur/_/gnod sbyin rnams la shing thog dang /_/klu rnams gtor mas kun du mchod/_/lha mo a ru ra yi 'bru/_/ma lus myur du mchod pa'o/_/gang po dang ni mdzes ma dag_/khyad par mngag gzhug gyur pa'o/_/dpal mgon po chen po dngos grub 'byung ba'i rgyud 
[\[287a.3\]]las rgyal po chen po rnam thos sras 'khor dang bcas pa bsgrub pa'i le'u ste nyi shu rtsa gcig pa'o//_//de nas gzhan yang bshad bya ba/_/sems can rnams kyi don gyi phyir/_/'khor ba'i srid pa ji srid par/_/byang chub sems kyi chos rnams ston/_/ri bo'i rtse dang 
[\[287a.4\]]nags tshal brag_/rgya mtsho'i 'gram dang shing gcig sa/_/gdod nas grub pa'i dur khrod de/_/gnas 'di dag tu bsam gtan bsgom/_/las kyi mgon po 'jigs pa'i gzugs/_/gru gsum pho brang la gnas pa/_/dur khrod gzhal yas 'bar ba ni/_/me dpung 'bar ba 'phro 
[\[287a.5\]]ba'i dbus/_/zhal gcig pa la phyag gnyis pa/_/sku mdog nag cing mche ba rno/_/yan lag thung zhing gsus pa 'phyang /_/thod pa skam po'i dbu rgyan byas/_/spyan gsum sdang mig khro tshul ston/_/bzhin bsgyur mi sdug lus can ni/_/phyag g.yas rdo rje gri gug 'phyar/_/
[\[287a.6\]]g.yon pa dam nyams snying khrag gis/_/thod pa bkang nas gsol bar mdzad/_/dug sbrul gdug pas lhu tshigs brgyan/_/dbu skra dmar ser gyen du brdzes/_/mi thod rlon pa'i do shal byas/_/ro yi gdan la brdzis nas kyang /_/drag po'i nga ro sgrogs pa'i gnas/_/sku gsung 
[\[287a.7\]]thugs kyi mgon po ni/_/gsod byed rngam byed sgrol byed che/_/bsgrub bya nges par sgrol ba'i tshe/_/sku yi mgon pos dam nyams kyi/_/lte ba'i srog rtsa gcod par byed/_/gsung gi mgon pos dam nyams kyi/_/mgrin pa nas ni khrag rnams 'dren/_/rdo rje thugs kyi 
[\[287b\]]
[\[287b.1\]]mgon po yis/_/snying gi dkar nag mtshams su yang /_/bya rog mchu ni btsugs nas kyang /_/srog rtsa myur du gcod par byed/_/pho nya sha za'i gdong can gyis/_/spyi gtsug nas ni rtsa la 'jib/_/las byed ma mo tsaN+Di kas/_/gsang ba'i mdoms sor dngas ma rngub/_/rtsa 
[\[287b.2\]]'jib ma dang khrag 'thung ma/_/srog 'phrog mas ni las la sbyor/_/nyin mtshan dus las 'da' mi byed/_/'di dag gsang sngags ma yengs bzlas/_/dus gsum dag tu ting 'dzin 'bad/_/rtsa ba'i sngags ni srog yin te/_/gsung gi dngos grub snying po yin/_/nye ba'i snying 
[\[287b.3\]]pos thugs bskul ba'o/_/ye shes sa bon mi shigs pa/_/dngas ma'i gnas par de bshad do/_/sku gsung thugs dang yon tan las/_/rim par bzlas pas bsam gtan 'grub/_/rtags rnams nye bar ma byung na/_/'bad pas bsten cing mchod par bya/_/gzhan du 
[\[287b.4\]]'grub par mi 'gyur ro/_/o~M ma hA kA la gu na hr-i da hU~M phaT/_oM ma hA kA la tra ga shad dzaH_ma hA kA la si ti ya ma du dzaH_A li kA li mnyam ldan pa'i/_/rtsa brgyad phreng ba rab tu bsgrags/_/rim par byin brlabs ldan bya'i phyir/_/bzlas pa brgya rtsa brgyad du bya/_/bgrang phreng 
[\[287b.5\]]nus par ldan pa yis/_/las ni myur bar shis pa yin/_/shel gyis zhi ba chen po 'grub/_/mu tig gis ni rgyas pa la/_/dred po'i so yis gsad pa 'grub/_/de gnyis 'gyur ba bong bu'i so/_/sdang dang skrad pa rnga mo'i so/_/ka sogs rnam dag yum bcu drug_/
[\[287b.6\]]byis pa 'tsho byed dbang sogs la/_/dbyangs dang gsal byed rnams bsres pas/_/bzhi yis lhag pa'i pad 'bras shing /_/lung tang dmar po bdun gcig drug_/yang na tsan dan 'bru dgu 'am/_/rgyu skar phyed pos grangs mnyam pas/_/lung tang nag pos rmongs byed nus/_/
[\[287b.7\]]dbyangs dang gsal byed phyed sbyangs pas/_/ru drAk+Sha ni mngon spyod la/_/de lta'i cho ga shes pa yis/_/tshar gcad phan gdags las rnams spyad/_/gsang sngags yi ge'i 'khor lo ni/_/mgal me bzhin du bskor bar bya/_/de ltar dus bzhir bsgrub par bya/_/des ni nye 
[\[288a\]]
[\[288a.1\]]bar 'grub par 'gyur/_/des kyang grub par ma gyur na/_/rang nyid ye shes nag po yi/_/gdug pa 'dul bar bsams nas ni/_/las byed mgon po'i srog rtsa 'phrog_/de ltar bskul bas las la sbyor/_/gzas pa po de sgrol bar byed/_/gal te las 
[\[288a.2\]]la 'gyangs pa na/_/srog gi thigs pa blang ba dang /_/gsang sngags snying po go bzlog cing /_/lte ba dkrugs pa'i las byas na/_/shi sa bstan par 'gyur ba ste/_/srog ni dmar len byed par 'gyur/_/ma rungs 'dul ba'i las 'di dag_/sangs rgyas bstan pa bsrung 
[\[288a.3\]]ba las/_/gzhan du byas na nyes par 'gyur/_/sbyin sreg dang ni mnan pa dang /_/de bzhin zor dgye las bya ba/_/gsad pa rang gshed gnad la dbab/_/de las myur bar rtags byung tshe/_/thugs dam bskang zhing gtor ma 'bul/_/tshogs kyi 'khor lo'i mchod pa 
[\[288a.4\]]dang /_/de dag nar mar 'grub par 'gyur/_/dpal mgon po chen po dngos grub 'byung ba'i rgyud las las nye bar bsgrub par bstan pa'i le'u ste nyi shu gnyis pa'o//_//de nas gzhan yang bshad par bya/_/dpal ldan lha mo 'khor dang bcas/_/nag mo 
[\[288a.5\]]mngon par 'byung ba yi/_/las kyi dngos grub cho ga bshad/_/dam tshig gsang ba'i sngags pa yis/_/brag nag rtse mo rno ba yi/_/kha lhor bltas pa'i brag phug gam/_/gzhan yang ri bo'i zom mam rtse/_/shing gcig dur khrod ma mo'i gnas/_/rab tu 'jigs pa'i gnas 
[\[288a.6\]]mchog tu/_/maN+Dal dang ni mchod pa dang /_/gtor ma legs par bshams nas ni/_/sha chen bsregs spos phul nas kyang /_/bar chad bgegs rnams bskrad par bya/_/gru gsum khrag dang dug gis byug_/dug shing tsher ma can gyis brtsig_/gzhan yang ling+ga byas 
[\[288a.7\]]pa la/_/mi bsad lcags kyu tri shU la/_/de yi lus la gdab par bya/_/tshil chen mar me zur gsum pa/_/btang nas bdag nyid lhar bskyed la/_/dkyil 'khor grub gsum legs gnas pa/_/ma hA kA la phyag bzhi pa/_/mdog nag khrag 'dzag me dpung dbus/_/
[\[288b\]]
[\[288b.1\]]zhal gcig spyan gsum 'bar ba ste/_/g.yas kyi dang po chu gri dang /_/'og ma tri shUl rtse gsum pa/_/g.yon gyi dang pos mda' gzhu dang /_/gnyis pas mgo bo khrag 'dzag bsnams/_/dur khrod kyis brgyan sham thabs can/_/de yi g.yas dang g.yon gnyis su/_/sha 
[\[288b.2\]]za gnyis ni gnas par bsam/_/las kun byed pa'i pho nyar bskul/_/dang po lha mo chen mo ni/_/e dbus gsang sngags las grub pa'i/_/zhal gcig pa la phyag bzhi pa/_/spyan gsum shin tu sku mdog gnag_/shin tu rnga ma zhing sgeg pa'i sku/_/g.yas kyi dang po ral gri 
[\[288b.3\]]'chang /_/'og ma shag ti 'bar ba can/_/g.yon gyi dang po thod khrag 'dzin/_/'og ma kha T+wA~M bsnams pa'o/_/ral pa kham nag gyen du brdzes/_/mche gtsigs thod pa dug sbrul brgyan/_/glang po'i stod g.yogs stag sham dang /_/re lde nag po'i sham thabs gsol/_/bong 
[\[288b.4\]]bu gwa dmar steng nas ni/_/phyed krung 'bar bas bzhugs pa'o/_/yang na zhal gcig phyag gnyis ma/_/ral gri ne'u le'i rkyal pa 'dzin/_/dam tshig bskyed la ye shes dgug_/phrin las bcol bar bya ba'o/_/o~M shrI ya de wI kA li kA li ma hA kA li b+h+yo hU~M/_o~M ru ru ro ru bi tiSh+Ta bA 
[\[288b.5\]]to si tri tsa pa la a shug me b+h+yo dzaH/_ma hA kA li de wI ka rA li bi kr-i ta ka la rA tri Ni/_tsaN+Da rU pi Ni hU~M hU~M phaT/_rag mo tsi ta kha rag ma hU~M b+h+yaH_o~M ma hA kA li de wI gr-ih+ne b+ha li~M ta kha kha khA hi khA hi/_da ha da ha/_pa tsa pa tsa/_mA ra ya mA ra ya/_s+pho Ta ya s+pho Ta ya/_khA hi hU~M phaT/_bdud rtsi 
[\[288b.6\]]lnga dang sha lnga dang /_/skyes pa grir shi'i snying khrag gis/_/nag po chen po'i gtor mar blugs/_/ma nyams grir shi'i ba~M blangs la/_/ma hA ru dra bstims nas ni/_/mgo bo lho nub mtshams su bstan/_/rkang pa byang shar mtshams su bstan/_/gan rkyal bzhag la bsgral 
[\[288b.7\]]bar bya/_/de yi sha dang khrag dang ni/_/pags pa tshil bu rkang mar bcas/_/klad pa klad rgyas zhag dang ni/_/dbang po lnga dang don snying lnga/_/rus pa'i bye brag thams cad kyis/_/ye shes nag po chen po dang /_/dpal ldan nag mo re ma ti/_/las kyi mgon po 'khor 
[\[289a\]]
[\[289a.1\]]dang bcas/_/pho nya bran g.yog dur khrod gnas/_/DA ki'i tshogs kyi thugs dam bskang /_/de yi sha yi tshogs rnams kyis/_/nag po stong gi thugs dam bskang /_/de yi khrag dang chu ser gyis/_/ma mo bye ba'i thugs dam bskang /_/de yi chu rgyus rus pa rkang /_/sha za 'bum gyi thugs dam bskang /_/
[\[289a.2\]]mkha' 'gro lnga dang lha mo brgyad/_/de yi phrin las mgon po dang /_/sha za 'khor dang bcas la dbul/_/phung po bsgral ba'i tshogs kyis mchod/_/rnam shes bsgral ba'i ye shes bsgyur/_/mi bskyod pa yi zhing khams su/_/rgyal ba'i sras bu bskyed pa yin/_/rnal 'byor 'chi bslu ba dang /_/bar chad 
[\[289a.3\]]thams cad zlog par byed/_/ma rungs bstan la sdang zhing 'tshe/_/sgrub la gnod na las 'di bya/_/gzhan du byas na brlag par 'gyur/_/de yi sha la sbyin sreg bya/_/tshil ni zhun chen mar me bya/_/glad rgyas thod pa'i rnga lpags bya/_/pags pa tshogs kyi gdan du bya/_/bsregs pa'i rus pa tsha tsha bya/_/'dis 
[\[289a.4\]]ni mgon po 'khor bcas tshogs/_/mnyes par 'gyur zhing thugs dam bskang /_/gzhan yang phran tshegs las kyi gsang ba rab tu bshad par bya'o/_/dkyil 'khor ba'i lha'i phrin las kyi rnal 'byor dang rab tu ldan pas zhi ba'i las sgrub pa la ni bil ba la sogs pa la sbyin sreg brgya rtsa brgyad du bya'o/_/
[\[289a.5\]]'bras ldan gyi shing gang las rgyas pa'i las sgrub na stong phrag gis bya'o/_/khI Di ra'i shing dang dmar ba'i shing gis ni dbang gi las sgrub na khri phrag gis bya'o/_/shin tu rtsub pa'i tsher ma dang ldan pa'i shing dag gis ni mngon spyod la 'bum phrag gis bya bar shis so/_/bskrad pa la ni shing gi lo ma rlung mar byung 
[\[289a.6\]]ba'i tshes lam lhung bar blangs te gzugs brnyan bris nas yul gzhan gyi hor khral btags te gtang bar bya'o/_/gal te bzlog par 'dod na zhi ba'i sbyin sreg gi thal bas gtor zhing ba ser skya'i 'o mas lus bkrus na zhi bar byed do/_/rus phye sna tshogs pa la khrag byugs te gzugs brnyan bris la dgra bo 
[\[289a.7\]]de'i phyogs su gtor bas ni sha za chen pos 'dzin par byed do/_/yang na ce spyang gi sha la sbyin sreg byas te dur khrod du thal ba phyar nas lhag ma gzas pa po'i sgo la gtor nas btang na dur khrod kyi ce spyang gi tshogs rab tu 'du zhing ngu la sgo la sder mos 'brad par 'gyur ro/_/de lta bu lan gsum byas na ce spyang 
[\[289b\]]
[\[289b.1\]]gis za bar 'gyur ro/_/gang du thog gis shi ba'i rus pa la rab tu bsngags te ri bong gi thod par bcug ste shing rkang gcig pa'i rtse mo la btags na thog 'bab pas 'chi bar 'gyur ro/_/yang na de nyid kyi gzugs byas te de nyid dang rigs mthun pa'i rus pa rnyed na yungs kar gyis brdeg cing pha mes 
[\[289b.2\]]kyi dur khrod du grib so lhags pa dang sbas te gtor mas mnan cing dong brus par sbas la ro bsregs pa'i g.yam pas mnan na rigs 'chad par 'gyur ro/_/grog mkhar gyis la gzugs byas la/_de la dug dang til mar gyis byugs la 'bras phub kyi me la rab tu bsro zhing sngags brdegs na rims tsha 
[\[289b.3\]]ba chen pos btab par 'gyur ro/_/gzhan pa la ni spra tshil gyis byugs shing tsher ma'i rigs mang po btab par byas nas dus ma yin pa'i rlung la phyar na yul gzhan du gshis ngan du 'chi bar byed do/_/mtsho nang gi nya se ba bzung ste gro ga la ling+ga bris pa de bag zan gyi gzugs dang bcas pa la rab tu 
[\[289b.4\]]bsngags te slar btang na chu grir myur du 'chi bar byed do/_/bse shing la ling+ga bsregs te sgo khang du sbas na skrangs pa chen pos btab par 'gyur ro/_/gal te grog mkhar gyi sa la gzugs byas te mchod rten rnying pa'i 'og tu 'byung po'i nyi ma lam nan nas ro g.yam gyis kha bcad na ni 'khor dang bcas pa nus 
[\[289b.5\]]pa med cing rab tu gnon par 'gyur ro/_/de nyid kyi zag pa gang yin pa dang phung shul nas sa blangs te gzugs brnyan byas la gnas kyi sar rus pa'i phur bus btab na ni 'on pa dang long ba dang yan lag nyams pa dang lkugs par 'gyur te/_klu gnas pa'i sar sbas na dbang po nyams pa nyid byed do/_/
[\[289b.6\]]gal te sa phyogs der char mi 'bab par gyur na ka ra bI ra'i shing btsugs la ba dmar ser gyi 'o ma gtor bar byas pas klu gnas pa'i sar song nas rang ting nge 'dzin du gnas pas bka' bsgo na char chen po 'bab par byed do/_/bal po se'u'i shing dang 'brug shing du bcas pa g.yab cing klu gzir 
[\[289b.7\]]na char 'bab cing sprin sad par byed do/_/gal te sprin bral bar 'dod na rlung lha'i gtor ma byas la rlung gi ba dan g.yab par bya'o/_/khrag sna tshogs pa yungs kar yungs nag tu sbyar te klu gnas pa'i sar sbyin sreg tu byas nas bzlas pa'i thun bar du gtor na ser ba mod la 'bab par 'gyur ro/_/yungs 
[\[290a\]]
[\[290a.1\]]kar yungs nag thal chen la rab tu bsngags nas gtor na ser ba mod la gcod par byed do/_/d+ha du ra'i shing la sbyin sreg byas na smyo bar 'gyur ro/_/nim pa'i shing gis ni rengs par byed do/_/me tog ban d+hu ri ka dang pa la sha yis dgug par 'gyur ro/_/tsan+dan dkar po'i sbyin sreg byas na gang la yang gso 
[\[290a.2\]]bar byed do/_/a ru ra'i sbyin sreg gis myur du zhi bar byed do/_/ma he'i 'o mas bkrus na bcings pa thams cad grol lo/_/a la ru'i shing dang 'bras bu dang ldan pa'i shing dang gcig tu bsregs te mtshor dor na rgyas par 'gyur ro/_/glang po che'i rus pa la gi hang dang bcas pa'i glang sna can gyi me tog dang ser ba'i 
[\[290a.3\]]rigs kyi me tog dang bcas pa kun dga' ra bar sbyin sreg byas na 'byor pa phun sum tshogs par byed do/_/de dag thams cad sngags dang bcas pa'i nus pa 'grub bo/_/drang srong gi rus pa ri bo'i rtser sbas te 'bru snas mchod pa byas te chu bo rgyun du 'bab pa mthong ba'i sar spyod yul du 'gyur na rigs thams 
[\[290a.4\]]cad rab tu 'phel bar byed do/_/a mra'i 'bras bu dang shing thog dzi tsin ta ka dang dza lu dang dzi ba ka rnams la snod du bkang ste gtor ma byas nas sku gzugs kyi mdun du phul na ni gnod sbyin gyis 'byor pa thams cad spel bar 'gyur ro/_/phur bus gdab cing yungs kar thal chen gyis mtshams bcad par gyur 
[\[290a.5\]]na gnod pa thams cad las bsrung bar 'gyur ro/_/dpal mgon po chen po dngos grub 'byung ba'i rgyud las sna tshogs pa'i las kyi rab tu byed pa bstan pa'i le'u ste nyi shu rtsa gsum pa'o//_//de nas gzhan yang bshad bya ba/_/shin tu gsang ba bla na med/_/nag po mngon par 'byung ba yi/_/las kyi dngos grub 
[\[290a.6\]]cho ga bshad/_/dpal nag mo chen po'i phyogs kyi phrin las kyi lha mo la/_shar gyi lha mo 'phrog mas 'gugs pa'i las byed do/_/lho yi lha mo glang sna mas 'ching ba'i las byed do/_/nub kyi lha mo ral pa can gyis sdom pa'i las byed do/_/byang gi lha mo sa'i gtsug gis myos shing dbang du byed par 'gyur ro/_/lha mo bya rgod 
[\[290a.7\]]mgo bo can mas rengs pa'i las byed do/_/stag gi mgo bo can mas bskrad pa'i las byed do/_/phag rgod kyi mgo bo can mas smyor 'jug pa'i las byed do/_/ce spyang gi gdong gis dbye ba'i las byed do/_/khyi gdong mas ni rnam par rmongs pa'i las byed do/_/khwa'i gdong gis rnam par gnon pa'i las byed do/_/'ug pa'i gdong 
[\[290b\]]
[\[290b.1\]]gis ni khrag drang ba'i las byed do/_/khyung gi gdong gis ni brgyal ba'i las byed do/_/gzhan yang grong khyer dkrug pa'i las bya bar 'dod na gro ga'am shing shun la dbyangs dang gsal byed spel zhing go bzlog tu bris la bsnol bar byas la rlung gi shugs kyis bsgrub bya gang gi gzugs dang ming 
[\[290b.2\]]spel gyis gnas de myur du bskyod pa rlung dang me dang chu bsnol ma rnam par 'khrug par byed do/_/de nas yang kha sbyar dbye ba'i las dag gis pha rol gyi sde dag gi lus dang ngag dang sems kyi dbye bas phyag rgya dang gsang sngags dang ting nge 'dzin gyis bskul nas lan bdun myur du 'grub par 'gyur ro/_/gal 
[\[290b.3\]]te klu'i dug gis gzas pa po 'dzin du 'jug par 'dod na ti tha la'i 'bru la byas pa'i dug sbrul gyi gzugs mgo gsum pa lce brkyang ba'am ci rigs su byas pa de'i kha'i nang du gang la dmigs pa'i rdzas de ming dang bcas pas klu gnas pa'i sa phyogs su btang na sbrul gyis 'dzin pa'i las byed do/_/ma he dang 
[\[290b.4\]]rta'i 'khrul 'khor 'byung po'i nyi ma la sa ti tsa'i khu bas bris te de nyid kyi sha khrag dang bcas pas bskul bar gyur na ni shin tu 'khrug cing 'bye bar 'gyur ro/_/yang na bi ta na rau pa la trai zhes bya ba'i cho ga'i thabs kyis bgegs chen po bsgral ba'i gzugs la brten nas cho ga phyag mtshan dag btsugs 
[\[290b.5\]]te las su bya ba'o/_/yang na sa nag po gru gsum pa la nag po'i tshogs kha phyir bltas pa dang nang du bltas pa dag bkod de/_pha rol rgol ba'i phyogs su bskyal na ni myur du yul dang bcas pa brlag par byed do/_/sha za chen po'i gzugs shin tu 'jigs pa kha gdangs pa nag po gri gug dang 
[\[290b.6\]]zhags pa thogs pa mdun du dmigs la phur bus btab pa dang bcas pa'i thabs kyi pha rol gyi dpung g.yos pa dang bcas pa bzlog par byed do/_/gtor ma chen po byas te yang gtor na g.yul bshams pa las rnam par rgyal bar byed do/_/ri rab kyi gzugs la sna tshogs pa'i gzugs brnyan 
[\[290b.7\]]bkod de/_phrin las sems dpa' dang bcas pa'i phyag rgyas btab na g.yul chen po las rgyal bar byed do/_/dpag bsam gyi shing ljon pa'i tshul du bya ba las a sho ka'am bi Da ka'i shing la brten nas thabs dang ldan pa'i yul phyogs de yongs su rgyas pa'i gnas thob par byed do/_/rdo rje bya khyung gi 
[\[291a\]]
[\[291a.1\]]phyag rgya bcas la des klu non par byas na de nyid kha dog dkar por gyur pa'i 'jam pa'i spyod yul gyis 'dul ba la nag por bsgyur ba'i rtsub pa'i thabs kyis dkrugs pas klu'i gnas thams cad du ltas chen po drug byung bas thams cad 'dar zhing mgo bo ardza ka'i dog pa bzhin du 'gas pa 
[\[291a.2\]]snyam byed nas myur bar 'ongs te bka' nyan cing 'dzam bu'i gling du char gyi rgyun chen pos rab tu gang bar byed par 'gyur ro/_/gang du skyes pa g.yul ngor bsad pa'i mgal dum dang lag ngar gyi rus pa la dpal nag po chen po'i gzugs brnyan ji lta bar byas la bskyed pa dang bstims te bzlas pa bya/_dben 
[\[291a.3\]]par sbas nas gsol ba btab na gang 'dod pa 'byung bar 'gyur te/_sa kun la yang bsrung bar 'gyur ba dang 'das pa la sogs pa'i don shes pa dang /_de'i mdun du khrus byas te nyal na lung ston pa'am dge mi dge gsal po ston par 'gyur ro/_/yang na dur khrod kyi ras sam dar nag po la yang rung ste/_
[\[291a.4\]]dam tshig dang ldan pas bris te/_mchod pa dang gtor mar ldan pas/_rab tu gnas par byas na sku byin brlabs dang ldan par 'gyur ro/_/de nyid kyang rin po che las byas nas de'i mdun du gsol ba btab na zla ba drug gis nges par yang 'grub par 'gyur ro/_/yang na nag po chen po'i gsang sngags sngon du 
[\[291a.5\]]byas te shes rab yongs su 'dzin pa khri phrag gcig bzlas na thos pa'i gzungs yongs su 'dzin pa dang blo yongs su dag pa dang mi brjed pa'i gzungs thob par 'gyur ro/_/srung bas bsrung zhing bcings pa thams cad las yongs su grol lo/_/gang du sgrub pa po phun sum tshogs pas sku gsung thugs yon 
[\[291a.6\]]tan phrin las kyi rten la rab tu gnas pa mtshan nyid dang ldan par byas na dngos grub thams cad 'grub pa dang bar chad thams cad las bzlog par 'gyur ba yin no/_/khyad par du yang gsang ba chen po'i dam tshig la nges par gnas pa nyid kyis phyogs dang dus thams cad du ye shes kyi nag po chen pos rjes 
[\[291a.7\]]su skyong ba dang rgyang ring po nas kyang nges par gzigs par mdzad do/_/'jigs pa thams cad las rab tu sgrol bar 'gyur ro/_/stobs dang tshe dang dpal rab tu ster cing mi zad pa'i ye shes thob par byed pa dang nyam nga ba dang bag tsha ba med par seng ge'i stobs kyis rgyu zhing bdud kyi ris kyi phyogs ma lus pa pham zhing 
[\[291b\]]
[\[291b.1\]]skrag ste mgo 'gas pa tsam du byed par 'gyur zhing rgya mtsho chen po'i mthar thug par 'byer bar 'gyur ro/_/gang gis gtum pa dang /_dpa' ba dang /_drag po'i brtul zhugs kyis kun tu spyod la rdo rje'i ting nge 'dzin mi shigs par 'gyur ba med pa'i tshul gyis khyab par rgyu ba'o/_/gnas kyi mkha' 'gro ma dang /_pho 
[\[291b.2\]]nya'i mkha' 'gro ma dang /_'jig rten gyi mkha' 'gro ma dang /_dam tshig gi mkha' 'gro ma dang /_sha za'i mkha' 'gro ma'i dbang phyug tu 'gyur ro/_/rdo rje rigs kyi mkha' 'gro'i pho nya mo drug cu rtsa bzhis kyang phrin las thogs pa med pa 'grub par byed do/_/zhing skyong chen po dang nye ba'i zhing skyong nyi shu rtsa bzhi 
[\[291b.3\]]po dag gis kyang phrin las thogs pa med pa sgrub par byed pa'o/_/gdul dka' ba ma lus pa 'dul zhing 'jig rten gsum las rnam par rgyal bar byed do/_/gang du rgyud 'di 'chang ba dang /_klog pa dang /_'dzin pa dang /_sems pa dang /_de bzhin nyid du gnas pa dang /_rnal 'byor du gang gnas pa la nye bar skyob 
[\[291b.4\]]par byed do/_/nye bar dgongs pas mkhyen par 'gyur ro/_/dpal mgon po chen po dngos grub 'byung ba'i rgyud las sa gsum du sgrub pa'i dbang phyug tu bstan pa'i le'u ste nyi shu rtsa bzhi pa'o//_//de nas gzhan yang bshad bya ba/_/gsang ba mngon par 'byung ba'i gnas/_/drang srong thub pas yang dag 
[\[291b.5\]]bstan/_/nges par gsang ba 'dzin gyur pa/_/rgyal ba yon tan 'byung ba'i gter/_/ye shes mgon po chen po dang /_/las kyi mgon po du mar bcas/_/dpal ldan lha mo nag mo ni/_/'khor bcas dkyil 'khor bstan pa ste/_/skal ldan lam 'di 'dzin pa gang /_/nga yis lung bstan gyur pa yin/_/
[\[291b.6\]]gdug pa rnams ni gzud pa'i phyir/_/mkhas pas snying rje bskyed nas ni/_/cho ga kun mchog gis rab sgrub/_/bdag nyid ji bzhin sems can de/_/de bzhin bdag de dam pa'i bdag_/dpal he ru ka'i go 'phang gnas/_/'di la the tshom mi bya ste/_/sun 'byin pas ni 'grub mi 'gyur/_/rnam dag rnam pa can 
[\[291b.7\]]sems kyi/_/rang bzhin gyis ni mya ngan 'das/_/ma rungs pa ni gang dag gis/_/skye bo bcings par gyur pa gang /_/de nyid thabs dang bcas pa yis/_/srid pa'i bcing las grol bar 'gyur/_/de ltar grub pa'i lam bsten cing /_/thun mong khyad par 'grub par 'gyur/_/dus bzhi dag tu gtor ma 'bul/_/
[\[292a\]]
[\[292a.1\]]bgegs med bsod nams 'phel byed pa'o/_/'dir 'jig rten dang 'jig rten las 'das pa'i dpal ye shes kyi mgon po lcam dral 'khor dang bcas pa rnams la gtor ma dbul bar bya ste/_sha chen po dang bcas pa'i gtor ma bshams la/_o~M ba liM ma Ni ra~M hU~M dza/_rak+Sha Ni rak+Sha Ni rak+Sha mi/_kha kha khA hi khA hi 
[\[292a.2\]]gr-ih+Na gr-ih+Na ba liM/_ma hA bi Sha nA~M/_pra sA d+ha ya pra sA d+ha ya/_hu lu hu lu phaT/_kha kha khA hi khA hi mA ra mA ra/_sar+b+ba ta sa na sa tra~M/_wa ri ha d+hi ra pra yats+tsha n+tu swA hA/_o~M AHhU~M zhes pas mtshan phyed na gtor ma bsreg spos dang bcas pa dbul bar bya'o/_/o~M hAHka ha ka ha ma li ni mu khi ye yaM sAd+ha ya/_ma hA kA la bud+d+ha dza~M/_pra ti to si/_
[\[292a.3\]]kA ra ya kA ra ya/_pra duSh+TA na/_gr-ih+Na gr-ih+Na/_mA ra mA ra/_kha kha khA hi khA hi/_shI g+h+ra~M/_da ha da ha/_pa tsa pa tsa/_hu ra hu ra/_ma~M ra~M hU~M phaT/_i diM ba li~M gr-ih+Na gr-ih+Na/_shrI sar+b+ba o~M AHhU~M/_dpal mgon po chen po dngos grub 'byung ba'i rgyud las gsang ba grub pa dang gtor ma'i le'u ste nyi shu rtsa lnga 
[\[292a.4\]]pa'o//_//dpal mgon po chen po khros pa'i mgon po gsang ba mngon par 'byung ba'i rgyud kun gyi rtsa bar gyur pa bstan pa 'dzin pa/_bstan pa skyong ba/_bstan pa bsrung nges pa/_gsang ba bdud dpung 'dul bar byed pa'o/_/dpal mgon po chen po dngos grub 'byung ba'i rgyud kun gyi 
[\[292a.5\]]snying por gyur pa gdod nas grub pa'i bla ma yin no rdzogs so//_//rgya gar gyi mkhan po ma hA baN+Di ta a b+ha yA ka ra gup+ta pA da'i zhal snga nas dang /_bod kyi lots+tsha ba mkhas pa chen po khe'u rgad 'khor lo grags kyis bsgyur cing zhus pa'o/_/yang slad nas mkhas pa chen po sangs rgyas grags pa'i spyan 
[\[292a.6\]]sngar kre bo shes rab dpal gyis kyang zhu tig bgyis pa'o//_//_//
