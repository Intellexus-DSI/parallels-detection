[\[1a\]]
[\[1a.1\]]@##/_/rnying rgyud kha pa bzhugs so//
[\[1b\]]
[\[1b.1\]{D831}]@##/_/rgya gar skad du/_/sarba ta thA ga ta tsit+ta gu h+ya dz+nyA na ar+tha gar+b+ha kro d+ha badzra ku la tan+t+ra piN+DA r+tha bi d+yA yo ga sid+d+ha nA ma ma hA yA na sU tra/_bod skad du/_de bzhin gshegs pa 
[\[1b.2\]]thams cad kyi thugs gsang ba'i ye shes don gyi snying po khro bo rdo rje'i rigs kun 'dus rig pa'i mdo rnal 'byor grub pa'i rgyud ces bya ba theg pa chen po'i mdo/_bcom ldan 'das 
[\[1b.3\]]dpal sgrol byed thugs rje'i rgyal po la phyag 'tshal lo/_/'di skad bdag gis thos pa'i dus gcig na/_de bzhin gshegs pa thams cad kyi bcom ldan 'das dpal kun du 
[\[1b.4\]]bzang po rdo rje sa nga he ru ka gsang ba mchog gi bdag po byin gyis brlabs kyi dbang phyug_/mi zad mdzod kyi bkod pa/_che ba'i don la dam pa'i spyod pas bskyod pa de/_rmad du byung 
[\[1b.5\]]ba'i don 'di nyid bshad pa'i gnas gsang ba'i yang gsang ba kun gzhi chos kyi dbyings kyi pho brang thig le bdal ba'i klong /_ye 'byam rmad du grags pa'i gzhal yas rgya phyogs 
[\[2a\]]
[\[2a.1\]]su yongs su ma chad pa/_chos nyid kyi nam mkha' las cho 'phrul gyi sprin kun du 'thibs pa byang chub kyi char mngon par 'bab pa/_nyon mongs pa'i gdung ba bangs par gyur pa/_ye shes kyi myu gu mngon par bskyed pa/_
[\[2a.2\]]mtha' dang dbus med pa/_rtse mo kun du rgya mnyam pa/_rin po che'i rgyal pos rnam par brgyan pa/_mu tig gi lcang lo dang /_chun 'phyang dang /_lda ldis mdzes pa/_nyi ma chen pos gsal btab pa/_zla ba chen pos phra bkod pa/_skar 
[\[2a.3\]]ma dang shin tu skar ma dag gis gzer spras pa/_rdo rje rin po che'i 'od snang bas kun du mdangs phyung ba'i mkha' la/_rlung nag gi phung po rgya yongs su ma chad par mnyam pa/_khrag gi phung po dba' klong du 'khrug pa/_rgya phyogs su yongs su ma 
[\[2a.4\]]chad pa/_ma tang gi gnas dang /_pris ma 'bur 'phang bar chags pa/_rus pa phung po rgya kun du mnyam pa'i gzhi la 'bar ba'i gzhal yas khang 'od zer kun du 'phro ba/_ga bu cung brtsegs pa'i rtsig pa la/_gnam lcags kyi gzer ta le bar 
[\[2a.5\]]btab pa/_rtsibs kun du nyi ma dang zla ba rangs pa dang ma rangs par 'phyo ba/_nya chen po'i ka gdung la nya phran dral drab gtams pa/_zla ba'i ka rten dang /_nyi ma'i ka lo dang /_sbrul chun gyi ka rgyan la sogs pa/_hU~M gi thog dang /_me'i char 
[\[2a.6\]]mngon par 'bab pa/_chos nyid kyi bla res rnam par brgyan pa/_ye shes kyi lda ldis mngon par bres pa/_rdo rje'i rgyan dang 'phan gyis bklubs pa/_sbrul nag gi zar tshags dang /_sprin nag gi grib so lta bus gzhol ba'i bar bar thams cad 
[\[2b\]]
[\[2b.1\]]na rin po che dang /_mu tig dang /_me tog gis mdzes pa/_'khor ba'i maN+Da la yo bkram la bam ril che chung dang /_khog skam stod smad dang /_yan lag ring thung dang /_dbang po'i phreng ba dang /_rdo rjes kun du spras pa/_sgo dgus kun du gsal bar gyur pa'i gnas 
[\[2b.2\]]na rdo rje rgyal tshab ces bya ba'i zhe sdang rdo rje dang /_rdo rje go phur zhes bya ba'i nga rgyal rin chen dang /_rdo rje ging zhes bya ba'i 'dod chags pad+mo dang /_rdo rje karma zhes bya ba'i phrag dog sna tshogs dang /_rdo rje bya rog ces bya ba'i drod kyi rtags 'dzin dang /_rdo rje dus mtshams zhes bya 
[\[2b.3\]]ba'i mthun 'jug gi bka' sdod dang /_rdo rje spun thams cad dang /_rdo rje ming thams cad dang /_rdo rje rig 'dzin thams cad dang /_rdo rje lus thams cad dang /_rdo rje rnal 'byor thams cad dang /_rdo rje ngag thams cad dang /_rdo rje las thams cad dang /_rdo rje yid 
[\[2b.4\]]thams cad dang /_rdo rje ma thams cad dang /_rdo rje ging thams cad dang /_rdo rje mkha' 'gro thams cad dang /_rdo rje shugs kyis 'gro ba thams cad dang /_rdo rje phra men ma thams cad dang /_rdo rje kun tu 'bar ma thams cad dang /_rdo rje gnod sbyin thams cad dang /_
[\[2b.5\]]rdo rje srin mo thams cad dang /_rdo rje slas dang /_byi mo dang /_bran mo la sogs pa bud med thams cad dang /_rdo rje mngag pa la sogs pa'i rdo rje khro bo thams cad 'du bar gyur pa/_rdo rje rigs kyi sangs rgyas thams cad dang /_'gying bag gi tshul gyis bsnyengs pa 
[\[2b.6\]]mi mnga' bar rdo rje'i gdan la 'khor mang po dang thabs cig tu bzhugs pa ni 'di lta ste/_cho 'phrul chen po nam mkha'i dbang phyug ces bya ba'i sangs rgyas dang /_cho 'phrul chen po rnam grol sbyin pa zhes bya ba'i sangs rgyas dang /_cho 'phrul chen po rnam grol sgrogs pa 
[\[2b.7\]]zhes bya ba'i sangs rgyas dang /_cho 'phrul chen po thams cad grub pa zhes bya ba'i sangs rgyas dang /_nam mkha'i bu mo dbang mo zhes bya ba'i rnal 'byor ma chen mo dang /_nam mkha'i bu mo dga' sdud ma zhes bya ba'i rnal 'byor ma chen mo dang /_nam mkha'i bu mo rnam par 
[\[3a\]]
[\[3a.1\]]gdung ma zhes bya ba'i rnal 'byor ma chen mo dang /_nam mkha'i bu mo sgrol ma zhes bya ba'i rnal 'byor ma chen mo la sogs te/_shin tu gsang ba chen po'i 'khor dang /_gzhan yang dam tshig chen po'i 'khor 'di lta ste/_dam tshig chen 
[\[3a.2\]]po rdo rje'i snying po zhes bya ba'i sangs rgyas dang /_dam tshig chen po nor bu'i snying po zhes bya ba'i sangs rgyas dang /_dam tshig chen po pad+ma'i snying po zhes bya ba'i sangs rgyas dang /_dam tshig chen po bkod pa'i snying po zhes bya ba'i sangs rgyas dang /_dam 
[\[3a.3\]]tshig chen mo rdo rje dbang phyug ma zhes bya ba'i rnal 'byor ma chen mo dang /_dam tshig chen mo nor bu'i dbang phyug ma zhes bya ba'i rnal 'byor ma chen mo dang /_dam tshig chen mo pad+ma'i dbang phyug ma zhes bya ba'i rnal 'byor ma chen mo dang /_dam tshig chen mo rgyan 
[\[3a.4\]]gyi dbang phyug ma zhes bya ba'i rnal 'byor ma chen mo la sogs te/_shin tu mi 'da' ba chen po'i 'khor dang /_gzhan yang tshad med pa'i 'khor 'di lta ste/_gsang ba chen po byams pa'i snying po zhes bya ba'i sangs rgyas dang /_gsang ba chen po snying rje'i snying 
[\[3a.5\]]po zhes bya ba'i sangs rgyas dang /_gsang ba chen po dga' ba'i snying po zhes bya ba'i sangs rgyas dang /_gsang ba chen po btang snyoms kyi snying po zhes bya ba'i sangs rgyas dang /_gsang ba chen po bde ba'i dbang phyug ma zhes bya ba'i rnal 'byor ma chen mo dang /_gsang 
[\[3a.6\]]ba chen mo 'joms byed dbang phyug ma zhes bya ba'i rnal 'byor ma chen mo dang /_gsang ba chen mo dga' ba'i dbang phyug ma zhes bya ba'i rnal 'byor ma chen mo dang /_gsang ba chen mo khyab pa'i dbang phyug ma zhes bya ba'i rnal 'byor ma chen mo dang /_shin tu tshad med 
[\[3a.7\]]pa'i 'khor dang /_gzhan yang rol pa chen po'i 'khor 'di lta ste/_rol pa chen po'i sangs rgyas yak+Sha he ru ka zhes bya ba dang /_rol pa chen po'i sangs rgyas rak+Sha he ru ka zhes bya ba dang /_rol pa chen po'i sangs rgyas b+hig sha he ru ka zhes bya ba dang /_
[\[3b\]]
[\[3b.1\]]rol pa chen po'i sangs rgyas bi shwa he ru ka zhes bya ba dang /_rol pa chen mo'i rnal 'byor ma yak+Sha sho ri ka zhes bya ba dang /_rol pa chen mo'i rnal 'byor ma rak+Sha sho ri ka zhes bya ba dang /_rol pa chen mo'i rnal 'byor ma b+hig sha sho ri ka zhes bya ba dang /_
[\[3b.2\]]rol pa chen mo'i rnal 'byor ma bi shwa sho ri ka zhes bya ba dang /_shin tu rol pa chen po'i 'khor dang /_gzhan yang 'jigs byed chen po'i 'khor 'di lta ste/_'jigs byed chen po'i sangs rgyas te sha he ru ka zhes bya ba dang /_'jigs byed chen po'i 
[\[3b.3\]]sangs rgyas ke sha he ru ka zhes bya ba dang /_'jigs byed chen po'i sangs rgyas pa sha he ru ka zhes bya ba dang /_'jigs byed chen po'i sangs rgyas bi shwa he ru ka zhes bya ba dang /_'jigs byed chen mo'i rnal 'byor ma te sha sho ri ka zhes bya ba dang /_'jigs 
[\[3b.4\]]byed chen mo'i rnal 'byor ma ke sha sho ri ka zhes bya ba dang /_'jigs byed chen mo'i rnal 'byor ma pe shwa sho ri ka zhes bya ba dang /_'jigs byed chen mo'i rnal 'byor ma bi shwa sho ri ka zhes bya ba la sogs pa shin tu 'jigs byed chen po'i 'khor dang /_
[\[3b.5\]]gzhan yang 'joms byed chen po'i 'khor 'di lta ste/_'joms byed chen po'i sangs rgyas trag sha he ru ka zhes bya ba dang /_'joms byed chen po'i sangs rgyas hri sha he ru ka zhes bya ba dang /_'joms byed chen po'i sangs rgyas ka sha he ru ka zhes bya ba dang /_
[\[3b.6\]]'joms byed chen po'i sangs rgyas bag sha he ru ka zhes bya ba dang /_'joms byed chen mo'i rnal 'byor ma trag sha sho ri ka zhes bya ba dang /_'joms byed chen mo'i rnal 'byor ma tri sha sho ri ka zhes bya ba dang /_'joms byed chen mo'i rnal 'byor ma ka sha 
[\[3b.7\]]sho ri ka zhes bya ba dang /_'joms byed chen mo'i rnal 'byor ma bag sha sho ri ka la sogs te/_shin tu 'joms byed chen po'i 'khor dang /_gzhan yang za byed chen po'i 'khor 'di lta ste/_za byed chen po'i sangs rgyas ru ti he ru ka zhes bya ba dang /_
[\[4a\]]
[\[4a.1\]]za byed chen po'i sangs rgyas rag ti he ru ka zhes bya ba dang /_za byed chen po'i sangs rgyas kha hi he ru ka zhes bya ba dang /_za byed chen po'i sangs rgyas sa ha he ru ka zhes bya ba dang /_za byed chen mo'i rnal 'byor ma ru ti sho ri ka zhes bya ba 
[\[4a.2\]]dang /_za byed chen mo'i rnal 'byor ma tag ti sho ri ka zhes bya ba dang /_za byed chen mo'i rnal 'byor ma kha hi sho ri ka zhes bya ba dang /_za byed chen mo'i rnal 'byor ma sa ha sho ri ka zhes bya ba la sogs pa rnal 'byor ma'i 'khor rab tu mang zhing bsam gyis mi 
[\[4a.3\]]khyab pa'i he ru ka mtha' yas pa sha stag rnams dang /_gzhan yang gsang ba'i bu mo'i 'khor 'di lta ste/_gsang ba'i bu mo dkar mo zhes bya ba dang /_gsang ba'i bu mo rkun mo zhes bya ba dang /_gsang ba'i bu mo rmongs mo zhes bya ba dang /_gsang ba'i bu 
[\[4a.4\]]mo ro langs ma zhes bya ba dang /_gsang ba'i bu mo lbos mo zhes bya ba dang /_gsang ba'i bu mo gtum mo zhes bya ba dang /_gsang ba'i bu mo sme sha can zhes bya ba dang /_gsang ba'i bu mo ma tshogs ma zhes bya ba la sogs pa shin tu gsang ba'i bu mo'i 'khor 
[\[4a.5\]]bsam gyis mi khyab pa dang /_gzhan yang dga' ba'i bu mo'i 'khor 'di lta ste/_dga' ba'i bu mo seng gdong ma zhes bya ba dang /_dga' ba'i bu mo bya rgod gdong ma zhes bya ba dang /_dga' ba'i bu mo stag gdong ma zhes bya ba dang /_dga' ba'i bu mo wa 
[\[4a.6\]]gdong ma zhes bya ba dang /_dga' ba'i bu mo khyi gdong ma zhes bya ba dang /_dga' ba'i bu mo dur bya gdong ma zhes bya ba dang /_dga' ba'i bu mo khwa gdong ma zhes bya ba dang /_dga' ba'i bu mo mun gdong ma zhes bya ba la sogs pa shin tu dga' ba'i bu mo'i 
[\[4a.7\]]'khor bsam gyis mi khyab pa dang /_gzhan yang shin tu gus pa'i bu mo'i 'khor 'di lta ste/_shin tu gus pa'i bu mo rta gdong ma zhes bya ba dang /_shin tu gus pa'i bu mo phag gdong ma zhes bya ba dang /_shin tu gus pa'i bu mo spre'u gdong ma zhes bya ba 
[\[4b\]]
[\[4b.1\]]dang /_shin tu gus pa'i bu mo thal byed ma la sogs pa shin tu gus pa'i bu mo'i 'khor dang /_gzhan yang shin tu gsod pa chen po'i sras kyi 'khor la 'di lta ste/_shin tu gsod pa chen po dpal stag gi mgrin zhes bya ba dang /_shin tu gsod pa chen 
[\[4b.2\]]po dpal g.yag gi mgrin zhes bya ba dang /_shin tu gsod pa chen po dpal sha ba'i mgrin zhes bya ba dang /_shin tu gsod pa chen po dpal gzig gi mgrin zhes bya ba dang /_shin tu gsod pa chen po dpal rta'i mgrin zhes bya ba dang /_shin tu gsod 
[\[4b.3\]]pa chen po dpal spyang ki'i mgrin zhes bya ba dang /_shin tu gsod pa chen po dpal seng+ge'i mgrin zhes bya ba dang /_shin tu gsod pa chen po dpal dom gyi mgrin zhes bya ba dang /_shin tu gsod pa chen po dpal phag gi mgrin zhes bya ba dang /_shin tu 
[\[4b.4\]]gsod pa chen po dpal dred mo'i mgrin zhes bya ba dang /_shin tu gsod ma chen mo rdo rje gsod ma zhes bya ba dang /_shin tu gsod ma chen mo rdo rje dur khrod ces bya ba dang /_shin tu gsod ma chen mo rdo rje gtun khung zhes bya ba dang /_shin tu gsod ma chen mo rdo 
[\[4b.5\]]rje gtum mo zhes bya ba dang /_shin tu gsod ma chen mo rdo rje mda' snyems ma zhes bya ba dang /_shin tu gsod ma chen mo rdo rje sgra 'byin ma zhes bya ba dang /_shin tu gsod ma chen mo rdo rje za byed ma zhes bya ba dang /_shin tu gsod ma chen mo rdo rje 'dren ma zhes bya ba 
[\[4b.6\]]dang /_shin tu gsod ma chen mo rdo rje spor ma zhes bya ba dang /_shin tu gsod ma chen mo'i 'khor rab tu mang po rnams dang /_de dag la sogs te rdul phra rab snyed dang thabs cig go/_/yum rdo rje kun du bzang mo sa nga sho ri kas kyang nyid kyi sku la rnam par 'khril te/_
[\[4b.7\]]mdun gyis bltas nas thabs cig go/_/de nas bcom ldan 'das gsang ba mchog gi bdag po des chos thams cad dgongs pa mnyam pa nyid la shar bar mkhyen nas sku mnyam pa nyid mi dmigs pa zhes bya ba'i ngang la snyoms par zhugs so/_/gsung mnyam pa 
[\[5a\]]
[\[5a.1\]]nyid mi dmigs pa zhes bya ba'i ngang la rnam par zhugs so/_/thugs mnyam pa nyid mi dmigs pa zhes bya ba'i ngang la rnam par bzhugs te/_'jug pa'am/_ldog pa'am/_rnam par ldog pa mi dmigs so/_/de nas bcom ldan 
[\[5a.2\]]'das gsang ba mchog gi bdag po des dbyings kyi ngang la mi g.yo bar brnal bzhin du yum rdo rje kun du bzang mos stong pa nyid kyi glu 'di blangs te rnam par bskul to/_/yod med stong pa shin tu rnal 'byor mthus/_/nam mkha' bzhin las dam tshig 
[\[5a.3\]]nye bar gshegs/_/ye shes rgya mtsho rnam par grol ba'i klong /_/mi gnas mi dmigs nam mkha'i dbyings nas bzhengs/_/zhes bskul nas/_bcom ldan 'das gsang ba mchog gi bdag po des chos thams cad byang chub sems la shar par 
[\[5a.4\]]mkhyen nas stong pa nyid kyi ngang las rdo rje'i sku mngon du phyung ste/_dper na nam mkha' dang ba las zla ba dri ma med par shar ba lta bu'o/_/de nas yum sa nga sho ri ka la gzigs te/_'dzum pa rnam par mdzad do/_/dper na nyi ma stong las 'od kyi zer bkye 
[\[5a.5\]]ba lta bu'o/_/de nas 'od kyi zer de dag las byang chub kyi sprin mngon par 'khrigs te/_rol pa'i char mngon par phab pas rol pa sna tshogs kyi 'brug dang /_rol pa sna tshogs kyi glog dang /_rol pa sna tshogs kyi mchod pa dang rol pa sna tshogs kyi glu dang /_
[\[5a.6\]]rol pa sna tshogs kyi gar dang /_rol pa sna tshogs kyi rnga dang /_dung dang ker kor dang gling bu dang rol pa sna tshogs kyi rgyan dang /_rol pa sna tshogs kyi sgeg pa dang steg pa dang /_'khyud pa dang steng ba dang /_sbyor ba dang bstim pa dang mnyes pa dang /_rol pa sna 
[\[5a.7\]]tshogs kyis gsol ba dang myang ba dang /_'cha' ba dang bde ba dang /_spro ba dang /_'jo ba dang /_'jug pa dang /_rol pa sna tshogs kyi dga' ba chen po la 'jug pa rnam par mdzad do/_/de nas yum kun du bzang mo des spyan zim bag gis rnam par 'dud 
[\[5b\]]
[\[5b.1\]]pa'i tshul du bcom ldan 'das gsang ba mchog gi bdag po la rnam par bltas te/_rnal 'byor sbyor ba'i phyag lus kun du sa la brdabs nas rol pa chen po'i glu 'dis gsol ba btab bo/_/tshogs chen gnyis rdzogs thugs dam dbyings kyi lha/_/longs spyod 
[\[5b.2\]]rdzogs mdzad rol pa chen po'i sku/_/rdo rje sems dpa' skal bzang dpal khyod bdag_/thabs kyi rol pas bde chen dbyings nas bzhengs/_/de nas bcom ldan 'das gsang ba mchog gi bdag po des glu des bskul bar thugs su chud nas/_bde ba chen po'i 
[\[5b.3\]]ngang de las cho 'phrul chen por rnam par bzhengs te/_rnam par 'gying ba dang /_rnam par brjid pa dang /_gar gyi phyag rgya chen po dang /_rnam par bshad pa sna tshogs dang /_zhabs kyi brkyang bskum dang /_sku'i 'gyur bag dang /_smin ris kyi 'bri ku ta bsgyur 
[\[5b.4\]]ba dang /_sprul pa'i 'od zer gyis nam mkha' thams cad kun du khyab par mdzad do/_/de nas thams cad dang thams cad la mtshan ma dang /_rnam pa dang /_yod pa dang /_med pa thams cad la gsang ba mchog gi bdag po des kun la khyab par mdzad de/_de dag 
[\[5b.5\]]gi rang bzhin du rnam par gnas so/_/de nas rdo rje kun du bzang mo de ngo mtshar du gyur te/_yang rnal 'byor pa'i phyag lus kun du sa la brdabs te/_cho 'phrul 'byung ba'i glu 'dis gsol ba btab bo/_/ye shes sgyu mas rnam par rol pa'i sku/_/thabs dang 
[\[5b.6\]]shes rab che la mnga' brnyes pa'i/_/'phags rje sprul pa mang po 'byung ba'i gnas/_/bde gshegs bde bar gshegs mdzad bzhengs su gsol/_/de nas bcom ldan 'das gsang ba mchog gi bdag po des rdo rje rol ba'i de kho na nyid ces bya ba'i ting nge 
[\[5b.7\]]'dzin la snyoms par zhugs nas cang mi gsung bar bzhugs so/_/de nas yum rdo rje kun du bzang mo dang /_dam tshig chen po rdo rje sems dpa' la sogs pa 'khor shin tu mang po rnams ngo mtshar du gyur te/_de dag thams cad mgrin gcig tu rdo rje rol pa de 
[\[6a\]]
[\[6a.1\]]kho na'i glu 'dis bskul te gsol ba btab bo/_/e ma'o/_/yid bzhin sku mchog nam mkha' lta bu las/_/khyab pa'i byin brlabs rdo rje gar mdzad cing /_/gzi brjid sprin dpung rol pas bsgyings pa'i sku/_/thogs med rdo rje rol pa'i 
[\[6a.2\]]cho 'phrul ston/_/e ma'o/_/yid bzhin gsung mchog sgra brnyan lta bu las/_/snyan pa'i byin brlabs rdo rje brjod mdzad cing /_/yan lag rgya mtsho mi zad bkod pa'i gsung /_/seng+ge sgra yis gsang sngags rgya mtsho ston/_/e ma'o/_/ye shes snying po 
[\[6a.3\]]nyi ma lta bu las/_/ye shes byin brlabs rdo rje bde mdzad cing /_/thig le spros bral rnam par mi rtog thugs/_/rnam grol de nyid nges pa'i cho 'phrul ston/_/mi shes blun rmongs 'dam bying 'gro ba rnams/_/sdug bsngal rgya mtshos bcings pa thabs kyis khrol/_/
[\[6a.4\]]ma rig mun pas ldongs pa don gyis phye/_/'khor ba'i rgya mtsho rol pa'i gru yis sgrol/_/de bzhin gshegs pa kun gyi thugs chen po/_/ye shes don gyi snying po mchog dang ldan/_/rnal 'byor theg chen rdo rje kun 'dus rgyud/_/'dus pa'i tshogs la rgya cher 
[\[6a.5\]]bshad du gsol/_/a la la ho zhes nges par btud de gsol ba btab bo/_/de nas bcom ldan 'das gsang ba mchog gi bdag po des rdo rje rol pa de kho na nyid kyi glu des gsol ba btab pa mkhyen nas 'khor thams cad la rnam par gzigs te 'dzum pa 
[\[6a.6\]]mdzad do/_/'dzum pa mdzad pas thugs rnam par dag pa'i klong nas rig pa'i nyi ma brjod kyis mi lang ba'i yang mi lang ba'i 'od zer dang bcas pa 'byam klas pa khyab par shar bar mdzad do/_/'od zer de dag re re las rdo rje he ru ka rab tu mang ba'i tshogs bshad 
[\[6a.7\]]par mdzad do/_/de dag re re las kyang sangs rgyas 'bum phrag 'khor so so'i zhabs 'bring bcas pa lhun gyis grub par mdzad do/_/de dag las rig pa'i nyi ma'i char mngon par phab pas mun pa'i klong thams cad gsal bar mdzad do/_/rig pa'i chos kyi 'brug sgra 
[\[6b\]]
[\[6b.1\]]dang /_rig pa'i chos kyi char dang /_rig pa'i chos kyi glu sna tshogs dang /_gar sna tshogs dang /_rig pa'i chos kyi mchod pa sna tshogs byung ste/_'byam klas pa'i nam mkha' la sgra sna tshogs phan tshun dang /_yan man dang /_snrel zhi la sogs pa thams 
[\[6b.2\]]cad du khyab par ling long phyad par byung ngo /_/mchod pa'i char yang mngon par phab/_rmad du byung ba'i sku bsam gyis mi khyab pa yang ling long phyad rmad du byung ba'i thugs kyang lhang nge'o/_/rmad du byung ba'i gsung bsam gyis mi khyab pa yang a la la ho zhes sgra 
[\[6b.3\]]sgrogs/_sangs rgyas 'bum phrag kyang gsung dbyangs bsam gyis mi khyab pa'i sgra gcig tu/_e ma'o rmad byung rol pa'i chos kyi don byung ngo zhes sgrogs/_'khor 'bum phrag dang gdul bya sna tshogs spro ba'i ngo mtshar skyed/_rig pa'i rtsal sbyangs don gyi che 
[\[6b.4\]]ba phyung /_ngam zhing ngo mtshar bar gyur te thams cad nye bar gnas so/_/de nas yang bcom ldan 'das gsang ba mchog gi bdag po des 'khor rnam par sbyong ba'i rdo rje rgyan zhes bya ba'i ting nge 'dzin la snyoms par zhugs so/_/snyoms par zhugs nas/_rdo rje 
[\[6b.5\]]sngags kyi tshig 'di gsungs so/_/hU~M hU~M hU~M rdo rje 'du bar bsdus pa yi/_/dam tshig chen po'i rig 'dzin rnams/_/bla 'og rim pa ji bzhin du/_/rdo rje gsang ba'i gral 'khod de/_/rigs ma yin pa rigs min 'gyur/_/skal ba bzang po'i dam tshig 'di/_/
[\[6b.6\]]skal ba ngan la 'bab mi 'gyur/_/de las 'das na de rlag byed/_/hU~M kro d+ha dz+wa la sa ma ya/_rak+Sha dz+wa la sa ma ya/_yak+Sha dz+wa la sa ma ya/_tsit+ta dz+wa la sa ma ya zhes gsungs pa tsam gyis zhal ljags kyi dbang po 'od me dpung chen po las khro bo 'od kyi phreng ba 'bar ba 
[\[6b.7\]]dang /_srin po 'od kyi phreng ba 'bar ba dang /_gnod sbyin 'od kyi phreng ba 'khrug pa dang /_za byed 'od kyi phreng ba 'bar ba brgyud mar byung bas ru tra can dang /_bdud dang /_srin mo dang /_gnod sbyin dang /_srin po dang /_'jug sred dang /_sred med dang /_dbang 
[\[7a\]]
[\[7a.1\]]phyug dang /_stobs ldan dang /_spre'u dang /_ra dang /_lu 'de dang /_sbrang ma dang /_bya rog dang /_me khyer dang /_'khor ba dang /_chu dang /_sa dang /_nam mkha' dang /_me dang /_sgra dang /_bsam ngan la sogs pa brlag ste/_mi 
[\[7a.2\]]gnas par gyur cing rmad du byung ba nyid du mdzad do/_/de nas 'od zer de dag mkha' la 'khyil ba dang /_'khor mang po dag shin tu skrag ste gsol ba btab pa/_e ma'o/_e ma bdag cag bcom ldan 'das kyis byin gyis brlab tu gsol zhes gsol ba 
[\[7a.3\]]btab pa las/_bcom ldan 'das gsang ba mchog gi bdag po des zhal gyi mdangs phyung ste/_'od zer de dag ye shes kyi 'od zhi zhing 'khyil ba dang /_mdzes shing bde ba dang ldan pas thams cad rangs par byas pas snod du rung bar rnam par sbyangs nas 'od de 
[\[7a.4\]]dag 'od kyi gnas su thim par gyur to/_/de nas bcom ldan 'das gsang ba mchog gi bdag po des mi gnas pa'i ye shes chen po'i klong nas nges par bzhengs nas seng+ge rnam par rgyal ba'i sgra lta bus don gyi bkod pa/_gsang ba'i nges pa/_rgyud kyi 'grel 
[\[7a.5\]]pa/_rtags kyi rol pa/_rdo rje rnam par bsgyings pa'i gzhung chen po sgra 'dis bshad do/_/a o oM/_sa ma ya/_a d+hi/_gu h+ya/_pu ti a ho ku la ma tong bying ta pa dra a mo g+ha I shwar sa ma ya na/_gu ti a la la ho zhes cang mi gsung ngo /_/kun du mi 
[\[7a.6\]]gsung /_rab tu mi gsung /_gsungs pa mi 'gog 'gog pa ma yin/_ma gsungs pa nyid na rgya cher bshad pa'i ngo bor bzhugs so/_/rnam par bzhugs nas dam tshig chen po rdo rje sems dpa' la zhal gzigs te/_'dzum pas bskul ba rnam par mdzad do/_/de nas 
[\[7a.7\]]dam tshig chen po rdo rje sems dpa' des bskul bar rnam par rig nas rang gi stan las langs nas/_rang gi mtshan ma gnas lngar reg par byas nas lce pad+ma'i steng du bzhag nas/_lus sa la brdabs pa'i phyag rnal 'byor gyi lugs su byas nas/_seng+ge'i 
[\[7b\]]
[\[7b.1\]]lta stangs kyis byas nas ston pa'i zhal du bltas te/_rdo rje rgyal po tshogs bdag dgongs su gsol/_/chos kyi rgyal po mi g.yo rgyal tshul mdzad/_/rgyal mchog rgyal po chos kyi rgyal po'i mthus/_/'dus pa'i tshogs la rgya cher bshad du gsol/_/a la 
[\[7b.2\]]la ho zhes gsol ba btab pa las/_bcom ldan 'das gsang ba mchog gi bdag po des rdo rje las kyi bka' ba de byin gyis brlab pa'i phyir rdo rje rnam par spro ba zhes bya ba'i ting nge 'dzin la snyoms par zhugs nas 'di skad ces bka' stsal to/_/badzra karma tsakra satwa 
[\[7b.3\]]ra~M/_zhes gsungs te/_rdo rje rgya gram gyi 'khor lo gcig sems dpa' rdo rje'i lag tu babs par gyur nas las kyi rdo rje'i dbang thob par gyur te/_rnam par rol pa chen po shin tu bla bkyal ba'i spobs pa can du gyur to/_/byin gyis brlabs nas kun du mi gzo 
[\[7b.4\]]ba rab tu bag dang ldan pa chen por gyur to/_/de nas sems dpa' rdo rje des las kyi mtshan ma de lag tu blangs te/_stabs sna tshogs dang /_gar dang /_glu sna tshogs rdo rje tshig tu len cing rdo rje rgya gram las kyi 'khor lo de lan rnam pa bcu gnyis su bskor nas 
[\[7b.5\]]grangs gnyis dang lnga bsgyur bas/_zhing khams mtha' dag rnam par g.yos te/_g.yos/_rab tu g.yos/_kun du rab tu g.yos/_'gul/_rab tu 'gul/_kun du rab tu 'gul/_ldeg_/rab tu ldeg_/kun du rab tu ldeg_/'khrugs/_rab tu 
[\[7b.6\]]'khrugs/_kun du rab tu 'khrugs/_'ur rab tu 'ur/_kun du rab tu 'ur/_chem rab tu chem/_kun du rab tu chem par gyur te/_zhing khams thams cad ni gsang ba'i dkyil 'khor sha stag tu gyur/_bcud yul thams cad ni phyag rgya chen por 
[\[7b.7\]]gyur/_rnam par rngam pa'i tshul gyis ston pa'i mdun logs su seng+ge rdo rjes mtshan pa'i gdan la 'gying bag gi tshul gyis rnam par gnas so/_/de nas 'dus pa'i 'khor tshogs phal mo che rnams kyis bcom ldan 'das la 'di skad ces gsol to/_/
[\[8a\]]
[\[8a.1\]]e ma bcom ldan 'das sems dpa' rdo rje 'di ni 'di ltar mthu che ba/_'di ltar byin rlabs che ba/_'di ltar rgya che ba/_'di ltar mkhas pa/_'di ltar gsal zhing zab pa ni bcom ldan 'das kyi thugs las skyes pa lags so/_/zhes 
[\[8a.2\]]gsol pa dang /_bcom ldan 'das kyis bka' stsal pa/_'dus pa chen po'i tshogs sems dpa' rdo rje 'di ni byang chub kyi sems thams cad kyi phyi mo/_/snying rje thams cad kyi bdag po/_/sangs rgyas thams cad kyi rje btsan/_/byang chub sems dpa' 
[\[8a.3\]]rig pa 'dzin pa thams cad kyi yab/_rnal 'byor pa thams cad kyi mes chen po/_/mya ngan las 'das pa thams cad kyi ded dpon/_bdud thams cad kyi yang bdud chen po/_/chos thams cad kyi mdzod/_ye shes thams cad kyi 'byung gnas chen por gyur 
[\[8a.4\]]pa yin no/_/de ci'i phyir zhe na/_thog ma dang tha ma med pa mnyam pa'i dus/_pha mtha' las kyang pha mtha'/_dpag tu med cing bsam du med pa/_'byam klas pa'i dus nas bya ba byas shing byed pa byas pa/_mngon par rdzogs par sangs rgyas pa yin te/_chos 
[\[8a.5\]]thams cad kyi rang bzhin du sbyor zhing gnas pas na/_rgyal ba thams cad kyi thugs las skyes shing thams cad kyi yab tu gyur pa yin te/_de 'dra'o zhes bka' stsal ba las 'dus pa'i 'khor thams cad ngo mtshar du gyur te/_bcom ldan 'das 'dis ni 
[\[8a.6\]]'di ltar ngo mtshar lags so/_/bde bar gshegs pa 'di ngo mtshar lags so/_/sems dpa' rdo rje dam pa la logs su btud de lus sa la brdabs pa'i phyag rnal 'byor lugs su byas te/_rmad du byung ba'i me tog dang /_tshogs kyi mchod pa sna 
[\[8a.7\]]tshogs byas te/_'di ltar rmad byung ngo mtshar khyod/_/sangs rgyas thugs las rgyal skyes pa/_/ci ltar zhing 'dir snang zhig gu/_/rnal 'byor yab gyur rgyal ba'i sras/_/ngo mtshar khyod kyis spyod pas na/_/bka' yi 'khor lo rab bskor ba/_/
[\[8b\]]
[\[8b.1\]]sgrub pa'i lam mchog dam pa dag_/tshig gis mtshon de gsal bar mdzod/_/a la la ho zhes gsol ba btab bo/_/de nas dam pa rdo rjes rdo rje bskor te bsgyur nas brjid bag tu tshig tu mtshon te smras pa/_oM A~MHhU~M/_a la la ho/_rgyal ba'i sras pos 
[\[8b.2\]]cang mi gsung /_/mi gsung bas ni rgya cher bshad/_/bshad du med pa'i chos 'di ni/_/rgyal ba rnams kyis ma bshad de/_/de ltar ston pa rgyal mchog kyang /_/rnam par brjod par mi bzhed de/_/rgya cher bshad par dgongs pa'o/_/skye ba med pa'i 
[\[8b.3\]]chos rnams ni/_/ma skyes par yang snying por bzhed/_/snying po'i don du gang gyur pa/_/tshig tu smra ba legs ma yin/_/spros pa nyid na gol ba zhes/_/rgyal ba rnams kyis yang dag bshad/_/de bas rdo rje rgyal po nyid/_/bka' ma stsal bar dgongs pa'o/_/
[\[8b.4\]]dgongs pa'i don rnams gang 'byin pa/_/ji ltar me long gzugs brnyan ltar/_/dgongs don rig la snang gyur pa/_/ma skyes snying po'i don gyis na/_/tshig tu spro bar ma yin na'ang /_/mtshan ma tshig gi rnal 'byor pa/_/tshig la zhib cing don la rtsing /_/tshig 
[\[8b.5\]]phyir blo 'brang rtsal zhan rnams/_/bkri phyir bsam pa rangs bya ba/_/mi dmigs pa las dmigs pa yi/_/cho 'phrul tshig gis mtshon pa ni/_/bder gshegs rgyal ba kun gyi thugs/_/gsang ba de nyid snying po'i don/_/mnyam nyid byang chub theg chen po/_/
[\[8b.6\]]gsal bar bkod de nges brjod kyis/_/rgya chen 'dus pa'i tshogs rnams nyon/_/nga ni dus gsum bzhugs pa yi/_/rgyal ba kun gyi snying po ste/_/stong par sbas pa'i don 'di la/_/dpes mtshon tshig gi lde mig gis/_/mnyam nyid rig pa'i sgo dbye byas/_/
[\[8b.7\]]sbas pa'i don 'byin gsal byed pa/_/sA lu phub khrod snang me bzhin/_/bsal bteg snang rnyed sa ler 'dug_/zab mor spyod pa la mos pas/_/gang zhig don la 'dris pa yi/_/gsang sngags spyod pa'i rang bzhin ni/_/mthun pa'i dmigs bcu dper 
[\[9a\]]
[\[9a.1\]]bzhag ste/_/rnal 'byor can gyis shes par bya/_/sgyu ma smig rgyu rmi lam dang /_/gzugs brnyan dri za grong khyer dang /_/brag ca chu zla mig yor dang /_/chu bur 'khrul dang mgal mer snang /_/sgrub dang gsang sngags spyod pa dang /_/
[\[9a.2\]]grub pa dang ni gnas dag dang /_/bzlas pa'i sgra dang phyag rgyar rtog_/ting 'dzin lta ba cho 'phrul brtag_/ji ltar sgyu ma'i mtshan nyid ni/_/skyes bu dag gi rtsol ba dang /_/sman dang sngags kyi sbyor ba las/_/dbang po yid 'phrog cir snang yang /_/de la 'gro 
[\[9a.3\]]'ong ga la yod/_/de ltar sgrub pa'i mtshan nyid kyang /_/yig 'bru rdzas kyi sbyor ba las/_/grub par snang yang rang bzhin med/_/ji ltar smig rgyu'i mtshan nyid ni/_/zhing pa'i dus kyi zla ba la/_/drod dang nyi ma'i sbyor ba las/_/byis pa gdungs pa'i 
[\[9a.4\]]rang bzhin gyis/_/chu yi 'du shes ci bskyed kyang /_/tshim pa'i rgyud ni ga la 'gyur/_/gsang sngags ming gi khyad par yang /_/rang bzhin mi dmigs stong pa la/_/mtshan ma'i tha snyad ming du btags/_/de nyid stong pas ming mi dmigs/_/
[\[9a.5\]]dper na rmi lam rang bzhin ni/_/skyes bu gnyid kyi dbang gyur na/_/thang cig skad cig yud tsam dang /_/lo la sogs pa de bzhin du/_/bde dang sdug bsngal de bzhin myong /_/sangs nas ci yang mi dmigs ltar/_/de bzhin sngags kyi spyod pa dag_/stong 
[\[9a.6\]]pa nyid kyi rang bzhin la/_/spyod pa'i rnam pa cir snang yang /_/brtags na dmigs pa kun dang bral/_/gzugs brnyan snang ba'i mtshan nyid ni/_/dper na gdong dang me long las/_/brten nas bzhin gyi gzugs byung yang /_/red par gyur pa ga la yod/_/de bzhin 
[\[9a.7\]]sngags kyi dngos grub kyang /_/sgrub dang ting 'dzin yo byad las/_/brten nas dngos grub tshul byung yang /_/gsol thob dmigs pa ga la yod/_/dri za gnas pa'i rang bzhin ni/_/mkha' 'am yid kyi mkha' ngos la/_/dri za'i gzugs ni gar byung yang /_/grong 
[\[9b\]]
[\[9b.1\]]khyer de yang de nas byung /_/byung nas de yang mi rtag ltar/_/gsang sngags grub pa'i gnas dag kyang /_/chos sam yid kyi mkha' ngos la/_/rnal 'byor gsang bdag gar bskyed par/_/de nyid gnas pa'i gzhal med khang /_/byung yang de la gnas mi 'gyur/_/
[\[9b.2\]]brag ca grag pa'i mtshan ma ni/_/dper na ngos la sgras rkyen pas/_/ci bzhin sgra ltar brag ca 'byung /_/byung yang sgrar thos dmigs pa med/_/de bzhin sngags tshig bzlas pa'i sgra/_/dper na med las yod brtags pa'i/_/mtshan ma la brten stong ba'i 
[\[9b.3\]]sgra/_/brjod pa tsam du bstan par zad/_/ji ltar chu yi zla ba ni/_/sgrib med mkha' las zla shar ba/_/gzugs brnyan dang ba'i chu nang snang /_/snang yang gzung ba'i rtog med pa/_/de bzhin gzugs snang phyag rgya yang /_/sems kyi mkha' las skur gsal 
[\[9b.4\]]ba/_/phyag rgya rig 'dzin ngo la snang /_/de ltar snang yang 'dzin rtog bral/_/ji ltar char gyi rgyun bzhin du/_/chu las chu bur rnam par 'byung /_/de yang gcig gi rnam pa las/_/mang po'i rnam grangs du ma 'byung /_/sdud cing phyir yang dum bur 'chad/_/de 
[\[9b.5\]]bzhin rnal 'byor sgrub pa yi/_/ting 'dzin rnam pa mang por 'dod/_/'khrul pa snang ba'i rang bzhin ni/_/spros bral dngos po stong pa las/_/srog dang shed can byed pa po/_/sems can pa la sogs par snang /_/mig nad ngo la rdzas ltar snang /_/'khrul pa kho na 
[\[9b.6\]]snang bar zad/_/de bzhin sngags kyi lta ba yang /_/cho 'phrul mang po cir 'phrul ba/_/snang ba med pa'i rang bzhin la/_/'khrul pa sna tshogs snang bar zad/_/rnal 'byor can gyis de ltar lta/_/ji ltar mgal me'i rang bzhin ni/_/gang dag lag na mgal me 
[\[9b.7\]]thogs/_/bskor na 'khor lo'i rgyun ltar snang /_/de la 'khor lo'i rang bzhin med/_/de bzhin sngags kyi cho 'phrul yang /_/mi mnyam mnyam pa'i rang bzhin las/_/ji ltar dmigs pa'i don 'byung ste/_/cho 'phrul sna tshogs rgyun mi 'chad/_/de phyir mtshan ma'i 
[\[10a\]]
[\[10a.1\]]chos thams cad/_/mtshan med ngang du gcig pas na/_/rtog pa'i bag chags ci 'byung yang /_/chos kun dbyings su gcig pa'i phyir/_/rtog 'jug spros pa'i mtshan ma kun/_/ma byung ma skyes dbyings nyid la/_/g.yos pa med cing 
[\[10a.2\]]cho 'phrul 'byung /_/yon tan sna tshogs cher 'byung ba'i/_/gter gyi dbyig 'di gang mthong ba/_/sangs rgyas kun gyi yon tan yang /_/skad cig gcig la de la 'dus/_/de bas yid bzhin rin chen 'di/_/ldog pa med pas dang du blang /_/don 
[\[10a.3\]]dam yang dag gter gyi mchog_/rnal 'byor kun gyi nor mchog ste/_/gang rtogs de 'thob gcig pu nyid/_/'brel med gzhan gyis thob par dka'/_/bdag med gnyis bral bde chen klong /_/sangs rgyas kun gyi bde ba che/_/ye nas lhun grub 
[\[10a.4\]]'dus ma byas/_/thig le chos nyid ye 'byam pas/_/kun khyab bdal bas snying por 'dus/_/mi dmigs spros bral byang chub sems/_/zab mor snang ba'i nges don 'di/_/mkha' la mdud 'drar gting dpag dka'/_/rnal 'byor dmigs ldan 
[\[10a.5\]]blo chung zhing /_/gang zhig rtsal zhan de rtog pa/_/g.yor mo'i tshul du bdag brtag pa/_/brtags kyang rtogs par mi 'gyur ro/_/dper na nyi ma'i snying po la/_/mig gi dbang pos rab brtags na/_/de brtags don de mi rtogs kyi/_/'od kyi zer gyis 
[\[10a.6\]]mig rdzir 'gyur/_/de 'drar byis pa'i rang bzhin gyis/_/zab mo'i don la cir brtags kyang /_/yang dag don de mi mthong gi/_/blo zhan byis pa ga chad brgyal/_/brtag tu med pa'i chos rnams ni/_/rtog pa can gyis mi rtogs te/_/gang zhig 
[\[10a.7\]]de don mi rtogs phyir/_/g.yang sar ltung ba ci cha yod/_/gdod nas ma thos shin tu dge/_/bsam dang bral bas de bzhin gzhag_/mi brtags bzhag pa'i chos 'di gang /_/byis pa rnams la ngas ma bstan/_/bstan kyang go bar mi 'gyur te/_/bstan 
[\[10b\]]
[\[10b.1\]]du med cing go bar dka'/_/tshig gis brjod pa kun dang bral/_/'di zhes bstan du ga la yod/_/med pas bstan pa'i dmigs mi phyed/_/mi dmigs chos la blo sbyangs shing /_/yid kyi me long gsal byas na/_/nam mkha' dag la rab brtags na/_/snang 
[\[10b.2\]]ba med pa'i rang bzhin ni/_/nam mkha' lta bur de nyid 'gyur/_/chos nyid nam mkha' lta bu ste/_/nam mkha' la yang mtshan nyid med/_/nam mkha' gang ming rjod byed pa/_/brjod pa de nyid dngos po ste/_/dngos po de yi ming brjod kyang /_/nam mkha' de la 'gag 
[\[10b.3\]]mi 'gyur/_/de bzhin mi rtog rjod byed pa/_/brjod pa de nyid rnam rtog ste/_/rnam rtog de yi ming brjod kyang /_/mi rtog de la 'gag mi 'gyur/_/de 'drar sems kyang de ltar blta/_/sems nyid gzhan du ma grub ste/_/de bzhin chos kyang grub ma yin/_/sems 
[\[10b.4\]]dang chos nyid gnyis med de/_/sems nyid gang yin chos nyid de/_/chos nyid kyang ni de bzhin no/_/chos sems gnyis med ldan gyur pa/_/bla med byang chub chen por bshad/_/sems ni nam mkha' lta bu ste/_/rnam par rtog bral gang mi rtogs/_/de bzhin 
[\[10b.5\]]sa gzhi chen po ltar/_/bla med byang chub myu gu skyed/_/me yi rang bzhin ltar snang bas/_/rmongs pa'i bud shing sreg par byed/_/rlung gi rang bzhin yin pas na/_/mi shes pa yi rdul kun sel/_/chu yi rang bzhin yin pas na/_/nyon mongs gdung ba kun sim 
[\[10b.6\]]byed/_/sman gyi rang bzhin yin pas na/_/'khor ba'i gcong rnying rnam par 'byin/_/de ltar rtsi yi rang bzhin pas/_/'tsho ba rnams kyi gsos su 'bab/_/de bzhin rno dbal rang bzhin pas/_/sdug bsngal rgya mtsho rnam par gcod/_/nyi ma lta bur snang 
[\[10b.7\]]ba yis/_/mun khang snang ston sel bar byed/_/ri rab lta bu'i rang bzhin pas/_/brtan po mi 'gyur g.yo ba med/_/rgya mtsho lta bu'i rang bzhin pas/_/mi g.yo ba la byin brlabs che/_/sems ni 'di ltar cho 'phrul bas/_/de phyir 'khor dang mya ngan 
[\[11a\]]
[\[11a.1\]]'das/_/gnyis su snang ba ma yin te/_/sems kyi rang bzhin bzang ngan las/_/gnyis kyi 'du shes phye ste bstan/_/sems las yang dag ye shes 'byung /_/de bzhin bde dang sdug bsngal 'byung /_/chos dang sangs rgyas ye shes 'byung /_/dge 
[\[11a.2\]]'dun yang ni de bzhin no/_/'di las pha rol phyin tshogs dang /_/byang chub dang ni pad+mo 'byung /_/'di las rdo rje sems dpa' dang /_/dri med rin chen dpa' sbyin 'byung /_/de bzhin rdo rje dpag med dang /_/sna tshogs rgyal ba 'di las 'byung /_/'di las phyag 
[\[11a.3\]]rgya sna tshogs dang /_/rig pa'i snying po thams cad 'byung /_/'di las 'dod chags zhe sdang dang /_/sdug bsngal nga rgyal phrag dog 'byung /_/gti mug dag kyang de bzhin te/_/'di las khams gsum thams cad dang /_/skyes pa bud med ma ning 'byung /_/'di 
[\[11a.4\]]las 'dod dang 'dod gzir dang /_/nyon mongs gdung 'dod chags pa 'byung /_/ri dang skye bo de bzhin du/_/nam mkha' dang ni rlung dag dang /_/sreg pa'i me ni rab tu 'byung /_/'di las sa dang chu dang ni/_/rdo dang sa bon myu gu 'byung /_/de bzhin glog dang skar ma 
[\[11a.5\]]dang /_/nyi ma zla ba sprin rnams 'byung /_/de bzhin spyod dang mi spyod kun/_/thams cad thams cad 'byung bar 'gyur/_/dper na nam mkha'i rang bzhin las/_/sprin dang na bun khug rlangs dang /_/zla ba nyi ma skar tshogs dag_/snang yang nam mkha' bzhin du 
[\[11a.6\]]gnas/_/de bzhin sems kyi nam mkha' las/_/mtshan ma'i cho 'phrul ci byung yang /_/chos nyid nam mkha' bzhin gnas par/_/rnal 'byor can gyis blta bar bya/_/de lta bu yi sems nyid ni/_/rtogs dang ma rtogs rang bzhin la/_/lta ba'i khyad par 
[\[11a.7\]]so sor blta/_/rtog pa can gyi ngo ga la/_/rtog pa 'khrul pa'i ngo bor snang /_/kun du nyer 'jog lam tshor la/_/kun du rdul gyi phung por snang /_/tshogs spyod snying rje nyer 'jog la/_/thams cad sgyu ma'i rang bzhin ltar/_/de nyid mnyam par shes gnas na/_/
[\[11b\]]
[\[11b.1\]]nam mkha'i rang bzhin mthong bar gnas/_/ye shes rang snang nam mkha' la/_/nam mkha' nyid du snang bar zad/_/brjod bral mthong med dmigs dang bral/_/mthong ba med pa'i don 'di ni/_/sngon gyi rgyal ba rnams kyis bshad/_/bde gshegs 
[\[11b.2\]]snying po byang chub la/_/dgongs pa 'di las gang mi mnga'/_/lta ba de dang ldan bzhin du/_/dam tshig nam mkha' lta bu la/_/bsrung dang mi bsrung phyogs dang bral/_/'di'o zhes ni bsrung du med/_/bsrung ba'i rnam grangs ji snyed cig_/dus gsum 
[\[11b.3\]]rgyal bas gsungs mod kyang /_/bsrung ba'i mdo ni gcig tu 'dus/_/nam mkha' lta bu'i rnal 'byor bas/_/nam mkha' 'dra ba'i dam tshig bsrung /_/de yang bsrung du med na bde/_/gzhan pa theg pa chung ba rnams/_/bsrung ba'i mtshams dag bsrungs 
[\[11b.4\]]nas ni/_/skyon yon chos la blang dor byed/_/bsrung dang bral ba'i chos rnams ni/_/bsrung du med pas de bzhin gzhag_/de bzhin pa yi dam tshig la/_/ji bzhin pa yi blo gzhag ste/_/brjed pa med pa'i sems nyid kyis/_/bsrung ba med pa'i ngang du bsdam/_/
[\[11b.5\]]bsrung med nam mkha'i dam tshig 'di/_/ji ltar grags pa'i rang bzhin la/_/sdom dang tshul khrims so sor snang /_/byis pa rnams ni tha tshig sdom/_/bden gnyis rgyu la ston par grags/_/bla med mchog la dam tshig spyod/_/gcig gi don las ma g.yos 
[\[11b.6\]]kyang /_/'dul dbang ngo la so sor grags/_/kho na nyid ldan dam tshig mchog_/de dang gang ldan dam pa ste/_/de las 'das na 'tshig par 'gyur/_/de phyir dam tshig chen po ni/_/nam mkha' 'dra bar dpa' bos bshad/_/rgyal ba dpa' bo thams cad la/_/
[\[11b.7\]]dam tshig 'di las yong mi mnga'/_/spyod pa dag gi khyad par yang /_/chos nyid bya btsal kun bral la/_/bsgrub dang sgrub pa'i dmigs pa med/_/'khrul pa gcod pa'i skye bo dag_/dmigs med byang chub bde chen la/_/sdug bsngal rtsol sems 
[\[12a\]]
[\[12a.1\]]bcug pas nor/_/bya ba med pa'i chos nyid la/_/nyon mongs bya med spyad pas 'khrul/_/rang byung lhun grub gnas bzhin du/_/byis pa'i spyod pas ci btsal dgos/_/gang zhig 'dod de ci zhig sgrub/_/ci spyad ci bsgrubs ci btsal 
[\[12a.2\]]yang /_/sdug bsngal nyid de byang chub med/_/dmyal ba sangs rgyas chen po la/_/sdug bsngal byang chub lam nyid de/_/nyan thos rang rgyal sa gnyis dang /_/theg pa'i khyad par ci bstan pa/_/byed rtsol bcas pa thams cad 'khrul/_/bla med byang chub gegs 
[\[12a.3\]]su che/_/gang zhig btsal med bde chen don/_/sems kyi klong 'dis ma mthong na/_/sgrub dang rtsol ba ci spyad kyang /_/byis pa don med gyi na 'khyam/_/btsal du med pa'i rang bzhin la/_/rtsol ba'i spyod pas ci zhig bya/_/'dzin pa med pa'i chos nyid la/_/tshig 
[\[12a.4\]]'dzin nor ba'i rtsol byar med/_/bgrod du med pa'i chos nyid la/_/bgrod pa'i dkyil 'khor ming dang bral/_/bsam du med pa'i chos nyid la/_/rtog sems bsam pa'i dmigs dang bral/_/btsal med pa yi chos nyid la/_/btsal med ye nas lhun gyis 
[\[12a.5\]]grub/_/mtha' dbus med pas bdal ba che/_/phyi nang med pas ye gsal khyab/_/skyon yon med par lhun gyis rdzogs/_/bsgrub du med pas btsal sems bral/_/gzung du med pas dmigs dang bral/_/thams cad mkhyen pas byin brlabs che/_/gdod 
[\[12a.6\]]nas byang chub snying por gnas/_/spyod pa'i khyad par 'di lta bu/_/des na gcig las med bzhin du/_/spyod mthun rtsol ba'i rang bzhin la/_/rnam rtog spyod pa so sor snang /_/'khrul ba thams cad 'khor bar spyod/_/rgyu 'bras mi slu bden don spyod/_/
[\[12a.7\]]mi dmigs pa la nam mkhar spyod/_/de ltar spyod pa kun spyod kyang /_/dam pa'i don de spyod mchog nyid/_/dam par gyur pa thams cad la/_/dam pa'i spyod pa de las med/_/skyes bu mchog gis de skad bshad/_/the tshom med par shes par gyis/_/ma bcos 
[\[12b\]]
[\[12b.1\]]byang chub de bzhin nyid/_/bsgom du med pa'i chos nyid la/_/bsgom pa dmigs su med pa ste/_/ting 'dzin zhes ni gdags su med/_/bsgoms kyang rnyed pa ma yin la/_/de bzhin ma bsgoms stor ba med/_/bsgom chos sna tshogs cir snang yang /_/bsgoms 
[\[12b.2\]]nas de yi ngang mi gnas/_/de bas byis pa'i spyod yul yin/_/dper na byis pa'i rang bzhin gyis/_/sa la sogs pa gzugs sna tshogs/_/mdzes par byas nas skad cig mthong /_/mthong ba nyid na ma grub ste/_/skad cig kho nas zhig gyur nas/_/
[\[12b.3\]]sa la sogs pa'i rdul du snang /_/de bzhin rnal 'byor byis pa yis/_/gzugs la sogs pa sna tshogs bsgom/_/sems kyi bye brag skad cig la/_/yid kyi rgyu ba sna tshogs 'byung /_/byung ba bzhin du de ma grub/_/sems kyi skad cig dran pa la/_/yid kyi 
[\[12b.4\]]dmigs pa rgyun chad nas/_/byung tshor chad pa'i mtha' spangs te/_/chos rnams nam mkha' lta bur ni/_/brjod med rgyun mi 'chad par dmigs/_/de don phyin ci ma log par/_/brjed med ting 'dzin sgom pa'i mchog_/ci phyir chos kyi dbyings nyid ni/_/nam 
[\[12b.5\]]mkha' lta bur 'dus ma byas/_/bsam du med pas nam mkha' 'dra/_/brjod du med pas gzugs dang bral/_/kun gzhi kun du nam mkha' la/_/yid ni mkha' la nyi shar 'dra/_/rnam shes nyon mongs sprin gyis khebs/_/'du byed rlung gis kun bskyod 
[\[12b.6\]]de/_/gsal dang byung 'jug sangs dang 'gag_/rnam shes mtshan ma'i rtog pa yis/_/kun gzhi nam mkha' mthong mi ster/_/kun gzhi mthong nyid chos sku ste/_/'di don nam mkha' ma brjed pa/_/ting 'dzin chen po rgyun mi 'chad/_/gang zhig 
[\[12b.7\]]'di don yid 'chang ba/_/gzugs kyi dngos po cir snang yang /_/sems ni ye nas mya ngan 'das/_/bde chen sangs rgyas thams cad la/_/dgongs pa 'di las yong mi mnga'/_/snang ba med pa'i nam mkha' 'di/_/ting 'dzin chen por gnas bzhin 
[\[13a\]]
[\[13a.1\]]du/_/'di las glags te ci zhig tshol/_/rgyal bas btsal kyang yong mi rnyed/_/'di las gzhan du gang tshol ba/_/btsal ba nyid na tshi chad 'gyur/_/gzhan nam dman pa'i sgo rnams ni/_/ting 'dzin med pa'i chos nyid la/_/'dzin 
[\[13a.2\]]pa'i ting 'dzin bcug pas nor/_/de dag la ni gang spyod rnams/_/then tsher mig ni nam mkha' la/_/phra rab then thag 'dzud pa ltar/_/byis pa las gang byed pa de/_/shed can dag gis byar mi rung /_/shed can spyod pa'i nam mkha' de/_/then tsher nam mkhar 
[\[13a.3\]]shong mi 'gyur/_/de bas gzhan la bstan pa min/_/bstan na byis pa ga chad 'gyur/_/chos nyid nam mkha' lta bu'i dngos/_/gsal bar 'od stong nyi mas 'grub/_/byin brlabs 'od kyi zer phreng tsam/_/sgyu ma ltar snang mtshan mar thob/_/mi g.yo mtshan 
[\[13a.4\]]med rang bzhin dngos/_/skye med sems kyis ma mthong ba/_/byis pa 'drid pa'i rtsed mor snang /_/dngos grub chen po'i sems nyid de/_/yid bzhin 'byung ba rin po che/_/ji ltar dmigs shing bsgyur bar 'gyur/_/grub pa'i don chen thams cad rdzogs/_/
[\[13a.5\]]sems kyis sems kyi tshul mthong na/_/dngos grub ces de dag las 'ong /_/gang gis stsol te su yis blang /_/stsal dang stsol bar byed mi dmigs/_/dper na chu dang me long dang /_/mkha' dang ral gri shel la sogs/_/gsal bar byed pa'i rang bzhin la/_/
[\[13a.6\]]rnyog med la sogs bltas gsal ba/_/chu la sogs pa'i rang bzhin yin/_/de la ngo mtshar che mi 'byung /_/sems kyi chu gsal nam mkha' la/_/nyon mongs sprin gyis rnyog med na/_/dngos grub nyi zla skar tshogs bkram/_/sgrib med byin brlabs ngang gis 'char/_/
[\[13a.7\]]kun gzhi nam mkha'i snying po de/_/nyon mongs sprin gyis gting spungs pa/_/shes rab rlung gis ma gtor bar/_/ga zha mkhan gyi spyo 'dri yis/_/sgrib bsal chos nyid gsal 'dod pa/_/ji ltar chus gsher byis pa dag_/nyi ma sprin ldan grib ma yis/_/
[\[13b\]]
[\[13b.1\]]shin tu bsgribs par gyur pa na/_/sprin chen 'dus pa'i phung po la/_/kha yi dbugs kyis bus byas na/_/sprin bsal nyi 'od gsal 'dod 'dra/_/de phyir rnal 'byor dbang phyug gis/_/sems nyid don la rnam brtags te/_/kun gzhi rtsa ba shes par bya/_/
[\[13b.2\]]sems nyid de la bltas gsal ba/_/rtsa ba dang ni gang ldan pa/_/dus dang tshigs dang lor gyur yang /_/yal ga lo 'dab 'bras bur bskrun/_/rtsa ba'i sa bon med mi 'gyur/_/ci ltar sbyor ba'i rnal 'byor rnams/_/nan gyis mtshan pa'i dngos grub dag_/byis 
[\[13b.3\]]pa'i sems kyis blang 'dod na/_/de yang mtshan mas de rangs 'gyur/_/dper na me yi rang bzhin dag_/sa dang nags tshal sreg byed pa/_/rgyu rnams tshogs pa'i bden pa las/_/med las yod pa'i bden par snang /_/de ltar mtshan ma'i rnal 'byor yang /_/mtshan 
[\[13b.4\]]ma'i cho 'phrul thob 'dod pa/_/mtshan ma'i rgyu rnams tshogs pa las/_/mtshan ma rangs pa'i mtshan mar snang /_/shin tu skar ma rgyal rnams la/_/byang chub spyod pa cher spyod pa'i/_/dam pa'i don la cher dmigs pas/_/gsang mchog rig pa'i dngos grub 
[\[13b.5\]]myur/_/mtshan mar mi rtog rang bzhin gyis/_/zab mo'i don chen go ba ni/_/nges pa'i don gyis thag gcad de/_/mnyam pa'i don la yid ches bya/_/ji ltar mkha' la tshig tsam du/_/ngang du brjod pas rjod byed kyi/_/brjod pa'i tha snyad dang bral bas/_/ji ltar 
[\[13b.6\]]'khrigs kyi smig rgyu dag_/snang ba nyid na med pa ltar/_/chos so cog gi rang bzhin gsal/_/gsal ba nyid na de mi dmigs/_/thabs chen gting zab shes rab lam/_/spros bral mtshan ma'i 'phrang las 'das/_/gtos ches yangs pas lam gnyis 
[\[13b.7\]]bral/_/dbus mtha' mi dmigs mnyam pa'i lam/_/gcig tu mnyam par chud nas ni/_/yul med tshol ba'i sems bral de/_/blang dor gnyis kyi mtha' spangs nas/_/gnas pa med pa'i tshul gyis gnas/_/chos nyid dbyings su ro gcig phyir/_/
[\[14a\]]
[\[14a.1\]]shes dang shes bya gnyis med de/_/ye nas shes nyid chos shes na/_/chos nyid gzhan nas btsal ci dgos/_/dper na sgyu ma'i bde sdug kyang /_/bsal nas gnyi ga mi dmigs ltar/_/'khor ba 'gyur ba'i bde sdug kyang /_/mnyam par 
[\[14a.2\]]rang bzhin don gyis mnyam/_/ji ltar dus rnams thams cad dag_/mnyam pa nyid du rtogs nas ni/_/sgros tshig rjes su ma 'brangs na/_/mnyam 'gyur dus rnams ga la dmigs/_/mkha' la ngang gis gzugs med phyir/_/dmigs su zin par mi 
[\[14a.3\]]'gyur bzhin/_/sems kyis ma skyes don mi dpogs/_/skyon dang yon tan gnyis 'byed pa/_/rtogs nas gnyis kyi don spangs te/_/rang bzhin mnyam par don bzhag na/_/bsgom zhes ming du brjod par zad/_/gnyis su lta ba ma skyes phyir/_/gnyis kyi 
[\[14a.4\]]'du shes ci byung yang /_/rang byung zhi ba ma bkag chos/_/ye nas ma bcos don gyis gsal/_/ma skyes rnam dag byang chub sems/_/mi gnas ye shes thugs dang mnyam/_/rig dang ma rig khyad par las/_/'khor 'das rten dang 'brel 
[\[14a.5\]]bar snang /_/rnam rtog med phyir zhi ba med/_/'dzin par ma yin spros bral min/_/drang ba'i don bstan ma gtogs par/_/don la tshig gis brjod du med/_/snang yang med pa'i rang bzhin la/_/shes blo yod pa'i sems mi 'byung /_/mnyam nyid 
[\[14a.6\]]stong pa'i don 'di la/_/don ldan stong pa'i sgro mi 'dogs/_/ma bcos rang bzhin zhi ba yi/_/mtshan ma'i rtog bral shes ldan pas/_/med do tsam du'ang mi dmigs na/_/byung tshor 'dzin par ga la 'gyur/_/thams cad mi gnas byang chub pas/_/
[\[14a.7\]]btsal nas grub pa ma yin yang /_/sgyu ma sangs nas 'khrul bral bzhin/_/spros bral ye shes snying por gnas/_/'khor bar rtogs pa dug yin te/_/'khor ba'i sdug bsngal mi shes na/_/dug 'thungs bde ba ga las 'ong /_/sbyar legs dug 
[\[14b\]]
[\[14b.1\]]nyid sman du 'gyur/_/'khor ba'i las rnams de ltar snang /_/'khrul snang dug gzer bzod dka' ltar/_/ma rig 'khor ba'i sdug bsngal snang /_/rmi lam sgyu 'phrul mi zad pas/_/shin tu nyam thag gdungs pa'i tshe/_/'chi bdag bdud kyis zin 'dra la/_/
[\[14b.2\]]mgon btsun gzhan gyis mi phan te/_/bdud sel rtsi dang 'dra bar ni/_/yang dag lam mchog rtogs par bya/_/dug nad smyo sangs 'byang ba la/_/skad cig ma la mi bzod cing /_/sman dang sman pa'i rtsol bsgrubs pa/_/sangs nas de dag mi dmigs ltar/_/
[\[14b.3\]]'khor ba mi dmigs 'khrul pa la/_/rmi lam nad sel rtsol sgrub ltar/_/sgrub dang ting 'dzin rtsol byed kyang /_/'khor ba stong rtogs nyid byang chub/_/sgyu ma rgyu 'bras mi slu bzhin/_/blun rmongs ngo la de ltar snang /_/mnyam nyid rig pa'i rtsal can dag_/'khor ba 
[\[14b.4\]]'khrul pa'i tshig tsam du/_/ma nor lam rig blo la gsal/_/de la rtsol thob rlom sems med/_/sems nyid don dang ma mnyam na/_/tshig gis mnyam pas don mi dpogs/_/'khrul 'khor mnyam las ma g.yos kyang /_/log rtogs sgyu ma'i tshul tsam 
[\[14b.5\]]snang /_/sems nyid ye sangs rgyas rig nas/_/rig pa'i don la brtson sbyor zhing /_/rang 'byung yon tan rtsal sdud pa/_/'khrul par 'brel ba ga la yin/_/byang chub sems ldan bsam rdzogs na/_/ye shes mchog ldan mnyam nyid sku/_/ting 'dzin mchog 
[\[14b.6\]]ldan bla ma'i dbang /_/dge bsags mchog ldan lus spyod pa'i/_/bsod nams mchog ldan gzugs kyi sku/_/rnam smin tshul gyis 'grub mi lta/_/btsal nas thob par mi byed de/_/rgyu yi dus nyid 'bras bu'i mchog_/dpyod pa'i sems nyid ting 'dzin ni/_/
[\[14b.7\]]sems can dus na don la spyod/_/lhun grub sa la bgrod mi byed/_/'khor ba'i sa shes bde ldan gnas/_/mi gnas 'khor ba'i sdug bsngal yang /_/byang chub 'khor ba'i lam dang 'brel/_/sgyu ma'i mtshan nyid ma bkag tshul/_/rang byung rtog bral gcig 
[\[15a\]]
[\[15a.1\]]tu mnyam/_/mnyam pa nyid kyi don btsan par/_/chos nyid la yang chos nyid gsal/_/mnyam pas mnyam zhes tshig brjod kyang /_/mnyam pa'i don dang mthun mi 'gyur/_/byang chub de yang mi dmigs te/_/mi gnas zhes ni gang brjod cing /_/
[\[15a.2\]]gnas dang dmigs pa'i gnas 'dzin pa/_/gzung 'dzin zhes ni de la bya/_/sgyu 'drar byang chub sems med na/_/dngos bral yul med stong pa dag_/mkha' la rang bzhin mi gnas zhes/_/bstan pa de ni yod ma yin/_/bsam gtan lus ni gtsor byed 
[\[15a.3\]]dang /_/gnas de lus kyi phyag rgya kun/_/mtshan mar mngon par zhen las byung /_/mtshan med sems la bya btsal med/_/smig rgyu bzhin du lus red na/_/gnas dang phyag rgyar dmigs pa med/_/byed spyod ched du ston byed cing /_/bya med bya ba'i dmigs 
[\[15a.4\]]pa'ang med/_/de nyid ma skyes gzhi med pas/_/gnas bder lus bcos kha na med/_/zhen par 'chos lam spyod byed pa/_/de nyid gzung 'dzin rnam rtog ste/_/bsam gtan lus dben dben ma yin/_/mkha' la sems dben dben pa'i mchog_/sems nyid 
[\[15a.5\]]dben pa'i gnas yin te/_/'di ni rnal 'byor spyod mchog gnas/_/bla gab ri phug gzhal med min/_/sems nyid dpag yas gzhal med mchog_/'di ni rmad byung nor bu'i gzhal/_/phyi dang nang med kun du nang /_/'du bar 'dus pa tshogs ma yin/_/
[\[15a.6\]]sems la ye shes tshogs 'dus mchog_/chos kun 'dus pas lus pa med/_/dpag med rgyal ba mnyes pa'i tshogs/_/kun rdzob 'byor pa yo byad min/_/sems nyid 'byor pa rdzas dang ldan/_/lhag pa'i rdzas mchog 'di shes na/_/bsgrub 'grub 
[\[15a.7\]]'di la the tshom med/_/sgom par byed pa sgom pa min/_/bsam bya dmigs su med pa ste/_/'di ltar sems kyi gsang sgom pa/_/don la sems sgom ting 'dzin mchog_/bsrung zhes bsrung bar bya mi dmigs/_/stong par sbas pa'i sems nyid de/_/mtshan 
[\[15b\]]
[\[15b.1\]]mar 'das nas tshig shes na/_/bsrung ba'i gsang ba dam pa'o/_/tshig tu mnyam brjod mnyam mi dmigs/_/sems nyid rang dag mnyam pa las/_/mnyam pa'i don nyid lhag par med/_/'di don mnyam shes mnyam pa'i don/_/brtul zhugs spyod pa spyod 
[\[15b.2\]]min te/_/sems la sems gzhol rol spyod pa/_/thabs che yangs pa spyod pa'i mchog_/byang chub don gyi phyi mo ru/_/sems kyi phyi mor ye gnas pas/_/gsol thob mtshan ma'i ming mi dmigs/_/dngos grub chen po rgyun mi 'chad/_/de ltar sems kyis 
[\[15b.3\]]sems mthong na/_/ye shes kyis ni chos nyid mthong /_/dus kun du ni skye 'gag med/_/sngon ma mthong ba'i don mthong 'gyur/_/de yang dngos po cang mi mthong /_/thams cad rang bzhin med pa zhig_/blo la 'gyus pa kho nar zad/_/de lta bu yi don mthong na/_/
[\[15b.4\]]mtshan mar mthong ba ci yang med/_/sgyu ma tsam du tshul shes nas/_/nam mkha' mnyam pa'i don snang 'gyur/_/kha cig dag ni de don la/_/mthong ba ci yang med 'gyur na/_/snang ba zhes ni ci phyir gdags/_/med pa'i don dang 'gal 'gyur zhes/_/the tshom za 
[\[15b.5\]]'gyur de dag la/_/mthong ba med pa'i don de nyid/_/yid kyi ngo la snang 'gyur na/_/snang zhes de phyir brjod par bya/_/de bas 'khrul pa ma zad par/_/nam mkha' mthong ba med pa de/_/de nyid yid la snang 'gyur yang /_/gzugs la snang bar 'gyur ba min/_/
[\[15b.6\]]sems nyid bden par ma mthong na/_/yid la mtshan med don gsal dang /_/mtshan ma 'khrul par rgyu ba gnyis/_/'dren mar rgyu byed 'bral 'gyur min/_/de nyid bden par mthong 'gyur na/_/de nas de ma thag tu yang /_/yid kyi rgyu ba rgyun chad nas/_/sngar 
[\[15b.7\]]'khrul mtshan ma'i chos bral te/_/des ni bden pa mthong ba yin/_/de bas 'dus pa chen po'i tshogs/_/sems ni yang dag lam nyid de/_/mkha' la bya lam rjes med bzhin/_/gol med lam zhes 'dren pas bshad/_/de ltar bshad pa'i lam de yang /_/
[\[16a\]]
[\[16a.1\]]kun gyis rtogs par bya ba'i phyir/_/tshig tu mtshon te bshad mod kyang /_/dmigs med tshig gi yul bral ba/_/de yi rang bzhin de yin na/_/rang bzhin gzhi las mtshan mar g.yos/_/de la ming med ming btags rgyus/_/yin dang ma 
[\[16a.2\]]yin the tshom skyes/_/de las rtsod pa'i gzhir gyur te/_/de bsal don phyir mtshan ma yi/_/tshig gi tshogs kyi rnam grangs las/_/sgo mo dpag tu med par bshad/_/de yis nges don rjes bcad pa/_/thugs kyi klong nas bton pa yi/_/tshig gi sgron mas 
[\[16a.3\]]don btsal ba/_/lam nyid ji ltar yin zhe na/_/dran byung rjes su 'brengs na ni/_/'khor ba'i gnas su 'khor bar 'gyur/_/dran 'byung g.yo ba ci bkag pa/_/de dag 'gog pa nyid du 'gyur/_/dran byung med par blun pa ni/_/mu stegs can lam mun par 'gyur/_/
[\[16a.4\]]'di zhes sems su gcig bzung na/_/mtshan ma rtog pa'i ri bo yin/_/snga phyi med ces phyang bcad na/_/med de chad pa'i mu can yin/_/gzhi yi don las yud tsam zhig_/cir g.yos skye 'gag byung ba de/_/rnam grangs lam de 'phel 'gyur gyi/_/lam 
[\[16a.5\]]gyi chos nyid ga la 'gyur/_/dper na 'gro gang byis pa dag_/grib ma spangs nas rnam dag tshol/_/rang las byung ba'i rang bzhin gyis/_/btsal na grib med dag mi rnyed/_/don nyid ye nas gnas bzhin du/_/sems nyid sdug bsngal sna tshogs kyis/_/sha thang bar ni 
[\[16a.6\]]don tshol ba/_/don med bdud kyi las yin no/_/don la tshig tu brjod pa ni/_/nam mkha' dag la rtsod pa 'dra/_/tshig tu sman dang dpyad bshad kyang /_/nad pa'i tshogs la mi phan no/_/sems nyid don du ma shes na/_/tshig tu don brjod don mi rtogs/_/
[\[16a.7\]]'khor ba spangs nas 'das tshol ba/_/gzugs btang nas ni grib tshol 'dra/_/lam nyid ji ltar yin zhe na/_/ma rig ye shes tha dad min/_/ma rtogs rtogs pa lam du gcig_/sems 'di sna tshogs par snang bas/_/sna tshogs sems su gcig pa yin/_/
[\[16b\]]
[\[16b.1\]]dper na gser du gcig pa las/_/dbyibs dang gzugs ni tha dad par/_/byis pas so so'i ming du grags/_/grags kyang gser gyi ngo bor gcig_/de bzhin sems kyi rang bzhin la/_/'khrul dang ma 'khrul khyad par gyis/_/ji ltar bltas dgu 
[\[16b.2\]]der snang yang /_/snang yang sems las gzhan mi dmigs/_/sgron mar 'bar ba'i rin chen ni/_/gal te ngan khung sbas gyur kyang /_/de nyid yon tan rang snang bas/_/'od ni mkha' la gsal bar 'gyur/_/de bzhin sems nyid rin chen sgron/_/
[\[16b.3\]]lus ngag 'khor bar bying gyur kyang /_/rang byung rang zhi rab snang bas/_/shes rab chos nyid mkha' la gsal/_/sems nyid nam mkha' 'drar mtshungs te/_/kun khyab stong gsal sna tshogs 'byung /_/byung tshor g.yo 'gog thams cad kyang /_/rang 
[\[16b.4\]]bzhin gyis 'byung ngang gis zhi/_/mdor na ji ltar brtags bsams bzhin/_/'gyur bas thams cad ngo bor snang /_/ma bcos g.yo ba med nyid la/_/sna tshogs rgyu 'byung mi skyon zhing /_/cho 'phrul mi 'gag nyam nga med/_/ci bzhin nam mkha'i rang bzhin 
[\[16b.5\]]la/_/blo bzhag ma g.yengs kho nar zad/_/de ni skyes mchog don po che/_/de sems dus gsum thams cad kyi/_/sangs rgyas 'byung ba'i ngo bo yin/_/de lta'i don la ring zhig nas/_/shes shing 'dris par gyur pa na/_/nges don mthong ba'i nyams drod ni/_/
[\[16b.6\]]don dang mjal ba'i rtags chen yang /_/man ngag lung gis brgyad 'char te/_/nges par don gsum myong bar 'gyur/_/de dag thog tu phebs pa yi/_/drod chen rtags su bstan pa yin/_/de yi zhar las byung ba'i drod/_/'khor ba'i chos la snying rje yi/_/byang chub 
[\[16b.7\]]sems kyang skye bar 'gyur/_/mtshan ma rtog pa'i chos rnams la/_/yid mi ches pa'i 'du shes skye/_/chos rnams 'di ltar yin pa las/_/'di ltar 'khrul pa ngo mtshar che/_/ya mtshan dpyod pa'i 'du shes 'byung /_/'di don ma shes 'gro ba rnams/_/
[\[17a\]]
[\[17a.1\]]rtsol sgrub dka' ba'i thabs chen gyis/_/yang dag don tshol lam re ring /_/bsags pa'i 'bras bu yod 'gyur yang /_/don de mthong bar yong mi nus/_/de 'dra'i 'du shes 'byung bar 'gyur/_/de ltar shes pa'i nyams drod ni/_/skal dang 
[\[17a.2\]]ldan pa'i skyes bu gang /_/rgyud 'gros tshig gis ma bkrol bar/_/sems las chos byung 'bum phrag yas/_/smra ba'i sgo mor thams cad gsal/_/don la nges pa'i gtan tshigs dag_/tshig tu mtshon te 'byin par nus/_/de ni chos sku mnyam nyid dang /_/
[\[17a.3\]]dbyer med gnyis su med pa yin/_/rten pa'i gsung thugs sku brnyan dang /_/de ni mtshungs pa yod min no/_/zhi lus mthar 'gog skyon gnyis dang /_/de ni mtshungs pa yod ma yin/_/sa la slob pa'i sems dpa' dang /_/de yang mi mtshungs rgyal bas gsungs/_/
[\[17a.4\]]rig 'dzin drang srong don dpyod dang /_/lus 'dra sems ni yong mi mtshungs/_/de phyir rnam dag lam chen ni/_/sems kyi gsang 'di yin pas na/_/skal ldan 'dus pa chen po'i tshogs/_/lam 'di shes par bya ba las/_/btsal bar bya ba'i rgyu med de/_/
[\[17a.5\]]lam 'di shes pa de nyid kyis/_/dka' ba'i rtsol sgrub ma byas par/_/thams cad thams cad grub par 'gyur/_/'dus pa chen po'i tshogs de bas na sems 'di ni lam zhes bya'o/_/'khor ba zhes bya'o/_/sems can zhes bya'o/_/gru zhes bya'o/_/bgrod pa 
[\[17a.6\]]zhes bya'o/_/byang chub ces bya'o/_/sems zhes bya'o/_/shes rab ces bya'o/_/ting nge 'dzin ces bya'o/_/gnas zhes bya'o/_/rab ces bya'o/_/mchog ces bya'o/_/phul zhes bya'o/_/bla na med pa zhes bya'o/_/zab pa zhes bya'o/_/gsang ba zhes bya'o/_/
[\[17a.7\]]gting dpag dka' ba zhes bya'o/_/chos zhes bya'o/_/byang chub sems dpa' zhes bya'o/_/sangs rgyas zhes bya'o/_/de ci'i phyir zhe na/_'jug pa'i phyir ni lam mo/_/'khrul pa'i phyir ni 'khor ba'o/_/ma shes pa'i phyir ni sems can no/_/sgrol ba'i 
[\[17b\]]
[\[17b.1\]]phyir ni gru'o/_/bskyod pa'i phyir ni bgrod pa'o/_/bde ba'i phyir ni byang chub bo/_/dran pa nges pa'i phyir ni sems so/_/mkhas pa'i phyir ni shes rab bo/_/gsal ba'i phyir ni ting nge 'dzin to/_/phyin pa'i phyir ni gnas so/_/zla med pa'i phyir ni rab bo/_/ngo 
[\[17b.2\]]mtshar ba'i phyir ni mchog go/_/'phags pa'i phyir ni phul lo/_/dbang byed pa med pa'i phyir ni bla na med pa'o/_/gting ring ba'i phyir ni zab pa'o/_/gab pa'i phyir ni gsang ba'o/_/phra ba'i phyir ni gting dpag dka' ba'o/_/kun 'byung ba'i phyir ni chos so/_/sa 
[\[17b.3\]]non pa'i phyir ni byang chub sems dpa'o/_/mthar phyin pa'i phyir ni sangs rgyas te/_/sems dpa' chen po de'i phyir na rnal 'byor gyi lam 'di shes par bya ste/_/lam 'di ni chos thams cad kyi gzhi'o/_/sangs rgyas thams cad kyi yum mo/_/de ci'i phyir zhe na/_
[\[17b.4\]]chos thams cad 'di las 'byung ba'i phyir na gzhi'o/_/mthar phyin pa'i sangs rgyas kyi lam 'di nas gshegs par gyur to/_/da ltar stong pa nyid kyang lam 'di nas gshegs pa ste/_/de'i phyir lam 'di shes par bya'o/_/de ltar na de'i phyir lam 'di ni de 
[\[17b.5\]]bzhin gshegs pa thams cad kyi yab ces kyang bya'o/_/de bzhin du yum zhes kyang bya ba dang /_sras zhes bya ba dang /_bdag po zhes bya ba dang /_gdung zhes bya ba dang /_srog ces bya ba dang /_nor zhes bya ba dang /_bran zhes bya ba dang /_sku zhes bya ba 
[\[17b.6\]]dang /_gsung zhes bya ba dang /_thugs zhes bya ba dang /_yon tan zhes bya ba dang /_phrin las chen po zhes bya ba'o/_/de ci'i phyir zhe na/_thabs chen po dang /_shes rab chen po dang /_byang chub chen po dang /_dbang chen po dang /_de bzhin nyid dang /_'da' 
[\[17b.7\]]bar dka' ba dang /_chos nyid la zad mi shes pa dang /_snying rje chen po dang /_rnam par brjid pa dang /_sna tshogs su ston pa dang /_thams cad du mkhyen pa dang /_cir yang 'byung ba dang /_mdzad pa sna tshogs pa'i phyir de dag ni de ltar yin par shes par bya'o/_/de'i 
[\[18a\]]
[\[18a.1\]]phyir yang lam 'di yongs su shes par bya'o/_/de bzhin du 'dod pa chen po zhes kyang bya'o/_/'tsho ba chen po zhes bya ba dang /_longs spyod chen po zhes bya ba dang /_yo byad chen po zhes bya ba dang /_rgyu zhes bya ba dang /_rkyen zhes bya ba dang /_'bras bu 
[\[18a.2\]]zhes bya ba dang /_spyod pa zhes bya ba dang /_cho 'phrul zhes bya ba dang /_phyag rgya zhes bya ba dang /_bsnyen pa zhes bya ba dang /_nye ba'i bsnyen pa zhes bya ba dang /_sgrub pa zhes bya ba dang /_sgrub pa chen po zhes bya ba dang /_tshogs chen po zhes bya ba dang /_kun du rdzogs pa zhes bya'o/_/
[\[18a.3\]]de ci'i phyir zhe na/_yul la 'dod pa sna tshogs pa dang /_dmigs pas 'tsho ba dang /_'jol nyog tu spyod pa dang /_dgos pa sgrub pa dang /_'bras bur byed pa dang /_kun du log pa dang /_don grub pa dang /_smin par bsags pa dang /_rang bzhin du gyur pa dang /_bya 
[\[18a.4\]]ba byed pa dang /_sna tshogs su 'byung ba dang /_mtshan mar bstan pa dang /_rnam par 'dud pa dang /_shin tu mdzad pa dang /_'dod pa byed pa dang /_lhag par 'dod pa dang /_kun du 'byor pa dang /_lhun gyis grub pa'i phyir yongs su shes par bya'o/_/gzhan yang 
[\[18a.5\]]'dus pa chen po'i tshogs 'di la ni thams cad yod de/_chos thams cad ni rnal 'byor rnam pa gsum du 'dus par shes par bya'o/_/gsum gang zhe na/_rgyu'i rnal 'byor dang /_rkyen gyi rnal 'byor dang /_'bras bu'i rnal 'byor rnam pa gsum yang 'di nyid yin zhing 'di 
[\[18a.6\]]las 'byung bar shes par bya ste/_de yang ji ltar zhe na/_rgyu ni 'khrul pa gcig shes te chub par 'dod pas kyang lam 'di nyid shes par bya'o/_/de bzhin du mtshan ma gnyis dang /_rtog pa gsum dang /_log pa bzhi dang /_nyon mongs pa lnga dang /_phung po lnga dang /_dbang 
[\[18a.7\]]po lnga dang /_rgyu drug dang /_rkyen bcu gnyis dang /_skye ba bcu gnyis dang /_rang bzhin [{]bcwa [,]bco [}]brgyad dang /_spyod pa bcu gcig dang /_smin pa bzhi dang /_lam lnga dang /_gnas drug dang /_mu gsum shes te chub par 'dod pas kyang lam 'di nyid shes par bya'o/_/
[\[18b\]]
[\[18b.1\]]de ci'i phyir zhe na/_'dod pa'i 'bras bu'i gzhir gyur pa'i phyir te/_lam de nyid ma rig pa'i phyir 'khrul pa zhes bya'o/_/yul dang gnyis su gyur pa'i phyir na mtshan ma zhes bya'o/_/dus gsum dngos por rtog pa'i phyir rtog pa zhes bya'o/_/nges pa las log pa'i phyir 
[\[18b.2\]]don las gol ba dang /_mnyam pa las gol ba dang phyogs las gol ba dang gzhi las gol ba'i phyir log pa zhes bya'o/_/rgyu 'bras kun nas nyon mongs pa'i phyir mun pas 'thibs pa dang /_sred pas gdungs pa dang /_sdong pos non pa dang /_mi phyed pas 'thas pa 
[\[18b.3\]]dang /_kun nas 'khrugs pa'i phyir nyon mongs pa zhes bya'o/_/kun nas 'dus pa'i phyir rgyu 'dus pa dang /_rkyen du tshor ba dang /_mtshan mar shes pa dang /_thams cad nas byed pa dang /_rnam par rig pa'i phyir phung po zhes bya'o/_/sgor gsal zhing yul la dbang 
[\[18b.4\]]byed pa'i phyir mthong bar dbang ba dang /_thos par dbang ba dang /_tshor bar dbang ba dang /_myong bar dbang ba dang /_reg par dbang ba'i phyir dbang po zhes bya'o/_/'bras bur byed pa'i phyir 'dzin par dbang ba dang /_mnyen par byed pa dang /_chags par byed pa dang /_
[\[18b.5\]]g.yo bar 'bud pa dang /_skyed par gsal ba dang /_dus su red pa'i phyir rgyu zhes bya'o/_/rkyen du 'brel pa'i phyir sa bon dang /_rtsa ba dang /_myu gu dang /_ldum bu dang /_yal ga dang /_sdong po dang /_'dab ma dang /_me tog dang /_'bras bu dang /_snying po dang /_
[\[18b.6\]]skams pa'i phyir rkyen zhes bya'o/_/mtshan ma skye ba'i phyir mthong ba skye ba dang /_snang ba dang /_thos pa dang /_sgra brnyan dang /_tshor ba dang /_dri dang /_myang ba dang /_ro dang /_reg pa dang /_shes pa dang /_chos skye ba'i phyir skye ba zhes bya'o/_/mtshan ma'i chos nyid 
[\[18b.7\]]can gyi phyir/_/mthong ba'i chos nyid dang /_snang ba'i chos dang /_lhang nge ba'i chos dang /_thos pa'i chos dang /_grags pa'i chos dang /_gsal ba'i chos dang /_tshor ba'i chos dang /_dri'i chos dang /_tshim pa'i chos dang /_myang ba'i chos dang /_ro'i chos dang /_
[\[19a\]]
[\[19a.1\]]bro ba'i chos dang /_reg pa'i chos dang /_reg bya'i chos dang /_nges pa'i chos dang /_shes pa'i chos dang /_chos kyi chos dang /_rtogs pa'i chos nyid 'dzin pa'i phyir chos nyid ces bya'o/_/mtshan mar spyod pa'i phyir 'du shes sgyur ba'i spyod pa 
[\[19a.2\]]dang /_dbang du spyod pa'i spyod pa dang /_rnam par g.yo ba'i spyod pa dang /_sgros su 'dogs pa'i spyod pa dang /_zla las gal ba'i spyod pa dang /_kun du 'tshig pa'i spyod pa dang /_bla bkyal 'tshal ba'i spyod pa dang /_chags pa 'dzin pa'i spyod pa dang /_kun du 
[\[19a.3\]]bdud kyi spyod pa dang /_phyin ci log pa'i spyod pa dang /_gnyis la rten par spyod pa'i phyir spyod pa zhes bya'o/_/'bras bur smin pa'i phyir rdzogs par smin pa dang /_rim par smin pa dang /_glo bur du smin pa dang /_bsgyur te smin pa'i phyir smin pa zhes bya'o/_/bgrod 
[\[19a.4\]]par byed pa'i phyir gdung ba'i lam dang /_'gog pa'i lam dang /_mun pa'i lam dang /_'dam gyi lam dang /_yang ba'i phyir lam zhes bya'o/_/brten par byed pa'i phyir bzod ldan gyi gnas dang /_yid ldan gyi gnas dang /_mnyam ldan gyi gnas dang /_'dod 
[\[19a.5\]]ldan gyi gnas dang /_rtsod ldan gyi gnas dang /_dga' ldan la gnas pa'i phyir gnas zhes bya'o/_/bde ba'i mu la bzung ba'i phyir ngo bo nyid kyi mu dang /_byed pa dang dbang phyug gi mu bzung ba'i phyir mu zhes bya'o/_/'dus pa chen po'i tshogs rkyen gyi rnal 'byor 
[\[19a.6\]]ni 'di lta ste/_shes pa gcig shes te chub par 'dod pas kyang /_lam 'di shes par bya'o/_/de bzhin du don gnyis dang /_tshul gsum dang /_thabs bzhi dang /_chos lnga dang /_rigs drug dang /_mdzad pa chen po bcu gnyis dang /_cho 'phrul chen po 
[\[19a.7\]]bcu gnyis dang /_ye shes [{]bcwa [,]bco [}]brgyad dang /_sa'i khyad par bcu gcig dang /_sku bzhi dang /_lam lnga dang /_'bras bu chen po drug dang /_byang chub chen po gcig shes te chub par 'dod pas kyang lam 'di nyid shes par bya'o/_/de ci'i phyir zhe na/_rang rkyen 
[\[19b\]]
[\[19b.1\]]tsam du spyod cing 'bras bu'i rkyen du 'gyur ba'i phyir te/_lam de nyid ma nor par shes pa'i phyir de shes pa gcig shes bya'o/_/bden pa gnyis su snang ba'i phyir don gnyis pa zhes bya'o/_/mtshan nyid gsum gyis sbyor ba'i phyir kun brtags mthun pa la yod 
[\[19b.2\]]pa'i tshul dang /_gzhan dbang mi mthun pa la med pa'i tshul dang /_rjes su dpag pa gnyi ga ma yin pa'i phyir tshul zhes bya'o/_/mkhas pas zin pa'i phyir khad kyis 'jug pa'i thabs dang /_rkyen la sbyor ba'i thabs dang /_mngon par 'jug pa'i thabs dang /_
[\[19b.3\]]thams cad rdzogs pa'i phyir thabs zhes bya'o/_/rang bzhin la gnas pa'i phyir rgyu'i chos dang /_lam gyi chos dang /_rtogs pa'i chos dang /_'bras bu'i chos la gnas pa'i phyir chos zhes bya'o/_/phyis 'byung bar shes pa'i phyir rgyu'i dran pa dang /_'bras bu'i dran 
[\[19b.4\]]pa dang /_sgra'i dran pa dang /_sbyor ba'i dran pa dang /_gnas kyi dran pa dang /_mngon sum pa'i dran pa dang /_rig pa'i phyir rig pa drug ces bya'o/_/gzhan gyi don du mdzad cing 'gro ba'i don la 'jug pa'i phyir ngo bo'i tshul dang /_bltams pa'i tshul dang /_
[\[19b.5\]]rol pa'i tshul dang /_mnga' dbang chen po'i tshul dang /_thar par gyur pa'i tshul dang /_dka' thub chen po'i tshul dang /_sangs rgyas pa dang bdud btul ba dang 'khor lo bskor ba dang /_bdud btul ba'i tshul dang /_cho 'phrul ston pa'i tshul dang /_mya ngan 
[\[19b.6\]]las 'das pa'i tshul gyi phyir mdzad pa chen po zhes bya'o/_/sna tshogs su 'phrul pa'i phyir/_ting nge 'dzin gyi cho 'phrul dang /_snang ba'i cho 'phrul dang /_rdzu 'phrul gyi cho 'phrul dang /_kun rjod pa'i cho 'phrul dang /_rjes su bstan pa'i cho 'phrul dang /_bsam 
[\[19b.7\]]gtan gyi cho 'phrul dang /_byin brlabs kyi cho 'phrul dang /_skye ba'i cho 'phrul dang /_stobs kyi cho 'phrul dang /_yon tan gyi cho 'phrul dang /_'bras bu'i cho 'phrul dang /_de'i phyir cho 'phrul zhes bya'o/_/phyi nang gi chos thams cad shes pa'i phyir nang 
[\[20a\]]
[\[20a.1\]]gi chos thams cad shes pa dang /_phyi'i chos thams cad shes pa'i ye shes dang /_phyi nang gi chos thams cad shes pa'i ye shes dang /_stong pa'i chos thams cad shes pa'i ye shes dang /_don dam pa'i chos nyid shes pa'i ye shes dang /_'dus 
[\[20a.2\]]byas kyi chos thams cad shes pa'i ye shes dang /_mtha' mi dmigs pa'i chos thams cad shes pa'i ye shes dang /_dus gsum gyi chos thams cad shes pa'i ye shes dang /_blang dor mi dmigs pa'i chos thams cad shes pa'i ye shes dang /_rang bzhin 
[\[20a.3\]]gyi chos thams cad shes pa'i ye shes dang /_chos can gyi chos thams cad shes pa'i ye shes dang /_mtshan nyid 'dzin pa'i chos thams cad shes pa'i ye shes dang /_dmigs pa med pa'i chos thams cad shes pa'i ye shes dang /_mtshan mar mi rtog 
[\[20a.4\]]pa'i chos thams cad shes pa'i ye shes dang /_ngo bo nyid kyi chos thams cad shes pa'i ye shes dang /_dngos po mi dmigs pa'i chos thams cad shes pa'i ye shes dang /_brten te gnas pa'i phyir mi gos pa'i rig pa dang /_mi nyams par rig pa dang /_mi 
[\[20a.5\]]sgrib par rig pa dang /_rdzogs par rig pa dang /_ma g.yos par rig pa dang /_mnyam pa nyid du rig pa dang /_gnyis su med par rig pa dang /_yongs su dag par rig pa dang /_kun du legs par rig pa dang /_de ma thag par rig pa dang /_rdzogs par chub 
[\[20a.6\]]pa'i rig pa la brten pa'i phyir sa zhes bya'o/_/kun du brjod cing ngo bo nyid du gnas pa'i phyir ngo bo nyid dang /_chos nyid dang /_rdzogs longs spyod pa dang /_'dren par sprul pa'i phyir sku zhes bya'o/_/bgrod cing 'jug pa'i phyir tshogs dang /_sbyor ba dang /_
[\[20a.7\]]mthong ba dang /_bsgom pa dang /_mtha' zad du phyin pa'i phyir lam zhes bya'o/_/rgyu la don yod pa'i phyir gcig tu rdzogs pa dang /_thams cad du mkhyen pa dang /_yongs su khyab pa dang /_tshogs su 'byung ba dang /_kun du dbang ba dang /_dgos pa tshang 
[\[20b\]]
[\[20b.1\]]ba'i phyir 'bras bu zhes bya'o/_/mngon par rdzogs pa'i phyir byang chub chen po zhes bya'o/_/'dus pa chen po'i tshogs 'bras bu'i rnal 'byor ni 'di lta ste/_ma nor ba gcig shes te chub par 'dod pas kyang lam 'di shes par bya'o/_/de bzhin du nges pa gnyis 
[\[20b.2\]]dang /_yon tan gsum dang /_dgongs pa bzhi dang /_chen po lnga dang /_tshogs pa drug dang /_'byung tshul bcu gnyis dang /_ting nge 'dzin bcu gnyis dang /_ye shes chen po [{]bcwa [,]bco [}]brgyad dang /_rnal 'byor chen po bcu gcig dang /_sgrub pa chen po bzhi dang /_
[\[20b.3\]]sbyor ba lnga dang /_dngos grub chen po drug dang /_rdzogs pa chen po gcig shes te chub par 'dod pas kyang lam 'di shes par bya'o/_/de ci'i phyir zhe na/_rgyu nyid 'bras bur grub pa'i phyir gtan la phebs pas ma nor ba zhes bya'o/_/the tshom mi za ba'i phyir thabs 
[\[20b.4\]]kyis nges pa dang /_shes rab kyis nges pas nges pa zhes bya'o/_/'dod pa 'byung ba'i phyir yang yongs su khyab pa dang /_rlabs su che ba'i yon tan dang /_rtsis las 'das pa'i phyir yon tan zhes bya'o/_/thabs kyis ldem por dgongs pa'i phyir mnyam pa nyid la 
[\[20b.5\]]dgongs pa dang /_mtshan nyid kyi phyir dus gzhan la dgongs pa dang /_gnyen po'i phyir grangs gzhan la dgongs pa dang /_bsgyur ba'i phyir don gzhan la dgongs pas na dgongs pa zhes bya'o/_/lhag par 'phags pa'i phyir mngon pa dang /_bdag nyid chen po 
[\[20b.6\]]dang /_de yin pa dang /_thams cad du che ba dang /_kun du rdzogs pa'i phyir chen po zhes bya'o/_/kun nas tshang ba'i phyir/_mnyam pa chen po dang /_'byor pa chen po dang /_'dus pa chen po dang /_rig pa chen po dang /_dbang chen po dang /_'dres pa chen po'i 
[\[20b.7\]]phyir tshogs zhes bya'o/_/gzhan gyi don du 'byung zhing 'gro ba'i tshul dang mthun pa'i phyir gnas su bskyod pa dang /_mnyam par gyur pa dang /_mdzes par gshegs pa dang /_spro bar spyod pa dang /_gsang bar sbyor ba dang /_mtshan ma bcom pa dang /_mdzad pa med 
[\[21a\]]
[\[21a.1\]]pa dang /_seng+ge'i gsung sgra dang /_nges par rdzogs pa dang /_tshom ngam chen po sprul pa mdzad pa dang /_yongs su dag pa'i phyir 'byung tshul chen po zhes bya'o/_/gsal zhing mi gtong ba'i phyir sems kyi spyod pa ste/_rnam dag dbyings kyi ting nge 'dzin 
[\[21a.2\]]dang /_snang gsal yel 'phyo'i ting nge 'dzin dang /_mi zad mdzod kyi ting nge 'dzin dang /_mngon par rtogs pa'i ting nge 'dzin dang /_thams cad rdzogs pa'i ting nge 'dzin dang /_'byung chen sprul pa'i ting nge 'dzin dang /_dbang sgyur thabs kyi ting nge 'dzin dang /_rtse 
[\[21a.3\]]gcig 'phros pa'i ting nge 'dzin dang /_tshogs chen rdzogs pa'i ting nge 'dzin dang /_rin chen myu gu'i ting nge 'dzin dang /_dug 'joms sman gyi ting nge 'dzin dang /_bya ba byed pa'i ting nge 'dzin gyi phyir ting nge 'dzin ces bya'o/_/stong pa nyid kyi ye shes dang /_rgyu'i ye 
[\[21a.4\]]shes dang /_thams cad 'byung ba'i ye shes dang /_yi ge'i ye shes dang /_phyag rgya'i ye shes dang /_sprul pa'i ye shes dang /_cir yang mdzad pa'i ye shes dang /_me long lta bu'i ye shes dang /_nam mkha' lta bu'i ye shes dang /_sgyu ma lta bu'i ye shes 
[\[21a.5\]]dang /_rin po che lta bu'i ye shes dang /_nyi ma lta bu'i ye shes dang /_snang stong gsal ba'i ye shes dang /_mnyam pa nyid kyi ye shes dang /_so sor rtog pa'i ye shes dang /_bya ba nan tan gyi ye shes dang /_chos kyi dbyings kyi ye shes su gsal ba'i phyir ye 
[\[21a.6\]]shes chen po zhes bya'o/_/'dun pa sems pa'i rnal 'byor dang /_bka' sdod las kyi rnal 'byor dang /_rigs chen 'byed pa'i rnal 'byor dang /_rtags kyi rnal 'byor dang /_gsang sgo lung gi rnal 'byor dang /_spyod pa rgyun gyi rnal 'byor dang /_mtshan ma rtags 
[\[21a.7\]]kyi rnal 'byor dang /_lung chen thob pa'i rnal 'byor dang /_rig pa 'dzin pa'i rnal 'byor dang /_rtsal chen sbyong ba'i rnal 'byor dang /_yongs su rdzogs pa'i rnal 'byor dang /_lhun gyis grub pa'i rnal 'byor du gnas pa'i phyir rnal 'byor zhes bya'o/_/mnyam 
[\[21b\]]
[\[21b.1\]]pa nyid du grub pa dang /_bde ba chen por grub pa dang /_yongs su rdzogs par grub pa dang /_thams cad lhun gyis grub pa'i phyir grub pa chen po zhes bya'o/_/rgyu dang 'bras bur sbyor ba dang /_thabs dang shes rab tu sbyor ba dang /_dbyings dang ye shes su sbyor ba dang /_
[\[21b.2\]]sems dang chos su sbyor ba dang /_las dang thugs rjer sbyor bas sbyor ba chen po zhes bya'o/_/srid pa rgya mtsho dbyings su tshim par grub pa dang /_'khor ba rgya mtsho bdag gir grub par gyur pa dang /_bdag nyid chen po lhun gyis grub par gyur pa dang /_dmigs pa gang yin 
[\[21b.3\]]pa de bzhin grub par gyur pa dang /_cho 'phrul rdzu 'phrul thogs pa med par grub pa dang /_don dam bcud kyis rnam shes rgyas par grub pa'i phyir dngos grub chen po zhes bya'o/_/rnam grangs thams cad byang chub kyi sems bde ba chen por rdzogs par grub pa'i phyir 
[\[21b.4\]]rdzogs pa chen po gcig ces bya'o/_/gzhan yang 'dus pa chen po'i tshogs sa'i khyad par chen po bcu gcig non par 'dod pas kyang lam 'di la bslab par bya ste gang zhe na/_'gyur dbang ma nges pa'i sa dang /_brten pa gzhi'i sa dang /_gal chen sbyor ba'i sa 
[\[21b.5\]]dang /_mi ldog gnas pa'i sa dang /_bslab pa rgyun gyi sa dang /_cho 'phrul sprul pa'i sa dang /_bsten pas khyad par du 'gro ba'i sa dang /_dmigs pas 'bras bu skye ba'i sa dang /_gnas pas mi 'gyur ba'i sa dang /_bdal ba chos nyid kyis dang /_rdzogs pa 
[\[21b.6\]]spyir chib kyis sa ste/_sa 'di dag non par 'dod pas kyang lam 'di la bslab par bya'o/_/gzhan yang 'dus pa chen po'i tshogs 'di lta ste/_rnal 'byor bslab pa'i mtha' bcu chib par 'dod pas kyang lam 'di la bslab par bya ste/_gang zhe na gzhi dam tshig 'dis 
[\[21b.7\]]bzung bar bslab pa dang /_rgyud thos pas dgrol bar bslab pa dang /_phul du mkhas par dbyung bar bslab pa dang /_sgo kun nas sdud par bslab pa dang /_rim pa dbang gis bgrod par bslab pa dang /_la spyod pas dor bar bslab pa dang /_thag lta 
[\[22a\]]
[\[22a.1\]]bas gcad par bslab pa dang /_nyams su ting nge 'dzin gyis blang bar bslab pa dang /_don man ngag gis bsgrub par bslab pa dang /_mdo gcig tu bsdu bar bslab pa'o/_/'dus pa chen po'i tshogs gzhan yang 'di lta ste/_yon tan gyi che ba sbom 
[\[22a.2\]]par 'dod pas kyang lam 'di la bslab par bya ste/_gang zhe na/_che ba nyi shu dang /_rol pa nyi shu dang /_cho 'phrul nyi shu dang /_rngom pa nyi shu dang /_brjid pa chen po nyi shu dang /_tog chen po'i nor bu'o/_/gzhan yang 'dus pa chen po'i tshogs 'di lta ste/_rmad du byung 
[\[22a.3\]]ba'i mthu chen po nyi shu thob par 'dod pas kyang lam 'di la bslab par bya ste/_de yang gang zhe na/_'jig rten chen po drug 'phang bar 'dod pa dang /_chu'i phung po chen po rngubs te bskam par 'dod pa dang /_rlung gi bskal pa bcing bar 'dod pa dang /_nyi ma'i dkyil 'khor 
[\[22a.4\]]'bum dgye bar 'dod pa dang /_bsreg pa'i bskal pa chen po gsum gzhil bar 'dod pa dang /_nam mkha' thams cad ba spu gcig gis dgang bar 'dod pa dang /_ba spu gcig las sangs rgyas bye ba dgye bar 'dod pa dang /_sangs rgyas bye ba pa spu gcig gi nang du shong 
[\[22a.5\]]bar 'dod pa dang /_'khor ba thams cad ba spu gcig tu rngub par 'dod pa dang /_ba spu gcig gis 'khor ba thams cad la khyab par 'dod pa dang /_bskal pa'i 'khor lo chen po ring du bsrub par 'dod pa dang /_thung du bsrub par 'dod pa dang /_dus kyi 'khor lo chen 
[\[22a.6\]]po mnyam par bskor bar 'dod pa dang /_'khrug par bskor bar 'dod pa dang /_las kyi 'khor lo chen po rgyun du bskor bar 'dod pa dang /_rgyun gcad par 'dod pa dang /_srid pa'i 'khor lo bzlog par 'dod pa dang /_lugs su bskor bar 'dod pa dang /_sdug bsngal 
[\[22a.7\]]gyi 'khor lo chen po rgyun gcad par 'dod pa dang /_dmyal ba'i 'khor lo chen po dong sprugs par 'dod pas kyang lam 'di la bslab par bya'o/_/'dus pa chen po'i tshogs gzhan yang 'di lta ste/_rnal 'byor rtog pa'i ri bo brgyad cu rtsa gcig gzhil bar 'dod pas 
[\[22b\]]
[\[22b.1\]]kyang lam 'di la bslab par bya ste/_dngos gzhi'i rtog pa dgu dang /_mtshan ma'i rtog pa dgu dang /_rtags kyi rtog pa dgu dang /_rkyen gyi rtog pa dgu dang /_las kyi rtog pa dgu dang /_spyod pa'i rtog pa dgu dang /_bskyod pa'i rtog pa dgu dang /_zhen pa'i rtog pa dgu 
[\[22b.2\]]dang /_mngon par rtog pa dgu'o/_/'dus pa chen po'i tshogs gzhan yang 'di lta ste/_ltung ba'i sgo dgu shes pas kyang lam 'di la bslab par bya ste/_de yang gang zhe na/_bdud chen po'i ris su ltung ba'i sgo dang /_mu stegs kyi khams su ltung ba'i sgo dang /_srin po'i 
[\[22b.3\]]khams su ltung ba'i sgo dang /_gnod sbyin gyi ris su ltung ba'i sgo dang /_ru dra chen por ltung ba'i sgo dang /_bgegs chen por ltung ba'i sgo dang /_lha chen po'i ris su ltung ba'i sgo dang /_shog ma gcan chen gyi ris su ltung ba'i sgo dang /_dmyal ba chen por ltung ba'i 
[\[22b.4\]]sgo'o/_/'dus pa chen po'i tshogs gzhan yang 'di lta ste/_lam 'di shes par 'dod na sangs rgyas kyi chos shes par bya'o/_/ci lta ci ltar sangs rgyas kyi chos rnams ni rtag par yang blta'o/_/chad par yang lta'o/_/skye bar snang ngo /_/dmigs par yod do/_/sangs 
[\[22b.5\]]rgyas kyi chos 'di ni 'dod chags dang bcas pa'o/_/zhe sdang dang bcas pa'o/_/gti mug dang bcas pa'o/_/nga rgyal dang bcas pa'o/_/phrag dog dang bcas pa'o/_/mtshams med pa lnga dang bcas pa'o/_/de dang nye ba lnga dang bcas pa'o/_/lci ba bzhi dang bcas pa'o/_
[\[22b.6\]]log pa brgyad dang yang bcas pa'o/_/gzhan yang 'dus pa chen po'i tshogs 'di lta ste/_srog gcod pa dang bcas pa'o/_/ma byin par len pa dang bcas pa'o/_/'dod pas log par g.yem pa dang bcas pa'o/_/[{]brdzun [,]rdzun [}]dang bcas pa'o/_/phra ma dang bcas pa'o/_/
[\[22b.7\]]ngag rtsub mo dang bcas pa'o/_/tshig khyal pa dang bcas pa'o/_/brnab sems dang bcas pa'o/_/gnod sems dang bcas pa'o/_/log par lta ba dang bcas pa'o/_/'dus pa chen po'i tshogs de bas na/_sangs rgyas kyi chos de rnams la spyod par 'dod pas 
[\[23a\]]
[\[23a.1\]]lam 'di la bslab par bya'o/_/shes par bya'o/_/goms par bya'o/_/klong du gyur par gyis shig ces sems dpa' rdo rje dam pas gsungs so/_/rgyud kyi rgyal po chen po rdo rje bkod pa kun 'dus rig pa'i mdo las rnal 'byor rang bzhin gyi le'u ste dang po'o//_//
[\[23a.2\]]de nas 'khor der 'dus par gyur pa'i 'dus pa phal mo che'i tshogs kyis rmad byung gi phyag rnal 'byor lugs su byas nas/_sems dpa' rdo rje dam pa la 'di skad ces gsol to/_/sems dpa' chen po smra ba'i seng+ge khyod la bdag cag shin tu zhu bar spobs na gnang ba'i 
[\[23a.3\]]skabs dbye bar gsol/_de skad ces gsol pa dang /_smra ba'i seng+ge des 'di skad ces bka' stsal to/_/'dus pa chen po'i tshogs ji ltar zhu ba'i don gnang gis kun du spobs pa skyed la zhu ba'i don gsol cig_/de skad ces bka' stsal pa dang /_'dus pa chen 
[\[23a.4\]]po'i tshogs kyis a la la ho zhes gsol to/_/smra ba'i seng+ge chen po khyod kyis rgya cher bshad pa'i rnal 'byor rang bzhin chen po'i don gyi rjes su bdag cag 'jug par 'tshal na/_'di la 'jug pa'i sgo du mchis/_thabs ji ltar lags/_lam gang ltar bde/_sems 
[\[23a.5\]]dpa' chen po 'di'i don rgya cher bshad du gsol/_de skad ces gsol pa dang /_smra ba'i seng+ges bka' stsal pa/_grogs po dag legs so shin tu legs so/_/nges par legs so/_/khyed kyis zhus pa'i don 'di rnams ngo mtshar che ste/_chos thams cad la 'jug pa'i sgo 
[\[23a.6\]]gsal zhing rgya che bar byed de/_rna lhogs la gus par nyon cig gsal bar bshad par bya'o/_/de nas 'khor gyi nang du seng+ge'i gsung sgra yis chos rnams kyi sgo 'byed pa 'di gsal bar bshad par bya'o/_/sangs rgyas chos kyi sgo mo 'di/_/grangs mang bsam gyis mi khyab 
[\[23a.7\]]kyang /_/mdo ru bsdus na gsum du gsal/_/rtsol bas 'jug pa'i sgo mo dang /_/grub pa thabs kyi sgo mo dang /_/mthar phyin 'bras bu'i sgo mo'o/_/dang po la yang gsum yod de/_/mtshan nyid thabs kyi sgo mo dang /_/thub pa rigs kyi 'jug sgo dang /_/grub pa lung gi 
[\[23b\]]
[\[23b.1\]]gsang sgo'o/_/de dag sgo mo re re la'ang /_/gsum gsum yod par 'dren pas bshad/_/gnyis pa'i sgo la'ang gsum yod de/_/shes rab rtogs pa'i sgo mo dang /_/ting 'dzin goms pa'i sgo mo dang /_/smon lam grub pa'i sgo mor gsal/_/tha ma mthar phyin sgo mo 
[\[23b.2\]]la/_/rnam thar gsum gyi sgo zhes bshad/_/'jug pa'i lam la'ang 'di lta ste/_/dam pa gsum du gsal bar bshad/_/'dren pa chen po'i sde snod dang /_/thub pa chen po'i 'jug sgo dang /_/dam pa chen po'i mdzod gsum mo/_/'jug pa'i thabs kyang 'di lta ste/_/
[\[23b.3\]]thabs las thabs byung thabs gsum ste/_/don dang yi ge ting 'dzin gyis/_/rjes su gang gis brtag byas na/_/'jug pa'i thabs kyi dam pa'o/_/don gyi rjes su 'jug pa yang /_/don ni chos nyid snying po la/_/rjes su 'jug pa'i sems yin te/_/sems nyid 
[\[23b.4\]]chos la sbyor ba'i skabs/_/rnam pa bcu zhes 'dren pas bshad/_/bcu nyid gang dang gang zhe na/_/'dun pa skye ba'i gnas skabs dang /_/rtsol pa sbyor ba'i gnas skabs dang /_/bslab la 'jug pa'i gnas skabs dang /_/'du shes 'gyur ba'i gnas skabs 
[\[23b.5\]]dang /_/sbyor chen la 'jug gnas skabs dang /_/ro nyid tshor ba'i gnas skabs dang /_/yul la 'jug pa'i gnas skabs dang /_/rtog chen nyid la phebs skabs dang /_/de nyid gdeng du gyur pa'i skabs/_/las su rung ba'i skabs dang bcu/_/bcu po de dag 
[\[23b.6\]]re re yi/_/skabs su sems dang chos phrad pas/_/rig pa byang chub sems re 'byung /_/byang chub sems ni gang zhe na/_/'di yi grangs kyang rnam pa bcu/_/g.yo ba byang chub sems nyid dang /_/de bzhin smon pa byang chub sems/_/ldang ba byang chub chen po'i 
[\[23b.7\]]sems/_/de bzhin sbyor ba byang chub sems/_/'jug pa'i sems dang dge ba'i sems/_/mi 'gyur ba dang rig pa dang /_/gnas pa dang ni rdzogs pa'o/_/byang chub sems zhes grags pas na/_/sems bcu dag tu rgyal bas bshad/_/byang chub sems 
[\[24a\]]
[\[24a.1\]]kyi rang bzhin de/_/skabs bcu dag tu sbyor bas na/_/gzugs brnyan chos nyid ngo la snang /_/gzugs brnyan rang bzhin ci ltar snang /_/phra mo tsam gyi skar ma dang /_/de bzhin skar ma tha mal pa/_/skar ma chen po dag dang ni/_/zla ba tshes gcig rnam 
[\[24a.2\]]pa dang /_/gnyis dang gsum dang bzhi dang lnga/_/brgyad dang bcu drug rnam pa yi/_/gzugs brnyan dag tu snang ba ste/_/dngos por snang ba cang ma yin/_/chu zla lta bur gzung du med/_/sems kyi gzugs brnyan snang ba dang /_/chos nyid gsal ba'i nyi ma gnyis/_/
[\[24a.3\]]yul dang dbang po'i tshul lta bur/_/dbyings dang ye shes rang bzhin gsal/_/'di ni rnal 'byor sbyor ba'i lam/_/bgrod par byed pa'i thabs chen yin/_/lam 'di goms par bslab bya na/_/rnal 'byor bslab par bya ba'i mtha'/_/gnas bcu dag kyang 'di lta 
[\[24a.4\]]ste/_/ji ltar sa gzhi gshin pa la/_/brten nas sa bon btab pa las/_/'bras bur smin par gyur pa yis/_/'tsho bar byed pa'i srog 'dzin ltar/_/chos nyid kun gyi gzhir gyur pa'i/_/dam tshig 'di la brten nas ni/_/dngos grub lo tog smin pa yis/_/dge 
[\[24a.5\]]ba'i srog 'dzin dam pa'o/_/bslab pa 'di yi dam tshig ste/_/bslab pa kun gyi gzhi 'dzin du/_/goms par bya ba rab tu gces/_/ji ltar cang shes gyi ling ngag_/sdom byed sgrog gis bcings gyur pa/_/bkrol byas bde blag byang 'gyur na/_/ci la 'khogs 
[\[24a.6\]]med 'gro ba ltar/_/sems kyi cang shes dbang po 'di/_/mi shes bcings pas bcings gyur pa/_/rnam grol thos pa'i sgo mo yis/_/shes rgyud kun grol thogs med 'gro/_/'di ni mi shes rgyud 'grol ba'i/_/bcing bar bya ba 'gro ba ste/_/rgyud nas dgrol 
[\[24a.7\]]ba'i bslab pa ru/_/goms par bya ba rab tu gces/_/ji ltar ri mthon rtse mo la/_/sgyid mi lug par brtson 'dzegs na/_/mtho sar phyin cing rtse non pas/_/yul khams rtogs shing lam la mkhas/_/de bzhin shes rab mthon ri la/_/sgyid mi lug par mnyan 
[\[24b\]]
[\[24b.1\]]bsams na/_/kun gyi phul du shes rab phyin/_/mkhas pa'i ye shes tshad med do/_/don la mkhas par bya ba de/_/phul du dbyung ba'i bslab pa ste/_/shes rab chen po 'di dag la/_/goms par bya ba rab tu gces/_/dper na bung ba khung tshol ba/_/kun du 'jug 
[\[24b.2\]]cing byung nas ni/_/rang gi 'dzul khung gang yin par/_/nges par 'jug cing gnas pa ltar/_/rnal 'byor don gyi rjes tshol ba/_/spyod sgo ci yod bstun te bsdu/_/lta sgor 'jug cing brtags bsdur na/_/ma nor nges pa'i dbu ma la/_/chos nyid don gyi rjes gcad 
[\[24b.3\]]phyir/_/sgo mo kun nas bsdur ba yi/_/bslab par bya ba'i mtha' yin te/_/goms par bya ba rab tu gces/_/ji ltar rgyal rigs rgyud byung ba/_/mang po'i dbang por dpon bstabs te/_/'khor lo la sogs rin chen gyis/_/kun la dbang sgyur thob pa ltar/_/de 
[\[24b.4\]]bzhin rnal 'byor rgyud byung ba/_/chos kyi dbang por dpon bstabs te/_/phyag rgya la sogs rtags chen gyis/_/rim par kun gyi thog mar 'gro/_/'di ni dbang gi khyab par te/_/sa la rim par 'byung ba yi/_/rtsal gyis bgrod cing bslab pa'i mtha'/_/goms 
[\[24b.5\]]par bya ba rab tu gces/_/ji ltar glang po chur 'jug pa/_/tsham tshom chags thogs yong med par/_/dga' ba'i longs spyod brod tshul gyis/_/mi ldog pha rol phyin pa ltar/_/rnal 'byor nges par spyod pa'i blo/_/brtul zhugs rgya mtsho'i chur 'jug pa/_/rtsal 
[\[24b.6\]]chen sbyong ba'i brod tshul gyis/_/chags thogs med par dor ba'o/_/bslab par bya ba'i mtha' yin no/_/spyod pa'i bslab pa dam pa ni/_/goms par bya ba rab tu gces/_/ji ltar khyung chen mkha' lding ba/_/gshog pa'i rtsal gyis nam 'phang gcod/_/ngam 
[\[24b.7\]]grog chu klung mtha' yas kyang /_/gshog rlabs 'og tu kun chud ltar/_/rnal 'byor mnyam nyid mkhar lding ba/_/theg pa'i spyod sgo mtha' yas kyang /_/mnyam pa chen po'i don gyis ni/_/lta 'phang rlabs kyis thag gcad pa'o/_/'di ni re dang dogs pa yi/_/the 
[\[25a\]]
[\[25a.1\]]tshom gcod pa'i lta ba ste/_/don la sems kyis blta ba ste/_/bslab pa 'di dag goms pa gces/_/dper na rgya mtshor nor len mi/_/sbrul dang chu srin sbrang ma las/_/sogs pa gdug pa'i sdug bsngal kun/_/dka' ba nyams su blangs nas 
[\[25a.2\]]'grub/_/de bzhin rnal 'byor bde tshol ba/_/rnam rtog bying rmugs phyar g.yeng dgra/_/gzhom par dka' ba'i las 'di dag_/nyams su blangs na bde thob rnyed/_/'di ni ting 'dzin dam pa yi/_/nyams su blangs pa'i bslab pa ste/_/sems kyi goms par bya 
[\[25a.3\]]ba'i las/_/'dris par bya ba rab tu gces/_/ji ltar mun pa dug dang rdzas/_/sman snang gser du bsgyur bas na/_/'gyur rtsi man ngag med pa'i mis/_/dka' ba'i las chen sna tshogs pas/_/sdug bsngal spyad kyang mi 'grub ste/_/su zhig man ngag ldan pa'i 
[\[25a.4\]]mis/_/tshegs med gyi na'i tshul gyis na/_/bsgyur bas sman snang gser 'gyur ltar/_/rnal 'byor chen po'i don sgrub pa/_/kun gzhi gnas 'gyur man ngag dang /_/gang dag mi ldan pas kyang ni/_/dka' ba spyad kyang 'grub pa min/_/sems kyi gsang 'di 
[\[25a.5\]]sus mthong ba/_/de dag man ngag ldan pa ste/_/'dod pa'i don mchog gang yin pa/_/de dag tshegs med gyi nas 'grub/_/don rnams sgrub par gang byed pa/_/man ngag can gyis 'grub pa'i phyir/_/don rnams 'grub par 'gyur ba yi/_/bslab pa 
[\[25a.6\]]'di dag rab tu gces/_/dper na kun du rgyu ba'i mi/_/'dod pa'i yul du 'gro byed na/_/yul gyi rnam pa mtha' yas kyang /_/bgrod pa'i lam gnas gcig las med/_/de bzhin bsam gyis mi khyab pa'i/_/brgyad khri bzhi stong chos bstan kyang /_/
[\[25a.7\]]bkri zhing drang ba'i tshig yin te/_/bsam pa'i yul ni gcig pa'o/_/don rnams gcig tu sdud pa yi/_/bslab par bya ba dam pa ste/_/nges par gcig las med pa'i phyir/_/'di dag goms par bya ba yin/_/bslab pa 'di la goms gyur na/_/lobs 
[\[25b\]]
[\[25b.1\]]pa'i yon tan mtha' yas te/_/lobs pas lam la mkhas par 'gyur/_/sngags kyi yon tan chen po yang /_/rmad du byung ba thob par 'gyur/_/gsang sngags chen po'i khyad par ni/_/thams cad thams cad bya'o cog_/byin gyi rlabs kyi spyod pa'am/_/
[\[25b.2\]]dbang sgyur thabs kyi spyod pa ste/_/dper na nam mkha' rgya mtsho 'am/_/ji ltar me dpung rgyal po 'dra/_/de yang de yul che chung gi/_/khyad par nyid kyis brlabs pa yin/_/rgyal po de yang khyad par gyis/_/dbang sgyur bya ba'i khams rnams la/_/che chung rim 
[\[25b.3\]]pa yod pa yin/_/rnal 'byor sngags tshul de ltar snang /_/thabs chen spyod la 'jug pa yang /_/bab chod thad du 'jug pa ste/_/dper na glang chen chur 'jug pa/_/rab dang glang chen bab mi bab/_/de yang rtsal sgyid drag zhan gyis/_/la la thad du gcod pa la/_/
[\[25b.4\]]la la bsegs su 'gro ba yin/_/la la chung zhig bshad thabs 'gro/_/de ltar rnal 'byor rgyu nyid na/_/'bras bu'i don la bab chod kyang /_/rtsal 'phang mtho dman khyad par gyis/_/ji ltar nus tshad der snang phyir/_/sa dang gnas skabs ye shes dang /_/sgrib 
[\[25b.5\]]dang gol sa rtog pa dang /_/spyod dang dam tshig ting 'dzin dang /_/dus dang dngos grub mthar phyin dang /_/lta ba'i khyad par gnas gyur rnams/_/thams cad gcig las med na yang /_/grangs dang dbye ba'i bye brag rnams/_/snod kyi rtsal dang sbyar nas ni/_/chos 
[\[25b.6\]]rnams kun gzhir gcig pa la/_/kun gzhi gnas 'gyur rnam pa lngas/_/bye brag lam gyi chos su snang /_/gzhi nyid rgyu yi kun gzhi dang /_/sbyor ba 'dun pa'i kun gzhi dang /_/snang ba don gyi kun gzhi dang /_/'gyur ba med pa'i kun gzhi dang /_/btsal med 
[\[25b.7\]]gnas pa'i kun gzhi lnga/_/skabs lnga dag tu gnas 'gyur bas/_/sa yi khyad par bgrod pa yin/_/de yang gnyis kyi chos 'di dag_/kun kyang yongs kyis rnal 'byor dang /_/'gro don gsum gyis 'gro ba ste/_/dge don dang ni sgrub pa po/_/rig 'dzin zhes 
[\[26a\]]
[\[26a.1\]]ni rdzogs pa yin/_/des na rtsal gyi khyad par gyis/_/dang po las kyi rnal 'byor la/_/sogs pa'i rnal 'byor chung ngu rnams/_/rang rang rtsa ba bor nas ni/_/rtsal chen rdzogs pa'i rnal 'byor la/_/sogs pa'i rnal 'byor chen po'i tshul/_/
[\[26a.2\]]spyod par byed dang don 'dod pa/_/sbal bus mkha' lding las spyad kyang /_/btsal ba'i yul ni chad pa yin/_/nor bu las kyis 'phang dmas pa/_/rang skal 'tsho ba'i ched bor nas/_/rgyal po thabs kyis 'phang mtho ba'i/_/longs spyod che la dmigs 
[\[26a.3\]]bcas kyang /_/de dag mi 'thob 'tsho bral bzhin/_/skal ldan can gyi don 'di dag_/skal zhan dag gis 'grub par dka'o/_/sna tshogs gter gyi khang pa dag_/rgyal po'i mdzod du gyur pas na/_/spyod sgo 'jug pa thams cad kyang /_/dka' thub phyi nang khyad 
[\[26a.4\]]par gyis/_/rin chen sna dgu'i rim pa dag_/so so'i las thabs mtho dman gyis/_/yul de gcig las med na yang /_/yig tshang sgo dgu so sor spyod/_/rgyal por gyur na de kun la/_/dbang sgyur byed pa'i bdag po yin/_/mi gnas chos kyi dbyings nyid dag_/
[\[26a.5\]]blta ba'i yul du gyur pa na/_/rig pa rtsal gyi khyad par gyis/_/blta yul gcig las med na yang /_/so so 'jug sgo kun nas spyod/_/dbyings kyi rang bzhin gcig pa la/_/rtsal 'phang mtho dman khyad par gyis/_/skas kyi gdang bu rtsi ba ltar/_/sa dang theg 
[\[26a.6\]]pa'i khyad par du/_/mtho dman rim par snang ba yin/_/mnyam par gyur pa'i gzhi gcig la/_/mthun dang mi mthun don gyis ni/_/dper na khang pa sgo [{]mangs [,]mang [}]bzhin/_/sa dang theg pa so so'i sgo/_/mi mthun so sor snang ba yin/_/so so'i theg pa'i sgo rnams 
[\[26a.7\]]la/_/'jug pa la sogs ma sbyangs kyang /_/kun gyi rtsa ba 'dir bcad pas/_/gcig ste tha dad yongs kyis med/_/de ni ri dang lhun po'am/_/kun du rgyu dang gzhon nu ltar/_/mthong thos ston pa'i khyad par ni/_/don gyis de ltar yod pa yin/_/des 
[\[26b\]]
[\[26b.1\]]na chos rnams thams cad kyi/_/rtsa ba'i sems 'di yin pas na/_/nam mkha' lta bu'i dpes mtshon te/_/kun gyi rtsa ba shes par bya/_/'di ltar shes pa'i rnal 'byor ba/_/lam gyi thabs la mkhas pa ste/_/lam stor lam btsal lam rnyed pas/_/nye lam 
[\[26b.2\]]bde rnyed grub pa'o/_/rnyed pa'i lam nyid gang zhe na/_/rnal 'byor spyod pa'i sa yin te/_/sa bcu rim gyis bgrod pa'i phyir/_/sa yi khyad par bshad par bya/_/'di yi gnas 'dzin spyod pa'i sa/_/rnam pa bcu phrag gcig gis rdzogs/_/'gyur dbang ma 
[\[26b.3\]]nges sa 'di la/_/bcos ma phra men spyod pa dang /_/tshul rtags 'dzin dang mos pa dang /_/dge la 'dun pa'i rnal 'byor lnga/_/'jug ldog ltung dang bcas pa yis/_/kun du 'khor zhing ma nges pa'o/_/'dun pa sems pa'i rnal 'byor ba/_/gnas shing spyod 
[\[26b.4\]]pa'i sa zhes bya/_/bsten pa gzhi yi sa 'di la/_/dang po las can rnal 'byor dang /_/bslab pa sbyong dang nges pa la/_/dag dang ma dag gis spyod pa'o/_/bka' sdod las kyi dang po pa/_/gnas shing spyod pa'i sa zhes bshad/_/gal chen spyod pa'i sa 
[\[26b.5\]]'di la/_/gnas shing spyod pa'i sa yin te/_/rigs chen 'byed pa'i rnal 'byor nyid/_/dge dang mi dge'i las rnams kun/_/gcod sbyong sbyor ba'i tshul nyid kyis/_/legs nyes stobs chen byed pa'o/_/bslab pa rgyun gyis 'di la/_/g.yo dang thob 
[\[26b.6\]]dang brtan pa'i drod/_/de bzhin rtags chen g.yo ba dang /_/thob pa nyid dang brtan pa yi/_/rnal 'byor rnam pa drug po dag_/bslab pa'i gnas bcu mthar 'byin cing /_/ji ltar zla ba yar gsal bzhin/_/bslab pa'i ye shes 'phel 'gyur te/_/don la mi 
[\[26b.7\]]skrag ngo mtshar skye/_/dpyod sems 'jug pa'i shes pa des/_/ngan song mi ldog dgon par 'jug_/bar chad dag kyang de la byung /_/gsang sgo lung gi rnal 'byor dang /_/spyod pa rgyun gyi rnal 'byor dang /_/mtshan ma rtags kyi rnal 'byor gsum/_/
[\[27a\]]
[\[27a.1\]]gnas shing spyod pa'i sa zhes bshad/_/bsod nams gter gyi sa 'di la/_/spyod pa rgyun gyi rnal 'byor nyid/_/mos pa dag cing 'dun pa'i gnas/_/rtsal can blo yi bsti gnas sa/_/bslab pa'i mtha' bcu spyir chib pa'o/_/bsten pas khyad 
[\[27a.2\]]par 'gro 'di la/_/dbugs chen phyin pa'i rnal 'byor dang /_/rigs chen 'dzin dang mnyam rdzogs che/_/nges par spyod dang rtsal chen sbyong /_/yul la 'jug dang rig par sbyor/_/bdun nyid rdzogs par 'gro ba ste/_/bslab pa'i rgyu 'bras 'di bcu la/_/goms 
[\[27a.3\]]par byed pa'i tshul du sbyor/_/ngal bso ba la thams cad mthong /_/mi ldog sa la goms byar med/_/'di dag sbyor ba gzhi gcig kyang /_/so so thun mong ma yin pa'i/_/sgrib las zhes rtsi byed cing /_/ye shes re re 'char ba'o/_/des na bslab pa'i mtha' 
[\[27a.4\]]gcig la/_/mi ldog la sogs rdzogs chen rnams/_/mnyam pa la bzhag re re la/_/ye shes re re 'char ba ste/_/tha ma rang byung nyid kyis rdzogs/_/mthar phyin pa dang thob pa dang /_/mi ldog rnams la rim pa bzhin/_/rmi lam dag dang sgra brnyan dang /_/mngon 
[\[27a.5\]]sum nges pa ci rigs par/_/rnal 'byor rdo rje gral sko ba/_/rdo rje rdo rje che ge mo/_/zhes ni nyid dang sa khams dang /_/zhing khams kun du bsgrags byas nas/_/rnal 'byor lung rab ston pa'o/_/dmigs pa'i 'bras bu skye 'di la/_/grub pa'i rnal 'byor rnal 
[\[27a.6\]]'byor che/_/nges par 'byung ba'i rnal 'byor gsum/_/rgyal ba'i thugs las rgyal skyes shing /_/rgyal ba'i sras po gdung 'tshob pa/_/khyad par rtsal 'phang kun rdzogs shing /_/ting nge 'dzin gyi sbyor ba'o/_/gnas pas mi 'gyur sa 'di la/_/tshogs chen 
[\[27a.7\]]'dus dang rtsal chen rdzogs/_/gsum du rdzogs par shes bya ste/_/phyag rgya chen po sgyu ma yin/_/'khor los sgyur ba'i rgyal chen po/_/mthong ba'i gnas nas bcu drug pa/_/rdzogs pa'i gnas na longs pa'o/_/bdal ba chos nyid sa 'di la/_/rol pa 
[\[27b\]]
[\[27b.1\]]rgyan gyi rnal 'byor dang /_/bde ba che dang thig ler rdzogs/_/gsum nyid du ni rdzogs pa la/_/yul don ye shes de sbyar ba/_/shes par byas pas thams cad rdzogs/_/sgyu ma'ang sgyu ma yin spyod la/_/rdzogs pa spyir chib sa 'di ni/_/bcu yi tha ma dang po 
[\[27b.2\]]las/_/mthar rdzogs kun gyi thog yin te/_/klong yangs nam mkha'i snying po la/_/sprin med nyi ma 'bum gyis bdal/_/cir snang ci yang ma yin pa/_/mi skye mi 'gag ngo bo la/_/ci ltar bltas dgu der snang ba/_/theg mchog spyi rgya'i rlabs kyis bcad/_/de yang lta 
[\[27b.3\]]ba'i khyad par gyis/_/bdag nyid chen po'i rnal 'byor dang /_/lhun gyis grub dang klong yangs chub/_/gsum rdzogs rang byung bdal ba'o/_/'di ni rnal 'byor spyod pa'i lam/_/rnal 'byor can gyis bgrod par bya/_/gzhan yang 'dus pa'i rnal 'byor rnams/_/
[\[27b.4\]]don gyi rjes ni tshol 'dod na/_/tshig 'ga' thos pa tsam gyis ni/_/chog pa'i 'du shes ma skyed cig_/khyed kun rnal 'byor yin mod kyi/_/yang dag don la rnal mi 'byor/_/spyod pa 'gyur bar byed mod kyi/_/yang dag don du yong ma gyur/_/chags sdang las la 
[\[27b.5\]]zhen mod kyi/_/dam pa'i don la yong ma zhen/_/longs spyod rgya cher byed mod kyi/_/chos nyid don gyi ro ma tshor/_/bdag med phyogs bral zer mod kyi/_/nyon mongs lnga dang yong ma bral/_/brtul zhugs rtog pa choms mod kyang /_/gzung 'dzin rtog pa yong ma 
[\[27b.6\]]choms/_/de bas 'dus pa'i rnal 'byor rnams/_/thos pa tshig gi sgron ma yis/_/yang dag don gyi gser btsal na/_/rtogs 'dod spre'u 'di bzung nas kyang /_/rkun mo byi la btags byas te/_/gse khung skar khung kun dgag cing /_/khang stong phang phung 
[\[27b.7\]]bshig nas ni/_/rgyal po'i dkor mdzod kha phye na/_/de dag rtag tu sangs rgyas yin/_/yang dag don gyi lam tshol na/_/rtog pa'i skyon lnga spang bar bya/_/rtog pa rags pa'i ri bo dang /_/mtshan ma rgyu ba tshor ba dang /_/byung tshor skyon lnga bsal bar bya/_/
[\[28a\]]
[\[28a.1\]]rtog pa la yang gnyis yod de/_/rags dang phra bar snang ba yin/_/de bzhin mtshan ma che chung gnyis/_/rgyu ba ring po thung ngu gnyis/_/de bzhin tshor ba gsal mi gsal/_/byung tshor gnyis su snang ba yang /_/myur ba dang ni bul ba'o/_/'di ni 
[\[28a.2\]]don la sgrib pa yi/_/rtog pa chen po'i gegs chen yin/_/ci phyir don de mi mthong phyir/_/mun pa dang ni 'khrigs pa dang /_/kun du 'thibs dang sprin phung dang /_/na bun lta bur bsgribs pa yis/_/yang dag mi gsal mthong mi 'gyur/_/'di yang bye brag 
[\[28a.3\]]gnyis gnyis te/_/mun pa mun nag chen po dang /_/kun nas 'thibs pa lta bu dang /_/kun du 'khrigs dang bsgribs pa dang /_/'thibs pa chen po chung ngu gnyis/_/sprin chen 'thibs dang 'al 'ol dang /_/na bun gtams dang ban bun gyis/_/gnas ngan gsum dang 
[\[28a.4\]]mi'i gnas dang /_/'dod khams bzhi yi lha gnas dang /_/gzugs kyi khams dang gzugs med khams/_/nyan thos rang rgyal gnas su ltung /_/ltung bar 'gyur ba'i skyon chen ni/_/mtshan ma'i g.yeng ba rnam drug yin/_/rang bzhin yul la g.yeng ba dang /_/
[\[28a.5\]]de bzhin phyi rol g.yeng ba dang /_/nad dang mtshan ma'i g.yeng ba dang /_/yid la byed dang gnas ngan len/_/'di dag rab tu bsal bar bya/_/bsal nas don la mnyam bzhag che/_/mnyam pa'i don la sgrib pa'i skyon/_/rnam pa lnga 'byung 'di lta ste/_/byung tshor 
[\[28a.6\]]dbang gis g.yeng ba dang /_/bying rmugs dbang gis 'thibs pa dang /_/'dzin chags dbang gis 'gog pa dang /_/ther zug dbang gis rtog pa dang /_/phyal ba'i dbang gis med pa ste/_/'di ni mnyam pa'i skyon yin no/_/skyon chen de dag glan pa'i chos/_/sems 
[\[28a.7\]]kyi lon 'di rgyal bas bshad/_/'dus pa chen po'i rnal 'byor ba/_/rnam par mi rtog don tshol na/_/gcig pu dben pa'i sa bzung ste/_/tshad ma gsum dang ldan pa'i blos/_/rnam par rtog pa'i rjes gcad pa/_/yod med sngon thog ga las byung /_/brtags 
[\[28b\]]
[\[28b.1\]]bas rtog pa ltas las byung /_/rtog pa sgyu mar rab shes na/_/rtog pa'i ri bo zhi bar 'gyur/_/des ni gnas ngan gsum mi ltung /_/rtog pa gang las byung zhe na/_/mtshan ma'i chos las byung ba yin/_/mtshan ma sgyu mar rab shes na/_/mtshan ma'i chos rnams zhi 
[\[28b.2\]]bar 'gyur/_/des ni 'dod khams tha mar min/_/mtshan ma gang las byung zhe na/_/dran pa rgyu ba dag las byung /_/dran pa skyon du shes gyur na/_/rgyu ba'i skyon rnams sel bar byed/_/mthu des 'dod khams gnyis par min/_/rgyu ba gang las byung zhe na/_/tshor 
[\[28b.3\]]ba dag las byung ba yin/_/dag cing skye bar bya ba med/_/tshor ba sgyu mar shes gyur na/_/skyon gyi tshor ba sal bar byed/_/'dod khams gsum par ltung mi 'gyur/_/tshor ba gang las byung zhe na/_/byung tshor phyi nang dag las byung /_/dag cing skye bar bya ba 
[\[28b.4\]]med/_/de nyid skyon du shes 'gyur na/_/de ltar shes pa'i mthu yis ni/_/'dod khams bzhi par mi ltung ngo /_/byung tshor gang las byung zhe na/_/sems kyi chos las byung ba ste/_/sems nyid sgyu mar rab shes na/_/sems kyi chos rnams zhi bar 'gyur/_/
[\[28b.5\]]phung po gzugs brnyan 'dra ba la/_/sems nyid smig rgyu lta bu yin/_/yod med gnyis kyi mtha' las grol/_/de ltar shes pa'i rnal 'byor pa/_/'dod khams lnga par ltung mi 'gyur/_/sems nyid yod pa'i dngos po'am/_/med ces bya bar mi lta bar/_/
[\[28b.6\]]mu stegs can du ltung mi 'gyur/_/bying rmugs can du ma gyur pas/_/'du shes med par ltung mi 'gyur/_/'du shes rjes su ma 'brangs par/_/sems can gnas su de mi 'khor/_/kun gzhi'i don la goms pas ni/_/nyan thos gnas su de mi ltung /_/stong 
[\[28b.7\]]zhing zhi bar mi byed pas/_/rang rgyal lta bar de mi ltung /_/rnam dag stong par mi byed pas/_/byang chub spyod par ltung ma yin/_/mnyam nyid stong pa'i don dag la/_/so so tha dad mi 'byed pas/_/sa yi rim par mi ltung zhing /_/rim gyis sbyang zhing 'phar 
[\[29a\]]
[\[29a.1\]]ba med/_/yang dag don gyi rang bzhin ni/_/ci la mi gnas mi len cing /_/ci yang mi mthong thos pa med/_/cir yang mi byed byed dang bral/_/ci yang thos pa rdul tsam med/_/cir yang snang ba med pa de/_/de ni snang ba dam pa yin/_/bsam 
[\[29a.2\]]du med pa'i chos nyid ni/_/bsam du med pas de bzhin gzhag_/rang bzhin med pa'i chos nyid la/_/sems kyi gyin da skad cig mas/_/mi g.yo rgyun tu dran par bya/_/de ltar don la mnyam bzhag na/_/rtags kyi tshor ba 'di ltar 'byung /_/drod dang rtags 
[\[29a.3\]]dang cho 'phrul dang /_/mngon shes dang ni ye shes 'byung /_/drod ni g.yo dang thob pa dang /_/rtags ni byung dang brtan pa dang /_/cho 'phrul byung dang rdzogs pa dang /_/rig pa phra mo thams cad gsal/_/des ni don rnams rdzogs pa yin/_/dper na mun pa 
[\[29a.4\]]sangs pa dang /_/snang ba byung dang nam mkha' dang /_/kun du mthong dang thams cad gsal/_/de ltar shes pa'i mthu yis ni/_/bag chags mun pa kun bsal te/_/ji ltar rlung gis sprin phyags ltar/_/skad cig tsam gyi ting 'dzin gyis/_/sgrib pa'i 
[\[29a.5\]]phung po 'phyag par 'gyur/_/ji ltar mar mes mun bsal na/_/mun nyid snang bar 'gyur ba bzhin/_/skad cig ma yi don rig pas/_/sngon nas bsags pa'i mun pa sel/_/de ltar rig pa'i skyes bu ni/_/don la rig pa'i sgo bye zhing /_/chos kyi 
[\[29a.6\]]mig dang de ldan pas/_/mthong thos tshig le'u tshig bzhir bsdebs/_/sa pa yin pas don la spyod/_/chos kyi mig dang ma ldan na/_/mu mtha' yas pa'i tshig rnams kyis/_/don gyi tha snyad ci brjod kyang /_/nor ma nor gyi don mi dpogs/_/tshig phyir blo 'brangs 
[\[29a.7\]]dmu rgod de/_/bslab pa'i sa dang lam pa yin/_/tshig don 'bum phrag ci brjod kyang /_/gzhan la ston par ma byed cig_/bstan na rdo rje bka' rkun de/_/dmyal ba rdo rjer de ltung 'gyur/_/gang dag tshul 'chos mkhan dag gi/_/don la blo shed ma bye bar/_/
[\[29b\]]
[\[29b.1\]]tshig dang yi ges khrid nas ni/_/mi shes bzhin du chos bstan na/_/sems can thams cad srog phrogs pas/_/mi shes chos ston de bas lci/_/de bas mnyam pa'i don 'di la/_/bstun te cig car 'jug shes na/_/bsgom pa'i yun ni ring thung dang /_/las 
[\[29b.2\]]'phro yod dang med pa dang /_/nam grub snyam pa'i khar ma lus/_/mnyam pa'i don la mnyam bzhag na/_/de ma thag tu rig pa 'char/_/mnyam pa'i don las ma g.yos na/_/gzugs khams gnas su de mi ltung /_/mnyam pa nyid la ma chags na/_/gzugs med khams 
[\[29b.3\]]su ltung mi 'gyur/_/mnyam nyid mngon du gyur pas na/_/nyan thos gnas su de mi ltung /_/ci yang med pa'i don mthong na/_/sangs rgyas zhes ni de la bya/_/des ni ting 'dzin khyad par 'di/_/rnal 'byor can gyis 'dris par bsgom/_/thams cad mi rtog skye med 
[\[29b.4\]]cing /_/rtog pa'i mtha' spangs nam mkha'i dbyings/_/ji bzhin mi g.yo mnyam pa nyid/_/mtshan ma'i rtog pa yul las 'das/_/yul med nam mkha'i rang bzhin las/_/snying rje chen po'i byang chub sems/_/nyi ma stong gi dkyil 'khor shar/_/mtshan 
[\[29b.5\]]ma'i chos rnams kun la khyab/_/nyi ma 'bar ba snying po las/_/'od zer yig 'bru'i mchog tu gsal/_/thams cad 'byung ba'i yi ge a/_/cir yang 'gyur ba'i rang bzhin las/_/sprul pa'i cho 'phrul thams cad 'byung /_/de yang rtsal gyi khyad par 
[\[29b.6\]]las/_/dbugs kyi yul dang tshor ba dang /_/thos dang mthong ba la sogs te/_/sems kyi yul dang nam mkha'i dbyings/_/chos kyi dbyings kyi mthas klas par/_/rang bzhin yi ge bsgyur yi ge/_/yan lag yi ge so so yi/_/rtsa ba la sogs gzhi gcig 
[\[29b.7\]]bcas/_/'phro 'du tshad kyang phyag rgya yi/_/tshom bu'i grangs kyang de bzhin no/_/'di ni dang po'i 'jug rims te/_/mthar gyis 'dris shing goms byed pa'o/_/yi ge'i ye shes las skrun te/_/don byed pa dang phyag rgyar skyed/_/rgya mtsho gnon dang nam mkha'i 
[\[30a\]]
[\[30a.1\]]skas/_/rlung bcing ba dang rgyun bzlog dang /_/bsreg pa'i bskal ba gzhil ba dang /_/nyi zla zhon dang 'jig rten 'phang /_/sa la 'dzul dang ri rab 'degs/_/stong gsum yungs 'brur 'jug tshul dang /_/gzhig dang spar ba la sogs te/_/bsam 
[\[30a.2\]]bya bsam gyis mi khyab pa/_/goms pa las su rung ba yi/_/rnal 'byor rtsal chen sbyong bar zad/_/bzlas pa mthar phyin grub pa dang /_/bcing ba yongs su rdzogs pa dang /_/bsam pa las su rung ba dang /_/don mthong ba dang tshig grub pa/_/bya ba yongs su dag pa dang /_/
[\[30a.3\]]don gcig yul la so sor snang /_/des na ting 'dzin khyad par yang /_/dbyings nyid gcig la sgom mod kyi/_/rnal 'byor rtsal gyi khyad par gyis/_/bsam pa'i yul ni sna tshogs te/_/dang po'i sa la gnas pa yi/_/brtsam pa las kyi rnal 'byor ba/_/'dun 
[\[30a.4\]]pa sems pa'i rnal 'byor las/_/sogs pa'i rnal 'byor rnam drug po/_/shes rab rtsal gyi 'phang dmas pas/_/ting 'dzin rtsal yang chung ba ste/_/don la mthong bar mi 'gyur te/_/rang gi mos pa'i lha sgom na/_/lha yi sa bon gang yin pa/_/kha dog tshon gyis phye 
[\[30a.5\]]nas ni/_/sna yi dbugs la rgyu byas te/_/dbugs kyi yul du gyur tshad du/_/zung bsgril phar 'phro gsal ba las/_/'phro 'du'i gnas su bskyed par bya/_/rang gi chag tshad dang sbyar ba'i/_/sku yi khyon yang de tsam mo/_/gnyis pa'i sa la gnas pa yi/_/
[\[30a.6\]]bka' sdod las kyi rnal 'byor las/_/sogs pa'i rnal 'byor rnam bzhi po/_/ting 'dzin rtsal gyi khyad par ni/_/sa bon rang bzhin yi ge la/_/'od zer 'bar bar bcas pa de/_/dri byung yul ni tshun chad du/_/'phro 'du gsal bar bskyed pa las/_/rang gi 
[\[30a.7\]]chag tshad gnyis bsgyur ba'i/_/sku yi khyon yang de tsam mo/_/gsum pa'i sa la gnas pa yi/_/rnal 'byor lung gi bka' bsgo las/_/sogs pa'i rnal 'byor rnam gsum po/_/dmigs pa'i ting 'dzin 'di ltar 'dod/_/lha yi sa bon gang yin pa/_/rang 
[\[30b\]]
[\[30b.1\]]bzhin yi ger bsgyur byas te/_/'od zer 'bar dang bcas pa yis/_/thos pa'i yul ni tshun chad du/_/'phro 'du gsal bar byas pa las/_/rang gi chag tshad bzhi bsgyur tsam/_/sku yi khyon yang de tsam mo/_/de bzhin rnal 'byor rim pa bzhin/_/lha yi khyad par 
[\[30b.2\]]gang yin pa/_/yi ge'i rim pa bzhin byas nas/_/'phro 'du'i tshad kyang de bzhin te/_/rim pa bzhin du sbyar nas kyang /_/'phro 'du gsal bar gyur pa dang /_/sems kyi lcogs tshad tshun chad du/_/sku yi khyon gyi khyad par yang /_/chos kyi dbyings kyi mthas 
[\[30b.3\]]klas par/_/sku yi khyon gyis gang bar bsgom/_/gzhan yang 'dus pa'i rnal 'byor rnams/_/yi ge'i rjes su don dpags na/_/yi ges don rnams ston par 'gyur/_/ci phyir don nyid yi ger snang /_/dbyings las a byung a las ni/_/yi ge'i 
[\[30b.4\]]tshogs byung sna tshogs 'phros/_/a ni rang bzhin yi ge ste/_/rten dang bral bas rgyu rkyen med/_/kun la khyab pas nam mkha' 'dra/_/a ni chos nyid cho 'phrul te/_/chos nyid zab mo'i ngang las ni/_/cho 'phrul yi ge a byung bas/_/as ni chos nyid mtshon 
[\[30b.5\]]par byed/_/a las yig 'bru'i tshogs 'phros te/_/tshig tshogs bstan pa rgya mtshor grags/_/yi ge'i sgra skad kun bzung ste/_/sna tshogs yi ge'i skad du bsgyur/_/yig 'bru yan lag mang po rnams/_/rang bzhin a yi ngang du 'dus/_/thugs kyi klong nas a 
[\[30b.6\]]byung bas/_/a yi 'od zer 'phro 'du las/_/mgur gyi gsang bar shar ba las/_/gsung sgra yi ge lngar 'phros pa/_/a/_ka kha ga g+ha nga /_de nas a yi 'od zer de/_/ljags kyi zla gam pad+mar 'phros/_/ljags kyi mthil du 'khyil ba las/_/'od zer 
[\[30b.7\]]yig 'bru lngar shar ba/_/tsa tsha dza dz+ha nya/_de nas a yi 'od zer de/_/ljags kyi rtse la 'phros pa las/_/'od zer yig 'bru bcur shar ba/_/Ta Tha Da D+ha Na/_ta tha da d+ha na/_de nas a yi 'od zer de/_/zhal gyi sgo nas 'phros pa las/_/cho 'phrul yi ge lngar 
[\[31a\]]
[\[31a.1\]]shar ba/_/ba pa ba b+ha ma/_/de nas a yi 'od zer de/_/phyi rol yul du 'phros pa las/_/cho 'phrul yi ge sna tshogs 'phros/_/ya wa ra la sha Sha sa ha k+Sha/_i I u U e ai o au a~M aH/_a las cho 'phrul 'od 'phros pas/_/yi 
[\[31a.2\]]ge'i phreng ba tshogs byung ste/_/yi ge'i yan lag ye shes la/_/sangs rgyas sku yi sa bon byung /_/dpag tu med pa'i rgyal ba rnams/_/sku dang gsung thugs sprul pa'i tshogs/_/phyag rgya sna tshogs mdzes par snang /_/des na yi ge'i rang bzhin ni/_/rgyal ba'i 
[\[31a.3\]]sku nyid yin par bshad/_/a ni thugs kyi sa bon te/_/ka la sogs pa dang po lnga/_/mgur gyi gsang ba'i rang bzhin yin/_/gnyis pa tsa la sogs pa lnga/_/zla gam ljags kyi rang bzhin yin/_/gsum pa Ta la sogs pa bcu/_/ljags kyi rtse mo'i rang 
[\[31a.4\]]bzhin yin/_/bzhi ba pa la sogs pa lnga/_/zhal gyi sgros las byung bar bshad/_/lnga pa ya la sogs pa yi/_/bcu tshan gnyis kyi yi ge dag_/sku las 'phros par rab tu bshad/_/zhabs kyi 'khor lo'i 'od zer las/_/sgrib pa sreg pa'i yig 'bru ha/_/
[\[31a.5\]]gsang ba'i mkha' yi 'od zer las/_/cho 'phrul 'byung ba'i yig 'bru k+Sha/_/sku yi khrun tshad lte ba las/_/'dod pa 'byung ba'i yig 'bru hwa/_/thugs kar 'khyil pa'i dpal be'u las/_/mtshan ma dag pa'i yig 'bru sha/_/phyag gi 'khor lo'i 'od zer las/_/
[\[31a.6\]]cho 'phrul ston pa'i yig 'bru shu/_/skyes bu chen po'i dpung pa las/_/rtog pa 'joms pa'i yig 'bru la/_/skyes bu chen po'i sta zur las/_/'dod chags sreg pa'i yi ger/_/skyes bu chen po'i dku skabs las/_/gti mug sel ba'i yi ge wa/_/skyes bu chen 
[\[31a.7\]]po'i byin pa las/_/'khor ba gnon pa'i yig 'bru ya/_/skyes bu chen po'i spyan gnyis las/_/rang bzhin yi ge i gnyis shar/_/skyes bu chen po'i snyan gnyis las/_/rang bzhin yi ge u gnyis shar/_/skyes bu chen po'i shangs gnyis las/_/rang bzhin 
[\[31b\]]
[\[31b.1\]]yi ge e gnyis shar/_/skyes bu chen po'i tshems gnyis las/_/rang bzhin yi ge o gnyis shar/_/skyes bu chen po'i spyi gtsug nas/_/rgyal ba'i sa bon a~M du shar/_/des na yig 'bru'i yan lag kun/_/rgyal ba rgya mtsho'i sku gsung thugs/_/o~M ni sku 
[\[31b.2\]]yi rang bzhin te/_/AHni thugs kyi mtshan nyid do/_/yi ge'i phreng ba mang po kun/_/gsung brjod gsung gi rang bzhin no/_/AHni chos sku'i rang bzhin te/_/a~M ni longs spyod rdzogs pa'i sku/_/yig 'bru 'bar ba'i phreng ba rnams/_/sprul pa 'dren pa'i sku zhes bshad/_/
[\[31b.3\]]a ni chos kyi dbyings yin te/_/oM ni rig pa'i ye shes yin/_/yig 'bru 'bar ba'i phreng ba rnams/_/chos dang chos nyid rang bzhin yin/_/a ni brjod pa'i rgyu yin te/_/o~M ni tshig tshogs 'byung ba'i rgyu/_/tshig gi tshogs nyid yi ge yin/_/yi ge ring 
[\[31b.4\]]ba'i tshig gi mdzod/_/yi ge 'od zer 'bar 'phros pas/_/chos dang chos ma yin pa rnams/_/ngag gi dbang po kha phye ste/_/don dang tshig tu rgyas par 'gyur/_/sgra skad kun gyis bsdus pa'i tshogs/_/yig 'bru phreng ba'i ngang du rdzogs/_/tshig dang yig 'bru 
[\[31b.5\]]thams cad kun/_/o~M gyi rang bzhin ngang du rdzogs/_/o~M gyi cho 'phrul thams cad kun/_/a yi rang bzhin dbyings su zhi/_/a ni yig 'bru kun gyi gter/_/a nyid chos kyi dbyings su thim/_/des na rgyal ba sangs rgyas rnams/_/sku dang gsung thugs rdo rje 
[\[31b.6\]]de/_/'dul ba'i dbang gi khyad par gyis/_/cir yang 'gyur zhid cir yang snang /_/sa dang nam mkha' me dang rlung /_/chu la sogs pa'i rdzas rnams kyis/_/'dul ba'i 'gro ba de rnams la/_/sa dang nam mkha' la sogs pa'i/_/chu dang rlung gi ngo bor 
[\[31b.7\]]snang /_/gang dag sku yis 'dul ba'i tshe/_/sku dang gzugs brnyan ring bsrel dang /_/rten la sogs pa tha dad par/_/'jig rten kun du ston par 'gyur/_/gsung gis 'dul ba'i dus byung na/_/dbyangs kyi yan lag drug cu las/_/sogs pa'i 
[\[32a\]]
[\[32a.1\]]sgra skad sna tshogs dang /_/yi ge'i gzugs su bstan nas ni/_/'khor ba'i khams su snang bar byed/_/ci'i phyir zhe na yi ge ni/_/de bzhin gshegs pa nyid yin te/_/de bzhin gshegs pa'i rang bzhin te/_/thugs rje'i rang bzhin 
[\[32a.2\]]yin pas na/_/thabs kyi bye brag sna tshogs kyis/_/thams cad grol bar mdzad pa'o/_/de bzhin yi ge'i tshogs 'di yang /_/yan lag sbyor sdud sna tshogs kyis/_/thams cad tshig tu go bar byed/_/yi ge rang bzhin ye shes ni/_/so so'i don rnams 
[\[32a.3\]]bshad par bya/_/a ni ma skyes ye shes yin/_/rang bzhin thams cad stong bar ston/_/ka ni bya ba'i ye shes te/_/lam gyis thams cad grol bar ston/_/kha ni khyab par byed pa'i sgo/_/mi dmigs thams cad grol bar ston/_/ga ni don du gyur pa'i sgo/_/
[\[32a.4\]]yul med thams cad grol bar ston/_/g+ha ni gnas pa'i sgo yin te/_/gcig tu ma nges grol bar ston/_/nga ni 'dzin pa med pa'i sgo/_/'dzin bral thams cad grol bar ston/_/tsa ni 'gag pa med pa'i sgo/_/cir yang snang bas thams cad grol/_/tsha ni 
[\[32a.5\]]'da' ba med pa'i sgo/_/'bral ba med pas thams cad grol/_/dza ni ma byung ba yi sgo/_/mi gnas pas ni thams cad grol/_/dz+ha ni rnyog ma bral ba'i sgo/_/dri ma dag pas thams cad grol/_/nya ni spyod dang bral ba'i sgo/_/bya ba med pas thams cad grol/_/Ta 
[\[32a.6\]]ni nga rgyal med pa'i sgo/_/ri bo med pas thams cad grol/_/Tha ni sgyu rtsal med pa'i sgo/_/byed pa med pas thams cad grol/_/Da ni 'dres pa med pa'i sgo/_/rtsod pa med pas thams cad grol/_/D+ha ni slu ba med pa'i sgo/_/sgyu ma thams cad grol bar byed/_/
[\[32a.7\]]Na ni yul dang bral ba'i sgo/_/'dzin pa med pas thams cad grol/_/ta ni tha snyad med pa'i sgo/_/brjod pa med pas thams cad grol/_/tha ni rten dang bral ba'i sgo/_/gnas pa med pas thams cad grol/_/da ni gtong dang bral ba'i sgo/_/len pa med pas 
[\[32b\]]
[\[32b.1\]]thams cad grol/_/d+ha ni rang bzhin med pa'i sgo/_/mtshan nyid med pas thams cad grol/_/na ni yul dang bral ba'i sgo/_/'dzin pa med pas thams cad grol/_/pa ni nges par 'byung ba'i sgo/_/'gag pa med pas thams cad grol/_/pha ni dngos po med 
[\[32b.2\]]pa'i sgo/_/ci yang med pas thams cad grol/_/ba ni brjod pa med pa'i sgo/_/brjod pa med pas thams cad grol/_/b+ha ni rdul dang bral ba'i sgo/_/rtog pa med pas thams cad grol/_/ma ni chags pa med pa'i sgo/_/rtag pa med pas thams cad grol/_/ya ni 
[\[32b.3\]]chags pa med pa'i sgo/_/gos pa med pas thams cad grol/_/wa ni rgyu rkyen med pa'i sgo/_/'bras bu med pas thams cad grol/_/ra ni rkyen dang bral ba'i sgo/_/dor ba med pas thams cad grol/_/la ni blang ba med pa'i sgo/_/yon tan med pas thams cad 
[\[32b.4\]]grol/_/sha ni spros pa med pa'i sgo/_/zhi bas thams cad grol bar byed/_/Sha ni khur dang bral ba'i sgo/_/lci ba med pas thams cad grol/_/sa ni yang dag gsang ba'i sgo/_/nges pas thams cad grol bar byed/_/ha ni rgyu dang bral ba'i sgo/_/rkyen dang bral 
[\[32b.5\]]bas grol bar byed/_/a ni khams dang bral ba'i sgo/_/mtshan nyid med pas grol bar byed/_/i ni mthong ba med pa'i sgo/_/gzugs dang bral bas thams cad grol/_/u ni thos pa med pa'i sgo/_/sgra dang bral bas thams cad grol/_/e ni tshor ba med pa'i 
[\[32b.6\]]sgo/_/dri dang bral bas grol bar byed/_/o ni tshor ba med pa'i sgo/_/reg dang bral bas thams cad grol/_/a~M ni cho 'phrul 'byung ba'i sgo/_/cir yang snang bas thams cad grol/_/mya ngan 'das dang 'khor ba'i chos/_/yod mthong snang grags chos 
[\[32b.7\]]thams cad/_/yi ge'i tshogs su mngon sangs rgyas/_/yi ger ma gyur gang yang med/_/chos nyid snying po'i nyi ma la/_/'od zer yig 'bru'i tshogs su 'bar/_/chos nyid nam mkha' lta bu la/_/yig 'bru sna tshogs phra bkod pa/_/dus gsum rgyal ba'i 
[\[33a\]]
[\[33a.1\]]dkyil 'khor rdzogs/_/nyi ma 'bar ba'i 'od zer las/_/'od kyi 'bar ba'i rdo rje 'bar/_/yi ge hUM gi 'od 'phros pas/_/rdo rje snying po'i sa bon zhes/_/rdo rje rigs kyi zhing du grags/_/nyi ma'i 'od zer rin chen las/_/yig 'bru 'od kyi swa 
[\[33a.2\]]'phros pas/_/rin chen snying po'i sa bon zhes/_/rin chen rigs kyi zhing du grags/_/nyi ma pad+mo 'bar 'phros pas/_/cho 'phrul yi ge'i a~M du 'bar/_/pad+ma rigs kyi zhing du grags/_/sna tshogs nyi ma'i 'od 'phros pas/_/cho 'phrul yi ge har gsal bas/_/sna 
[\[33a.3\]]tshogs snying po'i sa bon te/_/las kyi rigs kyi zhing du grags/_/dus gsum rgyal ba thams cad kyi/_/thugs ni rdo rje ye shes yin/_/ye shes dam pas sprul pa yi/_/rgyal ba dpag tu med pa la/_/rdo rje rigs zhes bya bar bshad/_/yon tan ye shes rin 
[\[33a.4\]]chen yin/_/rin chen de las sprul pa yi/_/rgyal ba dpag tu med pa la/_/rin chen rigs zhes bya bar bshad/_/gsung gi ye shes pad+ma ste/_/pad+ma ye shes las sprul pa'i/_/rgyal ba dpag tu med pa la/_/pad+mo rigs kyi zhing du grags/_/phrin las bya ba sna 
[\[33a.5\]]tshogs te/_/sna tshogs ye shes sprul pa yi/_/rgyal ba dpag tu med pa la/_/las kyi rigs zhes bya bar bshad/_/sku ni ma bcos de bzhin nyid/_/de bzhin nyid kyi ye shes la/_/sprul pa rgyal ba dpag med la/_/de bzhin rigs zhes bya bar bshad/_/de bas rigs 
[\[33a.6\]]kyi gtan tshigs ni/_/ma bcos sku ni de bzhin nyid/_/mi 'gyur rigs ni rdo rje'i rigs/_/yon tan kun 'byung rin chen rigs/_/chags med gsung gi pad+ma'i rigs/_/bya ba byed pa las kyi rigs/_/sku yi sprul pa thams cad ni/_/de bzhin rigs kyi gdung rgyud 
[\[33a.7\]]'dzin/_/thugs las sprul pa'i sangs rgyas ni/_/rdo rje rigs kyi gdung rgyud 'dzin/_/yon tan yul gyi sangs rgyas rnams/_/rin chen rigs kyi gdung rgyud 'dzin/_/gsung las sprul pa'i sangs rgyas rnams/_/pad+ma rigs kyi gdung rgyud 'dzin/_/mdzad pa sprul 
[\[33b\]]
[\[33b.1\]]pa'i sangs rgyas rnams/_/phrin las rigs kyi gdung rgyud 'dzin/_/ci phyir rigs zhes bya zhe na/_/dang po de las byung ba dang /_/bar du de yi bya ba byed/_/tha mar de yi rgyud 'dzin phyir/_/de phyir rigs zhes grags pa yin/_/dper na me dang chu dag dang /_/nam 
[\[33b.2\]]mkha' dang ni sa dag la/_/gnas pa'i sems can mtha' dag kun/_/gnas rgyun nyid kyi ming 'dzin de/_/me la gnas pa'i sems can la/_/me yi [{]yi dgas [,]yi dwags [}]ma zhes zer/_/chu la gnas pa'i sems can la/_/chu srin twa ra na zhes zer/_/ci phyir lnga zhes bya 
[\[33b.3\]]zhe na/_/rgyal ba sangs rgyas thams cad la/_/sku dang gsung thugs yon tan dang /_/mdzad pa phrin las nyid dang lnga/_/rig pa lnga dang lnga nyid du/_/thams cad kun tu gsal bar snang /_/des na lnga zhes nges par bshad/_/ci phyir zhe na sangs rgyas kun/_/
[\[33b.4\]]lnga po de las ma gtogs pa/_/gzhan las byung zhing gzhan na med/_/sangs rgyas mtshan gyi khyad par yang /_/mtshan med pa las mtshan btags pa/_/thams cad lnga po nyid las btags/_/mtshan gyi bye brag thams cad kun/_/tha snyad tsam du gdags 
[\[33b.5\]]par zad/_/rigs med pa las rigs smos pa/_/'dul ba'i dbang du lngar snang yang /_/drang ba'i don te dngos gzhi med/_/ci yang med las ci snang ba/_/mkha' la 'ja' tshon byung ba 'dra/_/chos kun nam mkha' 'dra ba zhes/_/gsang ba mchog gi bdag 
[\[33b.6\]]pos bshad/_/mnyam dang mi mnyam mnyam pa yin/_/sangs rgyas med cing sems can med/_/'khor ba med cing chos nyid med/_/dmigs pa med de mi dmigs med/_/de ltar shes pa mkhas pa yin/_/rig dang ma rig tshul gcig ste/_/de ltar shes pa rgyal 
[\[33b.7\]]ba yin/_/sems can rang bzhin sangs rgyas nyid/_/sangs rgyas rang bzhin sems can te/_/sems can sangs rgyas gcig pa yin/_/de ltar shes pa rgyal ba'i sras/_/byang chub phyir ni gang ma brnyes/_/ma brnyes gang yang de ma brnyes/_/brnyes pa med pa'i 
[\[34a\]]
[\[34a.1\]]don mthong na/_/de ni brnyes pa'i mchog yin no/_/gzhan yang 'dus pa'i rnal 'byor rnams/_/lam gyi ngo bo tshol 'dod na/_/lam gyi rtags nyid dpes mtshon te/_/lam gyi don la goms par bya/_/mi gnas mig ldan sgron ma yis/_/
[\[34a.2\]]lam gyi rgyu la mkhas par bya/_/bag chags rtogs pa'i mtshan ma rnams/_/sna tshogs dngos por snang mod kyang /_/nam mkha' dag la smig rgyu 'dra/_/de yang gtan tshigs nges pa yi/_/dpe yis mtshon te rtogs bya na/_/mkha' la sprin phung 'ja' tshon dang /_/
[\[34a.3\]]char la sogs pa'i rgyun snang yang /_/nam mkha'i cho 'phrul gcig tu zad/_/rtag tu de ltar snang ba min/_/dper na sgyu ma'i rang bzhin yang /_/slu zhing 'drid pa cir snang yang /_/sgyu ma'i 'phrul pa snang bar zad/_/rtag tu de ltar snang ba min/_/dper na rdo yi 
[\[34a.4\]]dngos po yang /_/sra zhing mkhregs pa'i dngos po yang /_/btags sam phye mar byas nas kyang /_/rlung gi mthu yis gtor byas na/_/de la rang bzhin ga la yod/_/dper na me yi rang bzhin dag_/tshang tshing sbar sbur kun sreg cing /_/'bar 'phro snang gsal 
[\[34a.5\]]mched byed na/_/chu yi mthu yis rlag 'gyur na/_/de la rang bzhin ga la yod/_/dper na rdzas kyi dngos po yang /_/me yi mthu yis sreg 'gyur na/_/de la rang bzhin ga la yod/_/shes pas zin pa'i sems can rnams/_/gzugs dang dran pa sna tshogs 
[\[34a.6\]]kyi/_/dbang po la sogs mdzes gyur kyang /_/phung po mi rtag shi 'phos na/_/dngos po brtan par mi 'gyur te/_/gzugs rnams so sor zhig nas ni/_/rus pa dag kyang mi snang ste/_/zhig dang rul la sogs pa yis/_/tha mar ci yang mi snang 'gyur/_/ri 
[\[34a.7\]]bo chen po la sogs pa/_/dngos po brtan g.yo'i 'jig rten rnams/_/sreg pa'i bskal pa la sogs pa/_/bskal pa gsum gyis brlag byas na/_/de la rang bzhin ga la yod/_/des na dngos po'i chos rnams kun/_/dngos por brtags pa ma yin 
[\[34b\]]
[\[34b.1\]]pas/_/chos rnams rang bzhin med par shes/_/'di ni rnal 'byor lam gyi mchog_/'dus pa'i tshogs rnams goms par gyis/_/zhes sems dpa'i rdo rje smra ba'i seng ges rnal 'byor mchog gi lam gsungs pa'o/_/rgyud kyi rgyal po chen po rdo rje bkod pa 
[\[34b.2\]]kun 'dus rig pa'i mdo las rnal 'byor rjes su 'jug pa'i le'u ste gnyis pa'o//_//de nas smra ba'i seng ge sems dpa'i rdo rje de cho 'phrul chen po sna tshogs ston pa zhes bya ba'i ting nge 'dzin la snyoms par zhugs so/_/ting nge 'dzin de'i byin gyi rlabs las 
[\[34b.3\]]zhing khams thams cad g.yos par gyur te/_don yongs su rdzogs pa'i snga ltas byung bar gyur to/_/'khor der 'dus par gyur pa rnams la la ni nyi zla'i steng na gnas shing chos nyid kyi nam mkha' la lding bar gyur to/_/la la ni ri rab rgyang mar 'phen/_la la ni stong 
[\[34b.4\]]gsum chen po'i khams 'phen par gyur to/_/la la ni chos nyid bden pa'i don mthong bar gyur to/_/la la ni seng ge'i khri la 'dug par gyur to/_/de nas sems dpa'i rdo rje de cho 'phrul gyi ting nge 'dzin de las bzhengs te/_'dus pa chen po'i rnal 'byor gyis shin 
[\[34b.5\]]tu ngo mtshar che bar gyur nas/_sems dpa'i rdo rje de la rnal 'byor gyi phyag lus kun dus la brdabs nas 'di skad ces gsol to/_/sems dpa' chen po cho 'phrul rgya cher gda' ba 'di don ji lta bu lags/_rtags ci lta bu lags/_bdag cag rnams la rgya cher 
[\[34b.6\]]bshad du gsol zhes zhus pa las/_/smra ba'i seng ge chen pos bka' stsal pa/_'dus pa'i rnal 'byor rnams 'di dag ni don yongs su rdzogs pa'i ltas chen po yin te/_snga ltas kyi mtshan ma 'di dang sbyar na 'dus pa chen po rnams sa nas sar shin tu 'phar 
[\[34b.7\]]zhing yang dag nges pa'i don mthong ba'i snga ltas yin no zhes gsungs pa las/_/rnal 'byor gyi tshogs kyis gsol pa/_sems dpa' chen po sa non pa'i snga ltas ni ji lta bu lags/_/don mthong ba'i snga ltas ni ji lta bu lags/_bdag cag rnams la bshad 
[\[35a\]]
[\[35a.1\]]du gsol zhes zhus pa las sems dpa' rdo rjes bka' stsal pa/_/'dus pa chen po'i tshogs legs so/_/khyod kyis zhus pa'i don rgya cher bshad par bya'o/_/rna ba lhogs la gus par nyon cig_/sgrub pa don gyi rnal 'byor pa/_/
[\[35a.2\]]rnal 'byor don la sbyor ba'i tshe/_/spyad pa'i las kyi khyad par gyis/_/khams dang sa ni gar 'gro ba/_/mdo don tshul lngas lung bstan no/_/nges pa'i snga ltas byung ba yi/_/'bras bu don gyi khyad par yang /_/cho 'phrul sna tshogs ston par nus/_/de nas yang 
[\[35a.3\]]dag bden pa 'thob/_/nges pa'i snga ltas rnam pa lnga/_/rgyu yi dus na 'byung ba ni/_/tshig gi brjod pa 'di lta ste/_/blo rtsal las kyi khyad par yang /_/snang ba lus kyi snga ltas dang /_/ngo mtshar rdzas rnyed tshul rtags dang /_/mtshan ma pra yi rmi ltas dang /_/'dun 
[\[35a.4\]]pa mang po'i snga ltas kyis/_/'bras bu gang dang gang 'grub pa/_/mtshan ma gsal bar rgyud las 'byung /_/dper na me yi snga ltas ni/_/du ba'i mtshan ma rgyas par 'byung /_/du ba gar byung gnas de na/_/me nyid yod par nges pa yin/_/de bzhin chu yi snga ltas 
[\[35a.5\]]kyang /_/rlangs dang sngabs dang srog chags 'byung /_/de na chu nyid yod par nges/_/rlung gi ltas kyang 'di lta ste/_/sprin rnams rgyug cing dum bur 'chad/_/des na rlung chen 'byung bar nges/_/rtsi mtshal lo ma gang byung ba/_/de na gser khung yod pa ltar/_/snga ltas 
[\[35a.6\]]mtshan ma 'di dag gis/_/'bras bu mtho dman gar 'gyur ba/_/rgyu la mkhas par byas nas ni/_/mtshan ma ci byung de la sbyar/_/bar chad med pa'i brtson 'grus kyis/_/srog la bab kyang mi blta bar/_/rnal 'byor yul la 'jug pa dang /_/ting 'dzin rig pa'i 
[\[35a.7\]]rtsal sprugs la/_/gnyen po kun bsten sa sbyangs nas/_/rnal 'byor sa la brtson par bya/_/'dis ni gdon mi za ba dang /_/la la the tshom mi skye zhing /_/ma nges la zhugs the tshom med/_/dper na 'jig rten byis pa dag_/yun [{]rings [,]ring [}]ma la skyo ba ltar/_/snga ltas 
[\[35b\]]
[\[35b.1\]]byung ba'i sgra thos na/_/shin tu brod pas mdun bsu ltar/_/ltas chen byung ba'i brod tshul gyis/_/shin tu brtson pas bde thob 'gyur/_/de bas snga ltas mtshan ma rnams/_/shes nas brtson par 'bad pa'i rigs/_/blo rtsal las kyi khyad par gyis/_/ting 
[\[35b.2\]]'dzin drod kyi snga ltas 'byung /_/yang dag bden pa'i don bstan na/_/mi skrag mi dang dga' ba skye/_/yang dag don la nges bltas na/_/'khor ba'i chos la skyo ba skye/_/yang dag don la 'dris pa dang /_/rnam grangs chos la dad mi 'gyur/_/yang dag don nyid 
[\[35b.3\]]mthong ba na/_/tshig la dga' ba mi skye zhing /_/don nyid nye bar 'dzin par byed/_/don mthong ba dang ye shes skye/_/ye shes skyes par gyur pa dang /_/dngos por snang ba thams cad kun/_/sgyu ma bzhin du shes par 'gyur/_/sgyu ma tsam du shes pa la/_/brten 
[\[35b.4\]]nas chos nyid don bltas na/_/snang ba med pa'i don nyid ni/_/snang ba med par mthong bar 'gyur/_/snang med srid pa mthong ba'i tshe/_/cho 'phrul rgyu ba thams cad 'byung /_/de nyid bden pa'i snga ltas so/_/de nas nyi ma'i 'od zer gyi/_/rdul phran 'dra ba'i mtshan ma 
[\[35b.5\]]'byung /_/de ni g.yo ba'i snga ltas so/_/de nas smig rgyu lta bur 'byung /_/dang po'i drod ces bya bar bshad/_/de nas mtsho yi rlabs ltar 'byung /_/bar gyi drod ces bya bar bshad/_/de nas rlung chen lta bur yang /_/thogs pa med par 'byung bar 'gyur/_/tha 
[\[35b.6\]]ma'i drod ces bya bar bshad/_/de nas yig 'bru'i drod spros pas/_/char chen 'bab pa lta bur 'byung /_/de ni thob pa'i drod ces bya/_/de nas mkha' la sprin lding bzhin/_/ting 'dzin rtsal 'phang mtho bar 'gyur/_/de ni shin tu brtan pa'i drod/_/de nas ta 
[\[35b.7\]]la gcig tsam du/_/bdag gi lus ni dbang med par/_/mkha' la 'phar zhing 'phags par rtsol/_/'di ni shin tu gsal ba'i drod/_/de nas sa chen g.yo ba ltar/_/shin tu yam yom mar mer 'byung /_/'di ni dang po'i rtags shes bya/_/de nas 
[\[36a\]]
[\[36a.1\]]ting 'dzin rtsal sbyangs na/_/ci ltar dmigs pa der 'grub ste/_/me yi skye mched der bsgoms na/_/me yi rang bzhin nyid du 'gyur/_/chu yi skye mched der bsgoms na/_/chu yi skye mched nyid du 'gyur/_/rlung gi skye mched der bsgoms na/_/rlung 
[\[36a.2\]]gi skye mched nyid du 'gyur/_/yig 'bru'i skye mched der bsgoms na/_/yig 'bru gang ltar gsal bar 'gyur/_/de ltar rdzas kyi skye mched du/_/gang ltar bsgoms pa de ltar 'gyur/_/de ni rtags chen thob pa yin/_/blo yi ting 'dzin rtsal rdzogs na/_/ngag gi 
[\[36a.3\]]bden pa'i rtsal 'gyur ste/_/sreg pa'i me chen mthong ba na/_/zhi par gyur cig byas pa yis/_/de nyid du ni zhi bar 'gyur/_/chu klung gnod pa'i rgyun byung na/_/chad par gyur cig brjod pa yis/_/de nyid du ni chad par 'gyur/_/rlung chen gnod pa'i rgyun byung na/_/zhi 
[\[36a.4\]]bar gyur cig brjod pa yis/_/de nyid du ni chad par 'gyur/_/nad pa'i tshogs ni mthong ba na/_/gang na na ba'i dmigs der ni/_/se gol gtogs pa tsam gyis kyang /_/nad rnams zhi bar gyur ces brjod/_/nad kyi tshogs rnams zhi bar 'gyur/_/de bzhin 
[\[36a.5\]]ngag gis brjod byas pa/_/thams cad ma lus grub par 'gyur/_/ngag gi bden pa'i rtsal rdzogs na/_/lus kyi drod la rtsal 'byung ste/_/gnyid kyi rtog pa choms pa dang /_/lus kyi bzod pa thob pa ni/_/'di ni dang po'i drod yin no/_/khams kyi zas dang bral ba 
[\[36a.6\]]dang /_/mdangs dang dbang po gsal 'gyur ba/_/'di ni gnyis pa'i drod ces bya/_/shing bal lta bur yang ba dang /_/khams bde mi bde mi 'byung zhing /_/nad kyi tshogs dang bral 'gyur ba/_/'di ni drod chen bstan pa yin/_/khams kyi zas la ma bsten 
[\[36a.7\]]yang /_/dbang po gzi mdangs shin tu gsal/_/'di ni ting 'dzin ro tshor rtags/_/gzhan yang lus kyi snga ltas ni/_/mnyam pa'i skyil krung bcas nas ni/_/khru gang tsam du 'phar ba dang /_/ta la gang tsam bar du 'gro/_/'di yang ltas chen rtags yin 
[\[36b\]]
[\[36b.1\]]no/_/gzhan yang snang ba'i nam mkha' la/_/gom pas bgrod de 'gro ba dang /_/chu la mi 'bying sa la 'dzul/_/me yis mi 'tshig rlung bcing ba/_/'di yang snga ltas chen po yin/_/lus kyi bden pa'i rtsal rdzogs na/_/mthu yi rtsal yang 'byung ba 
[\[36b.2\]]ste/_/mthu yi byin brlabs bsam mi khyab/_/gal te dgos sam 'dod pa na/_/sa 'am rdo 'am bye ma dag_/gser dang dngul la sogs par sgyur/_/skam sa dag la chu 'byin cing /_/sol ba dag la ljon shing 'byung /_/de la sogs pa'i dgos pa 
[\[36b.3\]]rnams/_/ji ltar 'dod pa de ltar 'grub/_/spyod pa'i mthu dang rtsal rdzogs na/_/'byor pa'i yon tan rdzogs 'gyur te/_/yid du 'ong ba'i nor 'byung zhing /_/'dod pa'i bsams pa thams cad 'grub/_/rdzas kyi mchog tu gyur pa yi/_/ngo mtshar can yang 
[\[36b.4\]]rnyed par 'gyur/_/de dag rung ba'i snga ltas so/_/'gro gang 'du ba'i snga ltas kyang /_/kun gyis bkur zhing dga' ba dang /_/kun gyi yid du 'ong bar 'gyur/_/thams cad 'dul zhing thams cad la/_/dbang sgyur byed pa'i mchog tu 'gyur/_/de dag snga ltas 
[\[36b.5\]]chen po yin/_/mtshan ma pra yi rmi ltas kyang /_/shin tu rgya cher 'byung ba ste/_/rnal 'byor can gyis shes par gyis/_/bag chags byang ba'i snga ltas kyang /_/rtag par gcer bur 'byung ba dang /_/khrus chen rtag tu byed pa dang /_/dri ma'i tshogs rnams dag 
[\[36b.6\]]pa dang /_/chu bo dag las rgal ba dang /_/mtsho chu dag la rkyal ba dang /_/char gyi rgyun gyis 'khru ba dang /_/gzhan gyis bum pa gang ba'i chus/_/bdag gi lus la ldugs pa dang /_/me dpung chen pos sreg pa dang /_/shin tu mthon po'i rtse dag las/_/rlung gis 
[\[36b.7\]]shin tu g.yeng zhing 'thor/_/'di dag bag chags byang ba'i ltas/_/'jigs dang bral ba'i snga ltas ni/_/g.yul 'gyed pa las slar log dang /_/nad las thar te sos pa dang /_/btson ra dag las thar ba dang /_/gshed ma'i lag nas shor ba dang /_/gcan 
[\[37a\]]
[\[37a.1\]]gzan nang nas bros pa dang /_/dug nad dag las sos pa dang /_/bcings pa dag las grol pa dang /_/thag pa bcad par gyur pa rnams/_/mtshan ma bzar po'i snga ltas yin/_/sa rnams thob pa'i snga ltas ni/_/khri rkang dag la 'dzeg pa dang /_/
[\[37a.2\]]phal pa'i skas la 'dzeg pa dang /_/ljon shing dag la 'dzeg pa dang /_/gyen du shin tu 'gro ba dang /_/ri bo'i rtse la 'dzeg pa dang /_/rin chen skas la 'dzeg pa dang /_/mchod rten dag la 'dzeg pa dang /_/nam mkha'i skas la 'dzeg pa rnams/_/'di dag don 
[\[37a.3\]]gyi snga ltas yin/_/sa rnams non pa'i snga ltas kyang /_/khri mthon steng na 'dug pa dang /_/glang po che la zhon pa dang /_/seng ge dag la zhon pa dang /_/khyung chen lding la zhon pa dang /_/mchod rten kha la phyin pa dang /_/ri bo'i rtse la 'dug pa dang /_/nam mkha'i 
[\[37a.4\]]dbyings na 'dug pa dang /_/lus las sprin phung 'byung ba dang /_/zla ba'i steng na 'dug pa dang /_/nyi ma'i steng na 'dug pa rnams/_/rnal 'byor sa la gnas pa'i rtags/_/sangs rgyas sras kyi snga ltas ni/_/rgyal po'i bka' la btags pa dang /_/bka' yi 
[\[37a.5\]]dbang por bskos pa dang /_/gzhan la dbang sgyur byed pa dang /_/'jig rten skos la 'bebs pa dang /_/gzhan gyi sde pa dbang sdud dang /_/g.yul chen dag las rgyal ba dang /_/bdag nyid rgyal por gyur pa dang /_/mgo la me tog skye ba rnams/_/rgyal ba'i sras 
[\[37a.6\]]su gyur pa'i ltas/_/chos la dbang thob snga ltas ni/_/glegs bam zab mo rnyed pa dang /_/de bzhin 'dri ba mang po dang /_/de dag la ni dpyod pa dang /_/gzhan la 'chad cing ston pa dang /_/don nyid gtan la 'bebs pa dang /_/me long dag la lta ba dang /_/shel 
[\[37a.7\]]gyi bum pa gang ba la/_/lta zhing brtags te 'thung ba dang /_/rin chen nor bu thu ba dang /_/'khor lo lag tu babs pa dang /_/nyi zla lag pas zin pa dang /_/ri rab klad la skor ba rnams/_/chos la dbang thob snga ltas so/_/bden pa mthong ba'i snga ltas kyang /_/
[\[37b\]]
[\[37b.1\]]sngon ma mthong gi yul mthong dang /_/stong gsum rgya cher mthong ba dang /_/gling rnams gzhan du phyin pa dang /_/ri rab kha la phyin pa dang /_/nam mkha' rgya cher mthong ba dang /_/rgya mtsho'i gting du phyin pa dang /_/lag na sgron me thogs pa dang /_/nyi ma'i snying 
[\[37b.2\]]por lta ba dang /_/snang srid dpyod pa byed pa rnams/_/chos la dbang thob ltas chen yin/_/lung bstan thob pa'i snga ltas ni/_/rol mo'i sgra rnams thos pa dang /_/'brug gi sgra ni grag pa dang /_/seng ge'i nga ro grag pa dang /_/chos kyi sgra yi gtam thos dang /_/
[\[37b.3\]]gzugs brnyan zhal ni 'dzum pa dang /_/sangs rgyas gsung thos sku mi mthong /_/lha mo glu dbyangs sgrogs pa dang /_/gzhal yas dag la sgra 'byung dang /_/grogs po grogs po zhes brjod cing /_/chos kyi bgro ba byed pa rnams/_/lung bstan 'byung ba'i snga ltas 
[\[37b.4\]]so/_/de la sogs pa'i mtshan ma rnams/_/ltas chen kun du snang ba dang /_/gang zag las kyi dang po rnams/_/rig 'dzin so so'i sa pa ni/_/'gyur ba'i snga ltas bshad pa yin/_/rnal 'byor las kyi dang po la/_/ltas chen 'di dag gang byung yang /_/'khor ba'i 
[\[37b.5\]]'du 'dzi kun bsal nas/_/don la rtogs shing sa rnams sbyong /_/des ni don la reg par 'gyur/_/don la rig pa'i byin brlabs kyis/_/rig 'dzin rdo rjer lhun gyis grub/_/rig 'dzin sa la gnas pa dang /_/sa la rtsal chen sbyong ba'i tshe/_/rtsal gyi cho 
[\[37b.6\]]'phrul sna tshogs 'byung /_/nyi zla zhon nas 'gro ba dang /_/ri rab rked nas gsor ba dang /_/'jig rten rgyang mar 'phang ba dang /_/sreg pa'i bskal pa gzhil ba la/_/sogs pa'i cho 'phrul thams cad kun/_/khyad par rtsal gyis ston par nus/_/de la 
[\[37b.7\]]sogs pa'i rdzu 'phrul rnams/_/rdzu 'phrul gyi ni cho 'phrul yin/_/rjes su bstan pa'i cho 'phrul ni/_/'dul ba'i 'gro ba thams cad la/_/so so'i skad dang chos mthun par/_/'dul ba'i sgo ni sna tshogs su/_/so so'i skad du ston par nus/_/de dag rjes su 
[\[38a\]]
[\[38a.1\]]bstan pa yin/_/chos kyi sgo rnams snang ba yi/_/nges pa'i cho 'phrul bstan pa ni/_/ting 'dzin rtsal gyi khyad par gyis/_/'jig rten khams rnams g.yos nas kyang /_/thams cad ngo mtshar skye 'gyur te/_/sems kyi bsam pa rangs byas nas/_/
[\[38a.2\]]so so dga' ba'i ro myang 'gyur/_/chos rnams snang ba'i cho 'phrul yin/_/kun nas kun du brjod pa ni/_/gsang ba'i yi ge'i phreng ba las/_/rdzu 'phrul chos kyi sgra sgrogs pas/_/mthong yod snang grags chos rnams kun/_/kun kyang sngags kyi sgrar grag pas/_/
[\[38a.3\]]sngags su ma gyur gang yang med/_/des na rtsal gyi khyad par las/_/sogs pa'i yon tan thams cad 'byung /_/zhes smra ba'i seng ge chen po sems dpa'i rdo rjes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las cho 'phrul 
[\[38a.4\]]bstan pa'i le'u ste gsum pa'o//_//de nas smra ba'i seng ge sems dpa'i rdo rje de mi 'da' ba'i dam tshig gsang ba mchog gi ting nge 'dzin la snyoms par zhugs so/_/de nas ting nge 'dzin de las bzhengs par gyur pa dang /_'dus pa'i rnal 'byor 
[\[38a.5\]]chen po rnams kyis 'di skad ces gsol to/_/smra ba'i seng ge sems dpa' chen po khyod nyid ni dam tshig chen po'i bdag nyid du bdag cag rnams kyis mthong ngo /_/de skad ces gsol pa dang /_/sems dpa' chen po des bka' stsal pa/_/'dus pa'i rnal 'byor rnams 
[\[38a.6\]]chos thams cad kyi srog ni dam tshig yin par shes par gyis shig_/de nas 'dus pa chen po'i tshogs kyis sems dpa' chen po la 'di skad ces gsol to/_/sems dpa' chen po dam tshig mchog gi gsang ba rnams bdag cag rnams thos par 'tshal/_/
[\[38a.7\]]thos nas kyang rtogs par 'tshal/_/rtogs nas kyang de la gnas par 'tshal na/_sems dpa' chen po rgya cher bshad du gsol/_/de skad ces gsol pa dang /_/sems dpa' chen pos bka' stsal pa/_'dus pa chen po'i tshogs dam tshig rnams 'di lta ste/_
[\[38b\]]
[\[38b.1\]]shin tu gsang ba'i dam tshig ni/_/snod ma yin par gyur pa las/_/phyi nang gsang ba gsum dag tu/_/sba ba'i thabs su spyad nas kyang /_/gsang ba'i chos rnams gsang bar bya/_/bstan pa'i gnas min snod ngan dag_/rnam pa bzhis bsdus bye brag rnams/_/ma 'ongs 
[\[38b.2\]]rnal 'byor bcud can gyis/_/shes nas spang bar bya phyir bshad/_/'jig rten pa dang theg dman dang /_/mu stegs log lta'i lta la dga'/_/dad med blo zhan g.yeng rmugs shing /_/bslab nyan mi brtson byol song mtshungs/_/dad log dam nyams don las 
[\[38b.3\]]gol/_/byang chub thag pa gting nas chad/_/sems kyi myu gu'i rtsa tshig pa/_/ngan 'gro'i 'dam du kha sbub yin/_/snod med kha sbub de dag la/_/gsang ba'i smra bar bya ba min/_/smras na de nyid kha sbub 'gyur/_/gsang ba'i tshig rnams khar smra yang /_/gab pa gsang 
[\[38b.4\]]ba'i don mi shes/_/skyon can spa los sgrogs rnams la/_/gsang ba'i don rnams lhag par smra/_/bsnyen sgrub gsang ba'i tshig rnams la/_/sgra la nyan kyang don mi gnyer/_/snying po'i don gsang mi thub pa/_/bcud med 'khor bar zag pa yin/_/gsang don 
[\[38b.5\]]mi thub snod ngan la/_/gsang ba smra bar gang byed pa/_/de dang snod med snod ngan gnyis/_/'khor ba'i khams su zag par mnyam/_/lta dang dam tshig sgrub pa yi/_/dam pa'i mdzod gsum smra shes kyang /_/goms pa'i mthu med gnas ma gyur/_/ngan sgyu phrag dog 
[\[38b.6\]]ser snas gdungs/_/bya med chos la blo gtod cing /_/spyod rtsing dam ral rdeng med par/_/rnal 'byor spyod la lta dman zhes/_/zer ba pham 'gyur 'khor bar 'pho/_/snod ngan 'khor bar 'pho ba la/_/gsang ba'i don rnams smra byed pa/_/gsang ba nyams pa'i dbang 
[\[38b.7\]]gis na/_/nyams pa de dang de 'drar 'gyur/_/zla ngan nyams sod can lan 'dren/_/kha gsag lce gnyis sgyur byed cing /_/sems la nyon mongs lnga bcangs te/_/rku dang sgyu spyod [{]brdzun [,]rdzun [}]la dga'/_/tshe gcig grags pa ched phyir du/_/gang zag phyir 'breng tshig 
[\[39a\]]
[\[39a.1\]]'ga' la/_/mnyan te brjod 'dod tshul 'chos pa/_/log smra dug can thar ma ltung /_/dug can ltung ba'i snod de la/_/gsang ba'i dmigs rnams smra ba ni/_/rnal 'byor nyams pa chen po ste/_/'khor ba'i tha mar de ltung 'gyur/_/'di 
[\[39a.2\]]ltar pham 'gyur snod ngan la/_/gsang ba gsang chen la sogs pa'i/_/don dang rang bzhin gang yin pa/_/bstan kyang pham ltung gegs su 'gyur/_/de bas bstan par bya ba min/_/gal te bstan par gyur na ni/_/ston smra nyan byed de dag rnams/_/mthong 
[\[39a.3\]]yun phung byed gnyis skrag 'gyur/_/rnal 'byor mkhas gsal don ldan la/_/rnal 'byor mi shes gang dag gis/_/dregs pa'i dbang gis phrag dog gi/_/sems kyi rnam grangs ci skyed pa/_/de snyed bskal pa'i grangs mnyam par/_/'bras bu mi bzad 
[\[39a.4\]]myong bar 'gyur/_/gal te las kyi 'phro len na/_/de snyed bskal par gzod 'jug dgos/_/mkhas gsal don ldan gyis kyang ni/_/gong ma bzhin du ngan bsams na/_/de yang gnas ngan len pa ste/_/mkhas pa de la skyo mi nus/_/rnal 'byor don ldan tshul 
[\[39a.5\]]mthun la/_/ngan pa'i tshig gis sems dkrugs shing /_/sgro skur rku dang brlang btab na/_/dmyal ba rdo rjer de ltung 'gyur/_/zhar las byung ba'i rnam smin yang /_/ji ltar rgyu mthun de 'drar 'gyur/_/skal ba dman pa'i rnal 'byor pa/_/rtsa nyams skyon can rang bzhin 
[\[39a.6\]]ni/_/ngan sems khro gtum ldan pa dang /_/mi zad phra men las spyod byed/_/gang dag mi shes ngang tshul can/_/byis pa'i rang bzhin blo zhan pas/_/shin tu dman pa'i lta sems kyis/_/tshul bcos mkhan la bkur bar byed/_/gang dag dam tshig yon tan ldan/_/byams 
[\[39a.7\]]la gnas shing rtag tu bzod/_/tshul shis don gyi gzhung rnams srong /_/de dag la ni 'dun pa med/_/dam tshig spre'u ltar spyod bzhin du/_/byang chub snying po thob pa yi/_/sangs rgyas rnams kyang mi 'byung ngo /_/'byung bar yang dag ngas ma mthong /_/rgyal ba'i sras 
[\[39b\]]
[\[39b.1\]]gyur rnal 'byor pa/_/lam ston skyon sel mkhas pa la/_/kha cig dregs dang phrag dog gis/_/khro spong thabs kyis smod par byed/_/de ni 'khor ba'i gting rdo ste/_/nams kyang thar pa'i khar mi 'byung /_/mi shes pa yi rnal 'byor pa/_/yang dag don dang ldan pa'i 
[\[39b.2\]]mi/_/rjes su 'gro bar mi byed cing /_/longs spyod 'du 'dzi gang ldan pa'i/_/rjes su 'gro zhing de la 'dud/_/de ni log pa'i lam pa yin/_/rnal 'byor ltang dang byang chub khe/_/'ban thag chad par blo mi 'byung /_/zang zing nor dang g.yo sprul khe/_/chung yang cis 
[\[39b.3\]]'grub srog dang sdo/_/rnal 'byor mkhas pa'i rang bzhin can/_/bum snod nang gi gsal ba ltar/_/shes rab mdzod kyi gter ldan yang /_/srog chags rkun mo'i sder mo ltar/_/khong nas gab sbas don ston la/_/blun po rnams kyis cir mi mthong /_/dper na 
[\[39b.4\]]'di 'drar tshul gcig ste/_/lus la gter 'chang mi dang ni/_/blun por gyur pa'i mi dag gnas/_/'grogs kyang gnyis mtshungs khyad med 'dra/_/ting 'dzin bsngags pa rjod byed cing /_/ting 'dzin don du gnyer ba med/_/yang dag bsngags pa rjod byed cing /_/
[\[39b.5\]]yang dag don du gnyer ba med/_/dam tshig bsngags pa rjod byed cing /_/dam tshig don du gnyer ba med/_/ji ltar 'gro gang la la dag_/nor bu rin chen 'di 'dra ste/_/'dod pa'i yon tan kun 'byung zhes/_/rin chen dag gi yon tan brjod/_/de la 'gro gang gzhan 
[\[39b.6\]]dag gis/_/de ltar 'dod pa 'byung gyur na/_/de ltar cung zad yod dam zhes/_/dris kyang med pas slar smras pa/_/gang zhig dgos pa skong ba yi/_/yon tan cung zad smos par zad/_/de nyid bdag la med ces smra/_/de bzhin rnal 'byor mi brtson pas/_/bslab par bya 
[\[39b.7\]]ba'i chos bral la/_/chos nyid bsngags pa rjod byed kyang /_/de dag la ni chos nyid med/_/de las spyod pa'i log spyod rnams/_/dam tshig can gyis spang bar bya/_/rnal 'byor chos 'dzin gang dag gis/_/rnal 'byor nyams 'gyur log sred can/_/gsang ba 'jig 
[\[40a\]]
[\[40a.1\]]pa'i dgrar mthong nas/_/de dag sdig pa mthong ba ltar/_/skrod cing chad pas gcod byed pa/_/skyes bu de ni rgyal ba'i sras/_/dper na blon po gang dag gis/_/nyes byas khrims dang 'gal 'gyur na/_/'gal bar mi gtong khrims dang sbyor/_/
[\[40a.2\]]bka' yi yo srong blon po de/_/rgyal po'i thugs 'dzin dam pa zhes/_/kun du rgya cher grags par 'gyur/_/ldum rar dug gi sdong skyes na/_/bdag pos dug tu shes ma thag_/rtsad nas phyung ste med par byed/_/ci phyir ldum zas de dag las/_/dug 'phel gyur na 
[\[40a.3\]]'chi phyir ro/_/de bzhin nyams 'gyur dug can de/_/brtul zhugs can gyi rnal 'byor des/_/gnas sam lo yis spyugs te spang /_/gang dag mi spong mgon byed pa/_/de dag gsang ba'i dam sri yin/_/don la rnal 'byor gang zhig gis/_/tha tshig zab mor 
[\[40a.4\]]bcas rnams las/_/bsrung ba'i bsam pa mi g.yo bzhin/_/rtsa ba yan lag bcas rnams la/_/gal te ma tshor zhig gyur kyang /_/rnam smin yod kyang rtsa mi nyams/_/ji ltar glang po e ne ya/_/shi nas ro ru gyur mod kyang /_/gi wang rtsis ni don byed ltar/_/rnal 
[\[40a.5\]]'byor nyams de ror gyur yang /_/gzhan gyis bkur pa'i gnas yin zhing /_/de yi don byed nus pa yin/_/de ltar mod kyang 'di kun rnams/_/rmi lam du yang mthong mi bya/_/ci phyir 'o ma nyung ngu zhig_/rul bas 'o ma kun rul bzhin/_/rnal 'byor nyams gyur gcig 
[\[40a.6\]]gis ni/_/rnal 'byor can kun ma rung 'gyur/_/'khor ba'i g.yul rgyal byed pa yi/_/log pa'i rnal 'byor thams cad kun/_/don la mkhas pa'i rnal 'byor pas/_/thams cad bsgrims te spang bar bya/_/gal te ma spangs log spyad na/_/'khor ba'i g.yul ni 
[\[40a.7\]]rgyal 'gyur te/_/bden pa'i byin brlabs mthu chung 'gyur/_/kun kyang dge spyad don chung zhes/_/yang dag don las yid byung zhing /_/log pa'i chos la spro bar byed/_/kun kyang log pa'i las spyad pas/_/yid du mi 'ong sna tshogs 'byung /_/des ni sgro skur gnyis 
[\[40b\]]
[\[40b.1\]]su 'gyur/_/bka' yi chad pa gang yin pa/_/ye shes can lta rang bzhin gyis/_/nams kyang gnod pa yong mi mdzad/_/de yi 'khor na gnas pa yi/_/gang dag ma rungs mthu chen rnams/_/rnal 'byor log par spyod rnams kyi/_/skyon mthong tsam na chad 
[\[40b.2\]]pas gcod/_/thams cad ngan 'gror spyi'u tshugs ltung /_/sgrub pa'i snod mchog gcig yod de/_/'di dang mi mthun kun rdzogs pa'i/_/rgyud mnyan don ldan ngang tshul bzang /_/ci la chags med gtong ldan sems/_/shes rab rnam grol lde mig gis/_/
[\[40b.3\]]gti mug tha ram blo phye nas/_/chos kyi snying po'i mig ldan pas/_/rtag chad phrad mthong dbu ma'i yul/_/ma nor lam du 'jug shes pas/_/sdong po sdong chen rab dul ba'o/_/tha tshig lung las byung ba bzhin/_/gzhung srong thub par byed pa de/_/rgyal ba'i 
[\[40b.4\]]sras po yin pas na/_/de la gsang sgo dbye bar bya/_/ji ltar dam tshig thub pa ltar/_/de bzhin yid bzhin nor bu ste/_/yid 'ong 'dod dang bde ba 'byung /_/rigs 'dzin rgyal ba kun yum mo/_/de bzhin dam tshig thub pa ltar/_/gnas par byed pa'i rten 
[\[40b.5\]]yang yin/_/dam tshig kun gyi srog yin te/_/dam tshig kun gyi nor mchog go/_/dam tshig 'di ni 'jigs pa'i skyabs/_/dam tshig bgrod pa lam gyi mchog_/dam tshig chu bo sgrol ba'i gru/_/dam tshig dngos grub dam pa yin/_/dam tshig grogs kyi mchog yin 
[\[40b.6\]]te/_/dam tshig long ba'i mig bu yin/_/ji ltar dam tshig thub pa ltar/_/gzhan gyi sde pa 'joms pa yin/_/'khor ba'i g.yul las rgyal bar byed/_/des na dam tshig rgyun bzhin bsrung /_/mdor na bdag gi sgo gsum po/_/dag pa gsum gyi mtha' bzung 
[\[40b.7\]]nas/_/lha dang grogs dang slob dpon dang /_/bdag nyid dag pa ma khrel ba'i/_/tshul gsum mi gnod dam bcas gsum/_/yongs su mnyams mdo bzhi po/_/mthar phyin rgya rtags rnam bzhir bcas/_/mdo don dran pa la bgrang bsngo/_/brtul zhugs spyod 
[\[41a\]]
[\[41a.1\]]pa'i dam tshig ni/_/da ma tshig kun gyi thog mar 'gro/_/wa dang cang shes gyi ling dang /_/blang dor ming bral khro chen bdag_/shin tu glang chen myos 'dra'i sems/_/dpa' rtul stag mchog rngam zhing gtum/_/mkha' lding khyung chen lhag mi lta/_/
[\[41a.2\]]gtum thung dom chen sdong gcig pa/_/yid thub mi ldog rgya mtsho'i gser/_/gti mug lkugs pa'i blo tshol ldan/_/ri po mi 'gyur brtan pa che/_/mkha' ltar yangs dog kun dang bral/_/gnam lcags lce yi drag shul can/_/phyag na rdo rje'i brtul zhugs 
[\[41a.3\]]bdag_/zon bag khu 'phrig kha rog sems/_/nges pa'i nga rgyal glang tshul ldan/_/zla bral seng ge [{]ri dgas [,]ri dwags [}]rgyal/_/re 'jam bya ltar chags 'grogs blo/_/g.yo ldan lcag chen sgyu ma'i rgya/_/gtsang sme med par kun spyod cing /_/thogs med gsod spyod ce 
[\[41a.4\]]spyang khwa/_/che ba'i nga rgyal stag mchog blo/_/kum 'dzem blo ldan nam mkha' lding /_/sa thub bag len rgyal 'khor skyong /_/rnal 'byor brtul zhugs chen po ni/_/bcu gnyis dang ni gsum blor ldan/_/goms nas nyams su len byed pa/_/rnal 'byor gsang 
[\[41a.5\]]ba'i bka' ba yin/_/dal ba'i rgyud ldan tha tshig can/_/sku dang gsung thugs rdo rje yi/_/bsrung dang brjod dang gsang ba dang /_/yan lag spyad pa'i dam tshig dang /_/yid 'ong dang du blang ba dang /_/brtul zhugs zab mor spyad pa dang /_/rnal 'byor rnal 'byor 
[\[41a.6\]]thams cad kyi/_/mi 'dor mi spong sbyar pa yi/_/rigs ldan shes par bya ba dang /_/thob cing grub par bya ba yin/_/re re la yang lnga lnga ste/_/rtsa ba dang ni yan lag las/_/bcu gnyis dang ni brgyad ldan pa/_/spyad par bya ba'i nor mchog yin/_/rnal 'byor 
[\[41a.7\]]byang chub sems rgyud la/_/nges par brtags te spyod pa'i bu/_/zab mor rdzogs mchog bde ba yi/_/blo la nges pa'i lung 'di bstan/_/'di ni sngar 'gro tha tshig ste/_/zab mo sgrub pa'i sngon logs su/_/rdo rje tha tshig drag po'o/_/gcan 'phrang lam rnams 
[\[41b\]]
[\[41b.1\]]bsrung ba'i phyir/_/spyi dang khyad par dam tshig rnams/_/nges pa'i don gyis bsrung byas na/_/de ni dbyig gi snod chen yin/_/de ltar spyi yi sdom pa la/_/gnas nas dus kyi skabs 'di ru/_/bsrung bya thub par bya ba ni/_/mi shigs pa ni seng ge ste/_/gcan 
[\[41b.2\]]gzan rgyal po yin pas so/_/za ma tog ni 'dod pa'i gter/_/dug spyo ba ni der mi rigs/_/rig chen myu gu'i lcug phran dag_/de ni breg pa'i rigs ma yin/_/gangs kyi zhun chu khol ma dag_/mkhas pas btung bar bya ba min/_/pad+ma'i ze'u 'bru kha ma 
[\[41b.3\]]bye/_/zla zer ma yin kha mi dbye/_/ma brtags bug rdol can gyi snod/_/kha mi dbye zhing bcud mi blugs/_/don dang mi ldan bcos ma'i rtags/_/bsrel zhing spyad par bya ba min/_/shel dkar rin chen sgo nga dag_/'dam rdzab khung du bsrub mi bya/_/seng ge 
[\[41b.4\]]dkar mo'i 'o ma dag_/dug can snod du blugs pa min/_/yid bzhin nor bu rin po che/_/bsreg par bya ba yod ma yin/_/khyung chen gshog pa mkhar brkyang ba/_/de dag gcag par bya ba min/_/gnam lcags me yi ngur mo dag_/brdab par bya ba ma yin no/_/
[\[41b.5\]]stag gzig 'drol bas las byas pa'i/_/las kyi lhag ma bsdu mi bya/_/rdo rje brag chen gtams pa'i gzhi/_/de dag gzhig par bya ba min/_/rdo rje ra ba'i go tshags ni/_/bsngam bya bral bar bya ba min/_/bud shing sreg pa'i sgron ma dag_/g.yeng ba'i rlung gis 
[\[41b.6\]]bskyod mi bya/_/rdo rje tshig gi chu rgyun dag_/'ol kar gcad par bya ba min/_/rgyal po bka' rtags phyag rgya dag_/nam zhar dbyi bar mi bya'o/_/rdo rje pha lam gtams pa'i mkhar/_/rmang nas bzlog par mi bya'o/_/gtsug gi nor bu 'bar ba dag_/rgyal 
[\[41b.7\]]mtshan rtse las dpog mi bya/_/rnal 'byor las kyi khyad par can/_/skal can rnams kyi dam tshig ste/_/skal bar ldan pa'i nor mchog yin/_/rgyun du spyad pa'i nor mchog ni/_/rdo rje las kyi thun tshags dag_/rdo rje go phur trom chen gyis/_/srog la bar 
[\[42a\]]
[\[42a.1\]]chad byed pa'i dgra/_/nyon mongs 'thibs pa de gzhom bya/_/snyom las le lo'i dpung bskyed pa/_/thug thu bar chod nga rgyal gzhi/_/dregs byed dbang po myos pa'i bcud/_/dpa' byed rkyen yang bsdam par bya/_/rdo rje gsang tshig ma gtogs 
[\[42a.2\]]pa/_/'dres pa gang zag byis pa'i tshig_/zur yang brjod par mi bya zhing /_/thams cad rdo rje gsang bas bya'o/_/ji ltar gsod pa'i mi rnams dag_/gshed ma'i mis ni gsod pa'i tshe/_/thar pa'i thabs la brtson pa bzhin/_/le lo'i dgra bcom brtson 
[\[42a.3\]]par 'bad/_/rnal 'byor sgrib pa'i gegs bsal ba/_/dka' thub sdom pa'i mdud pa can/_/'dod dang longs spyod mi mthun dang /_/spyi mthun nang du mi gcig pa/_/phyi nang can dang gnod byed dang /_/'dod myos bying rmugs brkam pa dang /_/dad med rtsa nyams 'phyar 
[\[42a.4\]]g.yeng can/_/mkhas pas bsgrims te spang bar bya'o/_/de ni rnal 'byor gegs yin te/_/dngos grub chu bo gcod par byed/_/rnal 'byor nges par spyod pa la/_/bar du gcod pa'i bdud lnga 'byung /_/rnam rtog 'phrig pa'i bdud nyid dang /_/de bzhin btang snyoms 
[\[42a.5\]]le lo'i bdud/_/longs spyod 'du 'dzi g.yeng ba'i bdud/_/tshig rtsub mtshon cha rnon po'i bdud/_/khro gtum ngang thung 'khrug pa'i bdud/_/rnal 'byor spyod pa'i bdud lnga po/_/yang dag don la sgrib pa ste/_/gnyen po byang chub sems mchog gis/_/zhi ba chen po'i 
[\[42a.6\]]dang du bzlog_/rnal 'byor spyod pa'i dgra bzhi po/_/thabs la mkhas pas gdul bar bya/_/rdo rje brnag pa gsang 'phel bas/_/ngag gi dbang po nyams 'gyur te/_/kha na ma thos phog par 'gyur/_/de dag bcas kar 'gyur ba'i dgra/_/lta dman 
[\[42a.7\]]spyod rtsing 'chol ba yis/_/bka' yi gzhung bor log par spyad/_/nor bas bar chad 'byung ba'i dgra/_/dam gtsor spyod pa'i las rnams yin/_/'da' dka' rdo rje mchog gsum po/_/btang snyoms phyal bar shor ba ni/_/rtsa ba rul pa'i ljon shing 
[\[42b\]]
[\[42b.1\]]bzhin/_/bka' chad chen po 'bab pa'i gnas/_/brtsam pa las la sbyor ba'i tshe/_/'bad pa'i rtsal shugs chung ba yis/_/don rnams grub pa ma yin te/_/'bras bur mi 'gyur 'phrog pa'i dgra/_/rnal 'byor chen por spyod pa la/_/'dod pa'i nor mchog 'phrog 
[\[42b.2\]]pa'i dgra/_/thabs la mkhas pa'i skyes bu yis/_/skyon gyi dgra bzhi spang bar bya/_/srid gsum bsgral ba'i zhing 'di dag_/sangs rgyas zhing du rtogs pa ni/_/sa rnams cig car sbyangs pa ste/_/zhing rnams dag pa'i mchog yin no/_/khams gsum mchod pa'i rgyu 'di 
[\[42b.3\]]dag_/yo byad chen po'i mchog yin te/_/rgyal ba thams cad mnyes pa'i rgyu/_/rmad du byung ba'i mchod pa'o/_/'khor ba dur khrod gnas 'di dag_/bde ba chen po'i gnas yin te/_/ma nor ma bcos chos kyi dbyings/_/btsal med lhun gyis grub pa la/_/dug lnga 
[\[42b.4\]]rgyu ba'i rtsa ba dag_/ye shes lnga yi rtsa ba ste/_/kun shes kun rig gsal ba'o/_/rang rig ye shes rang las byung /_/rnal 'byor chos mig ldan pa yis/_/nges pa'i don du 'di ltar blta'o/_/'di ni rgyun gyi dam tshig ste/_/brjod du med pa bsrung ba'o/_/bsrung 
[\[42b.5\]]ba thub par bya ba la/_/dam tshig rtsal gyi khyad par ni/_/gang dag rig pa 'dzin pa yi/_/blo la nges pa'i lung du bstan/_/'dod pas chags dang 'joms pa dang /_/gti mug nga rgyal phrag dog rnams/_/rnal 'byor chen po'i dam tshig ste/_/don dang ldan pa'i skyes bus 
[\[42b.6\]]spyad/_/sbyor dang sgrol bar byed pa dang /_/ma byin len dang ngag sprul byed/_/rnal 'byor dam tshig spyod pa'i mchog_/spyad par bya ba'i las yin no/_/rgyal ba sems can thams cad dang /_/dngos por brtags pa thams cad kyang /_/don gyi ngang du gcig pa ste/_/de nyid 
[\[42b.7\]]sku gsung thugs kyi bdag_/mtshan ma'i chos rnams thams cad ni/_/mnyam pa chen po'i ngang du gsal/_/theg pa 'og ma'i khyad par rnams/_/kun kyang rang rig blo la gsal/_/yon tan ci 'byung mi brjod cing /_/'og ma rnams la mi smod cing /_/thams cad 
[\[43a\]]
[\[43a.1\]]mnyam pa'i dam tshig ste/_/'di ltar shes na tshogs mchog rdzogs/_/gzugs rnams rnam par snang ba mdzad/_/tshig rnams brjod pa snang mtha' yas/_/rnam rtog kun du sems rdo rje/_/rig dang tshor ba rin chen 'byung /_/yid g.yo byed 
[\[43a.2\]]pa don kun rdzogs/_/stan 'gan rang bzhin spyod pa'i gnas/_/zhing bcu dag dang ldan pa na/_/bde ba chen po'i longs spyod de/_/thogs med phrin las rnam bzhir rdzogs/_/phyi yi yul dang nang gi sems/_/thams cad mnyam pa nyid du gnas/_/de la sgrib dang mi 
[\[43a.3\]]sgrib ces/_/mnyam pa'i rgyal pos yong ma gsungs/_/thams cad mnyam nyid dbyings gyur pas/_/phung po lnga don ye shes lnga/_/sku gsung thugs kyi dbang phyug ni/_/phyag rgya chen po'i rig 'dzin yin/_/yul dang ye shes rang bzhin las/_/gzhan gyi rang 
[\[43a.4\]]bzhin med pas na/_/mtshan ma'i rnam pa cir snang yang /_/de la chad pa'i gnas med do/_/dam tshig dam pa gang zhe na/_/rtogs pa dam pa dam tshig ste/_/rtog par byed pa gang yin pa/_/de ni dam tshig chen po'o/_/thams cad mnyam pa'i ngang la gnas/_/
[\[43a.5\]]ting nge 'dzin gyi cho 'phrul las/_/dngos su spyod pa thams cad bya/_/de ni dam tshig chen po yin/_/snod du gyur pa yum gyi dbyings/_/bcud rnams rgyal ba yab kyi mkha'/_/'byung 'jug rig pas longs spyod de/_/'di ni rdo rje tha tshig yin/_/srid pa'i 
[\[43a.6\]]sems can thams cad dang /_/thar pa chos kyi rnam grangs kun/_/so sor thams cad snang ba ste/_/kun kyang mnyam pa'i ngang du gsal/_/spyod pa'i las dang rtogs pa dang /_/mtshan mar gyur pa thams cad kyang /_/sems kyi phyi nang spyod yul de/_/
[\[43a.7\]]brtags na longs spyod tshogs su 'gyur/_/ma skyes stong pa sku yi rgya/_/rang bzhin smon med gsung gi don/_/mtshan med yid las 'das pa thugs/_/rnam gsum bde chen sangs rgyas so/_/mnyam pa'i lta bas dbang sgyur na/_/'khor ba thams 
[\[43b\]]
[\[43b.1\]]cad dbyings la snang /_/las kun rdzogs pa'i mchog yin te/_/gzhan du phrin las lus pa med/_/sdug bsngal byang chub chen po ste/_/'khor ba ye nas mya ngan 'das/_/sgrib pa rnam dag chos kyi dbyings/_/nyon mongs kun kyang byang chub don/_/snang ba 
[\[43b.2\]]med pa'i don mthong dang /_/sa dang sa yi rim par ni/_/'di dang 'di zhes gzung du med/_/'di ni snang med thob pa'i gnas/_/sku dang gsung thugs mi g.yo ba'i/_/ji bzhin nyid kyi ngang la gnas/_/ji ltar bsgyur yang chos nyid pas/_/chad pa'i 
[\[43b.3\]]gnas zhes brjod dang bral/_/med dang phyal ba gcig po dang /_/lhun gyis rdzogs pa'i dam tshig che/_/'di zhes ris su chad med pa/_/'di ni bsrung ba'i dam tshig go/_/spyad dang spyod par bya med pas/_/srid dang mu stegs 'jig rten pa'i/_/spyod par 
[\[43b.4\]]snang ba thams cad kun/_/lhun gyis grub pa'i mdzad spyod do/_/ma spangs lhun grub dbyer med pas/_/dbyings las gzhan na lta yul med/_/'di ni lta ba'i dam tshig go/_/sa chu me rlung snod bcud bcas/_/kun kyang rang bzhin chos nyid do/_/chos nyid don 
[\[43b.5\]]la gzhan med pa/_/rang 'byung ye shes gsal ba'o/_/yid bzhin nor bu rin po che/_/ma btsal rang la yod pa yin/_/'dod pa 'byung ba'i longs spyod de/_/bde chen longs spyod tshogs yin no/_/ngan song mtho ris thams cad dang /_/'phags lam 
[\[43b.6\]]'khor ba'i chos rnams kun/_/rang bzhin so sor mi dmigs te/_/sangs rgyas kyi ni rang bzhin yin/_/spyod dang gzugs rigs thams cad kun/_/phyag rgya chen po'i rang bzhin te/_/sku gsung thugs tshig rgya cher ston/_/don rig thugs kyi rang bzhin 
[\[43b.7\]]no/_/ma skyes pa dang ma byung ba/_/mi gnas pa la chags pa med/_/don gyi khyad par rtogs chud na/_/kun du bzang po mchog gi sa'o/_/mtshan dang dpe byad kun rdzogs te/_/thams cad sku gsung thugs kyi don/_/bdag nyid chen por thams cad rdzogs/_/
[\[44a\]]
[\[44a.1\]]lhun rdzogs bde ba chen po yi/_/khyab pa chen por kun bdal bas/_/sgrib pa kun byang tshogs kun rdzogs/_/rnam grol bcings pa kun dang bral/_/lhun grub bde ba'i gnas chen yin/_/zhes smra ba'i seng ge chen pos gsungs so/_/rgyud kyi 
[\[44a.2\]]rgyal po chen po rdo rje bkod pa kun 'dus rig pa'i mdo las dam tshig gsang ba mchog gi le'u zhes bya ste bzhi pa'o//_//de nas yang sems dpa'i rdo rje de chos thams cad brdas mtshon pa zhes bya ba'i ting nge 'dzin la snyoms par zhugs so/_/de nas ting nge 
[\[44a.3\]]'dzin de las bzhengs pa dang /_'dus pa chen po'i 'khor rnams kyis gsol pa/_sems dpa' chen po chos thams cad ni bdag cag rnams kyis brda rig pa tsam gyi ngo bor mthong ngo /_/de nas sems dpa' chen pos bka' stsal pa/_'dus pa chen po'i 
[\[44a.4\]]tshogs chos thams cad ni brda dang /_tha snyad dang /_btags pa tsam du shes par gyis shig_/btags pa'i chos thams cad ni phyi nang gang na yang mi gnas te/_chos thams cad la ming gi gzhi med cing btags pa'i tha snyad dang bral ba yin no/_/brda zhes bya 
[\[44a.5\]]ba ni sbas pa btags pa'i tha snyad yin no/_/sbas pa'i chos rnams gsang ba'i phyir/_/thams cad sba zhing brgyud par bya/_/'di ltar brda yi sbyor ba la/_/rnal 'byor can gyis shes par gyis/_/de nas 'dus pa'i rnal 'byor rnams kyis gsol pa/_sems 
[\[44a.6\]]dpa' chen pos brda yi chos rnams rgya cher bshad du gsol/_/bdag cag gis kyang chos thams cad/_/brda yi don gyis brgyud par bgyi/_/brda zhes bgyi ba ji lta bu/_/sbas pa'i chos ni gang dang gang /_/mi bstan gsang ba gang gang lags/_/de skad ces 
[\[44a.7\]]gsol pa dang /_smra ba'i seng ges bka' stsal pa/_nyon cig 'dus pa chen po'i tshogs/_/brda zhes bya ba sbas pa'i tshig_/sbas te gsang ba'i chos rnams ni/_/rnal 'byor chen po'i spyod pa yin/_/mi bstan gzhan la gsang ba ni/_/mu stegs la sogs 
[\[44b\]]
[\[44b.1\]]sde ba rnams/_/rnal 'byor spyod la 'phya ba las/_/shin tu blan zhing sba ba'i phyir/_/sbas pa'i brda yis bstan par bya/_/brda yi yon tan chen po ni/_/grangs kyang bsam gyis mi khyab na/_/mdor bsdus rnam pa bzhi yod de/_/gzhan gyi spyod yul ma yin 
[\[44b.2\]]dang /_/rnal 'byor rig pa'i spyod yul dang /_/sbas pas grub thag nye ba dang /_/gsang ba'i dam tshig mi nyams shing /_/brda la dga' ba'i ma sring rnams/_/nye zhing gdung ba'i thabs su 'gyur/_/de bas sbas pa'i brda rnams ni/_/tshig gis mtshon te brjod par 
[\[44b.3\]]bya/_/a la la hoH/_a ti pu hoH/_pra ti bu hoH/_ma hA go ru saM kra ma/_gu ya de bI sa ma ya/_ma hA tsan+d+ra/_ma hA pur+sha/_gu ya/_b+ha ga_/ma hA badzra/_sa ma ya hoH/_sa ma ya s+t+wa~M/_ra ho ya haM/_ra ga yA mi/_sa ma ya dzaH/_lhan/_o~M A~MHhU~M/_sa ma ya/_sa ma 
[\[44b.4\]]ya/_e h+ye hi/_e h+ye hi/_ha he ha/_ha he ha/_ma ta~M kha/_ma ta~M kha/_ka ruk+Sha/_ka ruk+Sha/_k+Sha~M ba ri/_k+Sha~M ba ri/_ra ho ha~M ra ho ha~M/_sa ma ya hi/_a la stoM/_a la stoM/_kha kha le kha le/_sha da pa/_sha da pa/_kha raM khA hi/_kha raM kha hi/_kha le b+h+yo/_kha le ha 
[\[44b.5\]]b+h+yo/_kha ka kha kha ka kha/_kha h+yi ha he/_rak+Sha khA hi rak+Sha khA hi/_ha ha he ra~M/_gu h+ya/_gu h+ya/_sa ma/_sa ma/_ma le mu le/_ta le du le/_ma tsa me tsa/_gu h+ya sit+ti/_pa ra ma/_pa ra ma/_shi ri hoH/_shi ri ho/_ma ma kha ka tra~M/_e e e e/_hriM hriM/_b+h+yo b+h+yo/_
[\[44b.6\]]kha kha le le/_karma ma ti b+h+yo/_rak+Sha kra ma b+h+yo/_rak+Sha kra ma b+h+yo/_karma ma le/_karma ma le/_k+Shu ti sha ne/_k+Shu ti sha ne/_rak+Sha karma/_rak+Sha karma/_kro d+ha k+Sha~M/_khA hi b+h+yo kha hi b+h+yo/_tsa le ya~M/_tsa le ya~M/_pra tsa le/_pra tsa le/_gu rA ya~M/_gu rA ya~M/_bi gur+t+ti/_bi 
[\[44b.7\]]gur+t+ti/_ma mo\u0f85 ha~M/_ma mo\u0f85 ha~M/_ngag brda dam tshig gi phyag rgya'o/_/byA g+h+ri tsarma/_byA g+h+ri tsarma/_ba ya~M k+Sha~M ga ri/_ba ya~M k+Sha~M ga ri/_ba byA dz+nyo ba ba ti/_ba byA dz+nyo ba ba ti/_na ra ha sa/_na ra ha sa/_ban+d+ha ka pA la/_ban+d+ha ka pA la/_tsarma na ga tru~M/_tsarma na ga tru~M/_rA 
[\[45a\]]
[\[45a.1\]]ga rak+ta tsa ra ga rak+ta tsa/_ru d+hi rA ma ta/_ru d+hi ra ma ta/_ka ru ga tsa/_ka ru ga tsa/_ba bya ba ti/_ba bya ba ti/_gaM gro Na/_gaM gro Na/_thar+pa ta/_thar+pa ta/_dpa' byed kha/_dpa' byed kha/_zla ba rgyas dang rdzogs pa dang /_zla ba dkar dang zla phrom mchog_/tshe 'dzin 
[\[45a.2\]]kun gyi gtso mo dang /_/'jam po thar pa chen po dang /_/gal zhes bya ba'i ro mchog dang /_/gzi brjid chen po'i dri zhim dang /_/bran mo dang ni g.yog 'chang ma/_/'jam dpal rnon po'i ka tar dang /_/mA tha ya mA tha ya/_par+pa ti par+pa ti/_rwa tha ma rwa tha ma/_
[\[45a.3\]]kha taM nya kha taM nya/_rwa ti hU~M rwa ti hU~M/_shi nyaM tha/_shi nyaM tha/_ka raM tha/_ka raM tha/_shak+ti kha shak+ti kha/_yo gtsa rbAn yo ga tsarbAn/_sgra brda dam tshig gi phyag rgya'o/_/lag gi phyag rgya chen po ni/_/gar thabs g.yas g.yon bskor nas kyang /_/se gol brdabs 
[\[45a.4\]]pa 'dren pa'i brda/_/bskor nas thal sbyar phyag rgya'i brda/_/shin tu bskor nas spyi bor dgrol/_/'di ni mchod pa bzhes pa'i brda/_/bskor nas snying gar bcangs pa ni/_/ting 'dzin rdo rje brtan pa'i brda/_/gar bskor shin tu gnyis bstabs pa/_/mchod pa 
[\[45a.5\]]stobs par byed pa'i brda/_/gar bskor dbang mo'i spyi bor bzhag_/sbyor ba'i don la 'jug pa'i brda/_/thabs kyis spyi bor bzhag pa dang /_/shes rab dbang mo'i snying gar ro/_/thabs kyis gsang ba g.yas bcug na/_/shes rab thos byed gsang ba yin/_/
[\[45a.6\]]thabs kyis nas g.yas bteg na/_/shes rab nas g.yon bteg pa'o/_/thabs kyis rdo rje phyag rgya bstan/_/shes rab pad+mo'i phyag rgya bstan/_/thabs kyis smin ma g.yas bskyod na/_/shes rab smin ma g.yon bteg bya/_/thabs kyis phyag g.yon brkyang ba 
[\[45a.7\]]dang /_/shes rab g.yas kyis 'khyud tshul bstan/_/phyag rgya gar bskor thal brdabs shing /_/dbang mo lce la reg pa ni/_/tshogs mchod dus la bab pa'i brda/_/lag gnyis bskor nas dbang mo 'thor/_/de nas dbang mo lce la reg_/'dza' gad 
[\[45b\]]
[\[45b.1\]]'drim pa'i brda thabs so/_/ma hA ging chen karma dang /_/rdo rje drod kyi rtags 'dzin las/_/sogs pa'i brda yi dam tshig rnams/_/rnal 'byor can gyis spyad na 'grub/_/lus brda dam tshig phyag rgya'o/_/zhes smra ba'i seng ges gsungs so/_/rgyud kyi rgyal po chen 
[\[45b.2\]]po rdo rje bkod pa kun 'dus rig pa'i mdo las rnal 'byor brda'i le'u ste lnga pa'o//_//de nas yang smra ba'i seng ge sems dpa'i rdo rje de rnal 'byor rol pa'i tshogs zhes bya ba'i ting nge 'dzin la snyoms par zhugs so/_/de nas ting nge 'dzin de las 
[\[45b.3\]]bzhengs par gyur pa dang /_'dus pa chen po'i tshogs kyis gsol pa/_smra ba'i seng ge chen po chos thams cad ni rdo rje tshogs kyi dkyil 'khor du bdag cag rnams kyis mthong ngo zhes gsol pa dang /_smra ba'i seng ges bka' stsal pa/_'dus pa chen po'i 
[\[45b.4\]]tshogs chos thams cad kyi rang bzhin ni rdo rje tshogs yin par shes par gyis shig_/ces bka' stsal pa dang /_'dus pa'i tshogs kyis gsol pa/_sems dpa' chen po chos thams cad kyi rang bzhin ni rdo rje tshogs kyi dkyil 'khor gyi don bdag cag 
[\[45b.5\]]rnams la rgya cher bshad du gsol/_/sems dpa' chen pos bka' stsal pa/_nyon cig 'dus pa chen po'i tshogs/_/rdo rje tshogs kyi dkyil 'khor 'di/_/rgyal ba rnams kyi thugs dam ste/_/rnal 'byor kun gyis spyad pa'i lam/_/sa mchog bgrod pa'i 
[\[45b.6\]]lam 'di dag_/'dus pa'i tshogs la bshad par bya/_/brtsam pa las kyi dang po pa/_/rdo rje tshogs la 'jug pa na/_/khyad par rim pa ci bzhin du/_/las mchog 'di yi rang bzhin gyis/_/ji bzhin rim par sbyangs nas kyang /_/sa rab mchog tu bgrod 
[\[45b.7\]]pa la/_/thabs mchog lnga yis bgrod bya ste/_/rdo rje tshogs dang bsnyen pa dang /_/nye ba dang ni bsgrub pa dang /_/bsgrub pa chen por sbyar bar bya/_/ji ltar grangs dang dus chen dang /_/mtshan ma byung bar bcas rnams las/_/gab pa'i sba thabs de sbyar nas/_/
[\[46a\]]
[\[46a.1\]]sus mi rig pa'i thabs chen bya/_/de dag gsang ba'i bdag po yin/_/gnas 'dir 'jug pa'i byis pa dag_/'jig rten rdul las drangs nas kyang /_/'gyur dbang ma nges sar gzhag ste/_/ci phyir dang po yin pas na/_/byis pa blo shed 
[\[46a.2\]]ma bye bas/_/bzang ngan bde sdug mi shes shing /_/bstan dang gsang ba'i dmigs mi phyed/_/rnal 'byor spyod pa'i bka' sgo 'dir/_/gsang sgo mi dbye skrag par 'gyur/_/rang bzhin ngang tshul ma rtogs pa'i/_/so so'i skye bo byis pa las/_/snod med snod 
[\[46a.3\]]byas bdud nyid kyis/_/rnal 'byor 'tshe ba'i srog gcod cing /_/ma nges ldog 'jug bcas pa yis/_/gsang 'di bcas dkar 'gyur phyir ro/_/des na 'di yi spyod pa yang /_/ji ltar 'tsham par bde thabs sbyar/_/de nas smra ba'i seng ge de thabs kyi rdo rje tshogs 
[\[46a.4\]]kyi ting nge 'dzin la snyoms par zhugs te/_/rnal 'byor ma chen mo rnams mi snang bar gyur to/_/de nas 'dus pa'i tshogs kyis gsol pa/_/smra ba'i seng ge chen po chos thams cad kyi rang bzhin ni thabs kyi phyag rgya'i rang bzhin du bdag cag rnams kyis mthong ngo /_/
[\[46a.5\]]sems dpas bka' stsal pa/_'dus pa chen po'i tshogs 'di dag ni brgyud de sbas pa'i tshogs yin par shes par bya'o/_/rdo rje rnal 'byor tshogs ldan lha/_/thabs chen phyag rgya sbas tshogs lnga/_/rdo rje 'dzin sogs bcu drug dang /_/bcas pa'i dkyil 
[\[46a.6\]]'khor rdo rje can/_/bri bya yang na bsam pa'am/_/brjod dam bsngos sam mtshan ma la/_/'jig rten dbang po'i chos lugs kyis/_/mos pa la bskyed dran byas te/_/rang bzhin yul nas phab nas ni/_/phyag bya la sogs mchod pa yis/_/rdo rje sman dang rtsir 
[\[46a.7\]]sbyar ba'i/_/yo byad chen po la sogs pas/_/rdo rje thabs kyi tshogs la dbul/_/rdo rje rnal 'byor glu blangs te/_/mnyes byas las grub grangs rdzogs nas/_/mchod dang dam skongs 'dod pa bya/_/snod du rung ba'i slob ma dag_/dpa' mkhyen la sogs bya ba 
[\[46b\]]
[\[46b.1\]]yis/_/'jug tshul dbang dang dngos grub stsol/_/rdo rje tha tshig rnam lnga yis/_/bslab pa'i gnyer rnams ci rigs par/_/rtsal gyi rim par byin nas ni/_/rdo rje gal chen mna' 'dor ro/_/de nas sgrub pa che chung rnams/_/ji ltar 'dod pas nan tan gyis/_/rdo 
[\[46b.2\]]rje rnal 'byor bkar bya'o/_/mi nus la sogs mi gnang ba'i/_/dam tshig dag gis nan chags bya/_/rmongs pa gsang phyir sems bskyed de/_/ngo mtshar tshig gi 'du shes bsgyur/_/shes nas mig la shes bya'i yul/_/thams cad rim gyis bstan par bya/_/
[\[46b.3\]]drod can 'khyil ba'i blo ldan la/_/rnal 'byor na spar mdzod sgo dbye/_/rtsing po 'gros kyis dmu rgod la/_/gcan 'phrang 'khor ba'i g.yeng rnams bstan/_/rdo rje lung gi tshad can la/_/ji ltar nus pa de dbang bskur/_/btsal med mi nus yul can la/_/phan pa 'ba' 
[\[46b.4\]]zhig bsngags pa yin/_/gnas 'dir yod dang med pa dang /_/'od mi bsub cing ljid mi dbab/_/rdo rje blo yi yul can la/_/rtsal chen sbyongs zhes gdams par bya/_/rdo rje 'dus pa'i dbang gral du/_/rdo rje don gyi ltang chen bsher/_/rtsal dang rim pa khyad par dbye/_/
[\[46b.5\]]so so rigs kyi phyag rgya dag_/spyi 'am yang na re re'o/_/de nas smra ba'i seng ge de shes rab gzungs kyi tshogs zhes bya ba'i ting nge 'dzin la snyoms par zhugs so/_/ting nge 'dzin de las bzhengs pa dang /_'dus pa'i tshogs rnams kyis 'di skad ces gsol to/_/
[\[46b.6\]]chos thams cad kyi rang bzhin ni shes rab tshogs kyi dkyil 'khor du gda' bar bdag cag rnams kyis mthong ngo /_/de skad ces gsol pa dang /_sems dpa' chen pos bka' stsal pa/_'dus pa chen po'i tshogs chos thams cad ni shes rab tshogs kyi dkyil 
[\[46b.7\]]'khor du sangs rgyas par shes par gyis shig_/de ci'i phyir zhe na/_chos thams cad shes rab kyi rang bzhin las byung zhing shes rab kyi rang bzhin du gsal lo/_/de nas 'dus pa'i tshogs kyis gsol pa/_sems dpa' chen po shes rab gzungs kyi rang bzhin 
[\[47a\]]
[\[47a.1\]]bdag cag rnams la rgya cher bshad du gsol/_de skad ces gsol pa dang /_sems dpa' chen pos bka' stsal pa/_'dus pa'i rnal 'byor chen po'i tshogs/_/shes rab gzungs kyi rang bzhin ni/_/rgya cher bshad kyis shes par gyis/_/
[\[47a.2\]]ji ltar thabs kyis tshogs sbyar ltar/_/gang dag rnal 'byor mar ldan rnams/_/rdo rje 'dzin ma la sogs pa/_/lha mo'i tshogs su sbyar nas kyang /_/gnas 'dir 'jug dga' la sogs pa/_/thabs kyi phyag rgya mtshan mar sbas/_/rdo rje mnyam pa'i gzungs 
[\[47a.3\]]rnams la/_/mnyam pa'i mchod pas mnyes par bya/_/bro gar glu tshig la sogs pas/_/rig 'dzin rnal 'byor ma rnams bsgrub/_/ces bka' stsal to/_/de nas yang sems dpa'i rdo rje de chos thams cad thabs dang shes rab phan tshun dra bar 'brel pa'i 
[\[47a.4\]]ting nge 'dzin la snyoms par zhugs so/_/de nas ting nge 'dzin de las bzhengs pa dang /_'khor rnams kyis gsol pa/_bcom ldan 'das chos thams cad kyi rang bzhin ni thabs dang shes rab tu 'brel pa'i rang bzhin can du bdag cag rnams kyis mthong ngo /_/zhes 
[\[47a.5\]]gsol to/_/de skad ces gsol pa dang /_bcom ldan 'das kyis bka' stsal pa/_'dus pa chen po'i rnal 'byor pa chos thams cad ni thabs dang shes rab tu 'brel ba ste/_gnyis su med par shes par gyis shig_/de nas 'dus pa'i rnal 'byor pa 
[\[47a.6\]]rnams kyis gsol pa/_sems dpa' chen po chos thams cad dra bar 'brel pa'i don bshad du gsol/_sems dpa' chen pos bka' stsal pa/_'brel ba'i don ni 'di lta ste/_/chos rnams kun gyi mtshan nyid ni/_/phan tshun 'brel ba'i tshul du 
[\[47a.7\]]snang /_/chos kun nam mkha'i mtshan nyid las/_/sprul pa bye ba cir yang snang /_/gnyis med dra ba'i tshul du 'brel/_/rnal 'byor gsang ba'i mchog yin te/_/rtsal dang ldan pa gsang sgo ba/_/'di la gsang sgo dbye bar bya/_/gsang 'dir chud pa'i bu rnams 
[\[47b\]]
[\[47b.1\]]la/_/rdo rje gsang ba'i bka' 'di bsgrags/_/gsang ba'i dkyil 'khor dam pa 'di/_/rdo rje rgyal po rgyal mor bcas/_/lnga nyid zung du 'khril ba ni/_/g.yas nas g.yon du 'khril 'khyud sbyor/_/g.yas nyid byang chub rdo rje dang /_/rang rang mtshan ma 'bar 
[\[47b.2\]]ba'o/_/g.yon gyi sgra snyan dril bu dang /_/rtags kyis mdzes par gsal ba la/_/'byo zhing 'dud pa'i mdangs ldan pas/_/chags shing g.yo ba'i tshul gyis ni/_/seng chen khyu mchog la sogs pa/_/rdzogs pa'i tshul gyis bsgyings bcas te/_/kha dog 
[\[47b.3\]]lnga yi 'od 'bar bas/_/bcu drug chas ni sgeg pa rnams/_/rim gyis bskyed dang cig car bskyed/_/dbang po'i rim par sbyar bar bya/_/gsang nyid tshogs kyi 'khor rnams kyang /_/gnas nas gyur pa'i rang bzhin gyis/_/phyag rgya rgyal po rgyal mor bcas/_/
[\[47b.4\]]brgyad gnyis zung sgril 'khril 'khyud sbyor/_/sa dang nam mkha' spyan rdo rje/_/byams dang rdo rje kun bzang dpal/_/nang dang phyi yi yo byad ni/_/gzhi gnyis dag gis mnyes sbyor ba/_/bsam bya la sogs de bzhin no/_/rdo rje sgo dang bcas pa ni/_/rdo rje 
[\[47b.5\]]'khril 'khyud gsang ba'i tshogs/_/rnal 'byor longs spyod che sbyar bas/_/mnyes nas skongs phyir rim bzhin dbul/_/gsang ba'i 'jug tshul la sogs kyis/_/gsang ba'i don rnams sgrub par byed/_/ces bka' stsal to/_/de nas bcom ldan 
[\[47b.6\]]'das sems dpa' rdo rje de rdo rje kun du 'brel pa'i dbyings zhes bya ba'i ting nge 'dzin la snyoms par zhugs so/_/de nas bcom ldan 'das la 'dus pa'i 'khor gyis 'di skad ces gsol to/_/chos thams cad kyi rang bzhin ni rdo rje dra ba'i dbyings su bdag cag 
[\[47b.7\]]rnams kyis mthong ngo /_/bcom ldan 'das kyis bka' stsal pa/_'dus pa chen po'i tshogs dra ba'i dbyings su shes par gyis shig_/chos thams cad ni thugs kyi rig pa las byung la thugs kyi rang bzhin ni rdo rje kho na yin pa'i phyir ro/_/'dus pa'i tshogs 
[\[48a\]]
[\[48a.1\]]kyis gsol pa/_bcom ldan 'das rdo rje dra ba chen po'i tshogs bdag cag rnams la rgya cher bshad du gsol/_bcom ldan 'das kyis bka' stsal pa/_'dus pa chen po'i rnal 'byor pa/_/rdo rje chen po rig pa'i don/_/dra ba 'brel ba'i dbyings 
[\[48a.2\]]nyid ni/_/nges par bshad kyis rtse gcig nyon/_/thugs kyi gsang chen rig pa 'di/_/nges pa'i rdo rje yin pas na/_/rdo rje dbang yul 'brel pa'i don/_/thams cad 'byung bas dbyings shes bya'o/_/rdo rje 'dzin ma 'dzin sogs bcas/_/'khril mnyam pa yang de 
[\[48a.3\]]bzhin te/_/gzugs brnyan ting 'dzin rang bzhin gnas/_/rim pa'i tshul bzhin sbyar byas nas/_/ji ltar 'dod pa de ltar ro/_/zhes bka' stsal to/_/de nas yang bcom ldan 'das sems dpa'i rdo rje de thams cad dus bzhi mnyam pa zhes bya ba'i ting nge 'dzin la 
[\[48a.4\]]snyoms par zhugs so/_/de nas ting nge 'dzin de las bzhengs par gyur pa dang /_'dus pa chen po'i tshogs kyis 'di skad ces gsol to/_/bcom ldan 'das bdag cag rnams kyis chos thams cad ni dus bzhi mnyam pa nyid du gcig par mthong ngo zhes gsol 
[\[48a.5\]]pa dang /_bcom ldan 'das kyis bka' stsal pa/_'dus pa chen po'i tshogs chos thams cad ni dus bzhi mnyam par rtogs pa yin te/_/chos thams cad ni dus bzhi'i ngang du rdzogs par shes par gyis shig_/de ci'i phyir zhe na/_mnyam pa nyid kyi ngang la 
[\[48a.6\]]dus snga phyir snang ba med do/_/de nas 'dus pa'i tshogs rnams kyis gsol pa/_bcom ldan 'das mnyam pa chen po'i dus nyid bdag cag rnams la rgya cher bshad du gsol/_de skad ces gsol pa dang /_bcom ldan 'das kyis bka' stsal pa/_'dus 
[\[48a.7\]]pa chen po yi ni tshogs/_/mnyam pa nyid kyi dus rig na/_/dus zhes bya ba'i ming yang med/_/dus bzhi mnyam par rab shes na/_/chos nyid mnyam pa'i rang bzhin no/_/rdo rje dus kyi lha mo'i tshogs/_/'das dang da ltar byung ba dang /_/mi 'byung ba yi cha rnams 
[\[48b\]]
[\[48b.1\]]la/_/dbang sgyur mnyam pa'i rgyal mo rnams/_/'jig dang skye dang smin pa dang /_/'gag par gyur pa de dag du/_/rdo rje rnam thar tshad med dang /_/sems dang de bzhin mnyam pa yi/_/shes rab 'khor dang dpal gyi dkyil/_/de bzhin rim par rdo rje yi/_/glu gar 
[\[48b.2\]]la sogs yo byad kyis/_/mchod dang 'jug tshul gong ma bzhin/_/cha rnams dus las mi 'da' bar/_/lha yi nyi ma rnams la'o/_/bde ba chen po la sogs pa/_/tshom bu'am yang na phyag rgya rnams/_/spyir ram re rer sbyar bar bya/_/'das la rnam thar tshogs 
[\[48b.3\]]bskul te/_/da ltar byung dang mi 'byung la/_/tshad med sems dang mnyam par bskrun/_/mnyam pa'i rgyal por de 'gyur te/_/bde gshegs dus kyi rgyal por 'gyur/_/zhes bka' stsal to/_/de nas yang bcom ldan 'das sems dpa'i rdo rje de nyi zla'i tshogs 
[\[48b.4\]]zhes bya ba'i ting nge 'dzin la snyoms par zhugs so/_/de nas yang ting nge 'dzin de las bzhengs par gyur pa dang /_'dus pa chen po'i tshogs kyis 'di skad ces gsol to/_/bcom ldan 'das chos thams cad ni nyi zla'i tshogs su mthong ngo /_/de skad ces 
[\[48b.5\]]gsol ba dang /_bcom ldan 'das kyis bka' stsal pa/_'dus pa chen po'i tshogs chos thams cad kyi rang bzhin ni byang chub sems dang snying rje chen po'i rang bzhin yin par shes par gyis shig_/chos thams cad ni byang chub sems las byung zhing 
[\[48b.6\]]snying rje'i rang bzhin can yin no/_/de nas 'dus pa'i tshogs kyis gsol pa/_bcom ldan 'das snying rje dang byang chub sems kyi don bdag cag la bshad du gsol/_/bcom ldan 'das kyis bka' stsal pa/_chos rnams kun gyi yo byad ni/_/snying 
[\[48b.7\]]rje byang chub sems yin te/_/yo byad de dang ma ldan na/_/don rnams 'grub par mi 'gyur ro/_/rnal 'byor byang chub sems rdzogs pa/_/bcu drug rdzogs pa'i zla rgyas tshul/_/snying rje ye shes shar ba ni/_/mkha' la nyi gsal shar ba'i tshul/_/don 
[\[49a\]]
[\[49a.1\]]gnyis rdzogs pa'i rnal 'byor pa/_/rnal 'byor nges pa'i sa pa yin/_/nges pa'i sa la bgrod pa ni/_/rdo rje dus kyi rgyun tshogs kyis/_/tshogs chen rnam gnyis bskrun par bya/_/skar tshogs dbus na zla nya ba/_/bcu drug zhag gis rdzogs pa 
[\[49a.2\]]bzhin/_/bcu gsum rtsal chen rdzogs pa'i sa/_/bcu drug tshogs kyis rdzogs pas ni/_/mdzes pa'i nyi ma bcu drug gis/_/zla dkyil 'od kyi phyag rgyal/_/mdzes par spras pa'i bde ba de/_/bcu drug tshogs kyis bsod nams bskrun/_/phyed rdzogs 
[\[49a.3\]]tshogs 'phel de phan chad/_/mi dmigs chos la blo sbyangs yin/_/je zhi je zhi mi dmigs pa/_/mtshan ma shes bya bsrabs pa ste/_/bsod nams tshogs kyang mi dmigs pa/_/mnyam pas stong par gyur pa na/_/thams cad chos skur rdzogs pa ste/_/
[\[49a.4\]]sdug bsngal byang chub gnyis med de/_/'di la rmad 'byung sems bskyed de/_/zla ba dus kyis mtshan ma dang /_/gsang ba gnyis kyis mchod pa bya/_/phra mo'i drod du byung ba dang /_/smyur te rang las byung rnams la/_/rtsa ba gcad phyir yongs rdzogs pas/_/the 
[\[49a.5\]]tshom med par dang blangs nas/_/dus de nyid du nyi ma 'char/_/dus 'di rgyun gyi bar bcad na/_/bsnyen pa dag gis bzlog par dka'/_/bar chad byung na gso zhing bskang /_/mkha' la zla gsal gra rgyas na/_/sa la rnal 'byor grar rgyas pas/_/bsod nams 
[\[49a.6\]]spel ba chen po dang /_/bsngo ba chen po'i las rnams bya/_/des na 'bras bu chen po yang /_/nyi zla zhon nas 'gro ba yi/_/rig 'dzin sa la slebs phan chad/_/dpal chen bcu drug sa la 'grub/_/ces bka' stsal to/_/de nas yang sems dpa'i rdo rje de rgyun du 
[\[49a.7\]]gnas pa zhes bya ba'i ting nge 'dzin la snyoms par zhugs nas bzhengs pa dang /_'dus pa'i tshogs kyis gsol pa/_bcom ldan 'das chos thams cad ni yi ge rgyun gyi dkyil 'khor du gnas par mthong ngo /_/bcom ldan 'das kyis bka' stsal pa/_chos 
[\[49b\]]
[\[49b.1\]]thams cad ni rgyal ba'i dkyil 'khor gyi rang bzhin yin la/_/rgyal ba thams cad ni yi ge'i dkyil 'khor gyi rang bzhin du shes par gyis shig_/gsol pa/_yi ge phyag rgya'i don gang lags pa bdag cag rnams la rgya cher bshad du gsol zhes zhus pa la/_
[\[49b.2\]]bcom ldan 'das kyis bka' stsal pa/_chos kun rgyal ba'i rang bzhin te/_/rgyal ba sku gsung thugs su gsal/_/sku gsung thugs dang phyag rgya dag_/yi ge'i phreng ba nyid la rdzogs/_/yi ge phyag rgya'i dkyil 'khor rnams/_/rgyun du bsgrub par bya ba yin/_/
[\[49b.3\]]des ni rgyun gyi ting 'dzin thob/_/rgyun gyi rgyun du mi gcad pa/_/rdo rje nam dang nyi tshod la/_/yi ge'i tshogs bskyed tshogs sbyar la/_/phud lhag bcas sbyar de bzhin no/_/'di ni don la nye ba'i lam/_/bsod nams bskrun par de myur ro/_/kun rdzogs tshogs kyi rgyu des ni/_/
[\[49b.4\]]yang dag tshogs chen ci 'dra ba/_/mchog gi bde ba dam pa dang /_/de nyid chen por de nyid 'gyur/_/'jug sgo spyod dang lta ba mthun/_/thams cad gcig par gyur pa yi/_/rgyu dang rkyen ldan phun sum tshogs/_/mdza' 'phrod sman dang dgyes sbyor ldan/_/lha dang rig 'dzin 
[\[49b.5\]]rnal 'byor ril/_/ma lus tshogs pas chos 'di spyad/_/skad cig yud dam thang cig gam/_/yud tsam nyin zhag zla re 'am/_/lha yi nyi ma bkra shis kyi/_/tshogs la bab pa'i dus 'di dag_/byin gyis brlabs pa'i dus chen yin/_/ji ltar 'byor pa'i yo 
[\[49b.6\]]byad rnams/_/phyi dang nang gi khyad par gyis/_/gtsang ma'i kha zas 'byung po la/_/rnam rtog rtog bral rgyal ba la/_/ji ltar 'byor bzhin nan tan bya/_/bdag dang gzhan dang gnyi ga dang /_/chos kyi don du mi 'gyur ba'i/_/skyon bzhi po dag spangs nas ni/_/de 
[\[49b.7\]]las bzlog pa'i tshul ldan pas/_/rnal 'byor snying dang mig lta bur/_/gdung ba'i 'du shes nyer bzhag ste/_/ji bzhin 'dod pa nye bar sbyar/_/lha rnams nye bar bya ba dang /_/bgegs rnams zhi bar bya ba dang /_/don grub shi ba gso ba'i phyir/_/las 'dir 
[\[50a\]]
[\[50a.1\]]spyad par shin tu gces/_/tshogs 'di blo chung gsar zhugs pa'i/_/mdun du brjod par bya mi rigs/_/rdzas dang yo byad thams cad kyang /_/cis 'dul de ltar stobs kyis sbyar/_/des na las 'di khyad par yang /_/tshogs la tshogs bskyed 
[\[50a.2\]]sgris sbyangs te/_/bsnyen pa dag la goms byas nas/_/bsgrubs pas 'bras bu mthar phyin pa'o/_/zhes bka' stsal to/_/rgyud kyi rgyal po chen po rdo rje bkod pa kun 'dus rig pa'i mdo las rnal 'byor bde ba'i tshogs kyi le'u ste drug pa'o//_//de nas 
[\[50a.3\]]yang smra ba'i seng ge sems dpa'i rdo rje de 'das pa brjod pa zhes bya ba'i ting nge 'dzin la snyoms par zhugs so/_/de nas ting nge 'dzin de las bzhengs par gyur pa dang /_'dus pa chen po'i tshogs rnams kyis 'di skad ces gsol to/_/bcom ldan 'das sngags zab mo 
[\[50a.4\]]spyod pa'i skyon dang yon tan ci lags pa bdag cag gi rig pa la snang bar gyur to/_/de nas yang bcom ldan 'das kyis bka' stsal pa/_'dus pa chen po'i tshogs gsang sngags chen po'i don ni rab tu spyad par dka' bar shes par gyis shig_/de ci'i phyir zhe 
[\[50a.5\]]na/_gsang sngags kyi tshogs ni shin tu me dang 'dra ste/_me ni rgyun du bcangs shing spyad legs na ji ltar 'dod pa bzhin du rgyun du spyad du yod do/_/me nyid ji lta ba bzhin du spyad na me'i phung po chen por 'gyur te/_spyod par byed pa nyid kyang bsregs/_/khyim nas khyim yang 
[\[50a.6\]]bsregs/_rdzas kyi dngos po thams cad kyang bsregs par 'gyur ro/_/de bzhin du gsang sngags 'di ni chu dang 'dra ste/_chu thabs kyis zin cing spyad legs na ji ltar 'dod pa bzhin du dga' ba der spyad du yod de/_chu la dga' ba der thar chu chen po la 'bogs 
[\[50a.7\]]par nus so/_/chu'i rang bzhin dang thabs la ma goms pas ni spyod par byed pa de g.yeng zhing 'chi bar byed do/_/gzhan yang gsang sngags chen po 'di ni gcan gzan gdug pa can dang 'dra ste/_gcan gzan gyis sems can gzhan gyi srog gcod 
[\[50b\]]
[\[50b.1\]]par byed pa yang thabs la mkhas pas ji ltar dga' ba bzhin du dbang du 'du'o/_/thabs kyis ma zin na srog gcod par byed do/_/gzhan yang gsang sngags chen po 'di ni sbrul gyi mgo la 'dug pa'i nor bu rin po che dang 'dra ste/_sbrul gyi mgo la 'dug 
[\[50b.2\]]pa'i nor bu thabs kyis yongs su zin na ni dbang du 'du zhing spyad du yod la/_thabs kyis ma zin na ni 'tsho ba'i srog dang 'bral bar byed do/_/de bas na gsang ba chen po 'di ni spyad par dka' bas sngon gyi dus kyi tshe na yang spyad nyes pa'i log pa'i lam pa can 
[\[50b.3\]]mang por byung ngo /_/don dang lam la mkhas pa'i skyes bus thabs kyis zin cing spyad legs na ma nor ba'i lam du zhugs pa yang mang por byung bas 'dus pa chen po'i tshogs spyad pa'i thabs la yongs su mkhas par gyis shig_/de skad ces bka' stsal pa 
[\[50b.4\]]dang /_'dus pa chen po'i tshogs kyis 'di skad ces gsol to/_/bcom ldan 'das gsang sngags log pa'i lam las byung ba ni gang gang lags/_spyad legs pa'i thabs las byung ba ni gang gang lags/_/bdag cag la rgya cher bshad du gsol/_/de skad 
[\[50b.5\]]ces gsol pa dang /_bcom ldan 'das kyis 'dus pa chen po'i tshogs la bka' stsal pa/_'dus pa chen po'i tshogs nyes legs kyi rim pa bshad par bya yis nyon cig ces bka' stsal pa dang /_nga ni dran pa thog ma'i tshe/_/gsang ba spyod pa'i don 'di dag_/
[\[50b.6\]]nges don phal cher nub par gyur/_/tshul 'dra tsam zhig gnas pa la/_/kun kyang phal cher spyod mod kyang /_/don dang phrad pa ngas ma mthong /_/kun kyang log pa'i lam spyad do/_/log pa can nyid gang zhe na/_/'di la mi gnas 'di nyams dang /_/'di las 
[\[50b.7\]]log dang log tshul spyod/_/'di tshul ma yin 'dir ma nges/_/g.yo sgyus bden bcos 'gal ba'i lam/_/de yang ji lta bu zhe na/_/bskal pa kun bkod bya ba'i tshe/_/sangs rgyas mngon byung rgyal po de/_/mya ngan 'das par gyur 'og tu/_/byung ba'i 
[\[51a\]]
[\[51a.1\]]rnal 'byor bzang rgyan de/_/mi shes byis pa'i 'khor rnams la/_/tshul 'chos log pa'i tshogs bskyangs pas/_/tshom bu lnga brgyar bcas pa zhig_/don las gol zhing 'khor bar log_/de 'dra'i tshul du ma spyod cig_/rmad byung gsang ba'i 
[\[51a.2\]]bstan pa 'di/_/rnal 'byor dbang phyug tshad ma rnams/_/phal cher mi gnas skabs dag tu/_/mi shes ngan rtog can rnams kyis/_/dkrugs 'gyur bka' bslad gzhung bor te/_/nor pas bdag nyid sun 'byin cing /_/bdag yin gzhan 'di ma yin zhes/_/
[\[51a.3\]]bdag bstod gzhan la smod pa log_/de yang ji lta bu zhe na/_/bskal pa de nyid dus dag la/_/rnal 'byor dpa' sbyin bya ba zhig_/don la blo shed ma bye zhing /_/lam gyi thabs la mi mkhas pas/_/nges don bka' yi gzhung bor nas/_/chos ma yin pa'i chos 
[\[51a.4\]]spyod cing /_/gzhan dag nges don spyod pa la/_/khyod kyi de ni don ma yin/_/don mchog bdud rtsi gang yin pa/_/de ni nga yi chos 'di yin/_/zhes ni bdag bstod gzhan la smod/_/'di yang srid pa log pa'i lam/_/de 'dra'i tshul du ma spyod cig_/sngar byung 
[\[51a.5\]]rgyud kyi rjes gnas pas/_/rdeng med bzhin du dpon bstabs na/_/tshig gnyer dregs pa'i dbang des ni/_/mi shes bzhin du ras gcod pa'i/_/tshul 'chos sems kyi gya gyu can/_/smyon thabs blun pa'i sdig can yin/_/de yang ji lta bu zhe na/_/dge slong dri 
[\[51a.6\]]med spyod pa zhes/_/bya ba'i rnal 'byor tshul 'dra zhig_/don la mkhas pa'i rjes su byung /_/tshom bu 'bum gyi 'khor rnams kyis/_/rgyud kyi rjes su byung ba yis/_/don med dge slong de nyid la/_/tshig gi gnyer chen ljid phab pas/_/gdung 'tshob ces ni dpon 
[\[51a.7\]]bstabs te/_/che ba chen po'i dregs pa skyes/_/mi shes bzhin du tshul bcos te/_/'dra tshul log pa'i chos spyad pas/_/tshom bu 'bum dang bcas pa zhig_/dregs pa chen po'i ru drar lhung /_/de 'dra'i tshul du ma spyod cig_/mdza' 'drin bslang ster zhing rnams 
[\[51b\]]
[\[51b.1\]]dang /_/rnyed dang bkur stis 'tsho ba'i 'khor/_/gzhan gyi dbang du gyur dogs nas/_/sgo ris rkyang tshan so sor gcod/_/'khor 'di bdag gis smin bya yi/_/gdul bar bya ba'i zhing yin gyis/_/gang dag 'di dang ma 'brel zhes/_/nyon mongs tshig gis sgo byed 
[\[51b.2\]]nor/_/de yang ji lta bu zhe na/_/rnal 'byor na zhi gnas pa zhes/_/bya ba'i tshom bu lnga brgya zhig_/shin tu gsang sngags spyod do zhes/_/dgon pa'i gnas su 'dug nas ni/_/yul khams chen po de dag gis/_/gnas par gyur pa'i mi rnams kun/_/gdul 
[\[51b.3\]]bar bya ba'i zhing du spyod/_/gzhan gyi sde par gyur pa yi/_/dge slong don dang ldan pa zhig_/yul der ched du 'ongs nas ni/_/rnal 'byor nges pa'i lam mchog gcig_/rgya cher bstan par bsams pa las/_/dge slong dgon par gnas pa des/_/nyon mongs tshig 
[\[51b.4\]]gi bsgo ba byas/_/'khor 'di bdag gi zhing yin gyis/_/khyod ni 'di la ma gtogs zhes/_/sgo dang tshan dang ris bcad pas/_/nyon mongs 'khor ba'i lam du lhung /_/de 'dra'i tshul du ma spyod cig_/rnal 'byor chen por bsngos gyur la/_/sna 'gas ci rgyal 
[\[51b.5\]]gsog 'jog byed/_/gcig yid gcig gis 'byin byed pa/_/nam zhar longs spyod thob pa min/_/de yang ji lta bu zhe na/_/rnal 'byor bde ldan shes pa zhes/_/bya ba'i tshom bur bcas pa zhig_/gsang ba rgya cher spyod pa las/_/'khor na gnas pa'i rnal 
[\[51b.6\]]'byor ma/_/bud med bzang ldan bya ba zhig_/tshogs sbyor ging du bskos pa las/_/'byor pa'i yo byad de dag la/_/ser sna'i sems kyis gsog 'jog byas/_/las kyi rnam smin de yis ni/_/[{]yi dgas [,]yi dwags [}]khyi yi lus su skyes/_/de 'dra'i tshul du ma spyod cig_/
[\[51b.7\]]gzhan yang rnal 'byor chen po'i tshogs/_/log par spyod pa'i rnal 'byor ni/_/log lta spyi brtol gtum khro che/_/sdig spyod don dang mi ldan yang /_/bdag ni yang dag yin no zhes/_/bab chol bka' rku slu byed bslad/_/de yang ji lta bu zhe na/_/chos skyong ba 
[\[52a\]]
[\[52a.1\]]yi rnal 'byor pa/_/pra ma de zhes bya ba zhig_/don dang lam la mi mkhas par/_/bdag ni mkhan po yin no zhes/_/kun la rgya cher sgra bsgrags nas/_/rgyal ba'i bka' brkus 'gro ba rnams/_/bslus par gyur pa'i rnam smin gyis/_/log 
[\[52a.2\]]pa can gyi 'jig rten pa/_/mu stegs spyod pa'i khams su lhung /_/de 'dra'i tshul du ma spyod cig_/tha tshig nyams shing don la rmugs/_/dregs pas don la khas 'ches phyir/_/rdo rje rgyal dbang thob 'dod pa/_/khrel med spyi brtol mun sprul 'chal/_/de 
[\[52a.3\]]yang ji lta bu zhe na/_/rnal 'byor sngags kyi tshul spyod pa/_/pe na ya zhes bya ba zhig_/tshom bu brgya dang bcas pa byung /_/rtsa ba nyams shing don la rmugs/_/dregs pa chen po'i nga rgyal gyis/_/don la mkhas pa'i tshul bcos phyir/_/rdo rje rgyal 
[\[52a.4\]]po'i dbang mnos pas/_/ri bos srog chags mnan pa bzhin/_/nga rgyal dregs pa'i ri bo yis/_/'khor ba'i las spyod las ngan pa'i/_/srog chags phag gi rigs su lhung /_/de 'dra'i tshul du ma spyod cig_/mnyam pa'i don nyid ma rtogs par/_/
[\[52a.5\]]tshig du mnyam zhes rjod byed cing /_/chags sdang gnyis la mngon 'chel ba/_/rnal 'byor las kyis 'khor ba'i lam/_/de yang ji lta bu zhe na/_/dge slong bde sbyin bya ba zhig_/tshom bu stong dang bcas par de/_/rnal 'byor gsang ba'i las la 
[\[52a.6\]]spyod/_/la la chags la mngon par 'chel/_/la las sdang chen gsod par spyod/_/chags sdang las kyi rnam smin gyis/_/rak+Sha srin po'i khams su lhung /_/de 'dra'i tshul du ma spyod cig_/gang dag rnal 'byor blo chung rnams/_/rdo rje gral tshogs 
[\[52a.7\]]don glengs na/_/de la 'jigs shing skrag 'gyur te/_/spa zhum mi dga' 'byol byed blun/_/de yang ji lta bu zhe na/_/dge slong lhas byin bya ba zhig_/rnal 'byor dang po'i sar slob tshe/_/rnal 'byor don ldan mang po rnams/_/phal cher tshogs par gyur pa 
[\[52b\]]
[\[52b.1\]]la/_/nges don gsang ba'i don glengs na/_/lhas byin 'khor bcas de las byol/_/don gleng ba la mi dga' zhing /_/ngan pa'i sems kyis phrag dog skyes/_/rang gi gnas su song nas ni/_/mkhas pa de la mi snyan brjod/_/las kyi rnam smin de yis ni/_/
[\[52b.2\]]bskal pa dpag tu med pa ru/_/yang dag don las gol bar 'gyur/_/'khor ba don med gnas su 'khyams/_/de 'dra'i tshul du ma spyod cig_/rnal 'byor nyid kyis rnal 'byor la/_/shin tu gdug pa'i dug mdas gtong /_/tha tshig btsan po rdzong lta bu/_/
[\[52b.3\]]'joms byed rnal 'byor rang bgegs so/_/de yang ji lta bu zhe na/_/rnal 'byor rnam dag blo gros zhes/_/bya ba'i don ldan mkhas pa zhig_/mi 'jigs blo gros zhes bya ba'i/_/thabs dang don la mi mkhas pa/_/sde pa mang po skyong ba'i sar/_/rnam dag blo gros 
[\[52b.4\]]'khor bcas 'ongs/_/mkhas pa don ldan bzod thob la/_/ngan sems phyar ka'i sgro skur btab/_/las kyi rnam smin de yis ni/_/mi 'jigs blo gros mnar med lhung /_/de 'dra'i tshul du ma spyod cig_/lta ba dmigs bu dang bral bas/_/yang dag dbu 
[\[52b.5\]]ma'i lam mi gsal/_/spyi yul tsam la ltos spyod pa/_/de ni rnal 'byor long ba'i tshogs/_/de yang ji lta bu zhe na/_/rgyal po rab gsal 'dzin pa zhes/_/bya ba'i rnal 'byor can zhig byung /_/shes rab lta ba'i mig med par/_/rnal 'byor ming tsam tshul 
[\[52b.6\]]bzung nas/_/sgra thos tsam gyi gzhung spyad pas/_/mig med 'khor ba'i khams su lhung /_/de 'dra'i tshul du ma spyod cig_/de la sogs pa'i rnal 'byor pas/_/log pa'i tshogs su spyad pas ni/_/'khor ba log pa'i tshogs su 'gyur/_/des na 'dus 
[\[52b.7\]]pa'i rnal 'byor rnams/_/shin tu gsang ba'i chos 'di rnams/_/gol sa che bar rgyal bas bshad/_/thabs la mkhas pa'i spyod pa yis/_/don dang ldan par bya ba gces/_/thabs la mkhas par spyad pa yi/_/legs pa'i lam gyi rnal 'byor pa/_/
[\[53a\]]
[\[53a.1\]]sngon 'das dus na byung ba yi/_/rtsal can rnams kyi don bshad pa/_/skyes bu mchog gi spyod pa 'di/_/yon tan sgra bsgrags sus thos pa/_/ming tsam gyis kyang de thob cing /_/dran pas ngan 'gro las skyob yin/_/de yang ji lta bu zhe na/_/
[\[53a.2\]]shin tu gsang ba'i spyod pa 'di/_/lha gnas gsum du grags pa las/_/lha yi bu ni 'od ldan de/_/mi rtag 'chi ba'i dus bab nas/_/'chi ka'i snga ltas byung ba'i tshe/_/mi dga' bar ni 'du shes gyur/_/phyi ma'i 'du shes bskyed pa las/_/mi gtsang zas su za ba 
[\[53a.3\]]yi/_/blun pa'i srog chags lus len par/_/rang gi mngon par shes pas mthong /_/shin tu 'jigs pa'i 'du shes kyis/_/skyabs kyi yul rnams yid la byas/_/gzhan gyi dran pa mi gsal bar/_/gsang ba chen po'i tshogs chen gyis/_/mtshan ni rna ba'i 
[\[53a.4\]]dbang pos thos/_/thos pa yid la dran byas pas/_/ngan 'gro'i lam las slar log ste/_/tshogs chen spyod pa'i skal ldan pas/_/gsang ba 'dzin pa'i gnas su skyes/_/de bzhin thos pa dag par spyod/_/rgyal ba mnyes pa'i tshogs 'di la/_/gang zhig 
[\[53a.5\]]dga' zhing 'dun skyed pa/_/gzhan gyi bar chad mi 'byung bar/_/ji ltar mos pa de myur 'thob/_/de yang ji lta bu zhe na/_/bram ze'i bu ni byams ldan te/_/gsang ba chen po'i tshogs 'di dag_/spyod par mos nas kun du btsal/_/btsal bas rnyed par ma gyur te/_/
[\[53a.6\]]sa phyogs zhig tu 'dug nas ni/_/shin tu ngus nas smras pa ni/_/e ma'o bdag gi las re pham/_/skyes nas rgas par gyur par du/_/tshogs chen zab mo'i don btsal na/_/don dang ma phrad las re ngan/_/da 'ong ji ltar btsal na rnyed/_/btsal byas rnyed par 
[\[53a.7\]]yong mi 'gyur/_/thugs rjes bdag la skyabs su mchi/_/gdung ba sgra cher phyung ba las/_/nam mkha'i khams nas sgra phyung ste/_/skal dang ldan pa'i bram ze khyod/_/de ltar yi dam la brten pa/_/khyod ni don gyi skal ba can/_/dus gsum rgyal ba 
[\[53b\]]
[\[53b.1\]]thams cad kyis/_/khyod la byin gyis rlob par mdzad/_/de bas lta ba ma g.yel bar/_/sgrib pa sbyang ba'i thabs dag la/_/mkhas shing brtson par bya dgos te/_/rang gi rtsa rnams bkros nas ni/_/khrag chen dag gis mchod pa de/_/'dod chags dag pa tsan+dan 
[\[53b.2\]]chus/_/dmigs nas rgyal ba kun mchod nas/_/de ma thag tu don thob 'gyur/_/de skad lung bstan thob nas ni/_/dga' ba'i bsam pa cher g.yos te/_/lung bstan pa ltar de spyad pas/_/rig 'dzin rgyal ba'i sras su gyur/_/de bzhin mos pa dag par spyod/_/
[\[53b.3\]]mthong la skal ldan 'dir zhugs pa/_/thams cad du yang de bzhin te/_/tog ni rtse mor gyur pa bzhin/_/yongs kyi nub pa ma yin no/_/de yang ji lta bu zhe na/_/lha yi bu zhes bya ba ni/_/dge ba'i rgyal po bya ba de/_/tshom bu 'bum dang bcas pa zhig_/gsang ba 
[\[53b.4\]]rgya cher spyad pa las/_/lha bu rin chen 'od ldan de/_/shin tu dad pa cher g.yos te/_/lha rdzas yo byad mang po dang /_/bcas nas gsang ba'i gnas der phyin/_/dga' zhing 'dun pa'i tshul gyis ni/_/gus par gyur te der gnas pas/_/cho 'phrul chen po bzhi 
[\[53b.5\]]thob ste/_/lha gnas kun du bgrod pa dang /_/'byung chen lus las sprul pa dang /_/ri bo gdeg dang 'phang ba dang /_/mi 'chi tshe la gnas pa thob/_/rgyal mtshan rtse mo'i tog bzhin du/_/mthong ba dag pa'i chos de nyid/_/bskal par nub par ma gyur to/_/
[\[53b.6\]]de bzhin 'jug pa dag par gyis/_/mthong bas chos 'di yongs dag pas/_/ye shes sgron ma'i mig rnyed nas/_/bla med snying po can rnams kyis/_/lam rnyed lam du zhugs pa bzhin/_/de yang ji lta bu zhe na/_/bram ze kun ri bya ba zhig_/chos kyi mig ldan 
[\[53b.7\]]don mthong nas/_/gsang chen gzhung bzhin spyod pa la/_/bram ze kai ni bya ba zhig_/dad pas don gyi rjes su 'brengs/_/gsang chen 'dus pa'i tshogs mthong ba/_/chos kyi mig dang ldan 'gyur te/_/don gyi snying po mthong bar 'gyur/_/lhun grub rtsal chen 
[\[54a\]]
[\[54a.1\]]rdzogs pa yi/_/rig 'dzin chen po'i sa nyid thob/_/de bzhin mthong bas dag par gyis/_/gzhan dag 'dir ni mngon spyod la/_/dga' ba'i yid kyis phyogs byed pa/_/de ni dngos dang 'dra ba ste/_/'bras bu la yang mtho dman med/_/
[\[54a.2\]]de yang ji lta bu zhe na/_/rgyal po dbang phyug 'od ldan zhes/_/bya ba'i rnal 'byor can zhig la/_/tshom bu bcu dang bcas pa'i 'khor/_/rig 'dzin spyod pa'i don la zhugs/_/sngags spyod 'bras bu cher thob ste/_/ngo mtshar cho 'phrul mang po dag_/thob 
[\[54a.3\]]pa kun du grags par gyur/_/de la gzhan gyi sde pa yi/_/bram ze dge slob bya ba zhig_/shin tu dag pa'i sems bskyed nas/_/'jug cing bslab par zhugs pa las/_/rgyal pos ma gnang gsang sgo bsdams/_/bram ze dad pa ma log par/_/'byor 
[\[54a.4\]]pa'i yo byad ci yod rnams/_/rgyal po'i 'khor du phul nas kyang /_/rgyal po gnas pa'i yul phyogs su/_/yid kyis phyogs te smon lam btab/_/rtse gcig par ni smon lam btab/_/rjes su yi rang dam par ni/_/yid la byas pa'i bsod nams kyis/_/
[\[54a.5\]]sgrub bar byed pa'i rgyal po dang /_/sgrub dang mi ldan bram ze gnyis/_/'bras bu mtho dman med par thob/_/'di ni tshegs med don po che/_/thabs la mkhas pa'i rig 'dzin yin/_/de bzhin spyod pa gzhan dag la/_/dga' bas rjes su yi rang gis/_/dge ba 
[\[54a.6\]]spyad dang ma spyad gnyis/_/'bras bu mnyam por thob par gyur/_/bsam yas bsam gyis mi khyab pa/_/rgyal rnams 'dir bslab 'dir mkhyen pas/_/srid gsum 'gro ba'i bshes gnyen du/_/kun gyi bdag por gyur pa yin/_/de yang ji lta bu zhe na/_/
[\[54a.7\]]sngon gyi bram ze gsal byin gyis/_/gsang chen 'di yi don bslabs nas/_/rang gi sems la goms byas na/_/sems nyid bden pa'i don mthong ste/_/chos rnams kun la mkhas par 'gyur/_/kun gyi rtsa ba sems yin pas/_/
[\[54b\]]
[\[54b.1\]]sems las chos byung 'bum phrag yas/_/chos kyi rgyal por der gyur nas/_/sangs rgyas smra ba'i seng ge zhes/_/zhing khams kun du grags par 'gyur/_/de bzhin bslab pa dag par gyis/_/tshogs chen gcig gi bsod nams ni/_/skye la nyan thos 
[\[54b.2\]]bsam yas la/_/sbyin pa'i tshogs chen spel bas ni/_/'bum gyi char yang mi phod do/_/ci phyir zhe na gcig mnyes pas/_/rgyal ba thams cad mnyes pa yin/_/nam mkha' khyab pa'i rgyal ba dang /_/nyag gcig snang ba'i rgyal ba gnyis/_/so so ma yin tha mi 
[\[54b.3\]]dad/_/sku dang gsung thugs gcig las med/_/'dul ba'i ngo gang khyad par las/_/bsam gyis mi khyab bstan par zad/_/de na khyad par de ltar snang /_/de yang ji lta bu zhe na/_/las rnams dag pa'i bram ze ni/_/dge ldan gsal ldan bya ba gnyis/_/dga' ba'i 
[\[54b.4\]]dad pa so sor skyes/_/gcig la gcig ni tha tshig byas/_/gcig gis nyan thos bsam yas la/_/mchod sbyin bya ba rgya cher byas/_/gcig gis tshogs mchod rgya cher byas/_/tshogs la spyod pa'i gsal ldan ni/_/'di tshe gcig la mngon sangs rgyas/_/sbyin pa 
[\[54b.5\]]spel ba'i dge ldan ni/_/bskal pa grangs med gsum gyis grub/_/de bas gnas 'dir spyod pa dag_/rnal 'byor gsal ldan tshul bzhin spyod/_/'di dag rtag tu su 'chang ba/_/rdo rje sems dpa' la sogs pa'i/_/che yon rtag tu ci 'dra bar/_/don gyi gzugs 
[\[54b.6\]]dang bcas par 'thob/_/de yang ji lta bu zhe na/_/khyim bdag mes sbyin bya ba de/_/tshom bu brgya dang bcas pa zhig_/rgyun gyi rtag par 'di spyad pas/_/sangs rgyas rdo rje sems dpa' ni/_/'khor dang bcas pa ci 'dra bar/_/skye ba de yis nges par thob/_/sku 
[\[54b.7\]]dang gsung thugs rdo rje yi/_/don du nges par sgrub pa'i tshogs/_/rtogs nas smra bar gang byed pa/_/goms dang brjod dang smos pa yis/_/chos kyi rgyal por de 'gyur zhing /_/yon tan spyi gtsug nyid du 'gyur/_/de yang ji lta bu zhe na/_/drang srong rnal 'byor kal ya nas/_/
[\[55a\]]
[\[55a.1\]]drang srong rnam pa mang po la/_/tshogs 'di yon tan rgya cher bsgrags/_/don rnams nges par bshad pa las/_/drang srong mang pos rig 'dzin thob/_/ston par byed pa'i kal ya na/_/gsang bdag chos kyi rgyal por gyur/_/'on tang gsang ba'i don 'di dag_/
[\[55a.2\]]snod dang ldan pa'i 'gro ba la/_/bstan tam bshad dam brjod par gyis/_/des ni yon tan chen po dang /_/nga yi spobs pa 'thob par 'gyur/_/des na 'dus pa chen po'i tshogs/_/rgyal ba kun gyi thugs dam ni/_/rnal 'byor gsang ba'i tshogs 'di yin/_/rnal 'byor 
[\[55a.3\]]gang zhig blo ldan pas/_/skad cig tsam mam thang cig la/_/rgyal ba'i tshogs 'di rab bskrun na/_/rgyal ba sangs rgyas thams cad dang /_/rig 'dzin rnal 'byor mtha' dag dang /_/tha tshig zab mo skongs nas kyang /_/chos kyi mig ni thob par 'gyur/_/des ni tshogs 
[\[55a.4\]]spyad yon tan dang /_/log par spyad pa'i skyon rnams ni/_/sngon byung gleng gzhi bshad pa yin/_/zhes sems dpa'i rdo rjes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las 'das pa sngon byung gi le'u zhes bya ste bdun pa'o//_//de nas 
[\[55a.5\]]bcom ldan 'das sems dpa'i rdo rje de bcom ldan 'das gsang ba mchog gi bdag po de'i zhal du shin tu re zhing bka' sdod pa'i tshul gyis lta zhing kun du brjid par 'khor gyis bskul pa'i sa la sta gon du gnas shing cang mi smra bar gyur to/_/de nas 'khor phal mo 
[\[55a.6\]]ches rnam par bskul bar rig nas rnal 'byor gyi phyag lus kun sa la brdabs nas a la la ho zhes bya ba'i sgra phyung nas mgrin gcig tu gsol ba btab pa/_e ma rdo rje sems chen po/_/rang rig mkhyen pa'i ye shes 'bar/_/mgon po yon tan bsam 
[\[55a.7\]]las 'das/_/rgyal thob khyod la phyag 'tshal lo/_/e ma rang snang dbyer med sku/_/rnam dag bsod nams mtshan gyis brgyan/_/dpe byad 'bru bkod blta mi ngoms/_/sku lnga'i mchog la phyag 'tshal lo/_/e ma rnam dag nam mkha'i dbyings/_/gcig gsung 
[\[55b\]]
[\[55b.1\]]sna tshogs sgrar rig mkhyen/_/bsam 'das brjod med rdo rje'i gsung /_/gsung lnga'i mchog la phyag 'tshal lo/_/e ma gsang ba nam mkha'i thugs/_/mnyam nyid mi g.yo so sor gsal/_/kun rig snying po ye shes mchog_/thugs lnga'i mchog la phyag 
[\[55b.2\]]'tshal lo/_/e ma mi mdzad mdzad pa che/_/ma chags chags bral 'dod chags mdzod/_/thams cad sgrol ba'i las chen po/_/phrin las mchog la phyag 'tshal lo/_/rgyal tshab khyod la gsol ba ni/_/byams mgon thugs rje'i byin brlabs kyis/_/sprul pa'i 
[\[55b.3\]]go tshags ru mnyam ste/_/'khor ba'i skyas lings chen po la/_/sdug bsngal shin tu gsad pa'i phyir/_/thams cad dur khrod chen po ru/_/byin gyis brlabs pa'i las chen mdzod/_/a ho zhes gsol ba btab pa las/_sems dpa' rdo rje chen po des rnal 
[\[55b.4\]]'byor pa'i phyag byas nas/_bcom ldan 'das gsang ba mchog gi bdag po la zhus pa/_a la la ho bde ba chen po'i mchog gsang ba kun gyi rgyal po/_yang gsang bla na med pa'i bdag nyid/_'dus pa chen po'i tshogs rmad du byung ba'i tshig shin tu 
[\[55b.5\]]rtul phod pa gsol ba 'tshal ba 'di shin tu ngo mtshar lags so/_/'di dag 'dul ba'i dbang du dgongs te/_ji ltar 'tshal ba'i bsam pa rangs par mdzad du gsol zhes gsol ba btab pa las/_bcom ldan 'das gsang ba mchog gi bdag po 
[\[55b.6\]]des kun du 'dul ba'i dus mkhyen nas bka' gsang rmad du byung ba'i 'khor gyis bskor ba dur khrod rgyan gyi rol pa las rmad du byung ba'i ting nge 'dzin la snyoms par zhugs so/_/snyoms par zhugs nas 'khor byin gyis rlob pa'i tshig 'di gsungs so/_/hU~M 
[\[55b.7\]]he he phaT/_hU~M hU~M bi shwa badzra kro d+ha dz+wa la maN+Da la A ra li a li u li ta pa li tra~M s+t+wa~M/_kha li ho/_na sha sta~M b+ha ya hU~M/_bru~M phu tsa khA hi phaT phaT ha la hU~M zhes gsungs so/_/'jig rten drug gi phyogs bcu mtha' yas pa thams cad dur khrod kyi dkyil 'khor du gyur 
[\[56a\]]
[\[56a.1\]]nas/_g.yos/_rab tu g.yos/_shin tu rnam par 'thor ro/_/de nas bcom ldan 'das gsang ba mchog gi bdag po des sems dpa' rdo rje'i snying po la 'khor gzhan gyis yid tshod du mi 'gyur ba'i sku'i chos bstan pa ni sku kun du dur khrod 
[\[56a.2\]]kyi bdag po chen por bsgyur nas dur khrod kyi gnas brgyad dang /_/he ru ka'i gnas bcu dang /_/dpal gyi chas brgyad dang /_dur khrod kyi rgyan chen po dgu dang /_/don gyi rtags chen po [{]bcwa [,]bco [}]brgyad dang /_/dur khrod kyi longs spyod sna tshogs pa bstan pas zhal 
[\[56a.3\]]'dzum pa'i mdangs kyis gzigs pa las sems dpa' rdo rje des mkhyen te/_bka' gsang dbang chen 'dis don du ni bshad/_tshig tu bsgrags par rig nas 'dus pa'i tshogs la shin tu ldem dgongs kyi tshig tu smras pa/_bka' gsang rmad byung chen po 'di/_/
[\[56a.4\]]sbas pas zab cing rtogs dka' ba/_/mtshon pas don 'byin mi shes pas/_/nyon mongs rang dga' spyod snyam pa'i/_/shin tu byis pa'i blo zhan pa'i/_/nges pa'i shes rab mig ldongs te/_/don gyi rtsal shugs chung ba yis/_/dga' bde'i longs spyod bskrun 
[\[56a.5\]]snyam nas/_/mtshan ma rang dgar spyad bsgrubs kyang /_/rang bzhin 'grub par mi 'gyur te/_/rgyud phung 'bras bu tshig gyur nas/_/myu gu brlag ste ga la 'byung /_/gtan tshigs de bas 'di don dag_/rtsal zhan dag la bstan min zhes/_/gsang bdag rgyal po 
[\[56a.6\]]kun gsung na/_/ci khyod rnams kyis mi shes sam/_/zhes rnam par smras pa las/_/'dus pa'i tshogs kyis slar gsol pa/_/e ma'o sems dpa' chen po de lta bu'i rgyu tshig chen po dag 'khor gyi dkyil 'khor gyi nang dam pa 'dir gsung ngam/_/'on te mi spyod dam/_
[\[56a.7\]]cang ma lags grang /_ci blang dor mdzad dam/_e ma snod du ma gyur pa ni gang mchis/_thams cad byang chub kyi snying po can lags na/_thong kun du rab tu thong /_rnam par rab tu gsungs/_'gag pa mi mnga' mi 'gog gsungs/_/ci phyir mi gsung thogs 
[\[56b\]]
[\[56b.1\]]med sras/_/rgyal ba'i sras po dus 'di lags/_/gsang ba'i snying po snod 'di lags/_/bka' gsang dkyil 'khor gnas 'di lags/_/gsang ba'i dur khrod tshul 'di lags/_/snying rje zher sems khyod la 'dud/_/gsang ba yang gsang khyod la 'dud/_/gsang 
[\[56b.2\]]ba ye gsang khyod la 'dud/_/dkyil 'khor rgyal po khyod la 'dud/_/'khor lo snying po khyod la 'dud/_/gsang chen snying po tshul ci lags/_/bka' gsang dkyil 'khor thabs ci lags/_/'bras bu bde ba'i don ci lags/_/ma 'ongs pa yi rnal 'byor dag_/
[\[56b.3\]]bsgrubs na dang len 'tshal ba yi/_/rig par 'gyur ba'i thabs ci lags/_/'byung chen rgyal pos bshad du gsol/_/zhes gsol ba btab pa las/_/sems dpa' rdo rje dam pa de shin tu bzhad pa chen pos rnam par bzhad de/_/a a he he'i gad rgyangs 
[\[56b.4\]]bsgrags pas 'khor thams cad kyang gad rgyangs kyi sgra chen po sgrogs par mdzad de/_dgyes pa'i 'od zer las shes rab kyi dpal de dgyes pa'i rol mo sna tshogs ling long phyad par byung ngo /_/de nas sems dpa'i rdo rje dam pa des lus kun bsrang ste/_dur khrod 
[\[56b.5\]]kyi chas sna tshogs bsar zhing rtags [{]bcwa [,]bco [}]brgyad 'bar bar byas nas brjid pa'i gsung gis gsang sngags rgya mtsho dang /_rnam grangs sna tshogs don gyi bsgrub pa rtags kyi rol pa gsang ba'i dkyil 'khor chen po 'di dag bshad do/_/gcig tu yang dag nges 
[\[56b.6\]]grub pa'i/_/don la rton byed rnal 'byor rnams/_/thogs med nyid du 'grub 'dod pa/_/ji ltar btso blag mkhan dag gis/_/ras dkar sbyangs pas tshon 'jen ltar/_/rnal 'byor las rnams dang por ni/_/skongs dang sbyong ba'i las rnams gces/_/
[\[56b.7\]]zab mor 'jug pa'i sngon logs nas/_/sems nyid gting nas tshar gcad phyir/_/theg pa dman pa'i skye bo dang /_/lhan cig ci la'ang mi brnal lo/_/de las gyur pa'i yo byad dag_/rus sbal mgo la 'ongs pa dag_/shin tu 'khrugs pa'i sems 
[\[57a\]]
[\[57a.1\]]chen gyis/_/rgya mtshos bshugs te spang bar bya/_/gal te gang zag dbang gis na/_/nyams pa'i chad pa byung ba na/_/mgon tshun chos nyid chu phab nas/_/skong zlog cho ga rgya cher bya/_/sgrub rtsom sngon nam yang sngon nam/_/zhag grangs 
[\[57a.2\]]dag gi sngon logs nas/_/sdig sbyangs byang chub sems bskyed de/_/dge ba'i don la 'dun par bya/_/slong mo dang slong la dga' ba/_/slong la 'tsho ba'i tshe spyod rnams/_/sde dang tshan dang grar byas te/_/snying rje lud pa'i zhing du bya/_/sman dang 'bru dang rtsi rnams 
[\[57a.3\]]dang /_/bcud kyi mchog tu gyur pa dag_/btags sam phye mar sbyar nas kyang /_/klung ngam chu klung mtsho chen du/_/dor te chags med sbyin par bya/_/dge ba'i yon bdag dang blangs te/_/nad gso shes slob spyod sgom grwa/_/btsugs te bsti gnas mchog bya 
[\[57a.4\]]zhing /_/dus kyi 'khor lo'i mchod chen bya/_/gsung sgra rgya mtsho sgrogs pa yi/_/glegs bam zab mo kun bsten te/_/brjod dang bsnyen bkur bsti gnas kyis/_/rgya che yangs ba'i las rnams bya/_/ye shes tshogs rnams rdzogs bya'i phyir/_/shes rab 
[\[57a.5\]]tshogs kyi sbyin mchog dag_/bstan tam glegs bam la sogs pa'i/_/blo mchog ldan pa rnams la sbyin/_/bsgom dang goms par bya ba yis/_/kun gzhi dag par bya ba'i phyir/_/ting 'dzin bye ba mang po la/_/blo mchog yid kyi rtsal de spyad/_/chos kyi 'khor 
[\[57a.6\]]lo rab bskor te/_/rgyud sbyang lhag pa'i shes rab blta/_/sho gam srang dang sho gam lam/_/mi bde'i gnod pa kun bsal te/_/tshad med snying rje'i 'khor lo bskor/_/sbyin pa'i 'khor lo rgyun mi gcad/_/chu 'am sa 'am nam mkha' 'am/_/me 'am de 
[\[57a.7\]]bzhin rlung rnams la/_/sku gdung spel mchod ring bsrel rnams/_/brtsam pa'i las chen 'khor lor bya/_/mtshams med zlog par byed pa yi/_/lus sems rgyud la rdul rlags te/_/'phags pa'i sprin tshogs pho brang du/_/rdul snyed lus kyis 
[\[57b\]]
[\[57b.1\]]mchod sems bshags/_/rgyal mnyes las ni gyis shig pa/_/thabs chen sbyor ba'i las chen las/_/rnam bzhi me yi las mchog bya/_/des ni mtshams med zlog pa yin/_/thugs rje 'byung ba'i 'khor lo dag_/gang ltar goms ltar 'bad rtsol bya/_/
[\[57b.2\]]bstan pa skyong ba'i tshogs rnams la/_/sbyin mchod spel ba'i las rnams bya/_/de la sogs pa'i dge ba'i tshogs/_/don du mi 'gyur kun spangs la/_/nan tan tshogs kyi dpung chen bskyed/_/'di ltar las chen ltang sogs pa/_/gzhan du bskyed pa ma yin 
[\[57b.3\]]te/_/rtse gcig don ldan rnal 'byor pa/_/rgyud ldan snod ldan bya phyir dang /_/gal te rtsal zhan ma grub na/_/dge bsags ltang chen kun bsdoms te/_/las kyi bsags pa don bgrangs shing /_/gdung ba'i shugs phyung rtsal sprugs nas/_/nyi shar chu klung zla brnyan 
[\[57b.4\]]ltar/_/rang bzhin shugs kyis 'grub par gces/_/de phyir phra mo yan chad kyang /_/bdag gi don du 'gyur bar bya/_/de ltar spyad pa spyod pa yi/_/phra mo'i rnal 'byor blo 'phel ba/_/chung ngu chung sogs mthar zad nas/_/skong ba'i rnal 'byor 'khor lo yis/_/
[\[57b.5\]]zhig dang ral dang chag 'dres dag_/bskang gso gzhug pa'i las 'di bya/_/las chen skong ba'i khyad par gyis/_/gnas su brtag par nges med de/_/mi sdug skyon can bkra mi shis/_/spangs te med par gyur pa yi/_/shin tu sar pa'i gnas chen dag_/
[\[57b.6\]]bskang ba'i gnas su de 'gyur ro/_/de ltar yid 'ong gnas btsal nas/_/drod ldan bla ma spyan drangs te/_/sri zhu rgyal chos spyi bor bkur/_/de yang dmigs kyis zhu ba dag_/maN+Dal khar gsil tsam dag la/_/me long snying po ltar byas te/_/gtsang ma'i rgyu las 
[\[57b.7\]]rdzas byas pa/_/yid 'ong rnam lnga'i mchod pa la/_/rkyen gyi rnal 'byor sna tshogs kyis/_/brgyan te bklubs pa'i sprin phung rnams/_/mnyes nas skongs phyir rgyal la dbul/_/phyi 'khor skyong ba'i mgon po la/_/'dod yon lnga la sogs pa yi/_/yid bzhin 
[\[58a\]]
[\[58a.1\]]longs spyod rkyen dang bcas/_/yon tan cha las smon bcol mchod/_/mnyes nas skongs pa'i stongs su 'gyur/_/khams gsum snying rje'i gnas rnams la/_/yo byad sbyin tshogs chen po las/_/'dod pa'i bsam pa rangs byas na/_/mgu bas 
[\[58a.2\]]skongs pa'i stongs su 'gyur/_/bgegs su gyur pa'i bgegs ris kyang /_/mnyam pa'i don gyis sems mi dbyung /_/dmigs kyis kha zas sna tshogs las/_/bgegs rnams mgu na thams cad kyang /_/mnyam pa'i don gyis skongs pa'i rgyur/_/cung zad tsam du 
[\[58a.3\]]snang ba yin/_/de ltar skongs pa'i las rnams kyis/_/bskang bar bya ba'i dmigs rnams ni/_/rnam pa lngar ni snang ba ste/_/kun du nyams pa chen po dang /_/rtsa ba nyams dang yan lag nyams/_/de bzhin zlas nyams zhar nyams lnga/_/bskang ba'i thabs kyang lnga 
[\[58a.4\]]yod de/_/spyad pa'i las kyis bskang ba dang /_/rdzas dang don dang ting 'dzin dang /_/man ngag gsang ba'i thabs chen no/_/de dag la yang lnga lnga ste/_/spyod pa'i tshul gyis bskang ba la/_/rnam pa lnga ru bshad par bya/_/dang po 'bum lnga khri gsum ste/_/rtsa nyams 
[\[58a.5\]]khri lnga stong gsum mo/_/yan lag nyams par gyur pa la/_/stong lnga brgya gsum thon par bya/_/bzlas nyams brgya lnga bcu gsum mo/_/zhar gyis nyams par gyur pa la/_/bcu lnga gcig gsum dag gis skongs/_/rdzas kyis bskang ba'i thabs mchog 
[\[58a.6\]]ni/_/gal te bsrung ba 'ga' zhig las/_/byang chub tha tshig ral gyur na/_/gti mug rigs kyi tha tshig bskang /_/dmangs rigs bla ma spyan drangs la/_/nyes 'gal mi bcab stong du bshags/_/gser la sogs pa'i rdzas chen gyis/_/tha tshig gang 
[\[58a.7\]]brlag nor des blu/_/byang chub sems bskyed rgyud sbyang mnyan/_/rdo rje tha tshig ral gyur na/_/zhe sdang rigs kyi tha tshig bskang /_/rje'u rigs bla ma spyan drangs te/_/nyes byas mi bcab 'bum du bshags/_/shel la sogs pa'i rdzas chen gyis/_/tha tshig 
[\[58b\]]
[\[58b.1\]]gang brlag nor des blu/_/bsam gtan ting 'dzin bsgom brtson bya/_/rin chen tha tshig nyams gyur na/_/nga rgyal rigs kyi tha tshig bskang /_/rgyal rigs bla ma spyan drangs te/_/nyes byas mi bcas brgyad khrir bshags/_/bai DUr la sogs rdzas chen gyis/_/tha 
[\[58b.2\]]tshig gang brlag nor des blu/_/sku gdung ring bsrel rnam par spel/_/pad+ma'i tha tshig ral gyur na/_/'dod chags rigs kyi tha tshig bskang /_/gdol rigs bla ma spyan drangs la/_/nyes byas mi bcab brgyar bshags bya/_/byi ru la sogs rdzas chen gyis/_/tha 
[\[58b.3\]]tshig gang brlag nor des blu/_/bshad bya zab mo'i glegs bam brjod/_/las kyi tha tshig ral gyur na/_/phrag dog rigs kyi tha tshig bskang /_/bram ze rigs bshes spyan drangs la/_/nyes byas mi bcab bcu lngar bshags/_/in+d+ra la sogs rdzas 
[\[58b.4\]]rnams kyis/_/tha tshig gang brlag nor des blu/_/mchod sbyin bsod nams las chen bya/_/des ni bskang ba'i las chen 'grub/_/don gyis bskang ba'i thabs mchog kyang /_/rnam lnga'i tshul du bshad par bya/_/chos kun nam mkhar bsgoms nas kyang /_/
[\[58b.5\]]bag chags bzang ngan thams cad kun/_/ci yang med par blo la bzhag_/de la goms byas nyes pa med/_/kun la mkhas pa'i bla ma la/_/rgya che yangs pa'i chos mnyan te/_/bsam pa'i las rnams rgya cher bya/_/yid kyis dmigs pa'i las dag na/_/rtsa 
[\[58b.6\]]ba nyams pa skong bar 'gyur/_/gal te yan lag nyams gyur na/_/chos nyid nam mkha'i don ston pa'i/_/glegs bam zab mo kun brtags te/_/don rnams rgya cher brtag par bya/_/des ni yan lag nyams pa med/_/bzlas na tha tshig nyams gyur na/_/
[\[58b.7\]]bla ma skyes bu mkhas pa la/_/gzhung chen tshugs pa'i bstan pa zhig_/ston pa'i yon bdag gnyer blangs te/_/blo yi rtsal can kun bsdus te/_/dam chos bdud rtsi bstan pa bsgrags/_/gal te zhar gyis nyams gyur na/_/bstan pa'i glegs bam 
[\[59a\]]
[\[59a.1\]]rgya chen rnams/_/bris nas chos kyi sbyin par bya/_/des ni zhar nyams skongs par 'gyur/_/ting 'dzin rtsal gyi thabs mchog ni/_/bag chags can gyi spyi gtsug tu/_/rtsa dmar 'od ni me long tsam/_/shin tu 'bar zhing 'tsher gsal 
[\[59a.2\]]bas/_/chags dang bcas pa'i phung po bsregs/_/rnam grol sems kyi rang bzhin dang /_/'od kyi rang bzhin gcig pa las/_/dkar dang dmar dang mthing ga yi/_/'od kyi thig le gsum du 'gyur/_/dkar por spros pas khyab pa che/_/dmar por spros pas 
[\[59a.3\]]chags pa che/_/mthing ga thugs kyi sa bon te/_/rnam gsum gcig tu 'dus pa las/_/ngag yid gsum gyi bag chags bsregs/_/sku gsung thugs kyi dam tshig skongs/_/dkar po rlung zla'i dkyil 'khor la/_/dmar po 'bud pa'i rlung byung bas/_/mtshan 
[\[59a.4\]]ma'i bag chags rnam par gtor/_/dmar po chu zla'i dkyil 'khor las/_/mthing ga ye shes chu byung bas/_/dngos po'i ljan ljin thams cad bkrus/_/de ltar gsal bar gyur pa dang /_/rnal 'byor can gyis tshig 'di brjod/_/rdzas bsreg pa la me dgos 
[\[59a.5\]]kyang /_/bag chags tshig la me mi dgos/_/rig pa ye shes me byung bas/_/mtshan ma yi ni bud shing bsregs/_/'jig rten gtor la rlung dgos kyang /_/mtshan ma gtor la rlung mi dgos/_/rig pa'i ye shes rlung byung bas/_/mtshan ma'i rdul tshogs 
[\[59a.6\]]rnam par 'phyag_/lus bkru ba la chu dgos kyang /_/sems bkru ba la chu mi dgos/_/mnyam nyid chu bo khrus kyi rdzing /_/ye shes chu bo'i rgyun byung bas/_/bag chags ljan ljin thams cad bkrus/_/o~M kro d+hi shwa ri sarba pA pa~M sho d+ha ya oM AHhU~M/_ra~M ya~M kha~M/_
[\[59a.7\]]de skad tshig tu brjod pa yis/_/nyams pa'i chad pa mi 'byung ngo /_/gcig tu bskang ba'i las chen yang /_/rigs kyi rdzas dang yo byad rnams/_/gnas su bsags nas byin brlabs te/_/phyi nang mtshams bcad brtan byas nas/_/so so rigs kyi dam 
[\[59b\]]
[\[59b.1\]]tshig la/_/'gal bar gyur pa gang dang gang /_/mchod dang bshags dang gnong bkur te/_/yan lag brgyad kyi tshul bzung nas/_/bsam gtan gnas sbyangs rdzas bsab pa/_/gti mug rigs kyi dam tshig la/_/shes nas rtogs par bya rgyu las/_/ma rig 
[\[59b.2\]]log pa'i mthu yis na/_/tha tshig drag po yal gyur na/_/pho brang nam mkha'i ling+ga la/_/zla ba'i dkyil 'khor dbus gnas par/_/a yi rang bzhin 'od gsal bar/_/gsal 'phro 'khrug par gyur pa na/_/phaT kyis drag tu brdabs pa yis/_/'od 'dril bskal pa'i 
[\[59b.3\]]mkha' gsal bas/_/gti mug ri bo'i mun bsal te/_/byang chub myu gu 'bar bar 'gyur/_/de ltar gsal bar gyur pa dang /_/rnal 'byor can gyis tshig 'di brjod/_/e ma'o bder gshegs tha tshig las/_/byang chub sems bde gsal 'bar ba/_/don du mi 
[\[59b.4\]]gtong gzhi bskyed de/_/sangs rgyas gdung chen rgyud snyam las/_/ji ltar zla bar ri ltar/_/rgyu las byung ba'i rang bzhin las/_/byang chub myu gu nub ma khad/_/gzugs kyi phung po'i zhing khams su/_/bde mchog mkha' mnyam dbyings chen gsal/_/gnyen pos 
[\[59b.5\]]'joms pa'i thabs chen las/_/bskang ngo bskal ba'i thugs dam bskang /_/gsang ba don gyi rdzas mchog 'dis/_/byang chub bskal pa'i thugs dam rnams/_/skongs 'gyur bsam pa'i don du sbyang /_/sarba ta thA ga ta pu ta sa ma ya ho/_/de skad tshig tu brjod nas kyang /_/
[\[59b.6\]]spyi bo brda'i tshul phyag rgya sbyar/_/zhe sdang rigs kyi tha tshig las/_/pho brang rnam shes ling+ga la/_/rdo rje bum pa'i dbus gnas par/_/hU~M gi rang bzhin 'od gsal 'bar/_/gsal 'phro 'khrug par gyur pa na/_/phaT kyis drag tu brdabs pa yis/_/'od 'dril rdo 
[\[59b.7\]]rje'i pha lam gyis/_/zhe sdang ri bo brlags nas kyang /_/shes rab me long 'od gsal 'bar/_/de ltar gsal bar gyur pa na/_/rnal 'byor can gyis tshig 'di brjod/_/e ma'o rdo rje tha tshig rnams/_/sems chen ye shes gsal 'bar ba/_/thugs 
[\[60a\]]
[\[60a.1\]]mchog gdung chen rgyud snyam las/_/ji ltar ral gri so rgal ltar/_/de las gyur pa'i rang bzhin las/_/shes rab me long nub ma khad/_/rnam shes phung po'i zhing khams su/_/gsal 'bar ye shes thig le 'phro/_/gnyen pos 
[\[60a.2\]]'joms pa'i thabs chen gyis/_/bskang ngo bskal pa'i thugs dam bskang /_/gsang ba don gyi rdzas mchog 'dis/_/thugs mchog bskal pa'i thugs dam bskang /_/skongs gyur bsam pa'i don du sbyang /_/o~M sarba ta thA ga ta sa ma ya ho/_de skad tshig tu 
[\[60a.3\]]brjod nas kyang /_/snying gi brda yi tshul phyag sbyar/_/nga rgyal rigs kyi dam tshig las/_/snyoms nas dang du blang rgyu las/_/log pa'i nga rgyal de ma choms/_/tha tshig drag po yal 'gyur na/_/pho brang skye rgyu'i ling+ga'i dkyil/_/rin chen 'bar ba'i dbus gnas 
[\[60a.4\]]par/_/swa yi rang bzhin 'od gsal 'bar/_/gsal 'phro 'khrug par gyur pa na/_/phaT kyis drag tu brdabs pa las/_/'od 'dril rin chen 'khor lo yis/_/nga rgyal de'u chen brlag 'gyur nas/_/bsod nams ljon shing me tog 'bar/_/de ltar gsal 
[\[60a.5\]]bar gyur pa na/_/rnal 'byor can gyis tshig 'di brjod/_/e ma rin chen tha tshig las/_/bsod nams yon tan 'od 'bar ba/_/don du mi gtong gzhi bskyed de/_/rgyu mchog gdung chen rgyud mnyam las/_/ji ltar mkha' la 'khrigs 'thibs ltar/_/rgyu 
[\[60a.6\]]las gyur pa'i rang bzhin gyis/_/me tog 'od mdzes yal ma khad/_/tshor ba'i phung po'i zhing khams su/_/che ba'i ye shes mnyam 'bar bas/_/gnyen pos 'joms pa'i thabs chen las/_/bskang ngo bskal pa'i thugs dam bskang /_/gsang ba don gyi rdzas 
[\[60a.7\]]mchog 'dis/_/sku mchog bskal pa'i thugs dam bskang /_/skongs gyur bsam pa'i don du sbyang /_/o~M sarba ta thA ga ta rat+na sa ma ya ho/_/de skad tshig tu brjod nas kyang /_/'phral ba brda yi tshul phyag sbyar/_/'dod chags rigs kyi dam tshig las/_/rtogs nas 
[\[60b\]]
[\[60b.1\]]spyad par bya rgyu las/_/'dod log rgya mtsho ma ngoms te/_/tha tshig drag po yal 'gyur nas/_/pho brang pad+ma'i ling+ga'i dkyil/_/pad+mo 'bar ba'i dbus gnas par/_/o~M gyi rang bzhin 'od gsal 'bar/_/gsal 'phro 'khrug par gyur pa na/_/phaT kyis drag tu brdabs 
[\[60b.2\]]pa las/_/'od 'dril pad+mo'i mtshon cha las/_/'dod chags rgya mtsho bskams gyur nas/_/pad+ma chos kyi ye shes 'bar/_/de ltar gsal bar gyur pa na/_/rnal 'byor can gyis tshig 'di brjod/_/e ma'o pad+mo'i tha tshig las/_/pad+ma'i ye shes 'od 'bar bas/_/don 
[\[60b.3\]]du mi gtong gzhi bskyed de/_/gsung mchog gdung chen rgyud mnyam nas/_/ji ltar pad stong tsher ma ltar/_/rgyu las gyur pa'i rang bzhin gyis/_/pad+mo'i ye shes nub ma khad/_/'du shes phung po'i zhing khams su/_/rtogs pa'i chos nyid 'od 'phros pas/_/gnyen pos 
[\[60b.4\]]'joms pa'i thabs chen las/_/bskang ngo bskal pa'i thugs dam bskang /_/gsang ba don gyi rdzas mchog 'dis/_/gsung mchog bskal pa'i thugs dam rnams/_/skongs gyur bsam pa'i don du sbyang /_/o~M sarba ta thA ga ta d+harma sa ma ya ho/_/de skad tshig tu brjod 
[\[60b.5\]]nas kyang /_/lce yi brda yi tshul phyag sbyar/_/phrag dog rigs kyi dam tshig las/_/rtogs nas spyad par bya rgyu las/_/phrag dog log bzung dbang gis na/_/tha tshig drag po yal 'gyur ba/_/pho brang gsang ba'i ling+ga'i dkyil/_/rdo rje ral gri dbus gnas par/_/ha 
[\[60b.6\]]yi rang bzhin 'od gsal 'bar/_/gsal 'phro 'khrug par gyur pa na/_/phaT kyis drag tu brdabs pa las/_/'od 'dril rdo rje'i ral gri yis/_/phrag dog mtshon cha gsibs gyur nas/_/rdo rje ral gri ye shes 'bar/_/de ltar gsal bar gyur ba na/_/rnal 'byor 
[\[60b.7\]]can gyis tshig 'di brjod/_/e ma'o phrin las tha tshig las/_/rdo rje ral gri 'od 'bar bas/_/don du mi gtong gzhi bskyed de/_/phrin las gdung chen rgyud mnyam las/_/ji ltar nyi gsal sprin bsgribs ltar/_/rgyu las gyur pa'i rang bzhin gyis/_/rdo rje 'od chen 
[\[61a\]]
[\[61a.1\]]nub ma khad/_/'du byed phung po'i zhing khams su/_/ye shes mtshon cha'i 'od 'phros pas/_/gnyen pos 'joms pa'i thabs chen las/_/bskang ngo bskal pa'i thugs dam bskang /_/gsang ba don gyi rdzas mchog 'dis/_/phrin las 
[\[61a.2\]]bskal pa'i thugs dam rnams/_/skongs gyur bsam pa'i don du sbyang /_/oM sarba ta thA ga ta karma sa ma ya ho/_/de skad tshig tu brjod nas kyang /_/lus kyi brda yi tshul phyag sbyar/_/des kyang skong ba'i las chen 'grub/_/man ngag thabs kyi don mchog ni/_/rtsa ba 
[\[61a.3\]]yan lag de rnams las/_/gang dag nyams par gyur pa la/_/man ngag thabs mchog lnga yis bskang /_/nyams pa chen por ltung 'gyur na/_/bla mar gyur pa'i skyes bu dag_/rgyal po dgu yi spyan lam du/_/sgrub pa chen po dgu brtsam zhing /_/mchog chen dgu 
[\[61a.4\]]yi brtul zhugs spyad/_/rang gi gzungs ma gang yin pa/_/bla ma dgu la gzungs mar dbul/_/de bzhin rtsa ba yan lag dang /_/zla dang zhar las nyams pa la/_/sgrub pa don gyi khyad par rnams/_/bdun nam lnga 'am gsum mam gcig_/rim pa bzhin 
[\[61a.5\]]du sbyar byas na/_/des ni skongs pa'i mchog tu 'gyur/_/bskang ba'i yul yang rnam lnga ste/_/bder gshegs rgyal ba mtha' dag kyang /_/mdo ru bsdu na rnam lnga ste/_/gti mug zhe sdang nga rgyal dang /_/'dod chags phrag dog 'di lnga dag_/rtsa bar gyur ba'i don 
[\[61a.6\]]gyis na/_/gzhi yang thams cad 'dis bsgyur bas/_/nyams dang ma nyams tha tshig dang /_/longs spyod spong len thams cad rnams/_/'di rgyu yin par rig bya ste/_/rgyu nyid rgyur btags dbang gis na/_/bsgyur bas dug 'gyur sman chen ltar/_/de nyid tha tshig btsan 
[\[61a.7\]]por bsgyur/_/'dul ba'i dbang gi khyad par gyis/_/de bzhin rdo rje rin chen dang /_/pad+mor las lnga'i rigs su 'dus/_/de dag thugs dam mchog nyid kyang /_/rnam lngar 'dus par bstan pa la/_/rtogs nas bsrung bsgrub dam bcas pa/_/so sor 'gal zhing 
[\[61b\]]
[\[61b.1\]]chag nyams na/_/so so nyid du bsab par bya/_/sku yi chags nyams gnas su gzhug_/gsung gi 'gal 'khrul so ru bsab/_/thugs kyi 'gal 'khrul gsor med de/_/rdo rje snying po'i tha tshig la/_/bskangs pas skongs par gyur pa yi/_/rtags 
[\[61b.2\]]chen dag kyang 'di lta ste/_/rgyal ba sangs rgyas rig 'dzin gyi/_/gdung chen dag las byung ba yi/_/sha ri ram zhes bya ba de/_/thams cad ltas su ston par byed/_/shel gyi za ma tog nang du/_/dag par bcug ste btsas pa las/_/nyams pa'i chad 
[\[61b.3\]]pa byung ba'i tshe/_/kha dog gnag cing 'bros par 'gyur/_/nyams pa skongs sam sor chud cing /_/gal te dam tshig ma nyams na/_/kha dog dkar zhing 'tsher bar 'gyur/_/legs pa'i yon tan 'byung ba'i tshe/_/grangs mang rgya cher 'phel bar 'gyur/_/
[\[61b.4\]]gal te gnag gam mi gsal na/_/smyur te bsgrims nas bskor bzlog bya/_/'on tang nyams pa mi phog cing /_/de dag so ru gso ba na/_/rtags chen 'di ni bsten bya ste/_/'di dag shin tu brtags nas ni/_/dkar la 'tsher bar gyur pa na/_/rtsa ba 
[\[61b.5\]]yan lag nyams pa rnams/_/skongs te sor chud rtags yin no/_/des na rnal 'byor las kyi gtsor/_/sbyong dang skong ba'i las rnams bya/_/bcom ldan 'das sems dpa'i rdo rjes de skad ces gsungs pa dang /_'khor der 'dus par gyur pa'i 
[\[61b.6\]]bdud kyi sde pa las lha'i rigs su gyur pa sangs rgyas kyi 'khor 'phags pa'i rigs 'dzin pa nyon mongs pa lnga'i bdag po lha chen po lnga la sogs pa bka'i snod du rung bar byin gyis brlabs te 'khod pa las/_'dod chags thams cad kyi gtso bo rdo rje 
[\[61b.7\]]bram ze thod pa can zhes bya ba la sogs pas 'di skad ces gsol to/_/bcom ldan 'das kyi bka' ltar ma bgyis na ma dad ma gus 'gal 'khrul du gyur pa'i tshad pa'i skye gnas dang rnam par smin pa ji ltar 'gyur/_bdag cag rnams la rgya cher 
[\[62a\]]
[\[62a.1\]]bshad du gsol zhes zhus pa las/_bcom ldan 'das sems dpa'i rdo rjes bka' stsal pa/_'dod chags kyi bdag po la sogs pa rnams dam tshig nyams pa'i chad pa'i skye gnas 'dri ba legs kyis yid tshim par byed pa bshad kyis nyon 
[\[62a.2\]]cig_/rtsa ba yan lag 'di dag las/_/gal te zhig gam nyams gyur na/_/rnal 'byor las kyi dang po las/_/lung gi gsang sgor zhugs pa'i tshe/_/don dang ldan pa'i bla ma yis/_/rdo rje tha tshig byin brlabs nas/_/lce la dam tshig chu bzhag pa/_/
[\[62a.3\]]dmyal ba rdo rjer dmod btsugs nas/_/yi ge hU~M du byas pa de/_/snying gi dkyil du thim nas kyang /_/lcags kyi sdig pa mgo dgu pa'i/_/khro bo rak+Sha zhes bya ba'i/_/khrag 'thung chen por gyur nas ni/_/snying khrag bzhibs te 'thungs nas ni/_/sdug bsngal 
[\[62a.4\]]chen por bsad nas kyang /_/dmyal ba rdo rjer de ltung 'gyur/_/gal te tha tshig ma nyams na/_/lce la bzhag pa ar+g+ha ste/_/snying gi dkyil du thim nas kyang /_/ye shes sems dpa' tshon gang bar/_/gyur te sgrib pa kun sbyangs nas/_/sangs rgyas sras su 
[\[62a.5\]]skyed par byed/_/'dod chags dam tshig nyams gyur na/_/mngal gyi grong khyer chen por 'gro/_/zhe sdang dam tshig nyams gyur na/_/rak+Sha srin po'i rigs su 'gro/_/gti mug dam tshig nyams gyur na/_/mi gtsang zas su za ba yi/_/rmongs pa'i phag chen 
[\[62a.6\]]lus su ltung /_/nga rgyal dam tshig nyams gyur na/_/rus sbal nag po'i lus su ltung /_/phrag dog dam tshig nyams gyur na/_/chu srin mgo dgu'i lus su ltung /_/dam tshig chen po kun nyams na/_/ru dra nag po'i lus su ltung /_/las kyi rkyen dang ma phrad na/_/thar pa'i 
[\[62a.7\]]skabs ni mi srid do/_/sems dpa'i rdo rjes de skad ces gsungs so/_/nyon mongs pa lnga'i bdag po rig 'dzin rnams kyis shin tu cho nge chen po 'byin cing dus der e ma'o bcom ldan 'das bcom ldan 'das kyis gsungs pa ltar na bdag la ltung rgyu mchis te/_/dang 
[\[62b\]]
[\[62b.1\]]po bcom ldan 'das kyi bka' la btags pa'i tshe/_bka' la ma dad ma gus pas bka' la skur cing spyas long btags pa dang /_ston pa dang grogs la smad cing spyas long btags pa la sogs pa ltung ba'i rgyu mang po bgyis pas/_nga ni bdag kyang chad pa'i skyes 
[\[62b.2\]]gnas su mchi bar nges na/_/bcom ldan 'das kyi thugs rje chen pos bzung ste bka'i 'khor du bkod pas nga ni thar pa thob lags grang /_'on kyang 'gyod pa drag po'i dbang gis yid kyi sgrib pa ni byang chub sems kyis bshags/_ngag gi sgrib pa ni tshig tu 'don 
[\[62b.3\]]cing smres te bshags/_lus kyi sgrib pa ni lus gdan khri la phul te bshags na/_bcom ldan 'das kyi thugs rjes gzung 'tshal na gnyen po ni gang lags/_thabs ni ji ltar bshags/_yul ni gang la bshags/_rgyu ni gang mchis bcom ldan 'das 
[\[62b.4\]]kyis bshad du gsol/_bde bar gshegs pa thugs rjes bskyab tu gsol/_bcom ldan 'das kyis bka' stsal pa/_/rig 'dzin chen po mi thod can rnams nyon cig_/ltung bar gyur pa'i gnas rnams la 'gyod par gyur nas zhus pa legs so/_/ltung 
[\[62b.5\]]ba'i gnyen po ni gang zhe na/_nyes byas rnams bshags par 'dod na gang 'gyod pa drag po skyes nas ba spu ni gzings mchi ma 'byin pa yin no/_/thabs ni rnam pa bzhi yod de/_/gang zhe na/_shes rab chen po'i rgyud kyis bag chags thams cad rang bzhin 
[\[62b.6\]]med par shes pa dang /_/ting nge 'dzin chen po'i mes bag chags thams cad bsregs te med par bya ba dang /_byang chub sems kyi 'od zer gyis bag chags kyi mun nag thams cad bsal te de dag dag par bya ba dang /_spyod pa rlabs po che'i chus bkru ba'o/_/
[\[62b.7\]]de la bshags par bya ba'i yul ni 'di lta ste/_/sangs rgyas dang /_rig 'dzin dang /_lha dang /_bla ma dang /_glegs bam dang /_grogs po dang /_rten du gyur pa rnams so/_/bshags par bya ba'i rgyu ni 'di lta ste/_sgrib pa che chung bshags pa'o/_/nyon 
[\[63a\]]
[\[63a.1\]]mongs pa rags pa mngon du rgyu ba bshags pa dang /_bag la nyal dang shes bya'i sgrib pa bshags pa'o/_/de'i phyir ltung bar gyur pa'i las rnams 'gyod pa drag pos bsten la thabs la mkhas pas dpyad de/_/sgrib pa che chung cha shas kyis 
[\[63a.2\]]phye la gus par bshags pa gyis shig_/de skad ces bka' stsal pa dang /_rig 'dzin chen po mi'i thod pa can rnams mgu zhing rangs te rnal 'byor sbyor ba'i phyag byas nas/_/'gyod cing gdung ba'i glu 'di blangs so/_/o~M ye shes sku mchog rang bzhin 
[\[63a.3\]]dkyil 'khor ni/_/zla rgyas bzhin du spros pa mi mnga' yang /_/thugs rje nyi gsal 'od bzhin snyoms mdzad lha/_/bder gshegs bzhugs shing bdag la dgongs su gsol/_/brjod med shes rab mi g.yo chos mchog dbyings/_/bde chen longs spyod 
[\[63a.4\]]rdzogs sku rigs lnga'i gtso/_/thugs rje thabs mkhas rgya che rol pa yi/_/cho 'phrul sprul pa'i tshogs la phyag 'tshal lo/_/dngos su 'byor dang yid kyis sprul pa yi/_/kun du bzang po'i bla med mchod sprin gyis/_/mkha' dbyings rnam dag rgya chen 
[\[63a.5\]]yongs bkang nas/_/phyi nang gsang ba'i mchod pa rgya cher mchod/_/kun du bzang mo yum gyi b+ha ga la/_/'du 'bral med pa'i ngang du ro gcig pa'i/_/gnyis med byang chub sems kyis mnyes gyur cig_/sems kyi rang bzhin chos dbyings nam mkha' che/_/
[\[63a.6\]]chos nyid rnam dag rgya che 'od gsal bas/_/rnal 'byor nyid dbyings smra bsam las 'das pas/_/mnyam nyid byang chub sems la rtag tu 'dud/_/kun bzang rdzogs chen ye nas bdal ba la/_/phyi nang gsang ba'i dkyil 'khor bkod pa ni/_/snang srid rnam 
[\[63a.7\]]dag kun bzang yum gyi dbyings/_/'byung dang 'byung 'gyur yab yum lhun rdzogs rnams/_/gsang chen rab rdzogs gzungs chen bdag nyid ma/_/gnyis med thig le chen por 'od gsal ba/_/cir yang snang bas bde chen g.yung drung lha/_/'du 'bral med pa 
[\[63b\]]
[\[63b.1\]]gsang ba'i dkyil 'khor ni/_/bdag nyid chen po bcom ldan yab yum dang /_/byang chub lcam dral khro bo khro mo'i tshogs/_/rdo rje lha mo tshogs rje tshogs kyi bdag_/ma ltar byams shing sring ltar gdung la sogs/_/nyes legs ltang 'dzin dam tshig rjes gcod 
[\[63b.2\]]ma/_/dpang gyur rdo rje dam can dgongs su gsol/_/thugs rjes gdung 'tshob rdo rje thod pa can/_/bdag cag dregs pa'i bdag po 'dir tshogs kun/_/'gro ba'i don phyir byang chub sems bskyed de/_/bla med go 'phang 'thob par bya ba'i phyir/_/bstan pa rgya mtsho 
[\[63b.3\]]so so'i 'dul khrims dang /_/sku gsung thugs dang mnyam sbyor sdom pa'i mchog_/'da' dka' rdo rje dam tshig gtan gyi gnyer/_/spyi dang lhag pa'i khyad par dam tshig rnams/_/snga phyi mnos shing gnyer du rma'o 'tshal/_/don las gol zhing ldog sems ma mchis 
[\[63b.4\]]kyang /_/gdod bya long yod snyam pa'i le lo dang /_/klong du gyur pa'i rtsal shugs chung ba yis/_/shes bzhin ma ldan dam tshig 'gal 'gyur te/_/dang po'i tha tshig bka' la btags pa'i tshe/_/bka' la ma gus 'gal bgyis dpyas long btogs/_/bar du 
[\[63b.5\]]bslab pa'i gnyer chen phog pa'i tshe/_/bslab la mi brtson don la g.yel ba dang /_/tha ma 'di tshe 'bras bu sgrub pa na/_/bka' dang gzhung bzhin ma lcogs don las 'gal/_/tshor dang ma tshor sgrib pa che chung rnams/_/shin tu mi shes ma rig dbang gis na/_/
[\[63b.6\]]ston pa'i bka' dang dam las 'gal bgyis pa/_/dpa' bo thugs rjes bdag la bzod par gsol/_/'khor ba thog ma med pa'i dus mtha' nas/_/las kyi dbang gis bdag cag ring du 'khyams/_/nyon mongs log par lta ba'i dug 'thungs te/_/sdug 
[\[63b.7\]]bsngal nad kyis shin tu gdungs pa la/_/bde gshegs thugs rje sman pa'i rgyal po yis/_/dam tshig bdud rtsi thar pa'i sman stsal bas/_/nyon mongs 'khrul pa'i nad rnams zhi mdzad cing /_/bla med byang chub snying por 'tsho mdzad pa/_/byams mgon thugs 
[\[64a\]]
[\[64a.1\]]rje'i bdag la skyabs su mchi/_/zhes dus nas/_a la la ho zhes brjod de gnyen po drag por bsten nas lus gdan khrir phul te/_byang chub sems kyis rnam par 'dud pa'i don la rnam par sbyangs pas lus gcer bu zang mar phyung /_/gnong 
[\[64a.2\]]ba drag po'i 'gyod pa byas pas bde bar gshegs pa rnams mnyes par gyur to/_/des sgrib pa byang zhing bsod nams kyi tshogs rdzogs pa'i rtags lus gos dang phral nas ldan pa'i thod pa yang zla ba tshes brgyad par gyur to/_/sa thob pa'i rtags su de bzhin 
[\[64a.3\]]gshegs pa'i zhabs rten du gnas par gyur to/_/de nas sems dpa'i rdo rje de dgyes te bka' stsal pa/_mi'i thod pa can rnams 'gyod pa'i las kyis bshags pa legs te/_nyon mongs pa'i sgrib pa rnam par dag par gyur to/_/da ni shes bya'i sgrib pa dag 
[\[64a.4\]]cing ye shes kyi tshogs rdzogs par bya ba'i phyir nyan pa'i dbang pos sangs rgyas kyis gsung la gsang sngags kyi sgra rnams nyon cig_/des ni sa nas sar 'phar zhing 'bras bu yongs su rdzogs par 'gyur ro/_/de skad ces gsungs pas 'khor bsam pa rangs par 
[\[64a.5\]]gyur to/_/rgyud kyi rgyal po chen po rdo rje bkod pa kun 'dus rig pa'i mdo las skong ba las kyi bsgrub lugs kyi le'u ste brgyad pa'o//_//de nas bcom ldan 'das gsang ba mchog nyid ting nge 'dzin rgyas shing rnam par 'phrul pa zhes bya ba'i ting nge 'dzin la 
[\[64a.6\]]snyoms par zhugs so/_/sems dpa' rdo rje'i snying po yang ting nge 'dzin rnam par 'phrul pa zhes bya ba la snyoms par zhugs so/_/'dus pa'i 'khor rnams kyang sna tshogs 'phrul pa zhes bya ba'i ting nge 'dzin la snyoms par zhugs so/_/de nas 'dus pa phal mo che'i 
[\[64a.7\]]'khor gyis chos thams cad ci yang med par mthong ngo /_/chos thams cad ci yang med par gsal bar gyur pa dang /_chos nyid stong pa'i nam mkha' las brag ca'i tshul du sgra 'di byung ngo /_/mi gnas mi rtog bsam dang bral/_/ma chags chags bral yul 
[\[64b\]]
[\[64b.1\]]las 'das/_/ci yang mi 'byung cir ma yin/_/rang byung rang zhi brjod dang bral/_/zhes sgra byung bas ston pa ni don gyi che ba phyung /_'khor rnams ni rtsal sbyangs/_/thams cad don la ngam zhing chos nyid kyi nam mkha' mthong ngo /_/de nas bcom ldan 'das 
[\[64b.2\]]gsang ba mchog gi bdag po nyid snying rje rgyun gyi ting nge 'dzin zhes bya ba la snyoms par zhugs so/_/de nas chos nyid kyi nam mkha' la snying rje byang chub sems kyi gzugs brnyan nyi ma'i dkyil 'khor zhig shar bar gyur to/_/de nas 'dus pa phal mo che'i 
[\[64b.3\]]'khor rnams yang dag par rtog pa 'di ltar skyes te/_e ma chos thams cad kyi rang bzhin 'di ltar yin pa las 'di ltar ma shes pa'i 'gro ba rnams 'khor ba'i rgya mtshor bying ba 'di yang snying rje zhes snying rje byang chub kyi sems skyes par gyur to/_/de nas 
[\[64b.4\]]nyi ma'i snying po'i 'od zer las cho 'phrul gyi sgra phyung ngo /_/yongs la khyab pa'i nyi ma'i 'od/_/snying rje byang chub sems yin te/_/rnam rtog mun pa sel bar snang /_/yid bzhin rin chen 'bar ba'o/_/zhes sgra byung ba las chos thams cad byang chub sems 
[\[64b.5\]]kyi 'od zer du gsal bar gyur to/_/de nas yang bcom ldan 'das gsang ba'i mchog gi bdag po de nyid cho 'phrul 'byung ba'i rgyu zhes bya ba'i ting nge 'dzin la snyoms par zhugs so/_/de nas 'dus pa phal mo che'i 'khor rnams kyis nyi ma'i snying po las 
[\[64b.6\]]chos thams cad kyi rgyu yi ge a dkar po shar bar mthong ngo /_/de nas a las cho 'phrul sgra byung ngo /_/a ni chags med yi ge'i mdzod/_/cho 'phrul rtog pa kun gyi rgyu/_/nyon mongs skyon bral zla ba'i mdog_/cho 'phrul sna tshogs 'byung ba'i rgyu/_/zhes sgra byung 
[\[64b.7\]]bas 'dus pa'i tshogs rnams kyis chos thams cad cho 'phrul gyi rang bzhin du gnas par mthong ngo /_/de nas bcom ldan 'das gsang ba mchog gi bdag po de ci yang mi mdzad pa cho 'phrul sna tshogs kyi rang bzhin du snang bar gyur to/_/de nas yum chen mo nam 
[\[65a\]]
[\[65a.1\]]mkha'i dbyings phyug ma zhes bya ba de chos thams cad nam mkha'i b+ha gar byin gyis rlob pa zhes bya ba'i ting nge 'dzin la snyoms par zhugs so/_/zhugs par gyur pa dang 'dus pa phal mo che'i 'khor gyis chos thams cad nam mkha' khyab pa'i rang 
[\[65a.2\]]bzhin du mthong ngo /_/de nas yum gyi b+ha ga'i snying po las 'od zer mthing ga 'phros nas nyi ma'i snying po'i a la bskul bas yi ge e mthing ga 'phros te lding zhing gnas pa las cho 'phrul gyi rang sgra 'di byung ngo /_/a ni e yi rang bzhin te/_/a las e byung mkha' 
[\[65a.3\]]khyab bdal/_/mi 'gyur thogs med bsam las 'das/_/mtha' dang dbus med kun du bdal/_/zhes sgra byung bas/_thams cad nam mkha'i rang bzhin du phyam chad par gyur to/_/de nas yang yum chen mo las kyi dbyings phyug mas yang zhing g.yo ba rlung gi dkyil 
[\[65a.4\]]'khor zhes bya ba la snyoms par zhugs so/_/des 'dus pa phal mo che'i 'khor gyis chos thams cad rlung gi rang bzhin du gnas par mthong ngo /_/de nas rlung de las cho 'phrul gyi sgra byung ngo /_/a yi byin brlabs ye shes las/_/rlung gi cho 'phrul ya~M du shar/_/
[\[65a.5\]]thams cad 'degs pa'i stobs ldan zhing /_/rang bzhin g.yo zhing thogs med 'phyo/_/zhes sgra byung bas rlung gi dkyil 'khor du 'khyil par gyur to/_/de nas yum chos kyi dbyings phyug ma zhes bya ba des 'bar 'phro me'i ting nge 'dzin la snyoms par zhugs so/_/
[\[65a.6\]]'dus pa phal mo che'i 'khor gyis chos thams cad me'i rang bzhin du gnas par mthong ngo /_/de nas me'i 'od zer la cho 'phrul gyi sgra byung ba/_a yi byin brlabs ye shes las/_/cho 'phrul me yi snying por shar/_/'bar bas gsal byed ye shes 'phro/_/
[\[65a.7\]]dngos po kun zad me klong 'tshub/_/ces sgra byung bas me'i bskal pa 'byam klas so/_/de nas yang yum rin chen dbyings phyug ma zhes bya ba des sdud pa rgya mtsho'i ting nge 'dzin la snyoms par zhugs so/_/des 'dus pa phal mo che'i 'khor gyi chos thams cad chu'i rang 
[\[65b\]]
[\[65b.1\]]bzhin du gnas par mthong ngo /_/de nas rlabs kyi 'od zer las cho 'phrul gyi sgra 'di byung ngo /_/rgyu yi yi ge 'od zer las/_/chu yi snying po'i cho 'phrul shar/_/nam mkha'i mtha' dang mnyam pa'o/_/rlung mtsho thams cad rgyas par gyur/_/zhes sgra byung bas 
[\[65b.2\]]thams cad yum rin chen dbyings phyug ma'i rang bzhin gyis khyab par gnas so/_/de nas yum chen mo rdo rje dbyings phyug ma zhes bya bas zhing khams thams cad byin gyis rlob pa zhes bya ba'i ting nge 'dzin la snyoms par zhugs so/_/de nas 'dus pa phal mo 
[\[65b.3\]]che'i 'khor gyis chos thams cad sa rnams yongs su rdzogs pa'i rang bzhin du mthong ngo /_/de nas sa rdo rje 'bar ba zhes bya ba las cho 'phrul gyi sgra byung ba/_mi dmigs pa las sna tshogs par/_/snang ba'i cho 'phrul 'di byung ba/_/rnal 'byor sa bcu 
[\[65b.4\]]rdzogs pa'i don/_/lhun gyis grub pas bde ba che/_/zhes sgra byung bas sa dgu 'dul ba'i bye brag tu thugs su chud par gyur to/_/de nas sems dpa'i rdo rje snying po de ri bo brtsegs pa zhes bya ba'i ting nge 'dzin la snyoms par zhugs so/_/des 'dus pa phal 
[\[65b.5\]]mo che'i 'khor gyis chos thams cad rdo rje 'bar ba'i ri bor mthong ngo /_/de nas de'i 'od las cho 'phrul gyi sgra 'di byung ngo /_/rnam dag shes rab mkha' klong nas/_/rdo rje 'bar ba'i ri bo shar/_/rgya che gting zab nam 'phang gcod/_/rtog pa'i ri bo 'joms 
[\[65b.6\]]par byed/_/ces sgra byung bas rdo rje 'bar ba'i ri bos nyon mongs pa'i ri bo thams cad zil gyis mnan no/_/de nas dbyings phyug ma chen mo lnga/_shes rab zab mo'i gzhal yas yum gyi mkha' klong rnam dag ces bya ba'i ting nge 'dzin la snyoms par zhugs 
[\[65b.7\]]so/_/b+ha ga'i snying po las cho 'phrul gyi sgra 'di byung ngo /_/b+ha ga gsang ba'i 'od zer las/_/bde gshegs bzhugs pa'i gzhal yas khang /_/nam mkha'i mtha' ltar dpag tu med/_/dus gsum rgyal ba rgya mtsho'i dbyings/_/zhes sgra byung ngo /_/
[\[66a\]]
[\[66a.1\]]byung bas nam mkha' thams cad pho brang gi gzhal yas 'byam klas par gyur to/_/de nas bcom ldan 'das gsang ba mchog de nyid chos thams cad sku la yongs su rdzogs pa zhes bya ba'i ting nge 'dzin nam phyag rgya thams cad rnam par spro ba 
[\[66a.2\]]zhes bya ba'i ting nge 'dzin la snyoms par zhugs so/_/de nas 'dus pa phal mo che'i 'khor rnams kyis 'khor ba dang mya ngan 'das pa'i chos thams cad bcom ldan 'das gsang ba mchog gi bdag po'i zhabs kyi gdan khri yan chad nas dbu'i gtsug tor man 
[\[66a.3\]]chad du rdzogs par mthong ngo /_/de nas yang 'khor ba 'dod pa khams ni chags pa khrag gi rgya mtshor rdzogs/_'khor ba gzugs kyi khams ni zhing chen gyi sa gzhi bdal ba la rdzogs par mthong ngo /_/keng rus la gzugs med pa'i khams 
[\[66a.4\]]rdzogs par mthong ngo /_/ri rab kyi kha mu tig gi gcal dang /_/a sma gar ba'i 'bar ba'i 'od 'khrigs pa'i nor bu rin po che 'bar ba'i brag gtams pa la/_nyan thos dang /_rang sangs rgyas dang /_byang chub sems dpa' rnams rdzogs par mthong ngo /_/
[\[66a.5\]]nor bu rin po che'i steng na rdo rje rtse gsum dang rtse lnga'i brag gtams pa la kri ya dang u pa ya dang yo ga rnams rdzogs par mthong ngo /_/rdo rje brag chen gyi steng na pad+ma dkar po'i maN+Dal la bskyed pa'i rnal 'byor pa thams cad rdzogs par mthong ngo /_/pad+ma'i steng na nyi 
[\[66a.6\]]ma nyi shu rtsa bzhi dang /_zla ba nyi shu rtsa bzhi kha sbyor du bkod pa la dbang phyug pho nyi shu rtsa bzhi dang /_mo nyi shu rtsa bzhi rdzogs par mthong ngo /_/dbang phyug pho mo'i steng byol song gi gtso bo brgyad ni rig 'dzin chen po'i rnal 'byor nyon mongs pa sbyangs nas 
[\[66a.7\]]shes bya'i sgrib pa sbyang ba'i phyir dpa' brtun stag dang /_'jigs byed seng ge dang /_gdug pa'i gzig dang /_gtum pa'i dom dang /_stobs kyi glang po dang /_brjid pa'i ma he dang /_'dzin pa'i chu srin dang /_zhe sdang gi sbrul rnams la rig 'dzin 
[\[66b\]]
[\[66b.1\]]thams cad sa la yongs su rdzogs par mthong ngo /_/gzhal yas chen po 'bar ba la yum kun du bzang mo rdzogs par mthong ngo /_/me dpung chen po dgu la ye shes kyi sgo dgu brtsegs su yongs su 'bar bar rdzogs par mthong ngo /_/zhabs brgyad la gsang ba'i yum bzhi 
[\[66b.2\]]dang /_sgom bzhi rdzogs par mthong ngo /_/dur khrod kyi rgyan chen po [{]bcwa [,]bco [}]brgyad ni ma mo chen mo [{]bcwa [,]bco [}]brgyad yongs su rdzogs par gsal lo/_/phyag mtshan bzhi bcu rtsa gnyis ni phra men ma bcu da byug pa 'phyar ba'i lag na khyung bcu 'bar ba'i kha nas mtshon cha sna tshogs 'phro ba/_mkha' 
[\[66b.3\]]'gro brgyad dbyug par 'phyar ba'i lag na seng ge kha glal ba brgyad kyi kha nas ral gri 'bar ba brgyad 'phro ba/_shugs 'gro brgyad dbyug par 'phyar ba'i lag na stag mche ba gtsigs pa brgyad kyi kha nas rdo rje sna tshogs 'phro ba/_ma mo brgyad dbyug par 'phyar ba'i lag 
[\[66b.4\]]na mi mgo brgyad rdo rje lu gu rgyud kyis btags nas klad la bskor ba/_'bar ma brgyad dbyug par 'phyar ba'i lag na me dpung 'bar ba brgyad las thu lum 'phro ba ste/_bzhi bcu rtsa gnyis su gsal lo/_/phyag bzhi bcu rtsa gnyis ni khrag 'thung 'bar ba bzhi/_
[\[66b.5\]]ging pho dgu mo dgu/_za byed pha bcu gsod byed ma bcu ste bzhi bcu rtsa gnyis su gsal lo/_/zhal nyi shu rtsa gcig ni srid pa za byed gsang ba'i dur khrod nyi shu rtsa gcig tu gsal lo/_/spyan 'bar ba drug cu rtsa bzhi ni he ru ka yab yum drug cu rtsa bzhir gsal lo/_/
[\[66b.6\]]dbu nyi shu rtsa gcig ni dus gsum gyi sangs rgyas nyi shu rtsa gcig tu gsal lo/_/g.yas kyi dbu bdun gyi spyi gtsug nas sangs rgyas kyi sku re re byung ba'i dbu la 'khor lo 'od zer dang bcas pa re re 'bar ba/_dbus kyi dbu bdun las dbu rgyan sangs rgyas kyi dbu re re byung ba'i sku 
[\[66b.7\]]la rin po che'i mchod rten 'bar ba bdun du gsal ba/_g.yon gyi dbu bdun las dbu rgyan sangs rgyas kyi sku re re byung ba'i dbu la nor bu rin po che bdun du gsal ba/_'khor lo dang mchod rten dang /_rin po che de dag gi lte ba dang /_bum pa dang /_rtse mo las rgyal 
[\[67a\]]
[\[67a.1\]]mtshan chen po bcu 'bar ba ni rgya bye'u lcags kyi rgyal mtshan dang /_gdul bya sha ba'i rgyal mtshan dang /_gcan gzan gzig gi rgyal mtshan dang /_sprul pa rdo rje'i rgyal mtshan dang /_rin chen sbrul nag gi rgyal mtshan dang /_dpa' bo stag 
[\[67a.2\]]gi rgyal mtshan dang /_gzi mdangs mi'i rgyal mtshan dang /_dmar gsal khrag gi rgyal mtshan dang /_rtsal chen seng ge'i rgyal mtshan dang /_gtum chen dom gyi rgyal mtshan dang /_rgyal mtshan de rnams kyi rtse mo gcig tu 'dus te/_gser gyi gtsug 
[\[67a.3\]]tor tog stong 'bar ba'o/_/de nas 'dus pa phal mo che'i 'khor gyis zhabs kyi gdan khri yan chad nas dbu'i gtsug tor man chad du yongs su rdzogs par mthong ngo /_/dbu las byung ba'i sangs rgyas nyi shu rtsa gcig dang /_rgyal mtshan chen po bcu la rdzogs 
[\[67a.4\]]pa'i rnal 'byor yongs su rdzogs par mthong ngo /_/dbu'i gtsug tor rgyal mtshan gyi rtse mo la gser gyi tog stong ni rdzogs pa chen po'i rnal 'byor nyid du gsal bar mthong ngo /_/de ltar mthong zhing gsal bar gyur pa dang /_/chos thams cad sku la 
[\[67a.5\]]yongs su rdzogs pa'i don la 'khor thams cad ngam zhing ngo mtshar skyes par gyur to/_/rnal 'byor chen po rnams kyis sku la yongs su bstod pa/_e ma'o chos kun sku la yongs su rdzogs pas chos kyi sku/_/rdo rje che mchog phyag 'tshal he ru ka/_/chos nyid 
[\[67a.6\]]mkha' la skar tshogs rgyas pa'i sku/_/dbyar gyi char sprin gtibs pa lta bu'i gzugs/_/chu rlabs lta bur brjod pa'i zhal gdangs shing /_/nyi ma 'bum gyi 'od zer bdal ba bzhin/_/theg chen dgu dang 'khor ba'i chos rnams kun/_/phyag rgya gcig tu 
[\[67a.7\]]bkod nas rdzogs pa'i sku/_/sku gsum lhun grub chos sku tog stong 'bar/_/dbu skra kham nag ral pa'i cod pan can/_/klu rgyal 'bum gyis bklubs shing mchod kun 'bul/_/rdo rje gsung gis ljags sgra brdabs pas kyang /_/hU~M dang phaT kyi sgra skad 
[\[67b\]]
[\[67b.1\]]'jigs par sgrogs/_/theg chen don dam gsang sngags sgrogs pa'i tshig_/'bar ba'i smin ma mun rum glog ltar 'gyu/_/spyan dmar bzlog pa'i sdang mig nyi ltar 'bar/_/'bar ba'i shangs nas bskal pa'i tshub nag 'khyil/_/rdo rje thog dang 
[\[67b.2\]]gnam lcags ser chen 'bebs/_/rno dbal mche ba zang yag gtsigs pa yis/_/nyon mongs log lta'i tshogs la ngam zhing 'khrug_/thod rus sha khrag rkang rus 'bu dang rnag_/za byed rngam pa'i zhal du chem chem gsol/_/sbrul gdug ko rlon la 
[\[67b.3\]]sogs 'jigs pa'i rgyan/_/rngam pa'i sku la shin tu brjid par brgyan/_/za byed rngam dang 'jigs byed mang po'i tshogs/_/'bar ba'i phyag mtshan sprul pa'i pho nya mdzad/_/'khor ba kun dang thar pa'i chos rnams kun/_/dpa' bo chen po'i gdan du brjid 
[\[67b.4\]]ring rol/_/'gran gyi zla med che btsan gcig pu nyid/_/gsang mchog 'bar ba'i sku la phyag 'tshal bstod/_/de skad ces bstod pas chos thams cad sku la yongs su rdzogs shing sangs ma rgyas pa med par gyur to/_/de nas yang bcom ldan 'das gsang 
[\[67b.5\]]ba mchog gi bdag po de nyid phyag rgya thams cad phyag rgya bkod pa'i pho brang du gyur to/_/spro ba rgyun gyi ting nge 'dzin zhes bya'o/_/de nas bcom ldan 'das gsang ba mchog gi bdag po chos nyid rgyun gyi ting nge 'dzin zhes bya ba'i ting nge 'dzin la snyoms par zhugs 
[\[67b.6\]]so/_/chos kyi rgyun gyi ting nge 'dzin 'di gsungs so/_/nam mkha' don gyi glegs bam la/_/skar tshogs rig pa'i yig bris te/_/'byung chen bzhi yi sgra bsgrags pas/_/gsang sngags chos kyi rgyun mi 'chad/_/chos kyi rgyun gyi ting nge 'dzin zhes bya 
[\[67b.7\]]ba yongs su rdzogs so/_/de nas yang bcom ldan 'das gsang ba mchog gi bdag po des bdud rtsi rgyun gyi ting nge 'dzin la snyoms par zhugs te 'di skad ces gsungs so/_/stong gsum b+han d+ha'i bzang khong du/_/srid gsum sems can dug chen las/_/
[\[68a\]]
[\[68a.1\]]dus gsum sangs rgyas rtsi sbyar bas/_/bdud rtsi dkyil 'khor lhun gyis rdzogs/_/zhes gsungs so/_/de nas yang bcom ldan 'das sems dpa'i rdo rje snying po de mchod pa rgyun gyi ting nge 'dzin la snyoms par zhugs te/_'di skad ces gsungs 
[\[68a.2\]]so/_/'khor ba rgya mtsho'i yo byad rnams/_/mchod pa rgya mtsho'i rgyan yin te/_/srid pa rgya mtsho mtha' yas kun/_/kun bzang mchod sprin mchog tu rol/_/zhes gsungs so/_/de nas yang sems dpa'i rdo rje snying po de bzlas 
[\[68a.3\]]brjod rgyun gyi ting nge 'dzin la snyoms par zhugs te 'di skad ces gsungs so/_/'khor ba chos kyi dbyings nyid las/_/sems can sangs rgyas snying po shar/_/sgra skad bsam gyis mi khyab pa/_/thams cad bzlas brjod sngags kyi tshig_/ces gsungs so/_/de 
[\[68a.4\]]nas yang sems dpa'i rdo rje snying po des sbyor ba rgyun gyi ting nge 'dzin la snyoms par zhugs te 'di skad ces gsungs so/_/'khor ba shes rab yum nyid la/_/snying rje thabs kyi rgyal po yis/_/'du 'bral med par sbyar bas ni/_/thams cad rgyal ba'i sras su 
[\[68a.5\]]bskyed/_/ces gsungs so/_/de nas yang sems dpa'i rdo rje snying po de sgrol ba rgyun gyi ting nge 'dzin zhes bya ba la snyoms par zhugs te 'di skad ces gsungs so/_/'khor ba bsgral ba'i zhing 'di dag_/ye shes 'bar ba'i mtshon chen gyis/_/rang bzhin med 
[\[68a.6\]]par bsgral nas ni/_/mnyam nyid chos sku chen por bton/_/zhes gsungs so/_/de nas yang sems dpa'i rdo rje snying po de sku gdung rgyun gyi ting nge 'dzin zhes bya ba la snyoms par zhugs te/_'di skad ces gsungs so/_/'dod khams rmang gi ri rab la/_/gzugs 
[\[68a.7\]]khams bang rim khri 'phang brtan/_/gzugs med bum rten bum par bcas/_/gdung chen chos skur rgyun du gnas/_/zhes gsungs so/_/de nas yang sems dpa'i rdo rje des 'di skad ces gsungs so/_/nam mkha' me chu sa rlung rnams/_/rmang gzhi ri rab 
[\[68b\]]
[\[68b.1\]]rten du snang /_/bang rim ri bdun bcas pa rnams/_/de nyid bang rim khri 'phang brtan/_/ri bo bum rten bum par bcas/_/'di yang chos sku rgyun mi chad/_/sems dpa'i rdo rje des yang 'di skad ces gsungs so/_/'dzugs pa'i yan lag bzhi rmang rten/_/'khor 
[\[68b.2\]]lo tshogs chen khri 'phang brtan/_/yan lag dang po bum rten bcas/_/lcang lo cod pan phreng bas bklubs/_/zhes gsungs so/_/de nas sems dpa'i rdo rje snying po des shi ba yongs su slong ba zhes bya ba'i ting nge 'dzin la snyoms par zhugs so/_/ro yi sgrub 
[\[68b.3\]]lugs chen po ni/_/dur khrod chen po'i gnas rnams su/_/ro yi rdzas rnams btsal nas kyang /_/'dod pa bsgyur ba'i sngags kyis gdab/_/ro yi steng du gnas nas ni/_/ro yi gnyen por bdag bsams nas/_/ro sngags rgyun mi 'chad par bzlas/_/rol 
[\[68b.4\]]bkrag dang mdangs byung na/_/grub par 'gyur ba'i rtags yin te/_/rgyun mi 'chad par ting 'dzin bya/_/ro ni 'gul bar gyur pa dang /_/gser 'gyur rtsis ni byug par bya/_/ro yi yan lag kun bcings nas/_/sngags ni dag par bzlas par bya/_/ro nyid 
[\[68b.5\]]langs par gyur pa dang /_/ro yi cho 'phrul ston par byed/_/brtul zhugs ldan pa'i skyes bu yis/_/de tshe ro yi lce bcad nas/_/ro la brdabs na gser du 'gyur/_/de bzhin ji ltar 'dod pa yi/_/rkyen gyis bsgyur na de ltar 'gyur/_/lce bcad ral gri 
[\[68b.6\]]mtshon cha des/_/ro yi b+han d+ha bcad pa dang /_/ji ltar 'dod pa'i rdzas 'grub ste/_/b+han d+ha go ru bzung nas ni/_/lce yi ral gri thogs nas ni/_/lha min g.yul yang bzlog par 'gyur/_/ro langs grub pa'i rkang mgyogs ni/_/dpag pa'i tshad las 'das pa 
[\[68b.7\]]ste/_/skyes bu rtsal dang ldan pa bzhis/_/phyogs bzhi dag tu kha bltas nas/_/dus gcig mda' yi rgyang 'phangs nas/_/mda' ni sa la ma 'babs par/_/bzhi ka bar snang las blangs nas/_/skad cig tsam gyis 'jig rten skor/_/skyes bu lag tshod ma 
[\[69a\]]
[\[69a.1\]]yal bar/_/de ma thag tu gnas su slebs/_/ro la 'dod pa kun 'byung zhes/_/dus gsum rgyal ba rnams kyis bshad/_/ces gsungs so/_/ro langs bsgrub pa'i ting nge 'dzin to/_/de nas yang sems dpa'i rdo rje snying po de rdo rje nam 
[\[69a.2\]]mkha'i them skas zhes bya ba'i ting nge 'dzin la snyoms par zhugs nas 'di skad ces gsungs so/_/nam mkha' rdo rjer bsgoms nas kyang /_/ting 'dzin red par gyur pa na/_/phan tshun gya gyu'i thabs tshul du/_/rdo rje skas la bgrod nas ni/_/nam mkha'i 
[\[69a.3\]]dbyings su song nas kyang /_/snang srid 'jig rten khams la blta/_/des ni sems yul yangs par 'gyur/_/zhes gsungs so/_/de nas yang sems dpa'i rdo rje snying po de rgya mtsho chen po gnon pa zhes bya ba'i ting nge 'dzin la snyoms par zhugs te 'di skad 
[\[69a.4\]]ces gsungs so/_/rgya mtsho rdo rjes gtams par ni/_/ting 'dzin gsal bar gyur pa dang /_/rgya mtsho chen por bgrod nas ni/_/rgya mtshor gnas pa'i sems can rnams/_/ting 'dzin rdo rjes bsgral bar bya/_/zhes gsungs so/_/de nas yang sems 
[\[69a.5\]]dpa'i rdo rje snying po de thogs med rlung zla'i dkyil 'khor la snyoms par zhugs nas 'di skad ces gsungs so/_/nam mkha' dag gi ling+ga la/_/zla ba'i dkyil 'khor dbus gnas par/_/bsgom te ting 'dzin rtas pa dang /_/zhing khams kun du bgrod par bya/_/
[\[69a.6\]]zhes gsungs so/_/de nas yang sems dpa'i rdo rje snying po des nyi ma rab tu snang ba zhes bya ba'i ting nge 'dzin la snyoms par zhugs nas 'di skad ces gsungs so/_/nam mkha' dag gi ling+ga la/_/nyi ma'i dkyil 'khor dbus gnas par/_/bsgoms te 
[\[69a.7\]]ting 'dzin rtas pa dang /_/mun pa'i gnas rnams thams cad bsal/_/zhes gsungs so/_/de nas yang sems dpa'i rdo rje snying po des sreg pa'i bskal pa gzhil ba zhes bya ba'i ting nge 'dzin la snyoms par zhugs so/_/rnal 'byor sdigs mdzub rtse mo 
[\[69b\]]
[\[69b.1\]]la/_/zla ba'i dkyil 'khor 'od gsal 'bar/_/bsgoms te ting 'dzin rtas pa dang /_/chu rgyun babs te gzhil bar bya/_/zhes gsungs so/_/de nas yang sems dpa'i rdo rje snying po des stong gi 'jig rten rgyang mar 'phen pa zhes bya ba'i ting nge 'dzin la snyoms par 
[\[69b.2\]]zhugs te 'di skad ces gsungs so/_/rnal 'byor las kyi dkyil 'khor du/_/stong gi 'jig rten 'khor yug bcas/_/shin tu gsal bar bsgoms pa dang /_/ting 'dzin rtsal can rab sbyang phyir/_/nam mkha'i khams su 'phangs nas ni/_/sa nas sa ru spar 
[\[69b.3\]]bar bya/_/de skad ces gsungs so/_/de nas sems dpa'i rdo rje de nyi ma'i dkyil 'khor 'bum 'gyed pa zhes bya ba'i ting nge 'dzin la snyoms par zhugs nas 'di skad ces gsungs so/_/rnal 'byor sdigs pa'i mdzub mo la/_/nyi ma'i dkyil 'khor 'bar 
[\[69b.4\]]ba las/_/'od zer 'bar ba 'bum 'phros pas/_/'od zer de dag re re las/_/nyi ma'i dkyil 'khor 'bum 'phros pas/_/des ni mun pa thams cad sel/_/zhes gsungs so/_/de nas yang sems dpa'i rdo rje snying po de 'byung ba chen po bskal pa'i chu rgyun zhes 
[\[69b.5\]]bya ba'i ting nge 'dzin la snyoms par zhugs nas 'di skad ces gsungs so/_/rnal 'byor lag pa'i 'khor lo las/_/chu zla'i snying po rab shar te/_/bdud rtsi chu bo'i rgyun bab pas/_/sreg pa'i bskal pa'i me chen gsod/_/ces gsungs so/_/de nas yang sems 
[\[69b.6\]]dpa'i rdo rje de sku'i phyag rgya 'bar ba zhes bya ba'i ting nge 'dzin la snyoms par zhugs nas 'di skad ces gsungs so/_/rin chen 'bar ba'i ling+ga la/_/sangs rgyas ye shes dpal gyi sku/_/rin chen 'bar ba'i ngos brgyad la/_/rig pa'i ma mo dpal 'bar ba/_/brgyad 
[\[69b.7\]]du gsal bar gyur pa dang /_/ye shes rtsa ba'i dkyil 'khor rdzogs/_/zhes gsungs so/_/de nas yang sems dpa'i rdo rje snying po des gsung gi phyag rgya 'bar ba zhes bya ba'i ting nge 'dzin la snyoms par zhugs nas 'di skad ces gsungs so/_/pad+ma 'bar ba'i 
[\[70a\]]
[\[70a.1\]]ling+ga la/_/rin chen 'bar ba'i yig 'bru brgyad/_/shin tu 'bar zhing 'phro 'du ba/_/gsung gi rtsa ba'i phyag rgya yin/_/zhes gsungs so/_/de nas yang sems dpa'i rdo rje de thugs kyi phyag rgya 'bar ba zhes bya ba'i ting nge 'dzin la snyoms par 
[\[70a.2\]]zhugs nas 'di skad ces gsungs so/_/rdo rje 'bar ba'i ling+ga la/_/yi ge hU~M gi 'bru yis bskor/_/mtha' ma rin chen yig 'bru brgyad/_/kha dog mthing gas bskor ba ni/_/thugs kyi gsang ba'i ye shes yin/_/zhes gsungs so/_/de nas sems dpa'i rdo 
[\[70a.3\]]rje des ting nge 'dzin gyi mdo 'di gsungs so/_/sems ni sgyu ma'i rang bzhin te/_/ji ltar brtags pa de ltar snang /_/mdo bzhin snang bar ma gyur kyang /_/sems nyid brtags pa de ltar 'gyur/_/gdos bcas dmigs bus mi mthong yang /_/mngon shes yid 
[\[70a.4\]]gzugs can gyis mthong /_/gang ltar brtags par yun brtags na/_/rtog pa rtas pa'i 'bras bu ni/_/mngon sum gsal bar red par 'gyur/_/dge dang mi dge'i bag chags dang /_/yod dang med pa'i rang bzhin rnams/_/bag chags rtas pa kho nar 
[\[70a.5\]]zad/_/de bas ting 'dzin sems nyid gtso/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las rgyun gyi ting nge 'dzin gyi le'u ste dgu pa'o//_//de nas sems dpa'i rdo rje snying po des gsang sbyor chen po sgrub pa 
[\[70a.6\]]'di gsungs so/_/'dus pa chen po'i rnal 'byor rnams/_/shin tu gsang ba'i sgrub pa 'di/_/bde gshegs rgyal ba'i gshegs shul te/_/'jig rten gang zag lam yang yin/_/ma rtogs pa dang log par rtogs/_/phyogs rtogs yang dag nyid ma 
[\[70a.7\]]rtogs/_/log pa'i lam bzhin mtha' bsal nas/_/bde gshegs rgyal ba'i lam la 'jug_/des na sgrub pa'i lam mchog 'di/_/'dus pa'i tshogs la bshad par bya/_/shin tu gus pas mnyan par gyis/_/de nas 'dus pa'i 'khor rnams kyis 
[\[70b\]]
[\[70b.1\]]gsang ba sbyor ba'i phyag byas nas 'di skad ces gsol to/_/bcom ldan 'das gsang ba'i dbang phyug chen po bdag cag rnams la gsang ba'i yang gsang ba/_bka' gsang ba chen po ye shes rmad du byung ba/_sangs rgyas gshegs pa'i shul 
[\[70b.2\]]yang dag pa'i don bdag cag rnams la bshad du gsol/_/zhes gsol ba btab pa las sems dpa'i rdo rje snying po de/_btsun mo'i tshogs la dgyes par 'jug pa zhes bya ba'i ting nge 'dzin la snyoms par zhugs nas 'di skad ces gsungs so/_/
[\[70b.3\]]b+ha ga gsang ba'i pad+ma ni/_/bde gshegs rgyal ba'i pho brang ste/_/sngon 'das rgyal ba brnal ba'i dbyings/_/da ltar bzhugs pa gnas pa'i rten/_/slad kyis byon pa gshegs pa'i shul/_/rgyal ba rnams la de ltar snang /_/de ltar ma shes 'khor ba'i 
[\[70b.4\]]lam/_/rnal 'byor can gyis shes par gyis/_/yul gyi mchog ni 'dir gzung ba/_/mtshan ldan bkra shis gsang ba'i yum/_/smin dkyus ring la lag sor phra/_/tshigs mig zlum la phra bar bshad/_/kha nas ut+pal dang ldan zhing /_/yid 'ong 
[\[70b.5\]]mtshan ldan rked skabs phyed/_/skra 'jam mthon mthing lcang lor 'khril/_/so dkar tshags dam smin dkyus ring /_/zar ma'i me tog rgyas 'dra'i spyan/_/dpral ba'i dbyes che skra mtshams 'khyug_/sna bzang mdog gsal pad+ma'i rigs/_/lus drang 
[\[70b.6\]]ske ring sems ma'i tshul/_/nu ma'i dkyil 'khor zla rgyas 'dra/_/sha dkar tshags dam 'khril bag can/_/khong dal 'gro na gom pa 'jam/_/skad ni ngang pa gzhon nu sgrogs/_/ci yang mdzes pa'i stabs tshul ldan/_/skyes bu bla mas yum du gzung /_/gzungs 
[\[70b.7\]]su byin gyis brlabs pa ni/_/de yi gzugs kyi phung po la/_/bde bar gshegs pa'i sa bon lnga/_/'phro 'du gsal bar gyur pa de/_/rgyas btab byin brlabs dbang bskur nas/_/bde gshegs yum lnga'i sku mchog gsal/_/rdo rje thabs la'ang de bzhin 
[\[71a\]]
[\[71a.1\]]te/_/de ltar gsal bar gyur pa dang /_/yum gyi mkha' la me ri bsgom/_/gsang ba dbus kyi zla gam la/_/byang chub sems kyi spro bsdu bya/_/gzugs brnyan ji ltar gsal ba bzhin/_/chags pa'i mkha' la de bzhin no/_/ma skyes 
[\[71a.2\]]pa dang ma 'gags pa/_/rig pa rang snang mnyam pa'o/_/mkha' dbyings rnam dag bde chen klong /_/mi gnas bde ba chen po'i lung /_/rig pa thabs kyi rang bzhin las/_/byin brlabs rang dbang ngang gis gsal/_/bzhin mdog dmar po sog ka la/_/dpral 
[\[71a.3\]]ba'i dbyes che smin dkyus ring /_/mig gi mdangs gsal dkyus su ring /_/dung chen thags dam shel mdog chags/_/bzhin gyi gzangs ring kos ko phra/_/lus la zhim pa'i dri ldang zhing /_/kha nas ga pur ngad ldang ba/_/nu ma'i dkyil mtho nu mar 'khyil/_/
[\[71a.4\]]pad+ma can zhes bya bar grags/_/dung can ma zhes bstan pa ni/_/dkar mo zla ba'i mdangs su gsal/_/bzhin lus dung ltar g.yas su g.yo/_/gtsug phud mthon mthing g.yas su 'khyil/_/skad che gdangs snyan tshig tu gsal/_/bong chung lus ni mdzes 
[\[71a.5\]]par snang /_/bu mo mig ring zhes bya ba/_/shes rab gsal zhing 'dod pa che/_/gtso bo nges pa'i brtul zhugs can/_/zla gsang dkar dmar rlung kar lci/_/rnam par brdig cing 'khyil pas ni/_/kun gyis drod ni yong mi lon/_/gsang ba sbas pa'i 
[\[71a.6\]]thabs la mkhas/_/phyi nang rlung kar gser ltar lci/_/rtog pa med cing don la gzhol/_/bzhin ni gru bzhi'i dbyibs ldan la/_/mig ring phra bshad 'khyil bag chags/_/dkar dmar mdzes pa'i rgyan gyis brgyan/_/ljon pa dag gi rigs smos pa/_/sdong 
[\[71a.7\]]po yal ga mang po'i dkyil/_/shin tu 'dab rgyas yal gar legs/_/mthon mthing skra yi rang bzhin ni/_/byang chub sems 'drar lcang lor bshad/_/stod smad kun du phra la legs/_/srid du ring zhing ldem bag can/_/lcug phran zhes bya'i mtshan ma 
[\[71b\]]
[\[71b.1\]]ni/_/bcu gnyis nyi shu rtsa lnga pa/_/rdo rje'i mtshon gyis ma phog cing /_/mu la rak+tar ldan pa la/_/phra zhing bshad la gzangs su ring /_/ban glang ser mo gru bzhi la/_/kham la mig 'bur smin tshogs che/_/skra kham ma la so che zhing /_/sna ring 'gram slang 
[\[71b.2\]]ring ba yin/_/ri mo can gyi bud med ni/_/nag mo grwa gsum rtsid mgo ma/_/khro gnyer can la gel bag chags/_/sdong gcig yan lag gtan med pa'o/_/skye ba'i rgyu med bkra mi shis/_/mi reg yal ga mes tshig yin/_/spyir ni de ltar bstan med 
[\[71b.3\]]kyang /_/gang dag dad ldan brtul zhugs can/_/yid du 'ong dang mi 'ong rnams/_/dad pa chags shing lus 'bul na/_/thugs rje'i yul bas kun snyoms bya/_/rnam rtog spong len gang byed pa/_/de dag sgrib pa mu mtha' yas/_/rmad du gsang ba'i mchod 
[\[71b.4\]]pa la/_/gsang ba'i phyag tshang gang byed pa/_/las kyi sgrib pa kun bsal te/_/man ngag gsang ba'i dmigs bu 'thob/_/de ltar brtags pa'i yum de la/_/dri spos tsan+dan la sogs pas/_/a ga ru dang sbyar ba'i chu/_/khrus kyi cho gas dag par 
[\[71b.5\]]bya/_/dri zhim la sogs sna tshogs kyis/_/lus la byug pa sna tshogs bya/_/de nas nang gi khrus chen yang /_/shin tu dag par bya ba ni/_/rdzas kyi chu dang rdzas sbyar bas/_/nang gi rdzas rnams dag par bya/_/bur shing snying po la sogs pa/_/ro yi mchog 
[\[71b.6\]]tu gyur pa kun/_/rtsi 'am bcud dang sbyar nas kyang /_/nang gi rdzas rnams sbyar bar bya/_/rdzas kyi cho ga rdzogs pa dang /_/byang chub mchog tu sems bskyed de/_/mi dmigs chos la blo sbyangs phyir/_/rtsa ba byang chub sems kyi don/_/rgya cher shin tu 
[\[71b.7\]]bshad par bya/_/phung po sgyu mar snang bas na/_/sems la rang bzhin med par nges/_/snang srid nam mkhar gcig pas na/_/'khor ba sgyu ma yin par nges/_/kun gzhi chos kyi mdzod yin pas/_/sangs rgyas gzhan na med par nges/_/byams la dang 
[\[72a\]]
[\[72a.1\]]ma chags pas na/_/sdang la sems mi 'khrug par nges/_/gnas la nges pa med pas na/_/sa rnams bgrod pa med par nges/_/sems la skye shi med pas na/_/'pho 'gyur dag la nyam ming /_/des na thams cad sgyu mar snang /_/sgyu ma rang 
[\[72a.2\]]bzhin med shes pas/_/thams cad chos nyid snying po yin/_/mtshan ma rtog pa'i dri ma dag_/chos nyid chu po des bkrus na/_/'dzin pa'i dri ma dag par 'gyur/_/de nas rgyan gyi cho ga ni/_/rdzas kyi yo byad yin pas na/_/rlob cing 'phur ba'i chas gos dang /_/rin 
[\[72a.3\]]chen phrog dang rna char bcas/_/'jol sgeg mgul rgyan la sogs pa/_/dpung rgyan do shal se mo do/_/nor bu rin chen la sogs brgyan/_/rkang gdub lag gdub la sogs pa/_/gser dang dngul la sogs pas brgyan/_/rol mo sgra dbyangs sna tshogs 
[\[72a.4\]]pa'i/_/mchod rdzas sna tshogs thogs par bya/_/de nas 'dren pa'i cho ga ni/_/gsang ba'i tshig gis bsre ba na/_/rdo rje lce yi dam tshig gis/_/tshig gi brdas ni mtshon par bya/_/sa ma ya ho zhes brjod na/_/sa ma ya s+t+waM zhes kyang bsre/_/ra ga ya mi zhes 
[\[72a.5\]]brjod na/_/ra ho ha~M zhes brjod par bya/_/ti pa su ki zhes brjod na/_/gan de tsi ta zhes pas mtshon/_/a ti pu ho zhes brjod na/_/pra ti pu ho zhes pas mtshon/_/g.yas kyi smin ma bskyod byas na/_/g.yon gyi smin mas mtshon par bya/_/nA sa g.yas kyis mtshon 
[\[72a.6\]]byas na/_/de bzhin nA sa g.yon gyis mtshon/_/gtsug tor gtsug tu mtshon byas na/_/de bzhin dpal be'u'i ling+gar mtshon/_/rdo rje ling+ga 'od 'phro na/_/pad+ma ze 'bru 'bar 'phro 'khyil/_/zhes pa'i tshig gi don rnams bsre/_/bskul ba'i cho ga khyad par 
[\[72a.7\]]yang /_/don gyis 'di ltar bskul bar rigs/_/shes rab nyi ma'i 'od zer gyis/_/thabs mchog zla ba'i 'od la bskul/_/bskul ba'i cho ga rdzogs pa dang /_/mchod pa'i yo byad dbul bar bya/_/de nas sangs rgyas thams cad zla ba'i dkyil 'khor gyi 
[\[72b\]]
[\[72b.1\]]ngang du gsal bar gyur to/_/shes rab nyi ma'i dkyil 'khor gyi ngang du gsal bar gyur to/_/de nas nyi ma'i zer gyis 'di skad ces bskul to/_/mi g.yo mchog gi rgyal po dgongs su gsol/_/rnam par mi rtog shin tu dri med sku/_/'od zer mdangs ldan zla ba rgyas 
[\[72b.2\]]'dra'i zhal/_/dgyes pa rol pa'i don la bzhengs su gsol/_/de skad ces bskul ba dang /_zla ba'i 'od zer las 'di skad ces bskul to/_/yid 'ong 'byor ldan rgyal ba rgya mtsho'i dbyings/_/shes rab zab mo rnam dag pad+ma'i mdangs/_/sgyu 'phrul rabs la mkhas 
[\[72b.3\]]pa'i spyod mchog ma/_/yid 'ong 'byor ldan cho 'phrul sna tshogs bstan/_/zhes gsungs so/_/de nas yo byad kyi tshogs thams cad shin tu 'bul ba zhes bya ba'i cho 'phrul byung ste/_nyi ma'i 'od zer las sgra byung ba/_pad+ma'i ze 'bru 'bar ba 'di/_/'dzum pa'i 
[\[72b.4\]]mdangs kyis 'bul lags na/_/dgyes pa'i rdo rje cho 'phrul las/_/byang chub char sprin dbab tu gsol/_/zla ba'i 'od zer las cho 'phrul gyi sgra byung ba/_e ma yid kyi dga' sde mo/_/gdung ba'i snying phreng shes rab gzungs/_/pad+ma'i ga'u 'khyil pa la/_/bde 
[\[72b.5\]]ba'i rdo rje byang chub 'bar/_/zhes sgra byung bas/_/phyag rgya sna tshogs kyi cho 'phrul 'byung ba'i rgyur gyur to/_/de nas sems dpa' rdo rje dam pa des 'khor ba thams cad thugs rjes yongs su bzung ba zhes bya ba'i ting nge 'dzin la snyoms par zhugs nas/_thabs mchog 
[\[72b.6\]]zla ba rdo rje zhes bya ba las cho 'phrul gyi sgra 'di byung ngo /_/'dod pa'i dbang po thams cad ni/_/chags pa'i 'gying ba'i gtso mo yin/_/chags pa rnam par sbyang ba'i phyir/_/'dod pa gnas su drang bar bya/_/zhes byung bas/_'khor ba thams cad thugs rje chen 
[\[72b.7\]]po'i lhung bzed kyis bzung ngo /_/de nas sems dpa'i rdo rje de sgrib pa sreg pa zhes bya ba'i ting nge 'dzin la snyoms par zhugs nas 'di skad ces gsungs so/_/rdo rje 'bar ba'i ling+ga la/_/a yi ye shes 'od 'phros pas/_/chags pa'i sgrib pa'i bud shing rnams/_/
[\[73a\]]
[\[73a.1\]]me yi ye shes kyis sbyangs so/_/de nas yang sems dpa'i rdo rje des/_b+ha ga byin gyis rlob pa la snyoms par zhugs nas gsungs pa/_'khor bar snang ba'i chos rnams kun/_/b+ha ga'i snying por rab gsal ba/_/yum gyi lus kyi yan lag rnams/_/
[\[73a.2\]]yum lnga'i rang bzhin nyid du gsal/_/zhes gsungs so/_/de nas sems dpa'i rdo rje snying po des chags pa thams cad gcod pa zhes bya ba'i ting nge 'dzin la snyoms par zhugs nas 'di skad ces gsungs so/_/chos nyid nam mkhar rtogs gyur na/_/sbyor sgrol mang 
[\[73a.3\]]po ci byas kyang /_/chags sdang drang ba'i thabs yin te/_/rdul cha tsam yang snang ba med/_/ces gsungs so/_/de nas sangs rgyas thams cad btsun mo'i tshogs thams cad la dgyes pa'i rol pa la zhugs par gyur te/_mi dmigs pa'i bde ba la ci yang mi 
[\[73a.4\]]g.yo bar gyur to/_/de nas byang chub sems kyi char chen po pad+ma'i snying po rgyun mi 'chad par 'bab par gyur to/_/'khor ba thams cad ni rgyal ba'i sras por bskyed/_/rgyal ba 'gog pa ni byang chub sems kyis brlan par mdzad cing srid pa'i myu gu mngon par bskyed/_/
[\[73a.5\]]rmad du byung ba'i mchod pa'i yo byad ni bsam gyis mi khyab pa'i ling long phyad par byung ngo /_/rig 'dzin gyi sems dpa' thams cad ni/_shes bya'i sgrib ba sbyangs nas chos kyi sku'i nang du brlan par gyur to/_/de nas sems dpa'i rdo rje des 'gro ba thams cad la 
[\[73a.6\]]dbang bskur ba zhes bya ba'i ting nge 'dzin la snyoms par zhugs so/_/dpag tu med pa'i rgyal ba rnams/_/'khor ba'i sems can rgyu las byung /_/'khor ba'i sems can rgyun chad na/_/sangs rgyas rgyun yang 'chad par 'gyur/_/'khor ba chos nyid rang bzhin 
[\[73a.7\]]du/_/shes nas smra bar gang byed pa/_/rig pa'i ye shes rang dbang de/_/chos kyi rgyal po rgyal ba'i sras/_/zhes gsungs so/_/de nas sems dpa'i rdo rje dam pa des chos thams cad grub pa smon lam gyi sgo nas 'jug par mkhyen nas smon gnas chen 
[\[73b\]]
[\[73b.1\]]po'i lam 'di gsungs so/_/'gro drug rgyal ba'i sras po 'di/_/ma rtogs log par 'khyams pa rnams/_/rgyal ba'i sras su bskyed nas ni/_/'khor ba'i rgyun rnams gcad par bya/_/nyi zla'i nang du bzhag nas ni/_/bcu drug sa la rdzogs par 'gyur/_/
[\[73b.2\]]des na rigs ldan mtshan bzang la/_/don dang ldan pa'i mkhas pa yis/_/sbyor ba'i yan lag kun rdzogs nas/_/yum gyi mkha' dbyings zla gam la/_/grub pa'i gzhal yas khang du bskyed/_/rtsibs brgyad zla gam dgur gsal la/_/byang chub 
[\[73b.3\]]sems las phyag rgya'i tshogs/_/lha dgu gsal ba'i ye shes bskyed/_/des ni thams cad rdzogs par 'gyur/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las gsang sbyor sgrub pa'i le'u ste bcu pa'o//_//de 
[\[73b.4\]]nas sems dpa'i rdo rje snying po de mi 'gyur ba gtan 'pho ba med pa zhes bya ba'i ting nge 'dzin la snyoms par zhugs nas 'di skad ces gsungs so/_/rnal 'byor rig 'dzin gang zhig rnams/_/mi 'pho bar ni gnas 'dod pa/_/lo gcig gam ni zla gcig gam/_/
[\[73b.5\]]de bzhin zhag gi rnam grangs kyang /_/[{]bcwa [,]bco [}]lnga'am yang na bdun bar du/_/tho rangs thun tha'i dang po'i tshe/_/rig 'dzin rnal 'byor sgrub pa po/_/shar gyi phyogs su kha bltas te/_/shar phyogs nam mkhas bsdus pa yi/_/lha klu gnod sbyin 'jig rten 
[\[73b.6\]]bcas/_/thams cad khong du bsdus nas kyang /_/dbugs de slar la mi dbyung bar/_/rang gi khong du bstim par bya/_/tha mar sna yi nang du bsre/_/de ltar mang por bsgrubs pa dang /_/dpal che gzi brjid thams cad 'thob/_/ces gsungs so/_/de nas yang 
[\[73b.7\]]sems dpa'i rdo rje snying po des rten pa zhes bya ba'i ting nge 'dzin la snyoms par zhugs nas 'di skad ces gsungs so/_/gang zhig rten la gnas 'dod pa/_/mtshan ma bzang po'i gnas mchog tu/_/thams cad 'byor bar byas nas ni/_/sa las byas pa'i 
[\[74a\]]
[\[74a.1\]]stegs bu bshams/_/dbus kyi pad+ma 'dab brgyad la/_/zla gam dmar po sgo bzhir ldan/_/mtha' ma rdo rje ra bas bskor/_/dpal ldan tshe yi phyag rgya dgod/_/rin chen lugs kyi bum pa la/_/tshe rdzas rgyas par byas nas ni/_/mtshan ldan 
[\[74a.2\]]snod kyis kha dgab bya/_/rdo rje gzungs kyis btags nas ni/_/tshe tshad med par mnga' gsol la/_/dbus su de bzhin gzhag par bya/_/rin chen bum pa bzhi rnams la/_/gsang ba'i bu mo bzhi bkod gzhag_/ya mtshan byung ba'i bum pa la/_/rigs bzhi 
[\[74a.3\]]sangs rgyas yab yum dang /_/so so'i 'khor gyi sems dpa' rnams/_/thabs dang shes rab sdebs nas ni/_/phyogs phyogs gnas su tshom bur bri/_/sgo bzhir sgo ma bzhi rnams gzhag_/sems kyi phyag rgya kun bkod nas/_/nyi zla ga 'ur a yu ni/_/'khyil 
[\[74a.4\]]'bar 'tsher zhing gsal bar bya/_/a yu byang chub sems su zhu/_/rgyal mtshan mchog ldan rin chen gter/_/dbang bskur dpal ldan mdzod ldan ma/_/gsang ba'i bu mo tshe gter 'dzin/_/a yu yum bzhi'i thugs kar 'phros/_/de bzhin tshom bu rim 
[\[74a.5\]]par brgyud/_/rdo rje tshe mchog kun bsdus nas/_/dkar dmar 'od kyis bdag la bstim/_/de nas rdo rje tshe phreng bzlas/_/nub phyogs tshe yi dbyings mchog gi/_/pad+ma dbang gi zhing khams su/_/byams ldan ye shes tshe dpag med/_/thugs kyi dpal be'u 
[\[74a.6\]]chen po ni/_/gnyis gsal 'od kyi ga'u na/_/byang chub sems kyi a yu 'bar/_/dmar gsal 'bar ba'i tshe mchog de/_/rig 'dzin rnal 'byor rnams la 'phro/_/'phros pa dgu lung dam pa yis/_/tsit+ta'i dbugs la bkrag tu bslan/_/tshe nyams rgyu drug 
[\[74a.7\]]kun spangs nas/_/gzi byin skye ba'i rgyu lnga bsgom/_/byang chub sems kyi a yu de/_/skye med dbyings su sbas nas kyang /_/phyag rgya'i tha mar bdun gyis bshad/_/dang po sku gsung thugs kyi rgya/_/gnyis pa gnon pa'i rgya gram 'bar/_/gsum pa rta mchog dpal 
[\[74b\]]
[\[74b.1\]]gyi rgya/_/bzhi pa rin chen dpal be'u ste/_/lnga pa gser gyi gu h+ya'o/_/drug pa zla gam dmar po la/_/bdun pa nyi zla ga 'ur 'bar/_/tshe yi ngo bo rgyud gsum po/_/srog gi ngo bor gzhal yas khang /_/le brgan 'bar ba'i dkyil 'khor du/_/a yu dmar 
[\[74b.2\]]po 'od 'phro ba/_/'chi ba med pa'i srog btsugs te/_/'gyur ba med pa'i g.yung drung yin/_/chos nyid dbyings su tshe sbas pas/_/dus gsum rgyal ba dgrar langs kyang /_/de la gzung zhing bstan du med/_/de nas ci bde spyad par bya/_/rdo rje tshe sgrub pa'o/_/
[\[74b.3\]]de nas sems dpa'i rdo rje dam pa de rdo rje khro bo tshe kun du 'phrog pa zhes bya ba'i ting nge 'dzin la snyoms par zhugs nas 'di skad ces gsungs so/_/gnas 'gyur maN+Dal 'bar byas la/_/ye shes khro bo 'bar ba yi/_/thugs kyi dpal be'u'i 'od zer las/_/
[\[74b.4\]]dbang gi lha mo mang po 'phros/_/za ma tog dang bcas pa yi/_/lcags kyu dkar dmar lag na thogs/_/de yis 'gro drug thams cad kyi/_/tshe dang gzi byin thams cad 'phrogs/_/za ma tog tu bsdus nas kyang /_/tshe yi rig 'dzin rnams la bstim/_/ji ltar 
[\[74b.5\]]'dod pa gong ltar sbyar/_/rdo rje gzi mdangs 'phrog pa zhes bya ba'i mdo'o/_/rgyud kyi rgyal po chen po rdo rje bkod pa kun 'dus rig pa'i mdo las rdo rje tshe bsgrub pa'i le'u zhes bya ste bcu gcig pa'o//_//de nas sems dpa'i rdo rje dam pa de tshogs thams 
[\[74b.6\]]cad yongs su rdzogs pa zhes bya ba'i ting nge 'dzin la snyoms par zhugs so/_/snyoms par zhugs nas dur khrod gsang ba mchog gi dkyil 'khor zhes bya ba 'di rgya cher bshad do/_/dkyil 'khor dkyil 'khor thams cad kyi/_/rtsa ba'i dkyil 'khor dam pa 
[\[74b.7\]]'di/_/'khor ba thams cad bsgral ba'i phyir/_/rnal 'byor can la bshad par bya/_/nyon cig 'dus pa chen po'i tshogs/_/sgrub pa'i gnas mchog dam pa dag_/skyon yon gnyis kyi bye brag las/_/nges par brtags te shes pa las/_/blang dor 
[\[75a\]]
[\[75a.1\]]gnyis su sbyar bar bya/_/ri bo chen po 'dus pa'i rtse/_/gangs dkar shel gyi 'dab chen ni/_/seng phrug 'khra ba'i gnas yin te/_/thams cad zhi bar byed pa'i gnas/_/rdo rje brag chen gtams pa'i dkyil/_/dgon pa chen po'i phug chen 
[\[75a.2\]]ni/_/gcan chen 'khra ba'i gnas yin te/_/mngon spyod chen po bsgrub pa'i gnas/_/dur khrod ngam grog bshung ba'i gnas/_/sum mdo grog gle rtsub pa'i ri/_/dur gcan 'khra ba'i gnas yin te/_/chags pa bsgrub pa'i gnas yin no/_/nags tshal dra bas 
[\[75a.3\]]btibs pa'i nang /_/shin tu btsan zhing 'jigs pa'i ngogs/_/stag gzig 'khra ba'i gnas yin te/_/'dod pa sgrub pa'i gnas su shis/_/chu mdo chu 'jigs rgya mtsho'i gling /_/chu yi ra bas kun bskor ba/_/chu gcan 'khra ba'i gnas yin pas/_/bya ba 
[\[75a.4\]]med pa'i las la bya'o/_/der ni yo byad phun sum tshogs/_/ci 'dod bltas te ma thogs par/_/kha na ma tho bcas dang bral/_/'phyor pas nan tan mchog bskyed pa/_/khams las gyur pa'i nad chen rnams/_/bcud kyi mchog gis bzlog bya'i phyir/_/rtsi 'am 
[\[75a.5\]]bcu dam thar pa rnams/_/nyer rdzogs su ni gzhag par bya/_/'dus pa'i nad dang dus kyi nad/_/dug las gyur pa'i nad rnams kyi/_/rkyen gyis bar chad 'byung srid phyir/_/sman dang mkhas pas bcas te sbyar/_/ka pA la dang lcang lor bcas/_/ga'u 
[\[75a.6\]]chung la sogs pa'i rdzas/_/phyag rgya che dang ldan byas la/_/dngos grub 'byung ba'i rten du bya/_/sgrub mchog gsang ba'i rnal 'byor pa/_/skyo ba'i yid rnams bsang phyir dang /_/gti mug mun pa gzhom pa'i phyir/_/dung dang 'khar rnga rdza rnga dang /_/cang te'u 
[\[75a.7\]]pi bang ko ki la/_/snyan par rdzogs pa'i rdzas rnams kun/_/sna tshogs 'byung ba'i rol mo ste/_/nyer rdzogs su ni 'byor par bya/_/shin tu gtams pas tshogs chen ni/_/bla ma rdo rje 'khor lo rgyal/_/gsang ba sbyor ba'i dus chen du/_/sgrub chen sgrub pa'i rnal 
[\[75b\]]
[\[75b.1\]]'byor rnams/_/snying rje byams dang dga' snyoms dang /_/gdung ba'i byang chub sems bskyed do/_/de yang shes dang shes bya yis/_/rtsal chen kun du rdzogs pa ni/_/rdo rje snying po 'bru mchog dag_/shin tu gtams pas tshogs pa ni/_/bla ma rdo rje 'khor lo 
[\[75b.2\]]rgyal/_/yon tan mchog gi gter gyur cing /_/srid pas zhus kyang zad mi shes/_/rkyen thub dbang lung rdzogs pas gzung /_/rdo rje kun gyi gzugs 'dzin pa/_/kun sdud kun 'byung 'khrug med cing /_/nam mkha'i khyon ltar kun la khyab/_/ma ltar byams pa'i 
[\[75b.3\]]yum mchog gzung /_/rgyud sbyangs brtul zhugs mchog 'chang zhing /_/thogs med the tshom som nyi bral/_/'dzin chags med cing blang dor med/_/brtan ldan gzungs thub rdo rje ging /_/rdo rje drod kyi dus 'dzin cing /_/tshig gi 'phen sdud skabs su sbyor/_/yon 
[\[75b.4\]]tan rlabs kyis 'phang bcad de/_/legs nyes dmigs su gal 'dzugs so/_/rdo rje tshig gi gdangs skad can/_/rdo rje mthong ba rnam par dag_/ngag gi dbang phyug tshig la mkhas/_/las kyi phreng ba rdzogs byed pa'o/_/'di ltar sbyar ba'i dus chen yang /_/nges par 
[\[75b.5\]]brtags te mdo gzung ba/_/rig byed dag gi yan lag las/_/shes par bya ste legs sbyar ba/_/bkra shis lha yi nyi ma dang /_/'byor dang dus tshigs bzang po rnams/_/'jig rten mtshan ma'i rtog pa ste/_/brtags na bkra shis mtshan ma 'byung /_/dus cha 
[\[75b.6\]]bzhi yi dang po ni/_/mchog nyid mngon spyod ro langs yin/_/dbyar tshe ston sman shis pa ste/_/zhi dang rgyas pa de bzhin sbyar/_/dbang du bsdus pa'ang dbang yin te/_/bam chen gsang ba'i dus su bshad/_/nor 'dod rdzu 'phrul thams cad kyang /_/cha bzhir khyab 
[\[75b.7\]]par sbyar ba'o/_/bsgrub pa chen po'i rdzas mchog dag_/gal te dus la bab gyur na/_/dus 'di dngos grub dus chen te/_/dus 'di mkhas pas yong mi bcag_/rnal 'byor las kyi dang po rnams/_/ci ste 'dod pa'i mtshan ma dag_/yid 'ong 'byung zhing rtags 
[\[76a\]]
[\[76a.1\]]rnyed pa/_/dam tshig gzungs 'du dus chen yin/_/sbyangs pas rtsal gyi mthar phyin cing /_/shes blo'i yon tan tshogs rgyas pa/_/'di dag tshad la bab pa ste/_/dus kyi mchog 'di nye bar brtag_/'di ltar rgyu bzhi 'byor pa las/_/'bras bu'i dngos 
[\[76a.2\]]por grub pa ste/_/gru dang mnyan pa mkhas pa la/_/bsten pas rin chen lon pa 'dra/_/ji srid gnas pa'i rgya mtsho rnams/_/rang bzhin med par kun gcig pa'i/_/bdag med phyogs bral lhun gyis grub/_/gcig las rnam grangs ngang gis med/_/tha snyad dag par 
[\[76a.3\]]yongs chud na/_/nges pa'i don chen de nyid de/_/thams cad dag par 'gyur ba'o/_/bdag dang gzhan du mi gnyis pas/_/bdag nyid bdag gi rang bzhin te/_/sangs rgyas zhes bya gzhan na med/_/bdag nyid lhun grub dbang phyug che/_/gang 'dod pa yi dngos po dag_/
[\[76a.4\]]ji lta ba bzhin grub 'gyur te/_/rdza mkhan 'phang lo srub pa ltar/_/gang ltar dmigs pa de ltar 'gyur/_/'gro ba'i khams su gzi che zhing /_/'byung chen lnga la dbang sgyur ba'i/_/ngo mtshar rtsal gyi khyad par dag_/gdon mi za bar 'byung ba yin/_/de ltar 
[\[76a.5\]]brtson pa'i bsgrub pa dag_/rdzas dang yo byad la sogs te/_/shes dang yon tan phun sum tshogs/_/gzhan du reg las med pa ni/_/thams cad tshang bar rdzogs pas na/_/phun sum tshogs zhes de la bya/_/gsang chen bsgrub pa'i las 'di dag_/'khor ba'i 
[\[76a.6\]]las dang mthun spyad cing /_/nyon mongs lnga ltar spyod snang yang /_/'od kyis mun pa snang 'gyur ltar/_/skyon ni yon tan chen po la/_/g.yo mtshang dngos grub chen por 'gyur/_/de ltar 'khor ba'i rka bzlog pas/_/mi gnas ye shes rgya mtshor 'khyil/_/
[\[76a.7\]]gnas rab brtag pa'i gal chen yang /_/nam mkha' 'khor lo rdo rje dang /_/rin chen zur brgyad pad+ma'i dbyings/_/rgya gram la sogs 'dra bar brtag_/sa gzhi yang ni de bzhin te/_/ri bo brtsegs dang bzur ba dang /_/de bzhin bsgreng dang gtams pa'i 
[\[76b\]]
[\[76b.1\]]tshul/_/'dra bar mkhas pas brtag par bya/_/de yang rigs kyi khyad par ni/_/lnga la sogs pa so so yi/_/gnas gnas dag tu rtogs nas ni/_/nor bu rin chen de bsgrub bya/_/skyon gyi gnas dag spang ba ni/_/gshin rje gdug pa'i gdung rtse dang /_/ma mo rngam 
[\[76b.2\]]pa'i spar shad dang /_/srin mo ngus pa'i mchi rjes dang /_/gnod sbyin khro bo'i rbab shul dang /_/'byung po rkun po 'jol la sogs/_/gnas kyi skyon rnams dgra dang rkun/_/mkhas pas nges par spang bar bya/_/kha na ma thor bcas pa dang /_/nyams pa las byung 
[\[76b.3\]]nyen dang bral/_/ma dag pa yi yo byad rnams/_/gdug can pang du 'ongs pa ltar/_/wa yi brtul zhugs chen po yi/_/bskal pas bshugs te spang bar bya/_/dgon pa chen po'i sa phyogs sam/_/bkra shis mtshan ma 'byung ba dag_/dga' ba skye bar 'gyur 
[\[76b.4\]]ba yi/_/yid 'ong gnas su 'dug nas ni/_/rtsod pa nye bar zhi bya'i phyir/_/snying rje ldan pa'i rnal 'byor gyis/_/bsgrub pa brnag pa mthar dbyung phyir/_/rgyal po rten dang 'khor bcas la/_/bden pas bsgo ba'am yang bslang ba/_/dgongs shig thugs rje 
[\[76b.5\]]rgyal ba'i lha/_/lha klu gnod sbyin sde dpung bcas/_/gangs ri rtse dang rin chen ri/_/kun dga' ldum ra skyed mos tshal/_/mtsho rdzing lu ma 'bab chu'i gnas/_/'jig rten 'jig rten thams cad kyi/_/gang dag bdag por gyur pa rnams/_/rnal 'byor 
[\[76b.6\]]dbang phyug bdag nyid kyis/_/sa 'di lhun gyis grub bya'i phyir/_/'dzam gling grub pa'i sa slong na/_/'khor dang bcas pa 'dir 'khod la/_/rin chen gter gyi sa gzhi bslang /_/zhes pas rin chen sna tshogs kyis/_/sa la gnas pas de mgu bya/_/
[\[76b.7\]]des ni bdag gir de 'gyur zhing /_/nyes pa de dang bral ba yin/_/byang chub spyod pa g.yo ba dang /_/bsod nams dga' ba skyed pa la/_/shes ldan rdzu 'phrul can gyi bu/_/ma skrag phrag dog yong ma skye/_/rnal 'byor mchog gi sgrub pa po/_/bdud 
[\[77a\]]
[\[77a.1\]]'dul phyag rgya rdzogs pa'i tshe/_/ru dra tshogs kyi rgol ba la/_/skyes bu las kyi don bgrangs te/_/don gyi dbang po'i phyir sbran pa/_/rgyal ba dbang phyug thams cad kyis/_/don mchog yang dag mdzad pa'i tshe/_/skyes bu rtsal gyi khyad 
[\[77a.2\]]par las/_/'di tshe dpang mkhyen dmigs 'byed ma/_/sngon tshe dpal chen gar dbang gis/_/ru dra sde bzhi bsgral nas ni/_/gsang ba bstan pa'i rgyas mdzad nas/_/'gro drug thugs rjes bsgral ba ltar/_/rnal 'byor sa la sbyor tshe 'dir/_/lha mos 
[\[77a.3\]]mkhyen par mdzad nas kyang /_/bde chen sa la bgrod pa'i tshe/_/ru dra'i rgol ba 'byung ba 'am/_/spyan ldan khyod kyis dbang mdzod cig_/sgrub pa'i las mchog khyad par gyis/_/brtsam par bya ba'i las rnams kun/_/mtshan mas mtshan ma gzhom 
[\[77a.4\]]ba'i phyir/_/ro lnga'i mtshan ma brtag par bya/_/dge bar gyur na der gnas bya/_/gal te shis par ma gyur na/_/skyes bu thabs la mkhas pa yis/_/gnan nam spo ba'i las kyis sbyar/_/der ni bsod nams gter ldan phyir/_/rin chen lnga la sogs 
[\[77a.5\]]pa'i rdzas/_/sa gzhi gter chen rgyas par bya/_/bkra shis mchog tu bsngags pa yin/_/sa zhag spos chen rnam lnga'i khu/_/bsres pas kun du gru bzhi ni/_/maN+Dal rgyas pa'i dbyibs 'dra la/_/ting 'dzin phyag rgya sngags ldan pas/_/mtshan ma'i dngos po 
[\[77a.6\]]kun sbyangs te/_/rgyal ba bzhugs pa'i rten du bya/_/rdo rje byin brlabs 'byung gnas dang /_/gnas rnams shin tu brtan bya'i phyir/_/mchog gi sbyor ba dag pa yis/_/sa gzhi gzung zhing byin gyis brlabs/_/de dang der ni sa sbyangs te/_/thig gis yul 
[\[77a.7\]]bcad skabs dag tu/_/rgyal ba bzhugs pa'i pho brang der/_/rdo rje drag po'i ging chen gyis/_/lce pog nag po'i dud pas bdug_/rgyun mi 'chad du byas nas ni/_/khro bo drag po'i sngags zlos shing /_/rdo rje khro bo'i stabs kyis bskor/_/shes rab yum gyi 'jo 
[\[77b\]]
[\[77b.1\]]tshul gyi/_/rnam gnyis rdzas kyi 'de gu dag_/srin bal ye'u sbyar ba yis/_/kun du zla ba'i thig le bya/_/rdo rje rgyal po 'phags rnams kyis/_/so so'i sngags dang rtsa ba'i rgya/_/so so'i stang stabs sbyar nas kyang /_/de dag gnas su byin gyis rlob/_/gsang 
[\[77b.2\]]ba'i don la zhugs bya'i phyir/_/gsang ba'i las kyi sngon logs su/_/bstan pa skyong ba'i mgon po la/_/sbyin mchod bsrung ba'i las chen bcol/_/gzhal yas gnas kyi phyi rol du/_/mgon po gnas pa'i rten gzhi dag_/rin chen 'bras sam 'byung khungs 
[\[77b.3\]]sam/_/shing ngam ba so de dag las/_/lugs sam phyag rgya'i gzugs byas te/_/mgon po bzhi ru mnga' gsol te/_/gnas kyi sgo srung so par bya/_/ri rab gling bzhi'i phyogs phyogs nas/_/rdo rje gsang bdag dbang gi mthus/_/'jig rten skyong ba'i tha 
[\[77b.4\]]tshig can/_/mthu chen mgon po sde bzhi rnams/_/so so'i bgegs ris 'dul la mkhas/_/chos skyong longs spyod rdzogs pa'i sku/_/phrin las rnam bzhi mthar phyin pas/_/rigs bzhi kha dog so sor gsal/_/rang rtags lha yi mtshan ma thogs/_/phyi 
[\[77b.5\]]'khor skyong ba'i rdzu 'phrul can/_/bdag cag rnal 'byor rtsal sbyong gis/_/rang rang 'khor rnams thub par mdzod/_/bsgrub pa'i rtsal 'di mthar dbyung zhing /_/rkyen gyi bar chad bsal ba dang /_/gsang ba'i man ngag spyad pa'i phyir/_/'jug srid dam sri 
[\[77b.6\]]gnon par bya/_/dur khrod chen po'i gnas dag tu/_/rnal 'byor gsang ba'i gnas dag tu/_/dngos grub chu la rdul 'jug cing /_/khro bo hU~M chen kun 'dus nas/_/gsad cing gnon pa'i las bya ste/_/ri rab chen po'i rmang du gtang /_/ya ma ra dza'i 
[\[77b.7\]]zas su sbyin/_/chu srin 'bar ba'i kha ru brdzang /_/'khor lo 'bar ba'i phyag rgyas gnon/_/bdun rgyud rigs ni brlag gyur nas/_/nams kyang ldang bar mi nus te/_/byang chub sems ni skyes na btang /_/badzra muSh+Ti ba~M/_/ma ma ba sha~M ku ru nan/_/su~M b+ha ni su~M b+hA 
[\[78a\]]
[\[78a.1\]]nA~M/_/de ltar drag po'i sbyor ba yis/_/sgo nas phyi rol bar khang du/_/mkha' 'dra'i khung bu byas nas ni/_/dug dang rtsub pa'i phye ma dang /_/khrag sna tshogs dang mi ro yis/_/shin tu bsub cing gnon par bya/_/de nas rdo rje nang dag tu/_/seng 
[\[78a.2\]]ge'i lta bas bltas nas ni/_/rdo rje gom pas phyogs nas ni/_/khro mig 'bar bas phyir bltas te/_/'gying bag tshul du brjid pa yis/_/'bar ba'i rdo rje spar nas ni/_/phyi nang rdul chen bsal bar bya/_/hU~M stong gsum stong gi 'jig rten na/_/skye 'gro rtsi shing 
[\[78a.3\]]nags tshal dang /_/yod mthong snang grags ji snyed pa/_/kun kyang 'bar ba khrag 'thung ste/_/rngam chen gtum thung she dag 'bar/_/dur khrod dkyil 'khor lhun gyis grub/_/rak+Sha yak+Sha he ru ka_/rak+ta kro d+hi dz+wa la kha/_/ha la ha la tiSh+Tha phaT/_zhes pas khro bo rol 
[\[78a.4\]]pa yi/_/stabs dang ma mo'i rngam tshul dang /_/phra men lhags pa'i rngam stabs kyis/_/'bar ba'i dkyil 'khor bskor bar bya/_/rdo rje dkrigs pa'i phreng ba dang /_/tho ba lcags kyu 'bar ba dang /_/'khor lo ral gri la sogs rdzas/_/kun gyi phyag rgya mtshan 
[\[78a.5\]]mas bskor/_/de las 'bar ba'i phyag rgya dang /_/mig las 'bar ba'i me mched pas/_/me 'od 'bar ba'i phreng ba 'dis/_/dmigs sam dngos su sbyar nas kyang /_/'bar ba drag po'i yi ge las/_/sreg pa'i dpal chen gur du gtams/_/hU~M ra~M rdo rje me yi 
[\[78a.6\]]ri/_/lhun po 'bar ba'i rtse brgyad la/_/'bar ba'i lha brgyad bsgyel nas kyang /_/dbang chen rdo rje bka' sdod gnas/_/shin tu mi bzad 'bar ba yis/_/gtum chen ha la rngam pa'i gzugs/_/lha chen khyab 'jug lpags bshus nas/_/zhing chen g.yang gzhi'i 
[\[78a.7\]]na bza' bsnams/_/gshin rje ma traM 'bar ba yi/_/ro dbyug chen po phyag na 'phyar/_/phra men dgu khri mang po dag_/'bar ba'i tshogs ni gtibs thag bcad/_/gang la cis 'dul der ston pa/_/tsit+ta 'bar ba'i me phreng gis/_/do shal mgur chu phreng bas 
[\[78b\]]
[\[78b.1\]]sbrengs/_/bskal ba'i me dpung 'bar ba'i klong /_/srid pa'i rtse mor 'khyil cing 'phro/_/nam mkha'i khams kun me dpung gtibs/_/rdo rje 'khor lo me lce 'phro/_/dur khrod dgon pa'i sa phyogs dag_/me yi ri bo 'bar ba la/_/me yi [{]yi dgas [,]yi dwags [}]ma dag las/_/
[\[78b.2\]]gang yang gnas par mi phod pa/_/steng gi me lce 'bar ba ni/_/'og gi phyogs su 'phro zhing 'khrug_/'og gi me lce 'bar ba yang /_/gyel du 'khyil zhing steng du thal/_/me lce dgu phreng 'bar ba dag_/'ur chem 'chad pas 'thab cing 'khrug_/dur khrod me ni smug cing 
[\[78b.3\]]'bar/_/zhe sdang 'joms pas mthing nag 'tshub/_/nga rgyal sreg pas ser nag 'phro/_/'dod chags mnyam pas dmar nag 'phro/_/phrag dog sreg pas ljang nag 'khyil/_/gti mug sel bas smug nag 'khyil/_/'bar chen klong gi 'khor los gtams/_/
[\[78b.4\]]dz+wa la maN+Da la ha la ha la ra~M/_/me'i ri lag chu'i phyag rgya yis/_/gnas sam dkyil 'khor bskor bar bya/_/chos nyid bdal ba'i nam mkha' la/_/ye shes lnga yi 'byung chen brtsegs/_/kun gzhi bdal ba'i nam mkha' la/_/bskyed ma'i 'byung chen rnam lnga 
[\[78b.5\]]brtsegs/_/bru~M las rin chen 'bar ba'i gzhal/_/mtha' dang dbus med kun du khyab/_/ta la'i bskyed cing gser cong dril/_/zla gam dmar po dbang gi rgya/_/bru~M kha~M tra~M kha la ti bru~M/_/zhes pas rnam lnga'i byug pa yis/_/gtor zhing kun du byug par bya'o/_/
[\[78b.6\]]sgrub mchog skyong ba'i rnal 'byor rnams/_/rdo rje tshig gis btab nas ni/_/rgyal sras rig 'dzin bka' 'khor lo/_/'bras bur red phyir byin gyis rlob/_/rdo rje rgyal dbang chen po des/_/sgrib pa sreg pa'i yi ge ni/_/phreng bar byas te gnas su 'phro/_/nyi ma'i 
[\[78b.7\]]dkyil 'khor la bzhag ste/_/rig 'dzin pho mo'i mtshan mas gdab/_/rnam lnga'i byug pas kun la gtor/_/rtags kyi phyag rgya lag tu sbyin/_/rnal 'byor chen po'i lugs su spyad/_/'jig rten skyong tshul thams cad ni/_/sgyu ma yin phyir shin tu yang /_/
[\[79a\]]
[\[79a.1\]]'jig rten 'das pa'i spyod tshul dag_/ji ltar 'byung ba de ltar spyad/_/e ma dur khrod gsang ba yi/_/rmad byung zhing khams dga' tshal 'dir/_/skal ldan dbang phyug rgyal ba'i sras/_/'dus pas tshogs pa'i rig 'dzin rnams/_/e ma'o 
[\[79a.2\]]dga' mchog bde chen grogs/_/dam tshig srog gi lu gu rgyud/_/thabs dang shes rab 'brel pa yis/_/sprul pa'i gshog sprugs grwa rgyas pas/_/tshogs gnyis rtsal gyis brlabs spar nas/_/chos nyid mkha' la lding bar rigs/_/a ya~M dza la~M 
[\[79a.3\]]kha~M lhan/_/de ring phan cad rgyal ba'i sras/_/dbang phyug yin pas ci bder spyod/_/rnal 'byor longs spyod bskyed pa dang /_/dug rnams bdud rtsir 'gyur ba yi/_/mA~M las skyes pa'i ye shes kyis/_/zangs kyi dngos po 'ju 'dul bya/_/dam rdzas yo byad 
[\[79a.4\]]longs spyod rnams/_/gong nas cha gsum so so nas/_/shan ma 'dres par sta gon bya/_/phyi yi cha la 'jug pa yi/_/mchod sbyin spel ba'i yo byad bya/_/de gnyis gnyis pa'i cha dag las/_/mjug gi rgyal chos longs spyod bya/_/rmad 'byung nang gi cha dag 
[\[79a.5\]]ni/_/thams cad gcig tu byas nas ni/_/ras sam shing khyon dag tu ni/_/bsdus te bsgrub pa'i rdzas kyis dgab/_/byug pa chen pos de la gtor/_/lce pog nag po'i dud pas bdug_/rdo rje gar gyi phyag rgya dang /_/'bar ba'i lta bas brjid par bya/_/
[\[79a.6\]]tsham ngam chen po'i stabs kyis bskor/_/sna tshogs bsur gyi dri chen gdon/_/de nas rgyal po'i byin brlabs kyis/_/yo byad de dag bdud rtsi lnga/_/dam rdzas ngo bor bsdus nas ni/_/de la 'bru lnga'i 'phro 'du las/_/zhu nas phyag mtshan rnam lngar 
[\[79a.7\]]'bar/_/dag pa'i bdud rtsi chen por zhu/_/shes rab lha mo rig 'dzin ma/_/bzhi 'am yang na rnam pa brgyad/_/rdzas sam yo byad rang bzhin pas/_/zas mchog gar gyis spyir blangs te/_/longs spyod spel ba'i dbyangs 'dis bstan/_/bdag cag rig 
[\[79b\]]
[\[79b.1\]]'dzin shes rab ma/_/rgyal sras lha yi dngos grub 'dzin/_/dgyes pas tshim pa'i longs spyod dag_/ji ltar yid bzhin nor bu 'am/_/dpag bsam shing ljon 'dod 'jo'i ba/_/ma rmos lo tog rgyas pa ltar/_/rnal 'byor longs spyod chen po dag_/nam mkha'i 
[\[79b.2\]]khams su gtibs nas kyang /_/rdo rje dgyes tshogs kun 'dus nas/_/skal ldan rnams kyis rab sprul cig_/rdo rje gar gyi dbang sgyur nas/_/sgeg pas lha mo 'jo tshul dag_/'dud cing sdod pa'i tshul gyis ni/_/rol mo'i tshogs kyis dga' ba skyed/_/oM 
[\[79b.3\]]shrI badzra lA s+yai hU~M hU~M/_badzra mA lai trA~M trAM/_badzra gI ti hrIHhrIH_badzra nr-i t+ya aHaH/_rdo rje karma'i thabs mchog gis/_/rdo rje glu 'dis gzi byin bskyed/_/rdo rje bdud rtsi longs spyod 'di/_/rtsi mchog bcud kyi snying po ste/_/gzi mdangs rgyas par byed pa'i mchog_/
[\[79b.4\]]bkrag 'dzin gzugs mchog dran pa'i dpal/_/rdo rje can gyi byin stobs kyis/_/skal pa can gyi zas su bya/_/skal med rnams kyi dug tu 'gyur/_/dper na sbrul la 'o ma bzhin/_/sa ma ya dzaH_ku su tsa ma ma/_/smug zil lha mo mnyen gsal ma/_/rlan 
[\[79b.5\]]rnams bdud rtsir sgyur byed ma/_/bdud rtsi chu rgyun dngos grub 'dzin/_/rang gnyer las skal chu rgyun 'bebs/_/shing lo 'dab las bdud rtsir sgyur/_/'bru thog sna tshogs dngos grub 'dzin/_/rang gnyer las skal 'bras bur skyed/_/lha mo sra brtan dbang sgyur 
[\[79b.6\]]ma/_/khu ba bcud las bdud rtsir 'gyur/_/bdud rtsi zhun chen dngos grub 'dzin/_/rang gnyer las skal brtan par byed/_/rdo rje lha mo shel mdog ma/_/nyi zer bdud rtsir sgyur byed ma/_/gsal ba mdangs kyi dngos grub 'dzin/_/rang gnyer las skal gzi byin 
[\[79b.7\]]skyed/_/lha mo khro gnyer sngo bsangs ma/_/dur khrod rdzas las bdud rtsir sgyur/_/sha chen sna tshogs dngos grub 'dzin/_/rang gnyer las skal byin 'bebs ma/_/rtsi yi lha mo blo gros ma/_/rtsi thog bdud rtsir sgyur byed ma/_/rtsi mchog kun gyi dngos grub 'dzin/_/
[\[80a\]]
[\[80a.1\]]rang gnyer las skal tshim byed ma/_/sman gyi lha mo nor gyi rgyun/_/dug rnams bdud rtsir sgyur byed ma/_/bdud rtsi sman gyi dngos grub 'dzin/_/rang gnyer las skal 'di kun yang /_/rdo rje glu yi brten nas ni/_/rnal 'byor chen po'i yo byad du/_/rol 
[\[80a.2\]]mos dga' ston longs spyod bya/_/de nas las kyi gnas skabs 'dir/_/phyi nang mthun 'jug bka' sdod pa'i/_/gshin rje chos kyi phyag rgya yis/_/bran gyi bya bar dbang bsdus nas/_/phyi mtshams bsrung bar dbang bskur te/_/'bur ram lugs sam ri mo'am/_/ci 
[\[80a.3\]]'dra bar ni byas nas kyang /_/phyi khyams sgo yi phyi rol du/_/ma he khri la bzhag nas ni/_/mthun pa'i rdzas kyis mgu byas la/_/de tshe 'di yis bskor bar bya/_/gsang chen lhun grub pho brang nas/_/las kyi gshin rje'i pho brang nas/_/bcom ldan chos rjes bka' stsal 
[\[80a.4\]]pa/_/de bzhin rig 'dzin sgrub pa pos/_/bka' gsang gzhung chen 'di sgrub cing /_/yang dag don la nges 'jug na/_/'di dag nor bu rin chen te/_/'di la rtod cing bar gcod pa/_/lha srin sde brgyad 'byung po kun/_/khyod kyi 'khor dang g.yog yin gyis/_/
[\[80a.5\]]rnam par smin pa'i chos shod la/_/gsang ba mchog gi rnal 'byor pas/_/bla med 'bras bur ma gyur tsher/_/sa 'di yan chad ma gtang bar/_/dpal chen mi pham bka' ma 'da'/_/bdag cag ye nas gnyis med de/_/de tsam don gyi dbyings su gcig_/
[\[80a.6\]]phyi rol skyong ba'i mu ran la/_/rdo rje yal dam thub par mdzod/_/badzra ya ma rA dza sa ma ya s+t+wa~M/_/zhes pas gshin rje mnas bsgags te/_/gal te 'das na kho bdag 'tshig_/brtsam par bya ba'i las chen po/_/dngos grub 'byung bar byed pa'i rten/_/phyag rgya che 
[\[80a.7\]]dang gzugs mchog gi/_/stegs bu legs par sbyangs na 'grub/_/mtshon pas khrid par byed pa yi/_/rdul tshon 'dus byas rgyu rnams la/_/brnyan ma'i dkyil 'khor bshad bgyi ba/_/so sor brtags te bshad bgyi ba/_/brtan zhing ngos 'jam khang bu 
[\[80b\]]
[\[80b.1\]]la/_/'bur khung khod snyoms 'phang mtho ba'i/_/kha dog lnga yi gzugs byas nas/_/des ni mtshan ma'i dngos grub ster/_/shing shun ras sam dur khrod kyi/_/zhing chen ras la kha dog lngas/_/phyag rgya 'bar ba'i gzugs bris na/_/de yang mtshan ma 
[\[80b.2\]]'byung ba'i rten/_/rdo dang shel rdo la sogs pa/_/dung ngam ba so'i rgyu las ni/_/mkhas pas 'bur du btod byas nas/_/mtshan ma 'byung ba'i rten du 'gyur/_/gser dngul rin chen la sogs pa/_/zangs lcags khar ba'i rgyu dag las/_/mkhan gyis 
[\[80b.3\]]blugs te ma nyams na/_/de yang mtshan ma'i rten du 'gyur/_/bla k+Sha byang chub shing la sogs/_/rgyud shing yal ga mnyen pa las/_/phyag rgya'i gzugs de legs sbyar na/_/de yang rten du mkhas pas bshad/_/mnyen cing sbyin pa'i mchog rnams la/_/
[\[80b.4\]]bzhin dang 'dril khugs legs sbyar te/_/phyag rgya chen po'i gzugs byas na/_/de yang rten pa'i 'os su 'gyur/_/de la sogs pa'i rgyu rnams la/_/yi ge'am yang na mtshan rtags sam/_/ming ngam thig ler rdzas la bri/_/bsgrubs na mtshan ma'i rten 
[\[80b.5\]]du 'gyur/_/de las re zhig 'dir bshad pa/_/stegs bu la brten mtshan ma dag_/bsgrub pa'i don du brtag gzung ba/_/brtsam pa'i thabs ni 'di lta ste/_/gong du smos pa'i rgyu rnams la/_/stegs bu mdzes shing mnyam byas te/_/kun du gru bzhi cha 
[\[80b.6\]]mnyam la/_/bdud rtsi lnga yi sbyor ba yis/_/me long lta bur snying por bya/_/snang byung yang dag byin brlabs can/_/ye shes rang byung grub pa'i rdzas/_/bka' gsang rmad byung pho brang du/_/dur khrod rdzas lngas skyang nul bya/_/rdo rje srad bu'i thig gdab pa/_/
[\[80b.7\]]cho ga rnam par bshad bgyi ba/_/gsang ba'i lcang lo 'khril [{]mangs [,]mang [}]dang /_/rdo rje rgyun thag la sogs pa/_/ring thung maN+Dal 'khor khyud la/_/'jur mdud can du ma gyur pa'i/_/sum sgril snyoms pa'i tshad ldan la/_/ye shes lnga yi rang bzhin gsal/_/rgyu 
[\[81a\]]
[\[81a.1\]]de byin gyis brlab pa'i thabs/_/thabs dang shes rab 'brel pa yi/_/yi ge gnyis kyi 'phro 'du las/_/dkar dmar 'od kyi gser phreng 'phro/_/rdo rje gsang ba'i thabs kyis da/_/byang chub sems 'dren 'khal ba'i yum/_/nges par 
[\[81a.2\]]brtags te 'dir bzung ba/_/mtshan ldan bkra shis gsang ba'i yum/_/smin dkyugs ring la lag sor phra/_/tshigs mig zlum la phra bar bshad/_/kha nas ut+pal ngad ldang zhing /_/lus la ga pur tsan+dan dri/_/yid 'ong mtshan ldan rked skabs phyed/_/skra 'jam 
[\[81a.3\]]mthon mthing g.yas su 'khyil/_/so dkar tshags dam dkar dmar phyed/_/mig gi dkyus ring smin dkyugs legs/_/zar ma'i me tog rgyas 'dra'i spyan/_/dpral ba'i dbyes che skra mtshams 'khyug_/sna bzang mdog gsal pad+ma'i rigs/_/lus drang ske ring 
[\[81a.4\]]sems ma'i tshul/_/nu ma'i dkyil mtho zla rgyas 'dra/_/sha dkar tshags dam 'khril bag chags/_/khong dal 'gro na gom pa 'jam/_/skad ni ngang pa gzhon nu sgrogs/_/cir yang mdzes pa'i stabs tshul ldan/_/skyes bu bla mas yum du gzung /_/gzungs mar 
[\[81a.5\]]byin gyis brlab pa ni/_/yum gyi phung po gnas lngar ni/_/bde bar gshegs pa'i sa bon lnga/_/'phro 'du gsal bar gyur pa dang /_/sangs rgyas byin brlabs dbang bskur nas/_/bde gshegs yum lnga'i sku mchog gsal/_/rdo rje yab la'ang de bzhin te/_/de 
[\[81a.6\]]ltar gsal bar gyur pa dang /_/yum gyi mkha' la me ri sgom/_/gsang ba dbugs kyi zla gam la/_/byang chub sems kyi 'phro 'du bya/_/gzugs brnyan ji ltar gsal ba bzhin/_/yum gyi mkha' la de bzhin no/_/de nas rdo rje tshig 'di yis/_/lus kyi yum la 
[\[81a.7\]]nges par bsgo/_/shes rab lha mo gsang ba'i yum/_/'dod dgur sgyur ba'i 'phrul mo che/_/chags pa'i tshul gyis thabs la 'dud/_/g.yon du 'khril cing g.yas su 'khyud/_/'dzum pa'i mdangs kyis zla gam sbyor/_/gsang ba'i byang chub sems 
[\[81b\]]
[\[81b.1\]]'dren pa/_/khyod ni lha mo rgyal ba'i sras/_/rang bzhin chos kyi mtshan ldan ma/_/rdo rje las kyi yum yin gyis/_/gsang ba'i las rnams kun byos shig_/lag pa 'khor lo'i gzhal yas su/_/nyi zla 'bar ba'i tshogs bkod de/_/gsang ba'i byang chub 
[\[81b.2\]]dkar dmar 'di/_/thig le yi ge'i ngo bor gdab/_/las kyi rdo rje 'bar ba yi/_/rdo rje gar gyi phyag rgya yis/_/byang chub sems kyi thig 'di drongs/_/rdo rje gsang ba'i las 'di drongs/_/rdo rje gsang ba'i las 'di gyis/_/o~M tsan+d+ra d+ha ra hrI zhes pa'i/_/gsang 
[\[81b.3\]]ba'i thabs kyi sbyor ba yis/_/rdzas mchog 'bar ba'i thig le yis/_/gnas lnga dag gi gzhal yas su/_/gsang ba thabs kyi thig le bya/_/srad bu'i sbyor ba de rdzogs nas/_/gol sgrib rtag chad skyon bral ba'i/_/che chung ya yo med pa yi/_/rdo rje dbu ma'i 
[\[81b.4\]]thig 'di dgye/_/chos kyi dbyings kyi gzhal yas su/_/mi dmigs bdal ba'i maN+Dal la/_/ye shes lnga yi thig 'phros pas/_/bde chen rnam thar phyag rgya'i tshogs/_/kun gzhi nam mkha'i gzhal yas su/_/nyon mongs rtog pa'i maN+Dal la/_/ting 'dzin 
[\[81b.5\]]'od zer thig 'phros pas/_/phyag rgya rdo rje 'bar ba'i tshogs/_/mkha' dbyings gsang ba'i gzhal yas su/_/zla gam pad+ma'i maN+Dal las/_/byang chub sems kyi thig 'phros pas/_/ye shes sems dpa' gsal ba'i tshogs/_/bkra shis dben pa'i gzhal 
[\[81b.6\]]yas su/_/mtshan ma rten gyi maN+Dal la/_/rdo rje srad bu'i thig 'phros pas/_/cho 'phrul gzugs brnyan phyag rgya 'bar/_/stong gsum gsang ba'i dkyil 'khor du/_/rmad byung rdo rje'i thig 'gyed na/_/gsang ba'i dam la gnas pa yi/_/'byung po skye bo gdol pa 
[\[81b.7\]]can/_/rdo rje rtsal gyi hU~M ring las/_/rdo rje mtshon cha'i bu yug 'tshub/_/phyogs mtshams bla 'og khro bos gtams/_/'bar ba gsang ba'i mtshams bzung ste/_/phyi rol sde pa'i 'drul rnams gcad/_/rdo rje mtshon cha 'bar ba'i tshogs/_/sreg dang 
[\[82a\]]
[\[82a.1\]]'joms pa'i drag shul can/_/rdo rje lce yis 'dir brdeg bya/_/rdo rje nyi ma'i gzhal yas su/_/rdo rje dpal be'u 'od kyi thig_/me long ye shes rang bzhin can/_/rnal 'byor can gyis gdab par bya/_/de bzhin rin chen 'bar ba'i gzhal/_/
[\[82a.2\]]pad+ma zla ba 'khor lo yi/_/dpag med nam mkha'i gzhal yas su/_/rigs kyi dpal be'u 'od kyi thig_/ye shes bzhi yi rang bzhin can/_/rnal 'byor can gyis gdab par bya/_/rdo rje mkha' la 'khor lo bskor/_/thabs dang shes rab zung ya bzhis/_/
[\[82a.3\]]so so'i phyag tu gnas nas ni/_/nam mkha' dbus kyi snying po la/_/srad bu bzhi yi rgya gram bre/_/de nas rdo rje brtan pa'i sa/_/dbus kyi pho brang dgu pa ni/_/rdo rje srad bu'i thig chen gyis/_/phyag rgya bzhugs pa'i gnas rnams kun/_/che chung med par snyoms par 
[\[82a.4\]]bya/_/'dir ni rdo rje mu khyud bdun/_/'byung ba'i rim pa drug bar du/_/'khor lo drug brtsegs snying por 'bar/_/gru chad rtsibs mchan me ri 'phro/_/mu khyud tshar gsum 'bar ba'i phreng /_/bar khyams bzhis mdzes phyi khyams dang /_/ldar gsal sgo 
[\[82a.5\]]dgu shar du brtsegs/_/pho brang de yi gnas gnas su/_/phyag rgya'i tshul rnams 'byung ba ni/_/mu khyud mtha' zad yan chad du/_/yab yum drug cu rtsa zhi yi/_/cho 'phrul dam tshig tshad med pa/_/rol ba 'jigs byed 'jigs byed che/_/ka tsa li la sogs 
[\[82a.6\]]par bri/_/de bzhin za byed yab yum bzhi/_/las kyi lha ste he ru ka/_/'khor lo tha ma'i rtsibs la dgod/_/gnas dang yul gyi phyag rgya dag_/gru chad phyi dang nang la dgram/_/hU~M chen bcu yi yab yum dag_/shin tu mdzes par dang po la'o/_/de nyid la ni ma brgyad 
[\[82a.7\]]dang /_/ging chen [{]bcwa [,]bco [}]brgyad rgyas par dgod/_/gnyis pa'i khyams la mkha' 'gro brgyad/_/shugs 'gro brgyad kyang de bzhin no/_/gsum pa'i khyams la phra men brgyad/_/de bzhin 'bar ma brgyad rnams bris/_/bzhi pa'i khyams la phor thogs brgyad/_/
[\[82b\]]
[\[82b.1\]]de bzhin srin mo gzhong thogs brgyad/_/kun du mdzes par bri bar bya/_/lnga pa'i khyams ni tha ma la/_/rdo rje slas dang bran mo dang /_/pho nya la sogs rgyas par dgram/_/de yang tshul du dgod pa ni/_/gong ma dag ni rgyu rnams las/_/ka tsa li la sogs pa dang /_/ji ltar 'byor 
[\[82b.2\]]pa de ltar bri/_/mchod pa'i yo byad thams cad dang /_/rmad du byung ba'i rdzas mchog dang /_/rdo rje gsang ba'i rim gyis bkod/_/rdo rje gsang sgo phye nas ni/_/ting 'dzin dkyil 'khor kun rdzogs nas/_/rang bzhin yul nas phab nas ni/_/bsgrub pa'i dkyil 'khor der rdzogs 
[\[82b.3\]]bya/_/'dir yang don gyi khyad par gyis/_/rig 'dzin che ba'i sa spar pa/_/shar gyi gdan gyi khyad par la/_/rdo rje seng ges bteg 'khor lo/_/zla ba nyi ma g.yas g.yon gyi/_/zhabs rten tshul gyi maN+Dal ni/_/rdo rje rgyal po yab yum bzhugs/_/lho yi gdan 
[\[82b.4\]]gyi khyad par la/_/glang chen rdo rjes btegs 'khor lo/_/pad+ma g.yas g.yon zhabs brten tshul/_/rdo rje rgyal ba yab yum bzhugs/_/byang gi gdan gyi khyad par la/_/pad+ma rdo rje bteg rgya gram/_/rdo rje karma yab yum bzhugs/_/nub bam phyogs sam 
[\[82b.5\]]mtshams gzhan du/_/gzhi rnams gcig tu gyur pa la/_/maN+Dal rgyun ma chad pa la/_/rdo rjes gtams shing sbrel byas nas/_/pad+ma phyogs gcig cher 'bar ba/_/kha dog 'bar ba'i 'od kyis dkrigs/_/rtsal 'phang che chung khyad par gyis/_/skal dang ldan 
[\[82b.6\]]nam mi ldan pa'i/_/la la dag la zla ba ni/_/rangs pa'i gdan gyi mtshan ma la/_/de yang rtsal 'phang che chung la/_/la la rtse gsum rdo rjes mtshan/_/la la rdo rje phyed mas mtshan/_/la la ma rangs zla gam kha/_/nang du bstan pas mtshan par bya'o/_/la la rtses 
[\[82b.7\]]'bigs rnam par mtshan/_/la la pad+ma brtsegs pas mtshan/_/la la dag la mtshan ma med/_/la las gdan de mi non te/_/nar ma gang zag mi yi rdzas/_/so so'i bde ba'i thabs su sbyar/_/kun du bde bar sbyar ba'i phyir/_/pi par stan zhes grags pa ste/_/
[\[83a\]]
[\[83a.1\]]kun du khyab par lus bder sbyar/_/rmad byung sgrub pa'i dkyil 'khor du/_/'jug dang dngos grub gsol ba dang /_/dbang bskur ba yi las rnams bya/_/'dod par bya ba bsgrub pa dang /_/gtor ma la sogs rdzas kyi rnams/_/cha gsum dag la bgos nas 
[\[83a.2\]]kyang /_/gcag ni sbyin sreg las mchog bya/_/gcig la rnal 'byor longs spyod gter/_/gcig ni mkha' 'gro'i 'khor tshogs bskyang /_/gnas su bkra shis la sogs kyis/_/sgrub pa rdzogs pas mthar dbyung ngo /_/dur khrod gsang mchog dbyings nyid la/_/
[\[83a.3\]]dkyil 'khor dgu brtsegs dpal gyi rgya/_/ye shes dgu yi khong gseng gsal/_/me ri 'od kyi thig thag gcad/_/'khor lo tshogs chen bsgrub pa'i sa/_/rnal 'byor rtsal mchog can gyi gnas/_/sgrub pa rtsa yi dkyil 'khor de/_/dur khrod gsang ba mchog gi mdo/_/
[\[83a.4\]]rgyud kyi rgyal po chen po rdo rje bkod pa kun 'dus rig pa'i mdo las tshogs chen 'dus pa'i bsgrub lugs kyi le'u ste bcu gnyis pa'o//_//de nas sems dpa'i rdo rje dam pa des 'di skad ces bka' stsal to/_/'dus pa chen po'i tshogs rig 'dzin thams cad nges 
[\[83a.5\]]par 'grub par 'dod na 'di ltar rig par bya'o/_/de bzhin thams cad kun rdzogs nas/_/rigs kyi khyad par 'di dag dbye/_/so so'i rigs su bsgrub par bya/_/rdo rje can la dpal be'u ni/_/dkyil 'khor rdo rje 'bar ba'o/_/de bzhin rin chen rin chen te/_/pad+ma dmar 
[\[83a.6\]]po 'od kyi dkyil/_/las ni kun du rgya gram 'bar/_/de bzhin rin chen 'khor lor 'bar/_/so so'i rigs rnams gtsor gzhag ste/_/'khor ni de bzhin mi 'gyur bar/_/rnam par bkod de legs sbyar nas/_/bsnyen pa dang ni nye bsnyen pa/_/bsgrub dang sgrub chen 
[\[83a.7\]]rdzogs par bsgrub/_/ting 'dzin rtsal gyi khyad par ni/_/so so'i rigs ni gang yin pa/_/ting 'dzin bye brag mang po la/_/yid kyi sbyor ba gsal bar bya/_/des ni rig [(]'jin [,]'dzin [)]gang 'dod pa/_/gsol bar nges par 'grub pa yin/_/zhes gsungs so/_/rgyud kyi 
[\[83b\]]
[\[83b.1\]]rgyal po chen po rdo rje bkod pa kun 'dus rig pa'i mdo las rdo rje rig 'dzin bsgrub pa'i le'u ste bcu gsum pa'o/_/de nas yang sems dpa'i rdo rje des 'di skad ces gsungs so/_/'dus pa chen po'i tshogs chos thams cad ni blang dor med par rig par 
[\[83b.2\]]bya'o/_/chos nyid mnyam pa'i rang bzhin la/_/bzang ngan rtog pa'i tshig dang bral/_/bdag dang gzhan du dbyer med de/_/gtsang dang mi gtsang gnyis su med/_/ces gsungs so/_/de nas 'khor der 'dus par gyur pa'i rig 'dzin mi'i thod pa can mang po dag rnam 
[\[83b.3\]]par bkod pa rnal 'byor gyi gral nas langs te/_/a la la ho zhes bya ba'i sgra chen po brjod nas 'di skad ces gsol to/_/bcom ldan 'das kyis bka' stsal pa la bdag cag shin tu gnas par 'tshal na/_bdag cag rnams kyi dam tshig ni bcom ldan 'das 
[\[83b.4\]]kyis ma gsungs so zhes gsol pa las/_/bcom ldan 'das kyis bka' stsal pa/_mi'i thod pa can rnams rang rang ji ltar dga' ba'i dam tshig rnams spobs pa skyed la phul cig ces gsungs pa las/_/'dod chags kyi rig 'dzin bram ze mi'i thod pa can 
[\[83b.5\]]rdo rje thal ba'i dbyangs zhes bya bas 'di skad ces gsol to/_/bcom ldan 'das bdag cag gi dam tshig ni 'di lta ste/_/ma dang sring mo bu mo dang /_/rgyu dang mi rgyu'i 'jig rten gyi/_/bud med thams cad thams cad la/_/'dod pa'i chags pa ci spyad kyang /_/
[\[83b.6\]]yang dag rig na mi gos so/_/zhes gsol to/_/de nas rig 'dzin rak+Sha mi'i thod pa can zhes bya ba des 'di skad ces gsol to/_/bcom ldan 'das bdag gi dam tshig 'di lta ste/_/bdag ni gsod la dga' ba ste/_/sems can thams cad bsad nas kyang /_/
[\[83b.7\]]zag pa mi gtsang snyigs ma dang /_/mi sha la sogs thams cad kun/_/zos na dam tshig mchog lags te/_/mthu dang gzi byin 'phel bar 'gyur/_/bdag gi dam tshig de lags so/_/zhes gsol to/_/de nas yang gnod sbyin rig 'dzin yak+Sha mi'i thod pa 
[\[84a\]]
[\[84a.1\]]can zhes bya bas 'di skad ces gsol to/_/bcom ldan 'das bdag gi dam tshig 'di lta ste/_mi yi bdag po thams cad la/_/'dod pa thams cad 'phrog pa dang /_/gser la sogs pa brkus spyad kyang /_/yang dag rig na mi gos te/_/'dod pa grub pa'i 
[\[84a.2\]]mchog tu 'gyur/_/bdag gi dam tshig de lags so/_/zhes gsol to/_/de nas yang mu stegs rig 'dzin 'od srung ral pa can zhes bya bas 'di skad ces gsol to/_/bcom ldan 'das bdag gi dam tshig ni 'di lta ste/_mi yi mgo bo bcad nas kyang /_/bzang dang ngan ni 
[\[84a.3\]]bye brag rnams/_/rig pas brtags te shes byas nas/_/bzang ba'i rtags can bsten bya ste/_/dkar po ra ri lcang lo can/_/'di dag rtag tu sus 'chang ba/_/'dod pa thams cad 'grub pa ste/_/rgol ba thams cad 'joms par nus/_/yid bzhin nor bu ci 'dra bar/_/
[\[84a.4\]]de yi yon tan 'di las 'byung /_/bdag gi dam tshig de lags so/_/zhes gsol to/_/de nas yang bram ze sha la dga' ba dang /_/sha za mo'i rig 'dzin rnams kyis 'di skad ces gsol to/_/bcom ldan 'das bdag cag gi dam tshig ni 'di lta ste/_/ba glang 
[\[84a.5\]]khyi sha rta sha dang /_/mi sha glang chen sha la sogs/_/sha rnams 'dra bar gtsang sme med/_/zos na yon tan sna tshogs 'grub/_/bdag gi dam tshig de lags so/_/zhes gsol to/_/de nas yang srin mo'i rig 'dzin khrag 'phrog ma zhes bya ba la sogs pas 
[\[84a.6\]]'di skad ces gsol to/_/bcom ldan 'das bdag gi dam tshig ni 'di lta ste/_srog chags sems can thams cad kyi/_/bsad pa'i khrag ni dron mo dag_/'thungs na gzi byin 'bar bar 'gyur/_/bdag gi dam tshig de lags so/_/zhes gsol to/_/lha 
[\[84a.7\]]mo klu mo rigs ngan mo la sogs pa bud med kyi tshogs thams cad kyis 'di skad ces gsol to/_/bdag cag rnams kyi dam tshig 'di lta ste/_bro gar glu tshig chen po ni/_/thams cad bsten pa'i mchog lags te/_/bro yi 'jo tshul stabs chen dang /_/
[\[84b\]]
[\[84b.1\]]glu yi snyan dang gas don bsgrags nas/_/yid kyi dbang po thams cad 'phrog_/bsten pa'i thabs kyis 'khrig spyod pa/_/'di ni dga' ba'i dam tshig ste/_/bdag cag rnams kyi dam tshig lags/_/zhes gsol to/_/de nas rig 'dzin de kun gyis 'di skad ces 
[\[84b.2\]]gsol to/_/bcom ldan 'das bdag cag rnams kyi spyi'i dam tshig ni 'di lta ste/_dkar nag las ni ci spyad kyang /_/rnam par smin pa'i 'bras bu dang /_/rab 'bring tha dad bye brag med/_/de bzhin 'di la bde sdug gam/_/dge dang mi dge'i rtsod pa med/_/rnon 
[\[84b.3\]]po'i mtshon gyis gcad du med/_/ci phyir rnam pa bdun stong pas/_/thogs pa med pa'i don phyir ro/_/srog kyang bcad cing gsad du med/_/ci phyir rdzas 'di 'jigs pas so/_/sdig pa chen po'i las rnams kun/_/bdag gis byas sam gzhan byed bcug_/
[\[84b.4\]]gal te gang gA'i bye snyed kyi/_/sems can de la sbyin byin dang /_/de bzhin gang gA'i bye snyed kyi/_/sems can thams cad gsad pa gnyis/_/yang dag rig la tha dad med/_/nam mkha' dag la rdul dang chus/_/ji ltar mi chags pa bzhin no/_/gang zhig khrel 
[\[84b.5\]]dang 'dzem ldan na/_/dogs pa'i rtog pa de bzung bas/_/dmyal ba chen por ltung bar 'gyur/_/chags pa'i spyod pa la sogs kyis/_/lus rnams gdung bar byed pa yi/_/sems can de ni 'du shes chung /_/zhes gsol to/_/de nas bcom ldan 'das 
[\[84b.6\]]sems dpa'i rdo rjes 'di skad ces gsungs so/_/e ma'o thod pa can gyi tshogs/_/khyed kyis smras pa'i tshig 'di rnams/_/mdud pas bcings pa'i tshig yin te/_/khur dang bral bar mi 'gyur ro/_/yang dag yang dag ces smra ba/_/yang dag nyid kyi mdud pa ste/_/
[\[84b.7\]]mdud pa'i bkrol ba ma byas na/_/tha ram phyed par mi 'gyur ro/_/chags pa'i las rnams sbyor ba dag_/chags pa'i dbang gis der sbyor na/_/de dag de yi grong khyer du/_/gnas 'gyur de yi sems can yin/_/'du shes sgyur ba'i las chen dag_/sdang ba'i 
[\[85a\]]
[\[85a.1\]]dbang gis sems shor na/_/shan pa gsod pa'i rig 'dzin du/_/ltung 'gyur sdig pa'i ri bo yin/_/rgyal ba rnams ni gtsang bas na/_/gang tshe bde gshegs rgyal ba'i zhal/_/mi gtsang rnam pa sna tshogs kyis/_/yongs su bstabs par gyur 
[\[85a.2\]]na ko/_/de tshe las kyi rnam smin gyis/_/thar med nad kyis bzung nas ni/_/'dam du bying bar mi 'gyur ram/_/sha dang khrag la sogs pa'i zas/_/dku ba'i rngad zas chen po ste/_/gang gis zos pa'i lus rnams la/_/'byung po dri za kun 'dus nas/_/dri mnam 
[\[85a.3\]]ro dang bcud rnams 'byin/_/des ni gzi mdangs yal 'gyur na/_/ci phyir ci ste de rnams bza'/_/sems nyid rin chen yod bzhin du/_/gzhan gyi rin chen spyod byed pa/_/log pas log pa len pa'i chos/_/'di dag mdud pa dam po yin/_/dkar gnag las la 
[\[85a.4\]]khyad med ces/_/thams cad khra bos spyod pa ni/_/rigs med rigs chad log pa'i las/_/'bras bu log pa'i khams su 'gyur/_/bde gshegs mnyes bya'i las rnams la/_/yan lag tshig tu ma dag na/_/nyes byas las kyi rgyu des ni/_/gang gi dus rnams 
[\[85a.5\]]thams cad du/_/dbang po yan lag ma tshang zhing /_/dran pa'i snying po nyams par 'gyur/_/rig pa 'dzin pa'i rnal 'byor pas/_/bder gshegs rgyal ba sgom zlos pa/_/cho 'phrul khro tshul bstan pa ltar/_/mtshan ma nyid du der go na/_/las kyi srin po'i rig 'dzin 
[\[85a.6\]]yin/_/rgyan dang cha lugs thams cad kun/_/mtshan ma nyid du brtags gyur na/_/ci la'ang rtog cing chags pa yi/_/'dzin pa'i phur pa chen por 'gyur/_/a dang hU~M la sogs pa yi/_/rgyu yi yi ge thams cad kun/_/mtshan ma nyid du der brtags na/_/tsan+dan 
[\[85a.7\]]sbrul gdug la sogs par/_/ltung 'gyur rtog pa'i gegs chen yin/_/khrag la sogs pa'i rdzas chen lnga/_/de nyid dngos por de brtags na/_/'byung po khrag gi dri mnam pa'i/_/lus len rigs ni 'dzin pa yi/_/ma bdun rngam pa'i cha lugs su/_/gang 
[\[85b\]]
[\[85b.1\]]zhig rtog par der go na/_/srin mo mi sdug sha za mo/_/lang+ka'i yul du de dag 'khor/_/mtshan ma'i bla thabs mgo brnyan can/_/der btsan der bzung dmigs pas ni/_/sho gam gnas kyi gcan chen rigs/_/'dzin cing gnas der rtog par 'gyur/_/las 
[\[85b.2\]]kyi dbang btsan bran mo'i tshogs/_/de 'dra nyid du de brtags na/_/gnod sbyin chen mo'i tshogs su 'gyur/_/gzhan gyi tshe la 'tshe ba yin/_/des na mdud pa chen po 'di/_/khur du bshal ba'i gdos yin te/_/'chal pas lta ba'i mig long ste/_/sems kyi nor 
[\[85b.3\]]bu rin chen de/_/rtag chad khams su stor bar 'gyur/_/de lta'i skyon chen spang bar gyis/_/de skad ces bka' stsal pa las thod pa can gyi tshogs rnams rtogs pa'i 'du shes kyis zin cing rang rang gi spyod pa la skyo ba skyes par gyur to/_/de nas bcom ldan 'das 
[\[85b.4\]]la 'di skad ces gsol to/_/e ma'o bcom ldan 'das bdag cag rnams kyi dam tshig ni log pa'i dka' thub tu 'gyur ba lags na/_'di dag yang dag pa'i dka' thub tu gnas par 'tshal na/_chos thams cad ni sgyu ma lta bu ste/_cir yang 'gyur ba lags 
[\[85b.5\]]so/_/gsang sngags chen po'i sgo ni bskal pa me dpung lta bu ste/_bdag cag rnams kyi rtog pa so sor ji ltar mos pa ltar bshad du gsol zhes zhus pa las/_bcom ldan 'das kyis dgyes pa chen po'i bzhad pa mdzad nas/_rigs kyi bu rnams ni de ltar zhu ba 
[\[85b.6\]]legs kyis shin tu nyon cig_/khyed rnams kyi spyod pa mi dgag par ji ltar dga' ba'i bsam pa so sor rangs par bya ste/_'jig rten mtshan ma'i spyod pa bsam gyis mi khyab pa rnams gsang sngags kyi dka' thub chen por bya'o/_/rang rang gi spyod pa ma bkag par 
[\[85b.7\]]sgo gsum lhug par spyod cig_/de nas sems dpa'i rdo rjes yang 'di skad ces gsungs so/_/kye ma'o thod pa can gyi tshogs/_/bud med bud med thams cad kun/_/skyed par byed pa'i rten yin te/_/'bras bu smin pa'i zhing yang yin/_/bsgral zhing gdon 
[\[86a\]]
[\[86a.1\]]pa'i gnas yin te/_/shes rab dga' ba'i yul yin no/_/'di la sems gsum gnas pa ste/_/ye nas dag pa chos nyid sems/_/mkha' dang sbyor ba byang chub sems/_/snying rjes sgrol ba gsum sbyar te/_/chos nyid gsang ba nyi shar 
[\[86a.2\]]khyab/_/snying rjes sgrol ba gsum gyis sbyar/_/ting 'dzin byin brlabs ye shes kyis/_/chos nyid dur khrod mkha' la bsgral/_/bsgral ba'i rgyu mchog man chad nas/_/shel chen tsa ra la sogs pa/_/de la rgyu drug sa bon gdab/_/rang bzhin ye nas de 
[\[86a.3\]]gzhom bya/_/khyad par 'das pa'i yi ge lnga/_/gnas bkod 'phros pas mtha' yas bkang /_/thams cad stongs shing zad byas nas/_/'dus pa'i yi ge lnga ru gsal/_/de las phyag mtshan ye shes lnga/_/mi gnas ye shes ngang du thim/_/sgrib pa'i phung por smin 
[\[86a.4\]]pa de/_/rdo rje rol pa'i rngam tshogs kyis/_/'jo tshul stabs kyis sbyar bar bya/_/kha T+wAM la sogs sngags bcas pas/_/bsgyel te ma rig sgo dbye bya/_/rnam shes dbugs kyi sgrom drangs la/_/rdo rje rgyal po'i rlung sgrom du/_/bsdus te rdo rje dbugs can la/_/hU~M byas 
[\[86a.5\]]sgril ma de la bslan/_/gsang ba thugs kyi dkyil 'khor du/_/mtshon gang 'od du bstim par bya/_/yu ti a ha~M gis sbar te/_/gsal na de dang mnyam du gsal/_/rdo rje tshe la bslan par bya/_/rdo rje rlung gis dbugs sbar te/_/thugs las rlung sgrom lam du sbar/_/
[\[86a.6\]]nam mkha' chos kyi gzhal yas su/_/nyi ma'i steng na hU~M du gsal/_/ye shes sems dpa' tshon gang ba/_/nyi zla ga'u'i bar na gsal/_/a yang phaT kyis bskyod 'phangs pas/_/rdo rje sems dpa'i thugs kar 'phros/_/ye shes sems dpar gsal ba la/_/
[\[86a.7\]]dngos por snang ba 'dzin dang bral/_/g.yo 'gul 'phar 'phrig ma chad par/_/rdo rje ming gi dbang bskur te/_/rigs kyi lha dang snying po sbyin/_/rdo rje gdung ba'i glu blangs te/_/man ngag gnas kyi smon lam gdab/_/bzhi tshal dag tu byas nas ni/_/sman gyis btab ste phung por 
[\[86b\]]
[\[86b.1\]]btsal/_/'khor ba'i phung po de bsdus la/_/rdo rje stabs dang glu yis sbyang /_/gnas gnas dag tu bsngo bar bya/_/phung po mchod pa'i rdzas su bstim/_/rdo rje bra yi las rnams gdab/_/des ni mnyes dang skongs pa dang /_/rdo rje las rnams 'grub pa yin/_/rnal 'byor las 
[\[86b.2\]]kyi dbang phyug che/_/mtho gtsang shes rab gangs rum nas/_/rig pa'i sder mo sbar shad can/_/nga rgyal dregs pa'i glang po 'joms/_/rnal 'byor rtsal rgyas seng phrug rnams/_/rdo rje rtsal chen 'di sbyangs pas/_/rnal 'byor lha mchog gshegs pa'i rten/_/dngos grub 'byung 
[\[86b.3\]]ba'i rin po che/_/mthu stobs skye ba'i thabs chen po/_/byin brlabs phebs pa'i dbang mchog 'dis/_/rgyal ba'i dngos grub man chad nas/_/mkha' 'gro'i cho 'phrul thams cad dang /_/dregs pa ma rungs sde pa rnams/_/thams cad dbang du 'gyur nges na/_/'byung po 
[\[86b.4\]]gzhan lta smos ci dgos/_/'khor ba'i skam gling chen po la/_/ris drug 'khor ba'i sems can rnams/_/rgyud drug 'das pa'i rnam shes srog_/dus gsum mtshon gyis bsad pas na/_/rtag chad mthar shi'i ro gling nas/_/gti mug bam chen ro blangs nas/_/
[\[86b.5\]]bdud rtsi sman chen ye shes kyis/_/rtag chad mtha' las ro blangs shing /_/byang chub sems su gsal ba'i phyir/_/ro yi rdzas rnams btsal bar bya/_/khro tshogs rngam par bdag byas te/_/rdo rje 'bar ba'i mig nang nas/_/mthing nag hU~M gi seng chen ni/_/'khor 
[\[86b.6\]]ba'i ro gling khams su spro/_/bsgral ba'i dur khrod mtha' dag kun/_/ye shes rol ba'i zhing du blta/_/khro bo gyad kyi 'dor thabs kyis/_/tsham ngam chen po'i rngam tshul gyis/_/dpa' bo rdo rje'i 'dzur 'gros sbyar/_/thabs chen [{]bcwa [,]bco [}]brgyad stabs kyis sbyar/_'jo 
[\[86b.7\]]tshul thabs kyi 'gro stabs kyis/_/'dzem tshul lta zhing rnam par rtsen/_/sgra skad sgyur zhing he hes sgrogs/_/'thab cing rtsod pas rnam par rngam/_/'bri tshugs lta zhing 'drog tshul spyod/_/g.yas su lta zhing g.yon du 'gyur/_/yid ma ches te phyir yang blta/_/
[\[87a\]]
[\[87a.1\]]sdang mig logs kyi khyab par blta/_/rdo rje 'gros su rgyug cing 'gro/_/ha ha ru lu'i rngam sgra sgrogs/_/so so'i brda skad 'byin byed cing /_/rtod pa'i tshul gyis mchong zhing rgyug_/yid bzhin gter chen kha phye nas/_/'dod 'byung rin chen phung po 
[\[87a.2\]]de/_/'khor ba'i rnam smin dpyis phyung nas/_/rnam gsum dug chen gtan sprugs nas/_/thugs rje rngam pa'i kha long kha/_/rdo rje 'bar ba'i tshogs chen gyis/_/dngos grub lo tog phral nas kyang /_/rdo rje bzhin phyogs ma nor bar/_/shel phur gnyis kyis 
[\[87a.3\]]gsang gnas bzung /_/nges par gshin pa'i gzhi ma la/_/cung zhig brtod de nye 'khor bsgyur/_/bzhin phyogs gang ltas legs nyes brtag_/phyi yi bzang ngan de nyid ni/_/nang du nges par gsal ba yin/_/nyes pa'i mtshan byung mkhas pas mnan/_/gal 
[\[87a.4\]]te dri bas gleng slong na/_/de yi the tshom gsal ba dag_/dngos por spyod la zhugs rnams kyis/_/mtshan mar rtog pa 'di dag rnams/_/'jigs byed bka' la btags pa yi/_/'dod chags bdag po nga la gsol/_/ji skad smras pa de bshad kyis/_/mtshan 
[\[87a.5\]]ma'i rdzas rnams rtogs par gyis/_/'jig rten mgon khyod bdag la gson/_/bdag cag spyod pa gsol bar bgyi/_/snod kyi mtshan nyid bzang ngan gyis/_/nyes dang legs pa 'di las byung /_/skyon gyi mtshan ma bdun pa ste/_/kha sbub pa dang gdan las 
[\[87a.6\]]bskyod/_/rgyud mi 'phel dang mtshams su gas/_/bar chad 'byung dang bgegs ldang ba/_/mtshan ma ngan pa 'byung ba'o/_/'di dag mkhas pas yong mi 'chang /_/legs pa'i rgyu ni bcu gcig ste/_/gsum gyi dngos grub thob pa dang /_/rig 'dzin lam 'gro 
[\[87a.7\]]nam mkhar 'phur/_/khams gsum dbang bsdu rdo rje spyan/_/pha rol g.yul zlog zil gyis gnon/_/mthu dang byin brlabs tshe 'phel dang /_/mtshan ma gsal po 'byung ba dang /_/slob ma chu yi rgyud 'phel ba/_/dmigs pa'i bsam pa 'grub pa dang /_/
[\[87b\]]
[\[87b.1\]]phyi mar sangs rgyas myur ba dang /_/dngos grub rnam gsum thob pa ste/_/smon lam bzhin du 'grub pa'o/_/de yang bye brag 'di lta ste/_/phyed du 'gyur na thob thang yin/_/sum cha tsam la btang snyoms so/_/de yang so so'i mtshan rtags su/_/brtag cing ming du 
[\[87b.2\]]brjod bya ba/_/dkar po spros med chos kyi sku/_/lcang lo kun rdzogs longs spyod ldan/_/ma 'ongs sprul pa mdzad pa'i rgyun/_/'das dang da ltar ma 'ongs pa'i/_/rnal 'byor sa la 'gro ba'i rigs/_/bder gshegs dus gsum 'byung ba'i rtags/_/rin chen 
[\[87b.3\]]gter gyi ga'u 'di/_/thabs kyi rgyal po dpal gyi dkor/_/pho brang rtags ldan snod bcud rdzogs/_/'phrul zhal yid bzhin 'dod zho'i ba/_/rkang med mkha' la 'gro ba'i mchog_/ngo mtshar thog thog rkan sgra can/_/rmad 'byung gsang ba'i rang sgra dag_/rig 
[\[87b.4\]]'dzin rtsal can kun la sgrogs/_/nga ni skyes mchog rtsal can gyi/_/rmad byung bsgrub pa'i rdzas yin pas/_/su zhig dngos grub gang 'dod pa/_/the tshom med par dus 'dir long /_/gang dag bka' ltar mi byed cing /_/su zhig dam la mi gnas pa/_/nga yi gzugs 
[\[87b.5\]]mthong tsam gyis 'tshig_/sgra thos tsam gyis brlag par 'gyur/_/zhes pa'i sgra byung cho 'phrul ni/_/rgyal ba'i gzhal yas kun las sgrogs/_/'di dag don dang ldan par spyod/_/'di ltar grags pa nges don ni/_/rnal 'byor can gyis shes bya ba/_/thams cad 
[\[87b.6\]]dpal ldan lcang lo can/_/la la bkra shis mtshan ldan te/_/de bzhin paM tsa ku la yin/_/la la dpyad kyi na sha yin/_/de bzhin mi 'gyur sra mkhregs yin/_/ma hA ke sa dpal dang ldan/_/ye shes lnga ldan zhes ni bya/_/A yuHpha la tshe yi mchog_/la la 
[\[87b.7\]]me le de byi brtan/_/la la de bzhin kha swa kha/_/kha hu pa yi dpal dang ldan/_/bkra shis don 'byung de lta'o/_/bder gshegs mtshan ldan rdzogs pa yin/_/gtsug phud dge gtsug dpal dang ldan/_/dz+nyA na mur+t+ti de bzhin no/_/la la dz+nyA na ku N+Dali/_/de 
[\[88a\]]
[\[88a.1\]]bzhin khro po kuN+Da li/_/e ka dza Ti mtshan ldan pa/_/a bi mu ka rdzogs pa'o/_/'dod pa brtan ldan bde ba skye/_/gnyis med don ldan thob pa'o/_/pu tra mang 'phel lcug phran rgyas/_/rdo rje bse phor mtshan rdzogs nas/_/shel phor gsang 
[\[88a.2\]]ba'i don 'byung ba/_/sku gsung lhun grub ka pA la/_/thams cad re ba yid bzhin skor/_/de bzhin yon tan rdzogs kun rdzogs/_/bkra shis mtshan ni kun ldan pa/_/de bzhin mi 'gyur g.yung drung brtan/_/mi shigs mdzod yin kun 'byung ba'o/_/cho 'phrul 
[\[88a.3\]]rtags 'byin dam pa 'byung /_/srid pa yongs sgrol las kyi mchog_/khams gsum dbang sdud khyad par ldan/_/drug gsum gtan sprugs las mchog can/_/mtshan ma'i spros bral nges pa'i don/_/rigs drug mdog drug dbyibs drug dang /_/yon tan 
[\[88a.4\]]skyon rnams sbyar bar bya/_/mang dang nyung ba'i gsang ba ni/_/bcas dkar 'phel dang mgo mi 'byung /_/rjes 'dra la sogs skyon rnams spang /_/dug gsum stongs mdzad rgyal ba'i bka'/_/sku gsum smin pa'i g.yung drung rtags/_/sba thabs gsang ba'i 
[\[88a.5\]]man ngag 'di/_/skal ldan rnal 'byor rnams kyi ste/_/skal med kun gyi rtog pa'i bdud/_/ming tsam 'dzin la ga la brten/_/mkhas pas brtag cing bzang po brten/_/dngos grub 'byung ba'i dus chen yang /_/gcig dang gsum ni rab tu bshad/_/de 
[\[88a.6\]]bzhin lnga bdun 'bring du grags/_/dgu ni dngos grub tha ma ste/_/bcu gcig phan chad yal bar bshad/_/de bas rnal 'byor rtsal can gyis/_/nges par brtson te brtag par rigs/_/'dod chags bdag pos de skad bshad/_/mtshan ma yin phyir der nges 
[\[88a.7\]]pa/_/mtshan ma can dang mthun bya'i phyir/_/thabs kyis de dang mthun spyod la/_/yang dag don la kha lo sgyur/_/de dag rnam par sbyang ba dang /_/'gro drug shin tu g.yeng ba can/_/yid rnams drangs te brten byas nas/_/thabs kyi don la sbyar ba'i tshig_/rgyu 
[\[88b\]]
[\[88b.1\]]drug 'dus pa'i sa gzhi la/_/glu bro gar gyi rol pa yis/_/srid gsum zil gnon dbang sdud pa/_/'jig rten mthun 'jug spyad par bya/_/dper na 'jig rten khams dag na/_/'gro bas 'gro ba 'dul byed pa/_/de dga'i las la de zhugs te/_/de dang bsam 
[\[88b.2\]]pa mthun sbyad pas/_/de dang 'dris nas de dga' byas/_/de nas de yi drod lon nas/_/de yi 'du shes sgyur ba'i tshig_/de snga bdag gi grogs khyod kyi/_/las la zhugs pa shin tu nor/_/'dir nyes las kyi bsags pa bgrang /_/nyes kyang bdag gis khyod dgar 
[\[88b.3\]]byas/_/da ni bdag dga'i las 'di la/_/grogs khyod shin tu 'jug dgos so/_/byas pas de yi snga sems de/_/zin pas gcig gi phyi sems kyang /_/'dzin cing de dga'i las la 'jug_/spyod pa'i las kyang 'di lta ste/_/rgyu drug 'dus pa'i phung po la/_/
[\[88b.4\]]ngan song gnas 'joms rdo rje'i rtags/_/ye shes thabs kyis snyan pa'i glu/_/rmad 'byung gsang chen sgrogs pa'i tshig_/nyon mongs lnga yi sa gzhi la/_/yi ge ye shes lnga gsal bas/_/'bar ba khrag 'thung sprin phung bzhin/_/khyu mchog lnga yi stabs 
[\[88b.5\]]kyis rol/_/seng ge nga ro rngam pa'i glu/_/rdo rje don rab sgrogs pa'i tshig_/rmad byung rol pa'i don byung ba/_/e ma ngo mtshar ya mtshan che/_/dgyes pas rol ba'i byin brlabs las/_/rgyud drug rtsad gcod ngo mtshar che/_/mnyam pa chen po'i nam mkha' las/_/
[\[88b.6\]]ye shes 'bar ba'i me byung bas/_/'khor ba khrag gi rgya mtsho skams/_/sdug bsngal dbyings su zad mdzad do/_/mi gnas klong nas cho 'phrul ba/_/gtum rngam 'khrug pa'i ngo bor 'bar/_/khrag 'thung 'bar ba'i sprin 'phros pas/_/srid gsum khrag mtsho 
[\[88b.7\]]rngo nas skams/_/dpa' bo tsham ngam gyad kyi stabs/_/srin po ma traM khros pa'i glu/_/theg chen rmad byung gsang ba'i tshig_/chags pa'i rtod phur gting nas phyung /_/mkha' bzhi dbyings kyi bde klong nas/_/tshom bu 'bum gyi cho 'phrul 'phros/_/dgyes mchog 
[\[89a\]]
[\[89a.1\]]rol pa'i phrin las las/_/la la shes rab thabs la rol/_/la la thugs rje las la rol/_/la la gdul bya'i yul la rol/_/la la ye shes dbyings la rol/_/thabs kyi rgyal po rtogs pa'i dbang /_/che ba lung gi khyad par las/_/rgyal ba 
[\[89a.2\]]kun dang mnyam par sbyor/_/rdo rje pad+ma rol pa'i stabs/_/chags med mkha' la gsal ba'i tshig_/dug gsum zil gyis gnon pa'i glu/_/'jig rten rim gyis sbyang ba'i phyir/_/'jig rten khams su rol pa byung /_/'jig rten drug gi snying la rol/_/bdag po 
[\[89a.3\]]gtso bo zil mnan nas/_/'khor ni snyan pa'i tshig gis bsten/_/'khor ba'i lam lnga rgyud bcad nas/_/rnam thar nam mkha'i ngang du bslan/_/gar mchog glog ltar 'gyu ba yin/_/rmad byung gsang ba'i dkyil 'khor nas/_/yi ge 'bar ba'i cho 'phrul 'phros/_/
[\[89a.4\]]'phro 'du skar ltar 'khrug pa las/_/khams gsum bud shing thal bar rlags/_/rdo rje bu yug skar mda'i stabs/_/rdo rje 'brug chen ldir ba'i glu/_/don grub rdo rje gsang ba'i tshig_/gdug pa'i dbung rnams rnam par 'joms/_/rdo rje sprul pa'i dkyil 'khor 
[\[89a.5\]]bas/_/thabs kyi byang chub sems sprin spros/_/dbang sdud chags pa'i khyad par las/_/'jig rten bu mo drug dang rol/_/seng ge rnam par rol pa'i stabs/_/rdo rje khyud skad 'gyur ba'i glu/_/chags pa rtsad nas gcod pa'i tshig_/rdo rje rol pa'i don chen po/_/'khor 
[\[89a.6\]]lo 'bar ba'i dkyil 'khor nas/_/mtshon cha 'bar ba'i yig 'bru 'phros/_/rgyu drug ngo bo rtsad nas gcod/_/dug lnga'i phung po rnam par spros/_/ye shes rno dbal mtshon chen po/_/chos nyid bdal ba'i klong nas 'phro/_/thabs mchog dbyig gi rtsal shugs 
[\[89a.7\]]las/_/'bar ba'i mtshon cha char ltar 'bab/_/yi ge ye shes mtshon cha'i char/_/rdo rje lce yi shugs kyis dbab/_/rin chen gter gyi longs spyod rnams/_/rtog pa'i ri bo gzhom pa dang /_/dug gsum phung po gzhig pa'i phyir/_/'khor lo lcags kyu 
[\[89b\]]
[\[89b.1\]]la sogs pa/_/rten dang gsang chen til mchog dang /_/dngas ma la sogs sgo kun rnams/_/so so'i cha ru phye nas ni/_/thugs rjes nyon mongs sbyong ba yi/_/so so gnyer gyi rang skal du/_/phyag rgya so so'i skabs su gdang /_/de ltar rdzogs par gyur pa dang /_/maN+Dal 
[\[89b.2\]]kun gyi tshad 'dra la/_/dbus su thig bzhi le tshe dgu/_/mtha' skor 'khor lo'i rtsibs brgyad bya/_/de la sgo bzhi sgo khyud bcas/_/mtha' zad bskal pa'i me ri bri/_/dbus su dkar dmar kha sprod bri/_/phyogs mtshams brgyad du kha~M brgyad bri/_/'khor lo'i 
[\[89b.3\]]bar mtshams mu khyud la/_/nang du bltas pa'i kha~M brgyad gsal/_/rtsi bsal nang du lta ba brgyad/_/mu khyud brgyad la phyir lta brgyad/_/gru chad bzhi la nang du lta/_/thig le rnam bzhi bri bar bya/_/phyi rim bar khyams de dag la/_/thig le nyi shu rtsa brgyad ni/_/phyi ru 
[\[89b.4\]]lta ba bri par bya/_/bskal ba chen po'i me khyams la/_/thig le phyir lta bcu gsal bri/_/de la phyag rgya rim par dgod/_/maN+Dal sgo ru bam chen gcig_/glu bro gar gyis rnam sbyangs te/_/dbus su bzhag ste shar du bstan/_/de yi phung po gzhal yas khang /_/b+hu~M 
[\[89b.5\]]las bskyed de gsal bar bya/_/de ru phyag rgya'i tshogs chen bsgom/_/rdzas kyi gnas rnams so so la/_/rigs kyi lha rnams rim par dgod/_/de nas rdo rje bsnyen pa bya/_/byin phebs rtags lung mgu pa na/_/bam de byang shar mtshams su bsgral/_/rdzas rnams 
[\[89b.6\]]so sor bsngos nas kyang /_/phyag rgya bzhugs pa'i gnas rnams su/_/ma nor bar yang dgod de sbyar/_/dpal dang ldan pa'i snod dgu la/_/rmad du byung ba dgu bkod de/_/'bar ba chen po'i gnas gnas su/_/brjid pa'i tshul du gsal bar bsgom/_/phyag rgya 
[\[89b.7\]]gzhan yang rdzogs par dgod/_/ye shes rdzogs pa'i dkyil 'khor du/_/dbang chen zla gam skar tshogs bkram/_/rdo rje mi phyed dgur 'bar ba/_/che ba dgu yi khyad par las/_/dpal chen dgu ni sku la rdzogs/_/yum chen dgu ni dbyings la rol/_/dpal 
[\[90a\]]
[\[90a.1\]]be'u dgu ni thugs la 'bar/_/'byung chen dgu ni klong du 'khyil/_/khu byug dgu ni rang skad rdzogs/_/b+han d+ha dgu ni dpal dang ldan/_/zla gam dgu ni yum gyi dbyings/_/thig le dgu ni byang chub sems/_/nyi zla dgu ni 'od 'phro 'bar/_/de ltar dgu 
[\[90a.2\]]dgur gsal ba yi/_/dgu klong b+ha ga gcig gi dang /_/dgu bkag gcig phye thig le'i don/_/thams cad 'byor pa rgyas byas la/_/bam dgu phan cad sman du sbyar/_/rdzas kyi dngos grub blangs te spyad/_/ces bcom ldan 'das sems dpa'i rdo rjes gsungs 
[\[90a.3\]]so/_/rgyud kyi rgyal po chen po rdo rje bkod pa kun 'dus rig pa'i mdo las rmad byung rdzas kyi le'u ste bcu bzhi pa'o//_//de nas yang sems dpa'i rdo rje des 'di skad ces gsungs so/_/'dus pa chen po'i tshogs chos thams cad ni mngon sum du shes shing 
[\[90a.4\]]rig par bya'o/_/mngon sum gang zhe na/_dran pa mngon du bzhag pas yul la mi gnas pa'i chos thams cad dang /_phyis 'byung ba'i chos thams cad dang /_/sngon du byung ba'i chos thams cad mngon sum mar rig pa'o/_/de ci'i phyir zhe na/_mngon sum mar shes 
[\[90a.5\]]pa ni ye shes chen po'i rgyu yin pa'i phyir ro/_/de yang ji lta zhe na/_chos thams cad sgyu ma'i rang bzhin du dran pa mngon du bzhag na mngon du gyur pa'i chos nyid phyin ci ma log par shes pa yin no/_/chos nyid phyin ci ma log par mngon du gyur na mi gnas pa'i ye 
[\[90a.6\]]shes chen po nyid de yin no/_/de bas na mngon par shes pa rnams dran pa mngon sum mar yid la byos shig de skad ces gsungs pa dang /_mngon shes rig pa'i drang srong chen po rnams kyis 'di skad ces gsol to/_/bcom ldan 'das mngon par shes pa ni 
[\[90a.7\]]bdag cag rnams kyi dam tshig lags so/_/bcom ldan 'das kyis bdag cag rnams kyi dam tshig bshad du gsol zhes zhus pa las/_/bcom ldan 'das kyis bka' stsal pa/_rig 'dzin chen po rnams ye shes chen po'i rgyu mngon par shes pa ni rnam pa 
[\[90b\]]
[\[90b.1\]]lngar rig par bya'o/_/mig gi dbang po thams cad las/_/zhib tu btags pa'i phye mar bya/_/bcud kyi snying por sbyar byas nas/_/mthong ba'i snying po 'bum bzlas na/_/thams cad ma lus mthong bar 'gyur/_/'di ni mig gi mngon shes so/_/rdo rje lce yis 
[\[90b.2\]]brjod pa'i tshig_/dus sam rgyun du brjod par bya'o/_/badzra tsak+Shu gar+b+ha bid+yA hU~M/_/rna ba'i dbang po thams cad kyang /_/btags sam phye mar byas nas ni/_/bcud kyi snying por sbyar byas te/_/thos pa'i snying po 'bum bzlas na/_/sgra yi bye brag thams cad thos/_/'di ni 
[\[90b.3\]]rna ba'i mngon shes so/_/rdo rje tshig tu brtag pa ni/_/badzra gar+b+ha stam si ho/_/sna yi dbang po thams cad kun/_/bskams sam phye mar byas nas ni/_/bcud kyi snying por sbyar byas te/_/dri sna tshogs dang bsres pa las/_/tshor ba'i snying po 'bum bzlas na/_/sna yi 
[\[90b.4\]]mngon shes thob par 'gyur/_/rdo rje tshig tu gzung ba ni/_/badzra na ma si ta~M hU~M/_/lce yi dbang po thams cad kun/_/bskams sam phye mar byas nas ni/_/bcud kyi snying por sbyar byas te/_/ro yi mchog la sogs pa las/_/ro yi snying po 'bum bzlas te/_/smra byed 
[\[90b.5\]]lce yi dkyil 'khor ni/_/stegs bu khru gang gru bzhi la/_/dbus su gsang ba'i rdo rje bri/_/mtha' ma lce yi pad+mas bskor/_/lce la tshig gi 'od zer 'phro/_/smra ba'i bsgrub pas 'di rdzogs na/_/smra ba'i dbang po kha dbye zhing /_/ro rnams thams cad shes par 'gyur/_/
[\[90b.6\]]'di ni lce yi mngon shes yin/_/rdo rje tshig tu brtag pa ni/_/badzra pA sha sit+yA hU~M/_/snying gi dbang po thams cad kun/_/bskams sam phye mar byas nas kyang /_/snying po mchog dang sbyar byas zhing /_/dran pa'i snying po 'bum bzlas shing /_/dpal be'u tsit+ta'i dkyil 
[\[90b.7\]]'khor nas/_/dran pa'i rten gyis yongs bskor te/_/snying gi dkyil 'khor rdzogs pa dang /_/dbang po thams cad gsal ba dang /_/thams cad ma lus shes par 'gyur/_/gzhan gyi sems ni shes pa'i mchog_/badzra tsit+ta si d+yA hU~M/_/lus kyi dbang po 
[\[91a\]]
[\[91a.1\]]thams cad kun/_/btags sam phye mar byas nas ni/_/sra mkhregs bcu dang sbyar byas te/_/reg bya'i snying po 'bum bzlas na/_/lus kyi mngon shes thob par 'gyur/_/mngon shes 'di dag kun rdzogs na/_/mi gnas ye shes chen po'i rgyu/_/pra mo'ang 
[\[91a.2\]]nan tan mchog tu bya'o/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las mngon shes rig pa'i bsgrub lugs kyi le'u zhes bya ste [{]bcwa [,]bco [}]lnga pa'o//_//de nas sems dpa'i rdo rje des 'di skad ces gsungs so/_/'dus 
[\[91a.3\]]pa chen po'i tshogs mchog chen po'i bsgrub lugs ni 'di ltar rig par bya'o/_/don la brtson pa'i rnal 'byor pas/_/las kyi stegs bu chag phyed pa/_/me ris bskor te 'bar bar bya/_/dkyil 'khor de yi maN+Dal ni/_/sum brtsegs byas pa'i dbus zla gam/_/
[\[91a.4\]]brgyad kyis mdzes par bya ba'o/_/phyi mtha' thod pa'i phreng bas bskor/_/de mtha' me dpung 'bar bas bskor/_/de yi phyi mtha' dmar chen rgyas/_/zla gam dbus su dpal chen 'bar/_/zla gam brgyad la gnas bdag brgyad/_/mthing nag ya tha me rir 
[\[91a.5\]]'bar/_/de 'og thod pa tshar gsum dang /_/sgo khyams dur khrod rdzas kyis bskor/_/sgo brtsegs sgo khyud tha ma bran/_/thams cad gang yin de ltar sbyar/_/phun sum tshogs par gyur pa na/_/rnam bzhi las kyi maN+Dal brtsam/_/'jigs byed bskal 
[\[91a.6\]]pa'i dkyil 'khor du/_/za byed 'bar ba'i phyag rgya yis/_/thar pa tsa ra bsgral ba'i phyir/_/drod ldan man ngag 'chang ba des/_/mchog gi byin brlabs gzhag par bya/_/dag pa gsum gyis gzhung bsrang nas/_/gnas mchog dben pa'i ri bo rtse/_/rna 
[\[91a.7\]]nyan phra gsag can dang bral/_/'du 'dzi 'gro 'ong chad pa dag_/gsang chen spyod pa'i gnas su shis/_/rnam bzhi las kyi rtags nyung na'ang /_/gcig gnyis ldan na 'bring du bshad/_/bsgrub pa'i rgyal po gdeng ldan pa/_/shin tu brjid cing sran tshugs 
[\[91b\]]
[\[91b.1\]]pa/_/khu 'phrig rtog bral brtul zhugs can/_/las kyi phreng ba lhag chad med/_/dri zhim dag pa'i sman dag gis/_/phyi bkru shi ne da hu las/_/nang yang dag pa chen por bya/_/tshad mar sbyar ba'i bka' dang ni/_/ldan nas dus btab shin tu brtsam/_/de yang 
[\[91b.2\]]brtag pa'i gal chen ni/_/bkra shis mdzes dang ldan 'gyur ba/_/bong tshod lo ni dar la bab/_/rigs lnga'i mtshan dang ldan pa la/_/bsgral ba'i rdzas su rung ba dag_/yid 'ong 'byor ldan btsal nas ni/_/bsgrub pa'i rdzas su bya ba de/_/de 'dra'i mtshan rtags yod pa 
[\[91b.3\]]ni/_/sa sbyangs sa la slebs pa'o/_/bsgrub pa'i rgyu mchog de dag ni/_/'da' hu man 'das dbang po bsgyur/_/rdo rje pra mkhan phab nas ni/_/snang srid thams cad dri ba'am/_/legs nyes thams cad dri bar bya/_/dbang po sgo lnga'i dkyil 'khor du/_/bdud rtsi rnam 
[\[91b.4\]]lnga'i thig le gdab/_/rnam shes 'byung ba'i sgo lnga ru/_/so so 'byung ba'i rdzas rnams gdab/_/so so rigs kyi phyag rgyas gdab/_/phyag rgya bkod de nyon mongs bsgral/_/bsgral sbyar thams cad sbyangs nas ni/_/mchod dang mnyes dang dam skongs dang /_/dngos 
[\[91b.5\]]grub rnam gsum gang thob blang /_/thob nas thams cad ci bder spyad/_/ces gsungs so/_/de nas sems dpa'i rdo rjes yang 'di skad ces gsungs so/_/'dus pa chen po'i tshogs bar du gcod pa thams cad bzlog pa'i bsgrub pa chen po ni 'di ltar rig par 
[\[91b.6\]]bya'o/_/gong ma bzhin du las brtsams nas/_/thar pa'i rgyu mchog de dag ni/_/rus pa rdo rje thal bar bsgrub/_/rus pa'i tshogs ni thams cad kun/_/bsregs dang lce pog nag por sbyar/_/khyab 'jug ga'u kha sbyar du/_/bcug ste 'joms pa'i phyag rgya dang /_/
[\[91b.7\]]drag po sngags kyis bsgrub byas nas/_/grub na rnal 'byor don ldan gyi/_/bar chad zlog pa'i gnyen por sbyar/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las rdo rje thal chen gyi sgrub thabs kyi le'u ste bcu drug pa'o//_//de nas 
[\[92a\]]
[\[92a.1\]]yang sems dpa'i rdo rje des 'di skad ces gsungs so/_/'dus pa chen po'i tshogs bra thams cad ni 'di ltar rig par bya'o/_/maN+Dal gru bzhi pa gcig la/_/zla gam sgo gcig rdo rjes bskor/_/mtha' khyud sgo bzhi ldan par bri/_/rgyu mchog dbang po phyed 
[\[92a.2\]]ldan shis/_/phyi yi khrus rnams byas nas ni/_/shar du kha bstan dbus su gzhag_/lce la gzungs thag sna lngas gdags/_/rnal 'byor rnams kyis bskor bar bya/_/phyag rgya rdzas dang bcas par dgram/_/de yi khong du gzhal yas bskyed/_/rim par brtsegs 
[\[92a.3\]]pa'i dkyil 'khor ni/_/'bar ba'i 'byung chen 'bar ba lnga/_/don gyi lha mo lnga ru gsal/_/kun gzhi kun du bzang mor gsal/_/de yi thugs kyi khong thag tu/_/thig le zla ba nya rgyas la/_/ye shes sems dpa' tshon gang ba/_/thugs kar nor bu rin chen 
[\[92a.4\]]'bar/_/dbus su nyi ma'i ga'u la/_/dpal be'u yungs 'bru'i bum pa la/_/hU~M dmar til 'brur gnas pa ni/_/bde chen byang chub sems zhes bya/_/rdo rje gsang thag rgyun mi gcad/_/rdo rje kha pra gdab par bya/_/de nas mtshan ma byung gyur na/_/dngos grub blangs 
[\[92a.5\]]te de bsgral la/_/bskams te bdud rtsi rtsa bar bya/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las mchog phran thabs kyis bsgrub lugs kyi le'u ste bcu bdun pa'o//_//de nas yang sems dpa'i rdo rje des 'di skad 
[\[92a.6\]]ces gsungs so/_/'dus pa chen po'i tshogs chos thams cad ni sgyu ma'i rang bzhin du shes par bya'o/_/de ci'i phyir zhe na/_/sgyu ma ni dngos por snang yang rang bzhin med pa yin te/_rang bzhin med pa'i don ni chos nyid rdo rje yin no/_/de bas na sgyu ma'i chos thams 
[\[92a.7\]]cad khong du chud par bya'o/_/de nas 'khor der 'dus par gyur pa'i lha ma yin gyi tshogs bdag sgyu ma mkhan zhes bya bas 'di skad ces gsol to/_/bcom ldan 'das bdag cag rnams kyi dam tshig ni sgyu ma'i cho 'phrul la gnas shing sgyu ma ched du bgyid lags 
[\[92b\]]
[\[92b.1\]]kyis bdag cag rnams kyi don ched du sgyu ma'i chos thams cad bshad du gsol zhes gsol ba las/_/bcom ldan 'das kyis bka' stsal pa/_tshogs bdag chen po sgyu ma'i cho 'phrul ni 'di ltar rig par bya'o/_/chos rnams thams cad sgyu mar snang /_/sgyu 
[\[92b.2\]]ma'i rang bzhin stong pa ste/_/stong pa'i don rnams gang yin pa/_/mi 'gyur mi shigs rdo rje'i don/_/stong pa nyid la sgyu ma yi/_/cho 'phrul bye ba mang po 'byung /_/de bzhin sgyu ma'i cho 'phrul yang /_/gyin da tsam gyi rgyu rkyen las/_/cho 'phrul gzugs ni tha dad 
[\[92b.3\]]snang /_/snang yang dngos por ma grub ste/_/'gyur 'jigs med pas rdo rje'i don/_/kun rdzob sgyu ma'i mtshan nyid kyang /_/rde'u dang shing bu'i rgyu dag las/_/sman dang sngags kyis rkyen sbyar nas/_/'bras bu sgyu ma'i cho 'phrul 'byung /_/sgyu ma'i gsang tshig sbyor 
[\[92b.4\]]ba ni/_/sgyu ma'i bdag pos 'di skad bshad/_/rgyu la 'dod pa'i gzugs byas la/_/she'u re'u sman gyis btab nas ni/_/gsang sngags 'di yi sbyor ba bya/_/she'u re'u i na ya/_/a mo kha a gus+sa gus/_/chag shing dag gis brdabs byas na/_/ji ltar 
[\[92b.5\]]'dod pa sna tshogs bya/_/bsdu bar 'dod na slar bzlog bya/_/des na sgyu ma'i g.yeng ba can/_/drang ba'i thabs kyis bkri bar bya/_/rgyud kyi rgyal po chen po rdo rje bkod pa kun 'dus rig pa'i mdo las sgyu ma rdo rje'i bsgrub lugs kyi le'u ste [{]bcwa [,]bco [}]brgyad pa'o//_//
[\[92b.6\]]de nas yang sems dpa'i rdo rje des 'di skad ces gsungs so/_/'dus pa chen po'i tshogs chos thams cad la dbang sgyur bar 'dod na 'di ltar rig par bya'o/_/phun sum tshogs pa kun ldan nas/_/stegs bu kun du gru bzhi la/_/mu khyud gcig tu bskor 
[\[92b.7\]]nas ni/_/zla ba kham pa'i dbyibs su su sbyar/_/sgo bzhi gru chad bzhir ldan bya/_/dbyibs kyis thig le zlum po la/_/rdo rje dang ni nyi mas bskor/_/dbus su b+han d+ha dpal ldan la/_/dpal chen yab yum sbyar la gzhag_/tshal bu brgyad la gnas brgyad 
[\[93a\]]
[\[93a.1\]]sbyar/_/lte ba bskor te rim par gzhag_/thig le shar gyi sgo gang du/_/rdo rje rnal 'byor gsang ming dang /_/dngos grub gsol bya bris la gzhag_/mchod pa'i khyams su gyur pa la/_/bsgrub pa'i rdzas dang mchod pa rnams/_/rim pa bzhin du 
[\[93a.2\]]mdzes par dgram/_/rdo rje rnal 'byor de dag rnams/_/rdo rje lhags pa'i rtags kyis mtshan/_/ting 'dzin dkyil 'khor rdzogs byas nas/_/spyan drangs mchod pa kun bsogs te/_/'jug dang dngos grub gsol ba dang /_/dbang bskur las rnams kun 
[\[93a.3\]]rdzogs nas/_/rmad du byung ba'i gtor ma dag_/cha gsum dang po sbyin sreg bya/_/bar ma mi zad gter du sba/_/byang chub sems kyi chu bo dang /_/chos nyid nam mkha'i dbyings chen dang /_/b+ha ga yum gyi sa gzhi la/_/shin tu sba ba'i tshul du sbyar/_/cha gcig gzhal 
[\[93a.4\]]yas shar sgo nas/_/bcu gsum bcal bar stegs bu bya/_/der ni gnas bdun gtso rnams kyang /_/de bzhin bcu gsum lan re la/_/gnas kyi mgron ni ma sring rnams/_/bdun cu bar du kun rdzogs bya/_/tha mar maN+Dal zla gam la/_/nus na mkha' 'gro nam 
[\[93a.5\]]mkha'i hom/_/rdzogs bya ma lus de mgu bya/_/lhag mar gyur pa kun rdzogs bya/_/snyigs mar gyur pa thams cad kyang /_/sba 'am bsreg gam chu klung 'dor/_/rdo rje gnas chen de bsrungs te/_/gnas ni sba phyir su dag gsang /_/mi rigs phyir na mtshan ma dag_/rang 
[\[93a.6\]]rang gnas su slebs par bya/_/gang dag 'du tshe'ang de bzhin no/_/'di ni thig le gcig pa yi/_/bsgrub lugs yin par rgyal bas bshad/_/'di dag sgrub pa'i skyes bu ni/_/zla ba'i 'khor lo la gnas nas/_/nyi ma'i 'khor lo thogs nas ni/_/yang dag chos 
[\[93a.7\]]kyi dbyings nyid la/_/dbang sgyur byed pa'i rgyal por 'gyur/_/zhes gsungs so/_/yang sems dpa'i rdo rje des 'di skad ces gsungs so/_/'dus pa chen po'i rnal 'byor pa/_/'di yang rim gyis gong ma ltar/_/thams cad tshul bzhin sbyar byas nas/_/phyir kun 
[\[93b\]]
[\[93b.1\]]du gru bzhi la/_/thig le zla ba gcig tu bya/_/de la srad bu bzhi bsnol bas/_/le'u tshe dgu ru gyur par bya/_/phyi rol mu khyud thod pas bskor/_/gru bzhi gru chad rab mdzes brgyan/_/de yi mtha' zad khyams gcig la/_/sgo gdong sgrub pa po la lta/_/dbus 
[\[93b.2\]]su thig le dkar dmar la/_/kha sbyor bar dag rdo rjes 'brel/_/der ni dpal chen yab yum bzhugs/_/phyi mtshams le'u tshe de brgyad la/_/zla gam brkyang ba brgyad byas te/_/ye shes gnas kyi ma brgyad dgod/_/phyi rol sgo gcig khyams de la/_/bsgrub pa'i 
[\[93b.3\]]rdzas kyis mdzes par dgram/_/bsam bya bsgrub pa la sogs kun/_/thams cad de bzhin 'dir sbyar bya/_/'di ltar grub pa'i skyes bu gang /_/chos kyi rgyal por gyur pa ste/_/thams cad kun la dbang sgyur ba'i/_/skyes bu chen por de 'gyur ro/_/zhes gsungs so/_/
[\[93b.4\]]de nas yang sems dpa'i rdo rje des cho 'phrul thams cad la dbang sgyur ba zhes bya ba 'di gsungs so/_/'dus pa chen po'i rnal 'byor pa/_/'di yang thams cad de 'drar sbyar/_/kun du gru bzhir ldan 'gyur ba/_/'khor lo rtsibs brgyad dag tu bya/_/gru chad 
[\[93b.5\]]bzhi yi phyi rol du/_/sgo bzhi dag dang ldan par bya/_/phyi khyams dmar nag me ri klong /_/shin tu brjid cing 'jigs par bri/_/thig le dbus kyi snying po la/_/zla gam 'bar bas mtshan par bya/_/rtsibs mchog brgyad la zla gam ni/_/nang du lta ba de brgyad 
[\[93b.6\]]bri/_/rtsibs mchan brgyad la'ang de bzhin te/_/rdo rje sgo mo bzhi rnams te/_/phyag rgya rim par bkram byas nas/_/bsgrub pa'i las rnams kun rdzogs bya'o/_/de ltar grub pa'i rnal 'byor pa/_/'jig rten pa dang 'jig rten las/_/'das pa'i cho 'phrul 
[\[93b.7\]]thams cad la/_/dbang sgyur byed pa'i rgyal por 'gyur/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las thig le sgrub pa'i le'u zhes bya ste bcu dgu pa'o//_//de nas sems dpa'i rdo rje des 'di skad ces 
[\[94a\]]
[\[94a.1\]]gsungs so/_/'dus pa chen po'i rnal 'byor rnams dregs pa can gyi tshogs thams cad la dbang sgyur bar 'dod na 'di ltar rig par bya'o/_/'di ni byas la sogs pa'i las/_/'di ltar 'byor dang phun sum tshogs/_/thabs la mkhas dang 
[\[94a.2\]]yo byad dang /_/ji ltar rig par 'dir bsdu bya/_/de nas maN+Dal 'dra cig la/_/dur khrod mgo ma yang du bya/_/zur bzhi maN+Dal bzhi byas la/_/bzhi las de bzhis chag res bstod/_/de nyid ma tang gzugs su bya/_/snying ga man chad dbus su bsnol/_/dkyil 
[\[94a.3\]]'khor chen po'i 'og tu gzhug_/'khor lo 'bar ba'i thig btab ste/_/dpal chen lnga yi phyag rgya bya/_/khyams gnyis dag gis mdzes pa la/_/gnas dang yul gyi phyag rgya dgod/_/sgo bzhir rdo rje sgo ba bzhi/_/yan lag sprul pa'i mgo brnyan gnas/_/
[\[94a.4\]]phyi khyams rdo rje me rir bya/_/de yi phyi rol phreng chen gtams/_/skam dang ra ri rlon pas bskor/_/de yi phyi rol me bur 'tshub/_/bskal pa'i bu yug bri bar bya/_/rdo rje sgo khyud sgo khang du/_/gu gu thul dang za ra tshags/_/zhing dang sbrul gyi chun po bri/_/de nas 
[\[94a.5\]]ban+da dpal ldan la/_/rdo rje dpal gyi yi ge dag_/bris la kha sbyar sbub ste gzhag_/ga'u chung la ral pa can/_/brgyad bris 'byung ba'i gnas su gzhag_/las byed brgyad dam bcu gnyis la/_/las byed bcu gnyis bris la 'god/_/thar pa gnas kyi 
[\[94a.6\]]dkyil 'khor du/_/gdol pa 'byung po nga rgyal can/_/chags sdang rnams kyis bslad pa'i rgyu/_/de yi dug gsum bshig pa'i phyir/_/don gyi bsgrub pa chen po bshad/_/ru dra lnga yi tshogs chen te/_/ting 'dzin ye shes lngas bcom nas/_/rdo rje drod kyis 
[\[94a.7\]]rnam par sbyar/_/mdo yi sa la stabs gcig tu'o/_/bgegs kyi bgegs te bgegs chen po/_/dug lnga rtog pa nyid las skyes/_/phyed dang gsum gyi dur khrod na/_/gzhi rtsa ngag dang lus sems so/_/brjid ldan dpal chen dur khrod bdag_/bdag 
[\[94b\]]
[\[94b.1\]]rtog rtog 'joms ting 'dzin gyis/_/srid gsum ru dra dur khrod du/_/tshogs bdag chen po de brgyad bya/_/ma rig mun khang sgo phyed nas/_/glang chen smyon pa de bzung nas/_/gzung 'dzin dam po'i rtod thag bcad/_/dug gsum rnam rtog rtod phur 
[\[94b.2\]]dbyung /_/ngan song 'dam nas drangs nas ni/_/nyon mongs dpung rgod de btul nas/_/ye shes thabs kyis rnam sbyangs te/_/nam mkha'i klong du dmigs med par/_/bde chen mchod pa'i tshogs chen dag_/ro mchog lnga dang mnyam sbyar bas/_/chos kyi 
[\[94b.3\]]longs spyod rgyas par sbyar/_/mnyam nyid bde ba'i snying rje yis/_/dregs pa chen po gzhom pa dang /_/'khor ba'i dra ba gcad pa'i phyir/_/khro tshogs 'bar ba'i sprin 'phros pas/_/gtum thung rngam pa mgyogs pa'i tshogs/_/phyag brnyan char chen phab nas 
[\[94b.4\]]ni/_/'khor ba'i tha ba spangs nas ni/_/bde ba chen po'i zhing bzlog ste/_/byang chub myu gu bskyed nas ni/_/byang chub sems dpa'i lo tog bskyed/_/dur khrod chen po'i bzhin phyogs ni/_/mgo ni lho nub mtshams su bting /_/rkang pa byang shar mtshams su 
[\[94b.5\]]bting /_/nga ni dur khrod dbang phyug che/_/sangs rgyas sku ste ye shes yin/_/thugs rje rnon po'i dmag tshogs la/_/ye shes rnon po'i mtshon cha yis/_/log rtog 'khor ba'i rgyun bcad do/_/gru bzhi kha bzhir rdo rje yi/_/dbyibs 'dra'i thab ni brtsigs 
[\[94b.6\]]nas kyang /_/snying gar 'khor lo'i thab tu bya/_/rigs kyi yam shing lnga brtsigs te/_/hom lnga 'brel pa'i las chen brtsigs/_/thabs chen lnga yi hom khung du/_/'khor ba'i sdug bsngal yam shing la/_/ye shes chen po'i me klong du/_/nyon mongs lnga 
[\[94b.7\]]yi bsregs sbyangs rdzogs/_/bya bar sbyor ba mtha' dag kun/_/ji ltar 'byor cing 'tsham par 'os/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las dregs pa can gnon pa zhes bya ba'i le'u ste nyi shu pa'o//_//
[\[95a\]]
[\[95a.1\]]de nas yang sems dpa'i rdo rje des 'di skad ces gsungs so/_/'dus pa chen po'i tshogs 'khor ba'i rgya mtsho zad par byed pa'i zhal gyi dkyil 'khor zhes bya ba bsgrub pa'i don ni 'di ltar rig par bya'o/_/'di yang de 'drar kun sbyar nas/_/
[\[95a.2\]]'khor khang can gyi gzhal yas su/_/khru gang gru bzhi'i tshad de la/_/bzhi ni 'khor khang khyams de dag_/phyogs bzhi dag tu brtsam par bya/_/dri zhim tsan+dan 'de gu btang /_/dri spos tshom bu rin chen phrog_/sbyin mchod rgyas par de bsham bya/_/lha yi 
[\[95a.3\]]dge bsnyen rnam pa bzhi/_/phyogs mtshams bsrung ba'i las rnams bsgo/_/khyams kyi nang rim phyogs mtshams su/_/chag phyed pa yi stegs bu bcu/_/bskal pa'i me dpung 'bar bris la/_/sna tshogs rgyu las byas pa yi/_/mthun pa'i gzugs bcu 
[\[95a.4\]]dbang bskur te/_/khro bo gar gyi nang mtshams gcad/_/de nas ma traM gnon par bya/_/dregs pa ru dra sdig can 'di/_/nams kyang bsgral ba'i zhing yin te/_/dzaHhU~M ba~M hoH_ma hA shrI he ru ka ma traM ru dra ha ha phra be sha phaT/_kha T+wAM phyag rgyas bsgyel nas ni/_/
[\[95a.5\]]ma rig mun pa'i sgo phye nas/_/rnam shes a ru byin brlabs te/_/gsang chen thugs kyi klong du bstim/_/sbubs ni gzhal yas 'bar bar bya/_/stegs bu ma traM gzugs 'dra la/_/'gyel thabs bzhin phyogs ci 'drar bya/_/kha dog sngo skya gan rkyal 
[\[95a.6\]]thabs/_/che chung tshad med gnas kyis sbyar/_/de yi snying gar bang rim gsum/_/dang por dmar po gru bzhi brtsigs/_/gnyis pa mthing nag gru gsum bya/_/gsum pa smug nag zla gam bya/_/yan lag bzhi dang mgo mtshan drug_/gsang sgo gnyis te 
[\[95a.7\]]brgyad dag la/_/stegs bu chag phyed gru bzhi brgyad/_/de yi mtha' rim yongs zad du/_/zla gam gsal ba'i maN+Dal bya/_/de dag me klong 'bar bar bskor/_/ya thog zla gam steng dag tu/_/dpal dang ldan pa'i lha mchog bzhugs/_/mthing nag gru 
[\[95b\]]
[\[95b.1\]]gsum me dpung bri/_/gru bzhi'i dmar po bang rim la/_/rigs bzhi lha mchog dpal ldan gzhag_/yan lag mgo mtshan g.yas g.yon brgyad/_/dbang phyug gnas kyi bdag mo brgyad/_/bri bya yang na mtshan ma gzhag_/tshigs chen brgyad la yul bdag 
[\[95b.2\]]brgyad/_/ji ltar 'os pa de ltar bya'o/_/sgo bzhir gsang ba sgom ra gzhag_/mtha' zad yongs kyi zla gam la/_/bud med nyi shu rtsa brgyad gzhag_/ming ngam mtshan ma rten te gzhag_/de yi kha la thab tu brtsigs/_/pad+ma dpal be'u dbyings 'dra thab/_/mkhas 
[\[95b.3\]]pas yam shing brtsam par bya/_/bya ba'i bya ba thams cad kun/_/gong du sbyor ba de ltar sbyor/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las 'khor ba thams cad sgrol ba bsgrub pa zhes bya ba'i le'u ste nyi shu rtsa gcig pa'o//_//
[\[95b.4\]]de nas yang sems dpa'i rdo rje des dug gsum thugs su dbang sgyur ba zhes bya ba'i mdo 'di gsungs so/_/'dus pa chen po'i rnal 'byor pa/_/dug gsum dbang du bsgyur ba yang /_/'di ltar khong du chud par bya/_/dug gsum rang bzhin gang yin pa/_/sku gsum nyid 
[\[95b.5\]]kyi ngo bo ste/_/gzhan nas btsal ba ci yang med/_/de ltar shes par 'gyur ba dang /_/kun rdzob tshul du 'di ltar bsgyur/_/thams cad gong ma bzhin sbyar la/_/stegs bu 'dom gang pa zhig la/_/phyir dmar po rgyas par bya/_/de nas mthing nag gru gsum 
[\[95b.6\]]brtsigs/_/de nas dmar nag zla gam bya/_/zla gam dbus su dpal chen 'bar/_/dbang phyug gnas brgyad zla gam mtha'/_/bang rim bar la dur khrod 'bar/_/tha mar dmar po gru bzhi la/_/sgo bzhi sgo srung bcas par bya/_/de yi mtha' ma me ris bskor/_/khro bcu 
[\[95b.7\]]'bar ba'i rtags rnams dgod/_/bsgrub dang 'jug dang dbang bskur rnams/_/gong ma bzhin du sbyin par bya/_/des ni thams cad rdzogs pa yin/_/dug gsum thams cad zil gyis gnon/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i 
[\[96a\]]
[\[96a.1\]]mdo las dug gsum dbang bsgyur ba zhes bya ba'i bsgrub pa'i le'u ste nyi shu rtsa gnyis pa'o//_//de nas sems dpa'i rdo rje dam pa des bud med thams cad la dbang sgyur ba zhes bya ba'i dkyil 'khor chen po 'di gsungs so/_/'dus pa chen 
[\[96a.2\]]po'i tshogs chags pa thams cad dbang du 'du bar 'dod na 'di ltar rig par bya'o/_/bud med chags pa'i rang bzhin te/_/chags pa khrag gi rgya mtsho yin/_/las kyis 'khor ba'i sems can rnams/_/chags pa khrag gi rgya mtshor bying /_/chags las rnam 
[\[96a.3\]]grol 'gog pa ste/_/chags pa de nyid khrag ces bya/_/khrag gi rgya mtsho bskam pa'i phyir/_/bud med khrag gi rgya mtsho rnams/_/'tsho ba bdud rtsi'i rgya mtsho bsgyur/_/de ltar shes par gyur pa dang /_/kun rdzob tshul du 'di ltar sbyar/_/las kyi brtsams pa phun sum 
[\[96a.4\]]tshogs/_/rim pa bzhin du brtsams nas kyang /_/maN+Dal 'dom gang gru bzhi la/_/'khor lo bzhi yi thig tu gdab/_/mu khyud phyi rim gru chad bzhi/_/de nas sgo khyams dmar por bya/_/kun gyi phyi rim lag chu hwa'i/_/me ri 'bar bas gtib thag gcad/_/dbus 
[\[96a.5\]]su shar lta zla gam bri/_/b+han d+ha dpal ldan yab yum dgod/_/'khor lo bzhi la rigs bzhir ldan/_/bar khyams gnyis la gnas yul rnams/_/zla gam thig ler ldan par bya/_/sgo khyams sgo bzhi zla gam bcas/_/phyi khyams lag chu hwa yi me/_/me yi khro bo 
[\[96a.6\]]thig ler bcas/_/dur khrod rgyan gyis kun brgyan bya/_/ting 'dzin rdzogs dang dngos bsgrub dad/_/'jug pa dbang bskur dngos grub rnams/_/gnas bsrung la sogs rdzogs par bya/_/zhes gsungs so/_/rgyud kyi rgyal po chen po rdo rje bkod pa kun 'dus rig 
[\[96a.7\]]pa'i mdo las 'khor lo dbang sgyur gyi sgrub lugs kyi le'u ste nyi shu rtsa gsum pa'o//_//de nas sems dpa'i rdo rje dam pa des 'di skad ces bka' stsal to/_/'dus pa chen po'i tshogs chos thams cad ni bdud rtsi sman gyi rang bzhin du shes par bya'o/_/de ci'i 
[\[96b\]]
[\[96b.1\]]phyir zhe na/_'di ltar snang ba'i chos thams cad kyi don rtogs na ni 'tsho ba chos nyid kyi rtsi yin/_/ma rtogs na ni 'chi ba 'khor ba'i dug yin/_/de bas na chos 'di dag thams cad bdud rtsi'i rang bzhin du shes par bya'o/_/de ltar shes nas kun rdzob tu 'di ltar bsgrub 
[\[96b.2\]]par bya'o/_/ji bzhin 'byung ldan bde sbyar nas/_/ma traM khog pa'i snying ga ru/_/'dom gang tshad dang mthun pa la/_/rtsibs brgyad 'bar ba'i 'khor lor gdab/_/me yi 'od kyis bskor bar bya/_/rdo rje ra bas bskor ba yi/_/mtha' ma sgo khyud 'bar bar bya/_/
[\[96b.3\]]dbus su rin chen zur brgyad bya/_/der ni phyag rgya 'bar ba dgod/_/lang ka bsgral ba'i gnas mchog 'dir/_/ral pa can gyi tshogs 'dus te/_/rak+Sha 'joms pa'i mthu chen kun/_/srid pa gsum ril 'dir sgrol ba'o/_/dus bzhi mchod pa'i dam rdzas kyis/_/de 
[\[96b.4\]]dag ji ltar rigs par mchod/_/dus bzhi bcud smin snying po yis/_/dngos grub chen po'i rdzas su bya/_/phyogs bzhi dbus kyi rdzas chen rnams/_/rmad du byung ba'i ral pa can/_/'byung ba lnga la dbang sgyur mdzad/_/'byung ba lnga yi cho 'phrul sgrub/_/dbyar chu 
[\[96b.5\]]ston me dgun sa ste/_/dpyid rlung nam mkha' gsang bar sbyar/_/cho 'phrul de la dbang thob nas/_/de dag ral pa can du bsgrub/_/ting 'dzin rnam pa lnga gsal bas/_/'byung lnga las byung sha rigs lnga/_/khyi sha ba lang rta sha dang /_/bya dang [{]ri dgas [,]ri dwags [}]sna tshogs ni/_/rdzu 
[\[96b.6\]]'phrul shugs su sgrub pa'i rdzas/_/sgrub pa'i rdzas chen 'byung chen lnga/_/'jig rten kun la dbang sgyur ba'i/_/de ltar rdzas rnams 'byor pa dang /_/ting 'dzin bsgom dang bsgrub pa dang /_/thams cad gong dang mthun sbyar nas/_/'jug dang dngos grub dbang chen rnams/_/
[\[96b.7\]]ci rigs par ni bde bar sbyar/_/zhes gsungs so/_/bdud rtsi rang byung dkyil 'khor zhes bya ba'i mdo bshad pa'o/_/de nas yang sems dpa'i rdo rje des 'di skad ces gsungs so/_/'dus pa chen po'i rnal 'byor pa/_/gzhan yang bdud rtsi chen po ni/_/gong 
[\[97a\]]
[\[97a.1\]]ma bzhin du legs sbyar nas/_/maN+Da la tshad dang mthun pa la/_/pad+ma dmar po 'od kyi mkha'/_/phyi rim zla gam dmar po bzhi/_/rdo rje 'bar bas mdzes par bskor/_/me lce 'bar ba'i phreng ba ni/_/zla gam mtha' zad bri bar bya/_/rin chen ge 
[\[97a.2\]]sar phreng bas ni/_/pad+ma'i lce la bskor bar bya/_/sgo bzhi rin chen 'bar bas bya/_/phyag rgya 'bar ba'i lha bkod na/_/dbus su gser phor sul med la/_/dung chen 'khor ba can gyis sbyar/_/shar du shel phor sul 'greng la/_/rin chen mdzod spu gsal bas 
[\[97a.3\]]sbyar/_/lho ru rin chen sul mang la/_/rin chen lo 'dab rgyas pas sbyar/_/nub tu rgya phor zla gam la/_/bzhin mtshams rin chen 'bur gnyis sbyar/_/byang du bse phor rgya gram la/_/gtsug tor rin chen 'bur bzhi rgyas/_/rtsa ba lnga ni phyogs phyogs sbyar/_/
[\[97a.4\]]sgo lnga'i gtso bo rigs su sbyar/_/dbus nas shar lho nub byang du/_/ka ko la dang du ru ska/_/dza ti pha la kha dri zhim/_/lce bog dkar zhes rim par sbyar/_/de bzhin gong gi rim pa bzhin/_/a ru ra dang ga pur dang /_/gur gum pad+ma li ga dur/_/de na rA sa yA na 
[\[97a.5\]]rnams/_/thams cad rigs dang kha dog dang /_/las dang mthun par sbyar bar bya/_/sa bon lnga ni rim par sbyar/_/dpal dang ldan pa'i snod nang du/_/yab yum snying po rim bzhin bya/_/dbus dang pad+ma lce la dgod/_/gnas yul la sogs mdzes par 
[\[97a.6\]]gzhag_/dur khrod rdzas dang bkra shis rdzas/_/'byor ba'i yo byad thams cad bshams/_/de nas byin phab dngos grub gsol/_/thams cad rnam par sbyar bar bya/_/dam pa de nyid gsang chen gyi/_/rigs brgya rigs lnga rigs gcig gis/_/thams cad sbyang 
[\[97a.7\]]ba'i mchog tu bya/_/de nas khrol bu sbyang ba na/_/bsal bsngo bsdu dang dbye ba dang /_/khrus bya ba dang bshags pa deng /_/yon tan brjod dang byin dbab bya/_/de nas skad cig thang cig gam/_/zhag gcig dag gis sbyar bar bya/_/rtags dag byung na der 
[\[97b\]]
[\[97b.1\]]'byongs pa'o/_/phye ma'i mchog tu sbyar ba ni/_/snod kyi sman rnams shes rab mas/_/bsdus te btags pa'i cho ga yang /_/yum gyis bzung zhing yab kyis btags/_/rig 'dzin rtsal can dbab cing drang /_/so so las kyi sngags brjod cing /_/gtan gtun thabs 
[\[97b.2\]]dang shes rab ste/_/sman nyid byang chub sems su sbyar/_/rdo rje glu 'di lha mos blang /_/kun du bzang mo'i gzhal yas su/_/thabs dang shes rab ldan pa las/_/'khor ba bdud rtsi sman du sbyar/_/ye shes lnga ru gsal ba las/_/'bras bu sku gsum thugs su 
[\[97b.3\]]rdzogs/_/'chi med bdud rtsis gcong rnying sbyang /_/mtshan ma brtag phyir bcal nas ni/_/rdo rje dpal ldan kha sbyor blugs/_/kha dog rigs lnga'i ras kyis dkri/_/rdo rje dbang gi rgya yis gdab/_/rdo rje sngags kyi gzungs kyis gdags/_/dpal chen sku lngar 
[\[97b.4\]]mnga' gsol te/_/ye shes lnga yi dbang bskur bya/_/maN+Dal dag tu dgod par bya/_/kun gyis bskor zhing dngos grub dbab/_/rtsi dang sman gyi bdag po dang /_/rtags ldan rig 'dzin phra mo dag_/rol mo cha byad mang pos bsten/_/bsgrub pa 'bru mchog gtams 
[\[97b.5\]]pas dgang /_/bkra shis gos kyis rgyas par bklubs/_/gzungs thag gnyer can rigs su dbul/_/ting 'dzin me yis rnam par sbyang /_/rtags chen lnga ni gang byung yang /_/smyur te dngos grub blang bar bya'o/_/bdud rtsi sgra las drangs nas ni/_/dpal ldan pad+ma ldan 
[\[97b.6\]]pa ru/_/thams cad bdud rtsir sa ma ya/_/mkha' klong yangs par bde chen rdzogs/_/rang nyid bdud rtsi'i dkyil 'khor rdzogs/_/gzhan nas bsgrub ba ci yang med/_/'jug pa la sogs thams cad kyang /_/tshul bzhin du ni rgyas par bya/_/zhes gsungs so/_/
[\[97b.7\]]bdud rtsi phye ma'i bsgrub pa rnam par bshad pa'o/_/de nas yang sems dpa'i rdo rje des 'di skad ces gsungs so/_/'dus pa chen po'i rnal 'byor pa/_/thams cad de 'drar sbyar nas kyang /_/maN+Dal 'khor lo rtsibs brgyad pa/_/phyag rgya'i lha rnams rdzogs byas nas/_/
[\[98a\]]
[\[98a.1\]]sman sbyang btags btsags bcal nas kyang /_/sbrang chang 'o mas gong bur bya/_/bse phor mtshan ldan nang du gzhag_/legs par kha sbyar ras kyis dkri/_/gong ma bzhin du kun sbyar nas/_/dngos grub mchog rnams bdag gis bya/_/zhes gsungs so/_/bdud rtsi 
[\[98a.2\]]ri lu'i cho ga rnam par bshad pa'o/_/de nas yang sems dpa'i rdo rje des 'di skad ces gsungs so/_/'dus pa chen po'i rnal 'byor pa/_/skyo ma'i cho ga 'di lta ste/_/thams cad gong ma bzhin sbyar nas/_/mtshan ma gsal po 'byung ba dang /_/phye ma chu tshags nang nas dbyung /_/phye ma'i mchog 
[\[98a.3\]]tu gyur pa dang /_/phye ma'i rgyal mo de dag ni/_/bse phor kha sbyar nang du blugs/_/rgyas btab byin brlabs dbang bskur nas/_/bzlas brjod 'phro 'du rgyun mi chad/_/sbrang chang rgya chang bu ram chang /_/rgun chang 'o ma la sogs pa/_/bcud kyi khu ba thams cad sbyar/_/rin 
[\[98a.4\]]chen ga'u mtshan ldan du/_/blugs te kha sbyar rgyas btab nas/_/'phro 'du bzlas brjod gong ma bzhin/_/byas te mtshan ma byung ba dang /_/dngos grub chen po blang bar bya/_/phye ma'i bsgrub rdzas de dag ni/_/cha lnga dag tu bgos nas kyang /_/rnal 'byor so so'i cha rnams 
[\[98a.5\]]las/_/ci ran tsam gyis cha gcig dang /_/sbyar chang cha lngar bgos pa las/_/rnal 'byor so so'i cha rnams las/_/sbyar te dngos grub rten du bya/_/zla ba gcig tu zos pas ni/_/ba spu rangs shing gnyer ma rangs/_/zla ba gnyis su zos byas na/_/gzi mdangs thams 
[\[98a.6\]]cad 'bar bar 'gyur/_/zla ba gsum gyi phan yon gyis/_/nad kyi bskal pa dag las thar/_/zla bzhi phan chad gang zag gis/_/zas dang ma 'dres brtson bsgrubs na/_/gzhan gyi nad rnams 'joms par nus/_/drug dang bdun dang brgyad rnams la/_/bdud rtsi bcud 
[\[98a.7\]]kyis 'tsho bar 'gyur/_/dgu dang bcu la zag pa zad/_/bcu gcig rig 'dzin nam mkhar 'phur/_/zhes gsungs so/_/bdud rtsi skyo ma'i bsgrub pa rnam par bshad pa'o/_/de nas yang sems dpa'i rdo rje des 'di skad ces gsungs so/_/'dus pa chen po'i 
[\[98b\]]
[\[98b.1\]]rnal 'byor pa/_/rdo rje rig 'dzin rtsal lnga'i zas/_/lde gu'i cho ga chen po ni/_/'di ltar khong du chud par bya/_/sbrang rtsi bu ram rgun 'brum rnams/_/lo yi 'tsho bar sbyar nas kyang /_/kha dog mtshan ldan dmar po'i ba/_/lo yi 'tsho bar gzung zhing bsrel/_/sman 
[\[98b.2\]]gyi rgyal po ram nye bas/_/rgyun du gsos pa'i 'o ma de/_/rig 'dzin zas kyi mchog tu 'gyur/_/bdud rtsi rgyal mo ram nye ba/_/phye ma'i mchog tu byas nas kyang /_/lo yi 'tsho ba'i sbyar byas te/_/sus mi mthong ba'i sa phyogs su/_/bsgrub rdzas de dag bkram 
[\[98b.3\]]nas kyang /_/bdud rtsi bsgrub pa de bzhin bya/_/dus bab pa yi tshod rnams la/_/bsgrub rdzas de dag thams cad kyang /_/ba yi 'o mas lde gur bya/_/cha res bskyed cing bza' bar bya/_/zos pa'i yon tan bsam mi khyab/_/zag pa zad nas nam mkhar 'gro/_/
[\[98b.4\]]zhes gsungs so/_/bdud rtsi lde gu'i bsgrub pa rnam par bshad pa'o/_/de nas yang sems dpa'i rdo rje des 'di skad ces gsungs so/_/'dus pa chen po'i rnal 'byor pa/_/'di yang gong ma ltar byas te/_/de dang mi mthun bsgrub rdzas rnams/_/bdud rtsir 
[\[98b.5\]]'gyur ba'i sman rnams kun/_/thams cad thams cad bsdu bar bya/_/til chen la sogs zhun gyi mchog_/thams cad bsdus shing sbyar byas nas/_/gnas kyang gong ma bzhin btsal te/_/bdud rtsi bkram nas bsgrub par bya/_/'phro 'du bzlas brjod 
[\[98b.6\]]rgyun mi gcad/_/grub pa'i rdzas su gyur pa dang /_/sman rnams phye mar btag par bya/_/de dag phye mar gyur pa dang /_/zhun chen dag dang sbyar bar bya/_/sbyor ba'i cho ga rdzogs pa dang /_/dngos grub mchog ni blang bar bya/_/gzhan nam gzhan gyi sde pa dang /_/lo 
[\[98b.7\]]yis bshugs te 'phrad mi bya/_/'tsho ba bdud rtsi zhun gyis sbyar/_/bdud rtsi grub pa'i rtags chen ni/_/ba spu langs dang gzi mdangs 'bar/_/kham gyi zas bral bde bar 'tsho/_/shes rab gsal zhing thogs pa med/_/zag pa zad nas nam mkhar 'gro/_/
[\[99a\]]
[\[99a.1\]]zhes gsungs so/_/bdud rtsi zhun chen gyi bsgrub pa bshad pa'o/_/de nas yang sems dpa'i rdo rje des 'di skad ces gsungs so/_/'dus pa chen po'i rnal 'byor pa/_/rlon pa'i rdzas la sman bsgrub na/_/thams cad gong ma bzhin sbyar nas/_/
[\[99a.2\]]maN+Dal thig la lnga pa la/_/bkra shis dpal ldan lnga bzhag nas/_/gtso bo lnga dang 'bras bu lnga/_/rlon par bkod nas yi ges sbyang /_/ting 'dzin bzlas pa'i me sbar bas/_/dang po ro 'byung skams pa dang /_/de nas btag btsag gong ma bzhin/_/sbyar 
[\[99a.3\]]nas rigs kyi bsnyen pas sbyang /_/des ni mtshan ma byung ba dang /_/de bzhin gong ltar ci bder spyad/_/ces gsungs so/_/bdud rtsi rlon sbyor gyi bsgrub pa bshad pa'o/_/rgyud kyi rgyal po chen po rdo rje bkod pa kun 'dus rig pa'i mdo las/_bdud rtsi 
[\[99a.4\]]sman gyi bsgrub pa'i le'u ste nyi shu rtsa bzhi pa'o//_//de nas sems dpa'i rdo rje chen po des/_sgrub pa thams cad kyi snying po gsang chen thugs kyi sgrub pa zhes bya ba 'di bshad do/_/'dus pa chen po'i rnal 'byor pa thams cad ni dbyings su shes par 
[\[99a.5\]]bya ste/_'khor ba'i chos thams cad ni dbyings su 'dus la/_mya ngan las 'das pa'i chos thams cad ni ye shes su 'dus so/_/de gnyis su med pa ni chos nyid byang chub sems kyi bde ba chen por 'dus par shes par gyis shig_/de bas na chos thams cad 
[\[99a.6\]]ni thugs ye shes kyi rang bzhin du 'dus te gnyis su med do/_/de ltar na kun rdzob tu 'di ltar rig par bya ste gnyis su med pa'i don la 'jug par bya'o/_/'dus pa chen po'i rnal 'byor pa/_/dam pa'i don gyi chos rnams kun/_/thams cad rang gi sems la 
[\[99a.7\]]rdzogs/_/kun rdzob chos rnams gang yin pa/_/lus dang ngag la rdzogs par bshad/_/des na chos 'di thams cad kyang /_/rtsa ba rang la rdzogs pa ste/_/'di dag bsgrub pa'i thabs mchog kyang /_/rnam par rtog pa'i rdul bsal nas/_/bsgrub pa'i rgyal 
[\[99b\]]
[\[99b.1\]]po yab yum gnyis/_/don la mkhas par byas nas ni/_/so so'i thugs la thig le dag_/zla gam dkar dmar gdab par bya/_/de yi rdzas mchog chen po yang /_/thabs kyi ga pur chen po dang /_/shes rab gsang ba'i tsan+dan gnyis/_/dkar dmar zla gam 
[\[99b.2\]]chen por bya/_/yab kyi thugs kar dkar po la/_/thig le kha ni mar lta ba'o/_/yum gyi thugs kar dmar po la/_/thig le kha ni yar lta ba'o/_/yab kyi thig le'i dbus su ni/_/dpal be'u dbus su nyi ma bri/_/dbus su oM gsal nang du hU~M/_/yum gyi thig 
[\[99b.3\]]le'i dbus su ni/_/pad+ma dbus su zla ba bri/_/dbus su a gsal nang du hU~M/_/de ltar gsal bar gyur pa na/_/kun du bzang po yab yum du/_/gnyis su med par bsgyur bar bya/_/ting 'dzin gsal bar gyur pa dang /_/rang las byung ba'i bdud rtsi yis/_/gsang 
[\[99b.4\]]ba gnyis kyi mchod pa bya/_/rang las byung ba'i dngos grub dag_/rang nyid sa ni bstim par bya/_/'di ltar sgrub pa gtsor byed na/_/bdud rtsi'i yo byad thams cad dang /_/bcud kyi mchog tu gyur pa rnams/_/lo yi 'tsho bar sbyar nas kyang /_/bsnyen sgrub yan 
[\[99b.5\]]lag rnam bzhi las/_/bsnyen pa dag gi dus su ni/_/gang zag mi yi zas la brten/_/de yang lo yi skad cig gam/_/gnyis dang gsum gyi bar du sbyar/_/lo yi skad cig bar du ni/_/bdud rtsi yo byad rnams la brten/_/de nas lo yi skad cig ni/_/gcig 
[\[99b.6\]]gam gnyis kyi bar dag tu/_/rang las byung ba'i rdzas rnam lngas/_/'phags pa mchod cing rang gis bza'/_/des ni drod la gnas par 'gyur/_/drod thob gyur pa phan chad ni/_/lo yi skad cig thang cig gis/_/ting 'dzin zas kyi ro rnyed nas/_/kham gyi zas dang 
[\[99b.7\]]bral bar 'gyur/_/drod chen rnam gsum rdzogs nas ni/_/rtags chen dag ni thob par 'gyur/_/rtags kyi cho 'phrul 'byung ba ni/_/rin chen phung po 'dod pa na/_/sa rdo la sogs byas na 'grub/_/chu dang mkha' la 'gro 'dod na/_/brtsams pas mi 'bying thogs med 
[\[100a\]]
[\[100a.1\]]'gro/_/me yi phung po 'jil 'dod na/_/sdigs pa'i mdzub mo phyar nas kyang /_/bden pa'i bsgo ba byas pas 'grub/_/de la sogs pa thams cad nus/_/rtags thob phan chad sangs rgyas yin/_/zhes gsungs so/_/gsang chen thugs kyi sgrub pa 
[\[100a.2\]]bshad pa'o/_/rgyud kyi rgyal po chen po rdo rje bkod pa kun 'dus rig pa'i rgyud las bka' gsang 'khor lo'i bsgrub pa'i le'u ste nyi shu rtsa lnga pa'o//_//de nas bcom ldan 'das sems dpa'i rdo rje de rdo rje me klong 'bar ba zhes bya ba'i ting nge 'dzin la snyoms par zhugs 
[\[100a.3\]]so/_/de nas 'dus pa'i tshogs thams cad kyis chos thams cad me'i rang bzhin du snang bar mthong ngo /_/de nas 'khor rnams kyis shin tu bstod pa/_/e ma'o sems dpa' che ba che/_/ting 'dzin chen po snang ba che/_/cho 'phrul chen po sna tshogs che/_/thabs mchog khyod 
[\[100a.4\]]la phyag 'tshal lo/_/chos kun me klong bzhin du snang /_/me nyid ye shes gsal ba'i klong /_/'bar 'phro gsal bar gyur pas ni/_/mun bsal dngos po thams cad bsregs/_/bde chen dbyings su kun rdzogs par/_/dpa' bo khyod kyis mdzad pa lags/_/
[\[100a.5\]]thugs rje chen po a la la/_/don grub chen po a la la/_/sgeg pa chen po a la la/_/'jigs byed chen po a la la/_/dgyes pa chen po a la la/_/dregs pa chen po a la la/_/dpa' bo khyod kyi byin brlabs kyis/_/bdag cag rnams la bshad 
[\[100a.6\]]pa shod/_/me yi rang bzhin chen po dag_/bdag cag rnams la bshad par gsol/_/zhes gsol ba btab pa las/_/sems dpa'i rdo rjes dgyes te 'di skad ces bka' stsal to/_/'dus pa chen po'i rnal 'byor pa/_/rdo rje me yi rang bzhin dag_/bshad kyis 
[\[100a.7\]]khyed rnams gus par nyon/_/rdo rje me yi las mchog 'dis/_/rnal 'byor thabs su bde sbyar bas/_/rgyal ba kun mnyes kun bsreg skongs/_/don grub las kyi mchog tu bshad/_/skye med rnam dag hom khung du/_/chos can skye ba'i yam shing la/_/spros med byang 
[\[100b\]]
[\[100b.1\]]chub ye shes mes/_/mtshan ma'i bag chags bsregs sbyangs thim/_/rnam dag b+ha ga'i hom khung du/_/chags pa'i yam shing spungs pa la/_/bde chen byang chub me sbar te/_/'khor ba'i dngos po bsregs sbyangs thim/_/dpal chen zhal gyi hom khung du/_/nyon mongs lnga yi 
[\[100b.2\]]yam shing la/_/ye shes lnga yi me sbar te/_/gzung 'dzin rdzas rnams bsregs sbyangs thim/_/snang srid nam mkha'i hom khung du/_/'byung ba bzhi yi yam shing la/_/phyag rgya'i tshogs kyi me sbar te/_/snang srid dngos po bsregs sbyangs thim/_/las bzhi so so'i 
[\[100b.3\]]khyad par gyis/_/phyogs dang kha dog dbyibs dang rdzas/_/ji ltar yin pa de ltar sbyar/_/shar lho nub byang dkar ser dmar/_/mthing ga nag po thal mdog sbyar/_/zlum po pad+ma le'u tse zhi/_/'khor lo gru bzhi zur brgyad rgyas/_/zla gam gru chad gzhu dbyibs dbang /_/
[\[100b.4\]]gru gsum b+ha ga kha mngon sbyor/_/sum brtsegs mdangs dang ri mor mdzes/_/las kyi yam shing rdzas kyis rgyas/_/ye shes rdo rje'i las rgyud ldan/_/bla ma gsum gyis thabs mchog sbyar/_/dag pa'i mtha' 'dzin nyes mchog 'dzin/_/rdo rje gsang ba'i glu bro 
[\[100b.5\]]gar/_/mchod pa gsang ba dus tshigs sbyor/_/rdo rje lam gyi smon lam sbyar/_/gsang ba las kyi rgyud ldan pas/_/bshar gdab zhi ba'i lha rgyud dang /_/rgyas dang dbang bshar rgyud bshar bas/_/lha dang sngags dang phyag rgya dang /_/de bzhin rgyud dang 'byor par bya/_/
[\[100b.6\]]rigs kyi lha rgyud lnga rnams ni/_/so so'i rigs su bshar btab ste/_/klong yangs 'khyil ba'i hom khung du/_/dam rdzas bdud rtsi 'bar ba yis/_/sbyang dang thob phyir bsreg byar 'os/_/bsreg rdzas skye ba'i chos yin te/_/skye bar snang ba'i chos thams cad/_/
[\[100b.7\]]'dir ni dngos po bzhin snang ste/_/chos can rkyen dang 'byung nas dang /_/rang bzhin nyid las cho 'phrul ni/_/skye ba nyid du 'dod pa yin/_/'di ni skye ba'i chos can te/_/rang byung sreg rdzas rang zhir thim/_/nyon mongs lnga yi dam rdzas dag_/ye shes lnga yi klong du 
[\[101a\]]
[\[101a.1\]]dbul/_/lung bo lnga yi dam rdzas rnams/_/thabs mchog yab lnga'i sku la bstim/_/'byung lngas bsdus pa'i bsreg rdzas rnams/_/shes rab yum lnga'i klong du bstabs/_/rnam shes brgyad kyi bsreg rdzas rnams/_/ye shes gnas kyi ma brgyad do/_/
[\[101a.2\]]yul gyi g.yeng ba rnam pa brgyad/_/dmigs med dbyings kyi bye brag brgyad/_/skye bzhi las kyi bsreg rdzas rnams/_/rnam thar sgo bzhi'i klong du thim/_/thabs mchog la sogs rgya mtsho'i tshogs/_/so so'i yon tan thams cad dag_/rdo rje glu yis brjod nas kyang /_/de 
[\[101a.3\]]dag mnyes pa'i mchod pa brtsam/_/mchod pa thams cad rdzogs pa dang /_/sgrib byang ma byang don chen rnams/_/grub dang ma grub don rnams ni/_/me la mkhas pas brtag par bya/_/me sgra gnyis dang kha dog gnyis/_/'bar tshul gnyis dang dbyibs rnam drug_/de dag yongs 
[\[101a.4\]]su shes par bya/_/gal te mtshan ma mi sdug na/_/bkra mi shis pa'i rtags yin pas/_/bsreg sbyang chen po rgyas par bya/_/de nas 'dod pa'i rtags byung na/_/me la 'dod pa'i dngos grub rnams/_/rnam gsum gang ltar grub pa blang /_/ro yi rdzas rnams bsreg sbyangs nas/_/ro 
[\[101a.5\]]la sngags kyis btab nas kyang /_/shin tu dri zhim sna tshogs kyis/_/ro la byug cing bkru bar bya/_/bdud rtsi zhun chen khu ba yis/_/ras la byugs pas ro dkris te/_/ro yi gnas rnams gang yin par/_/sngags kyi sbyor ba kun bkod nas/_/phyag rgya'i mtshan mas gdab 
[\[101a.6\]]par bya/_/rgyal ba'i dkyil 'khor gang dag ni/_/gzhung yin pa yi phyag rgya rnams/_/du 'byung ba dang mnyam pa yi/_/sdong bu'i grangs kyang de ltar bya/_/sdong bu re la lha rnams kyi/_/ma nor rtsa ba'i snying po dag_/ras chen dag la bris te gdags/_/ro yi sbyor ba 
[\[101a.7\]]rdzogs pa dang /_/ro yi phyi shun thams cad la/_/'khor ba'i bag chags kun bkod de/_/ras sam shing shun shog shog la/_/'khor ba'i sa bon thams cad dgod/_/nyon mongs lnga dang dug gsum bcas/_/skye ba'i lam la rgyud drug rnams/_/ming ngam 
[\[101b\]]
[\[101b.1\]]gzugs su byas nas ni/_/gnas gnas dag tu dgod par bya/_/khams dang skye mched phung po lnga/_/gzung 'dzin ming du bcas pa rnams/_/brda yi tshul du bris nas ni/_/ro rnams khyad par dgod par bya/_/de nas ro yi phung po de/_/rten nam glegs sam stegs bu yi/_/
[\[101b.2\]]steng du mkhas pas gzhag par bya/_/thab kyi cho ga brtsam pa ni/_/maN+Dal 'khor khyud tsam zhig la/_/dkyil 'khor gang dang gang yin pa'i/_/phyag rgya bzhugs pa'i pho brang dag_/thig gis yul gcad so sor bya/_/de yi steng du shing brtsigs pa/_/dbyibs 
[\[101b.3\]]ni gru bzhi gtams pa la/_/zur bzhi ka ba bzhis brtan bya/_/sum brtsegs yang thog bar khang bcas/_/mtha' ma shing gis brdzang bar bya/_/bar khang dag gi glegs ma la/_/ro yi bzhin phyogs shar du bstan/_/ro yi steng gi khang pa la/_/ras sam shog 
[\[101b.4\]]shog la bris pa'i/_/phyag rgya'i dkyil 'khor gsal bar dgod/_/ro khang glo skar bzhi phye la/_/thugs rje gzungs thag bzhis btags nas/_/phyogs bzhi bla ma bzhi la dbul/_/shing gi cho ga rdzogs pa dang /_/shing gi phyi mtha' stegs bu la/_/phyag 
[\[101b.5\]]rgya'i lha rnams rim par dgod/_/stegs bu rdzogs par gyur pa dang /_/rdo rje las kyi skos gdab pa/_/rdo rje rgyal po bla ma la/_/'khor ba bsreg pa'i mnga' gsol te/_/ting 'dzin ye shes rtse gcig pas/_/me yi 'du 'phro rgyun du bya/_/rdo rje las kyi karma la/_/
[\[101b.6\]]las rnams rdzogs pa'i mnga' gsol te/_/las kyi phreng ba rdzogs par bya/_/rdo rje chen po'i bla ma zhig_/ro yi nyes pa'i mtha' bzung nas/_/las kyi bsags pa bgrang zhing bshags/_/rdo rje skabs sbyor bla ma yis/_/bdud rtsi skabs kyi mchod pa sbreng /_/rdo rje 
[\[101b.7\]]bro gar glu tshig gis/_/skabs kyi glu gar mchod pa dag_/rol mos drangs te dbul bar bya/_/rdo rje gnas kyi smon lam ni/_/skabs dang las kyi mjug tu gdab/_/rdo rje las kyi ltang 'dzin pas/_/rtsa brgyad las kyis grangs bzung ste/_/dkar byang bla ma'i phyag 
[\[102a\]]
[\[102a.1\]]tu dbul/_/ro yi las ngan ltang 'dzin pas/_/grangs med grangs su bzung nas ni/_/mtshan ma nag po'i byang bu dag_/ye shes me yi klong du bsreg_/me yis sbyor ba'i cho ga bya/_/me yi lha ni gang yin pa/_/me yi sangs rgyas snang mtha' yas/_/me yi lha mo gos 
[\[102a.2\]]dkar ma/_/rgyal ba kun gyi 'od mchog ste/_/'byung ba me la dbang sgyur zhing /_/thams cad kun gyi drod bdag yin/_/srid gsum sreg par zhal gyis 'ches/_/'khor ba'i sreg pa'i phrin las la/_/thugs dam dbang gis yong mi 'da'/_/me yi cho ga thams cad ni/_/yum chen 
[\[102a.3\]]dkar mo nyid la bsgo/_/de nas cho ga kun rdzogs nas/_/ro yi sgrib pa byang ma byang /_/me yi dngos grub thob mi thob/_/me las mkhas pas gong bzhin brtag_/mtshan ma mi sdug byung ba na/_/bsreg sbyang cho ga rgya cher bya/_/gal te mgu na dngos grub thob/_/ro yi thal ba chen po la/_/btags 
[\[102a.4\]]nas thal ba'i bdud rtsir bsgrub/_/des ni bsod nams chen po ni/_/dpag tu med pa thob par 'gyur/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las rdo rje me'i cho ga bsgrub pa'i le'u ste nyi shu rtsa drug pa'o//_//de nas sems dpa'i rdo rje dam pa 
[\[102a.5\]]des dkyil 'khor thams cad byin gyis rlob pa zhes bya ba'i rdo rje sngags kyi tshig 'di gsungs so/_/sarba ta thA ga ta ma hA shrI he ru ka badzra tsaN+Da/_sarba duSh+TAM sa~M shrI haM ru kAM ta ka ha na ba tsa hU~M hU~M/_sa sa sa sa sa ma ya sa nu ne/_sa no rba ra/_badzra gar+b+ha/_rat+na gar+b+ha/_pad+ma gar+b+ha/_karma gar+b+ha/_mai tri gar+b+ha/_
[\[102a.6\]]kA ru Na gar+b+ha/_lo ka gar+b+ha/_bi du ma gar+b+ha/_yak+Sha/_rA k+Sha sa/_bi shwa/_te shwa/_ke shwa/_ba shwa/_bi shwa/_tra k+sh+wa/_hri shwa/_ka shwa/_pak+sha/_ru ti/_rak+ti/_khA hi/_sa ha/_sa sa sa sa sa sa sa/_sa sa sa sa sa sa sa/_sa sa sa sa sa sa sa/_sa sa sa sa sa sa sa/_rba rba rba rba rba rba rba/_rba rba rba rba rba rba rba/_
[\[102a.7\]]rba rba rba rba rba rba rba/_rba rba rba rba rba rba rba/_ta ta ta ta ta ta ta/_ta ta ta ta ta ta ta/_ta ta ta ta ta ta ta/_ta ta ta ta ta ta ta/_thA thA thA thA thA thA thA/_thA thA thA thA thA thA thA/_thA thA thA thA thA thA thA/_thA thA thA thA thA thA thA/_ga ga ga ga ga ga ga/_ga ga ga ga ga ga ga/_ga ga ga ga ga ga ga/_ga ga ga ga ga ga ga/_ta ta ta 
[\[102b\]]
[\[102b.1\]]ta ta ta ta/_ta ta ta ta ta ta ta/_ta ta ta ta ta ta ta/_ta ta ta ta ta ta ta/_ma ma ma ma ma ma ma/_ma ma ma ma ma ma ma/_ma ma ma ma ma ma ma/_ma ma ma ma ma ma ma/_hA hA hA hA hA hA hA/_hA hA hA hA hA hA hA/_hA hA hA hA hA hA hA/_hA hA hA hA hA hA hA/_hA hA hA hA hA hA hA/_shrI shrI shrI shrI shrI shrI shrI/_shrI shrI shrI shrI 
[\[102b.2\]]shrI shrI shrI/_shrI shrI shrI shrI shrI shrI shrI/_shrI shrI shrI shrI shrI shrI shrI/_he he he he he he he/_he he he he he he he/_he he he he he he he/_he he he he he he he/_ru ru ru ru ru ru ru/_ru ru ru ru ru ru ru/_ru ru ru ru ru ru ru/_ru ru ru ru ru ru ru/_ka ka ka ka ka ka ka/_ka ka ka ka ka ka ka/_ka ka ka ka ka ka ka/_ka ka ka ka ka ka ka/_hU~M hU~M hU~M hU~M hU~M hU~M hU~M/_
[\[102b.3\]]hU~M hU~M hU~M hU~M hU~M hU~M hU~M/_hU~M hU~M hU~M hU~M hU~M hU~M hU~M/_hU~M hU~M hU~M hU~M hU~M hU~M hU~M/_shwa shwa shwa shwa shwa shwa shwa/_shwa shwa shwa shwa shwa shwa shwa/_shwa shwa shwa shwa shwa shwa shwa/_shwa shwa shwa shwa shwa shwa shwa/_ri ri ri ri ri ri ri/_ri ri ri ri ri ri ri/_ri ri ri ri ri ri ri/_ri ri ri ri ri ri ri/_kha kha kha kha kha kha kha/_kha kha kha kha kha kha kha/_kha 
[\[102b.4\]]kha kha kha kha kha kha/_kha kha kha kha kha kha kha/_mu~M mu~M mu~M mu~M mu~M mu~M mu~M/_mu~M mu~M mu~M mu~M mu~M mu~M mu~M/_mu~M mu~M mu~M mu~M mu~M mu~M mu~M/_mu~M mu~M mu~M mu~M mu~M mu~M mu~M/_ba ba ba ba ba ba ba ba/_dzra dzra dzra dzra dzra dzra dzra dzra/_gau rI/_tsau rI/_bra mo hA/_be tA lI/_g+ha sma rI/_puk+ka sI/_sma shA nI/_tsaN+Da lI/_ha ha ha ha ha ha ha ha/_sid+ha/_byA g+h+r-i/_
[\[102b.5\]]sriM ga la/_shwa na/_kr-iD+ha/_kAng+ka/_kha ga_/U lu/_mu mu mu mu mu mu mu mu/_kha kha kha kha kha kha kha kha/_he he he he he he he he/_ba ba ba ba/_dzra dzra dzra dzra/_phaT phaT phaT phaT/_dzaHhU~M ba~M hoH/_Ar+ya te tsa te da dzaH/_pA sha~M hU~M/_lo ka ba~M/_b+hasmi ya ti hoH/_ba ba ba ba ba ba ba ba ba ba/_dzra dzra dzra dzra dzra/_dzra 
[\[102b.6\]]dzra dzra dzra dzra/_kro kro kro kro kro kro kro kro kro kro/_d+ha d+ha d+ha d+ha d+ha d+ha d+ha d+ha d+ha d+ha/_hU~M hU~M hU~M hU~M hU~M hU~M hU~M hU~M hU~M hU~M/_maN maN maN maN maN/_Da Da Da Da Da/_la la la la la/_e gar+b+ha/_ya~M karma/_ra rak+ta/_ba~M snig+b+ha/_ra~M dz+wa la/_ke~M ru d+hiH/_b+h+rU~M dz+nyA na/_pa~M bad+d+ha/_ha ka pA la/_dz+nyA na par ra~M/_bud+d+ha kA ya/_ma hA wa ka/_badzra 
[\[102b.7\]]tsit+ta/_dzaHhU~M ba~M hoH_e h+ye hi/_ru lu ru lu hU~M b+h+yo dzaHdzaH_badzra sa ma ya mu dra hU~M AH_badzra shrI he ru ka/_tiSh+Tha sa ma ya lhan/_ma hA shrI he ru ka ha ha ha ma/_sa ma ya hoHphaT/_badzra Ar li phaT/_a ti pu hoH/_pra ti pu hoH/_i d+ha~M puSh+pa d+hu pa/_ba li/_ti dza hoH/_kha ra~M kha hi/_ma ha rak+ta/_ru d+hi 
[\[103a\]]
[\[103a.1\]]snig+d+ha/_pany+tsa a mr-i ta/_tsit+ta/_bA su ta/_go ro tsa na/_DA ki nA/_yo gi ni/_ma hA tsit+ta/_kha ra~M khA hi/_kha kha le/_sha ta pa khA hi/_a la la ho/_sa ma ya hoH_i da na de nA ra kA na/_u tsi ra sa ma ya phaT/_badzra sa ma ya a be sha AHAH/_zhes gsungs pas las kyi 'bar 
[\[103a.2\]]ba'i cho ga zhes thams cad shin tu 'bar zhing rgyas par gyur to/_/rgyud kyi rgyal po chen po rdo rje bkod pa kun 'dus rig pa'i mdo las rdo rje gsang sngags kyi le'u ste nyi shu rtsa bdun pa'o//_//de nas yang sems dpa'i rdo rje des sgyur ba phyag rgya'i le'u 'di rgya cher gsungs so/_/
[\[103a.3\]]rnal 'byor mchog gi lag gnyis la/_/nyi zla 'bar ba'i ling+gar ni/_/a dang pad+ma gnyis gsal te/_/thabs dang shes rab gnyis med sbyar/_/mnyam pa'i tshul gyis gnas pa la/_/me yi steng du a nyid gzhag_/bya ba thams cad bral ba'i rgya/_/a dang ma yi 'bru bcu rnams/_/
[\[103a.4\]]'phro 'du bya zhing kun du bsgyur/_/g.yas su 'khyil cing g.yon du 'khyud/_/'di ni cho 'phrul 'byung ba'i rgya/_/a dang ma yi 'bru rnams bcu/_/so sor bcangs te myu gur bya/_/shin tu bstod de kun du bsgyur/_/'di ni snying por gyur pa'i rgyu/_/ma yis sbyin pa gtong tshul la/_/a 
[\[103a.5\]]yis thams cad skyob byed pa/_/'di ni tshad med chen po'o/_/kun la snyoms pa'i phyag rgya yin/_/ma nyid khrag 'phrog pa yi snod/_/a nyid so phreng mche bar sbyar/_/'di ni thams cad rol pa yi/_/'jigs tshul ston pa'i phyag rgya yin/_/a dang ma gnyis gting sbyar te/_/so phreng mche 
[\[103a.6\]]ba'i tshul gyis ni/_/shin tu kha glal ba yi tshul/_/'di ni 'jigs byed chen po'i rgya/_/ma yis bzung ste 'then nas ni/_/a yis gdengs shing 'joms byed pa/_/'joms byed chen po'i phyag rgya yin/_/ma dang a yis mgo mjug nas/_/bzung ba'i tshul du byas nas ni/_/kha 
[\[103a.7\]]yis 'drang cing 'then byed pa/_/za byed chen po'i phyag rgya yin/_/a dang ma yi shes rab las/_/g.yas g.yon tshul gyis bsgyur byas te/_/so so ji ltar yin thabs sbyar/_/gnas dang yul gyi gtan tshigs su/_/bsgyur ba gar gyi phyag rgyar bshad/_/dba' bo gdan 
[\[103b\]]
[\[103b.1\]]la bzhengs nas ni/_/phyogs mtshams kun du bltas byas nas/_/shin tu 'gying zhing brjid par byed/_/a dang ma yi 'bru rnams ni/_/so sor brdabs nas dkur brten bya/_/'gying ba'i tshul gyis spyad byas nas/_/stag gi stabs kyis kun du bskor/_/de nas rmun bya stabs kyis 
[\[103b.2\]]ni/_/gong ma bzhin du bskor bar bya/_/de bzhin rus sbal gzig dang stag_/spyang ki seng ge dom stabs dang /_/phag chen dred kyi stabs kyis ni/_/thams cad thams cad bskor bar bya/_/de bzhin 'dab chags thams cad kyis/_/'jo tshul stabs rnams rdzogs byas nas/_/
[\[103b.3\]]dkyil 'khor thams cad rdzogs par 'gyur/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las sgyur ba phyag rgya'i le'u ste nyi shu rtsa brgyad pa'o//_//de nas sems dpa'i rdo rje des mchod pa dam pa gsang ba'i le'u 'di gsungs so/_/hU~M 
[\[103b.4\]]'byung ba chen po nam mkha' ni/_/'byung ba chen po lnga yi mdzod/_/nam mkha' las ni 'dod pa 'byung /_/'dod pa'i mchod pa 'byung gyur cig_/zla rgyas la sogs snying po mchog_/maM sa la sogs rnam lnga'i rdzas/_/me tog la sogs tsan+dan phreng /_/sna tshogs mchod pa 'byung gyur 
[\[103b.5\]]cig_/mi mo rnams kyi reg bya mchog_/'khril 'khyud sgyur ba'i gzungs chen ma/_/dbang po sbyor ba'i dgyes mchod de/_/bde ba'i mchod pas tshim gyur cig_/rdo rje rol pas tshogs mchog 'di/_/mchod sprin kun du rgyas gyur cig_/dug gsum brtsigs pa'i ri bo 'di/_/sku 
[\[103b.6\]]gsung thugs kyi klong du bstabs/_/dug lnga rol pa'i tshogs mchog 'di/_/ye shes lnga yi nang du thim/_/gzung 'dzin rtog pa'i mtshan ma 'di/_/dbyings dang ye shes klong du thim/_/'khor ba mtshan ma'i chos can 'di/_/chos nyid dbyings kyi ngang du thim/_/phung po tshogs kyi yan 
[\[103b.7\]]lag 'di/_/rnam grol phung po lnga ru thim/_/'byung chen rgyu yi mtshan ma 'di/_/mkha' klong 'bar ba lnga ru thim/_/rol pa chen po mchod sbyin la/_/rgyal ba rgya mtsho'i tshogs rnams rol/_/bla med stan 'gan mchod pa 'di/_/sngon chad rgyal bas bgrod pa'i lam/_/dug gsum gting 
[\[104a\]]
[\[104a.1\]]nas gsod pa'i thabs/_/sngon gyi thugs dam bzhin du bzhes/_/'chi med bdud rtsi g.yung drung chu/_/ro yi khams rnams slong bar byed/_/dug gi phung po 'joms byed pa/_/rtsi mchog sman gyi mchod par bzhes/_/zhes mchod pa'i tshogs rnams ling long phyad par byung 
[\[104a.2\]]bas rgyal ba rgya mtsho tshogs longs spyod des mnyes par gyur to/_/rgyud kyi rgyal po chen po rdo rje bkod pa kun 'dus rig pa'i mdo las mchod pa dam pa gsang ba'i le'u ste nyi shu rtsa dgu pa'o//_//de nas sems dpa'i rdo rje des rdo rje glu'i le'u 'di gsungs so/_/'dir ni rdo rje rnal 
[\[104a.3\]]'byor rnams/_/bsnyen par snang ba'i dbang thob nas/_/bsgom dbyangs yi ge 'bru brgyad spro/_/yi ge glu yi rgyan yin te/_/glu yi yi ge bcu drug las/_/yi ge yan lag bsgyur bsdebs nas/_/glu yi bye brag bsam mi khyab/_/dang por glu yi don byung ba/_/oM gyis glu rnams rab tu 
[\[104a.4\]]'dren/_/o~M yang a yi cho 'phrul te/_/a ni chos kyi yi ge yin/_/a las o~M byung rgyal ba'i thugs/_/rgyal ba chos kyi dbyings las byung /_/a las aM byung gsung gi mchog_/gsung las glu yi yan lag 'byung /_/dbyangs kyi yan lag drug cur grags/_/glu yi yon tan 
[\[104a.5\]]bsam mi khyab/_/sngon gyi rgyal ba glu yis grub/_/rig 'dzin rdo rje glu yis 'dren/_/rnal 'byor dbang phyug glu yis 'grub/_/bstan pa rgya mtsho glu yis spel/_/srid pa'i bu mo glu yis bsten/_/bdud dang srin po glu yis 'dul/_/dngos grub rgya mtsho glu yis 'bebs/_/chos nyid 
[\[104a.6\]]dbyings kyi klong dkyil nas/_/dpal be'u nyi ma dgu shar bas/_/rnam thar sgo bzhi rab gsal yang /_/ma rig mun gnag 'thibs pa yis/_/bsgribs par rig pa'i sgo mo bye/_/'khor ba'i mun gnag klong rum na/_/byang chub sems kyi zla shar bas/_/mun bsal rnam thar 
[\[104a.7\]]sgo bzhir snang /_/rin chen 'bar ba'i nyi ma rnams/_/dpal chen thugs nas 'od shar bas/_/bag chags sprin mthong bye ba ru/_/rnal 'byor thugs kar zer bab pas/_/mun bsal rig pa'i sgo phye ste/_/rnal 'byor don la 'jug par bya/_/rig pa thugs kyi dkyil 
[\[104b\]]
[\[104b.1\]]'khor nas/_/ru lu'i 'od zer sgo phye bas/_/spros pas cho 'phrul sna tshogs 'byung /_/srid pa gsum gyi bye brag byed/_/'khor ba'i rgya mtsho gting nas skems/_/nyon mongs rgyu drug gnas nas sgrol/_/dug gsum rtsa ba rtsad nas gcod/_/bdud dang srin po gdug pa 'dul/_/
[\[104b.2\]]byin brlabs dngos grub char ltar 'bebs/_/ji ltar dbang po'i sgo phye nas/_/'dzum mdangs gsal bar 'byung ba ltar/_/dpal be'u thugs kyi sgo phye bas/_/ru lu'i 'od zer yig 'bru shar/_/mthing nag ser nag dmar nag ljang /_/smug nag 'bar ba'i yig 'bru rnams/_/
[\[104b.3\]]yi ge rigs kyi phreng par drang /_/rgyangs kyis bskul dang dkar gyis dbab/_/bsten kos nye bar gyur pa la/_/'jim gos mngon sum gsal bar bya/_/'bir kwas gnyis su med pa la/_/'dren kos yi ge'i phreng ba drang /_/de nyid la ni glu drug ste/_/sha ta pa dang gar ta ba/_/cang 
[\[104b.4\]]ka de'u dang bang ka de'u/_/breng nge ba dang dung nge ba/_/glu yi yan lag sum brgyas ni/_/rgyal ba mnyes pa'i mchog tu 'gyur/_/glu yi rgyal po 'di drug gis/_/don drug yongs su rdzogs par 'gyur/_/sha ta pa yi glu blangs pas/_/gdug byed thams cad spa yang kong /_/
[\[104b.5\]]gar ta pa yi glu blangs pas/_/gnod byed thams cad rdul du rlog_/cang ka de'u yi glu blangs pas/_/'bar ba'i dkyil 'khor me ltar mchod/_/bang ka de'u yi glu blangs pas/_/drag po gtum po lhan ner 'gyur/_/breng nge ba yi glu blangs pas/_/sprul pa'i cho 'phrul 
[\[104b.6\]]thams cad 'gyed/_/dung nge ba yi glu blangs pas/_/srid pa'i bu mo dbang du sdud/_/yi ge 'bru dgu'i rang bzhin la/_/phyag rgya'i dkyil 'khor thams cad rdzogs/_/de bzhin 'khor lo mu khyud bcas/_/khyams dang sgo khyud gsal ba'o/_/srid pa mthong yod 
[\[104b.7\]]snang grags kyang /_/thams cad sngags kyi tshig tu rdzogs/_/yi ge rgyal ba kun dang 'brel/_/'khor lo'i sa la nye ba'o/_/yi ges dmigs pa thams cad 'grub/_/chags med lhun grub don po che/_/rnam bzhi las kyi khyad par yang /_/bya ba 
[\[105a\]]
[\[105a.1\]]med par don du 'gyur/_/yi ge gsang ba'i 'phro 'du yis/_/rgyal ba dpa' bo thams cad mnyes/_/de kun yi ges rnam sprul yang /_/rang bzhin dngos med chos kyi dbyings/_/yig 'bru 'bar ba'i cho 'phrul las/_/dam pa'i ngo mtshar sna tshogs 'byung /_/
[\[105a.2\]]de bzhin sgrib pa'i bud shing bsreg_/gti mug mun sel ye shes 'bar/_/rig pa'i nyi ma gsal bar 'bebs/_/bdag nyid dpal chen 'bar ba'i thugs/_/tsit+ta dpal be'u zur brgyad 'bar/_/rin chen yi ge 'bru brgyad gsal/_/dpal chen rin chen 'bar 
[\[105a.3\]]ba'i thugs/_/dpal be'u smug po zur brgyad las/_/gser gyi nyi ma dgu shar ba/_/'od zer ru lu yig 'bru brgyad/_/rdo rje 'bar ba'i rlung sgrom du/_/shin tu 'bar 'phro 'khrug byas te/_/spros pas rnal 'byor dbang phyug gi/_/na sa g.yas su drang bar bya/_/go 
[\[105a.4\]]ro tsa na'i gzhal yas su/_/sen zlum tsam gyi rgya khyon la/_/gser gyi nyi ma ga'u dgu/_/shar ba'i dkyil na yig 'bru dgu/_/gsal bas 'od kyi gzhal yas khang /_/dngos po'i bag chags kun bsregs te/_/sems ni gser chu zhun ma bzhin/_/ltem la 
[\[105a.5\]]'tsher zhing 'od 'bar ba/_/rtsal las gyur pa'i zla dkyil 'khor/_/nyi ma'i steng na dpal be'u 'bar/_/de la ru lu 'phro zhing 'du/_/dpal be'u tsit+ta'i dkyil 'khor 'di/_/yig 'bru 'bar ba'i ga'ur gsal/_/pad+ma 'bar ba'i ga'u 'di/_/yi ge phreng ba 'khyil 
[\[105a.6\]]ba'i gnas/_/dper na me tog 'bar ba las/_/bcud len bung bas bcud blangs te/_/rtsi yi bur bu sog pa ltar/_/dpal be'u thugs kyi dkyil 'khor nas/_/rin chen 'od kyi me tog 'bar/_/ru lu'i yig 'bru bcud kyis rgyas/_/rnal 'byor sems las byas pa 
[\[105a.7\]]yi/_/bcud 'byin bung ba mang po 'phro/_/phar lding yi ge'i bcud phyung nas/_/tshur lding sems kyi ga'ur bstim/_/dang po shel gyi kha dog la/_/shin tu gsal zhing 'tsher 'bar ba/_/gnas dgu dag tu zla ba yi/_/thig le dkyil gyi dpal be'u la/_/'bru bkod gsal 
[\[105b\]]
[\[105b.1\]]bar gyur pa dang /_/shel gyi bung ba mang po dag_/khyung chen lding ba'i bong tshod tsam/_/phar lding bcud phyung tshur gsibs pas/_/yig 'bru ye shes me 'bar bas/_/bag chags bud shing phung po bsregs/_/phar spros thugs rjes sa la bskul/_/ji ltar nyi zer tsha tsha 
[\[105b.2\]]ltar/_/rgyun mi 'chad par rtse gcig 'bar/_/bar du byi ru'i kha dog la/_/gong ma bzhin du bkod gsal la/_/byi ru bung ba mang po dang /_/gong ma bzhin du 'phur lding bas/_/bcud phyung bstim zhing slar la 'phro/_/ji ltar me mgal 'khor tshul du/_/dpal be'u smug 
[\[105b.3\]]po'i klong du bstim/_/kun gyi tha mar bsdu ba ni/_/bkod pa'i gong ma thams cad kun/_/mthing nag 'bar ba bsgyur nas ni/_/khyung chen gzan la 'jums tshod tsam/_/hUM sgra 'byin cing phan tshun lding /_/ru lu bcud 'byin dngos grub rlob/_/dran pa'i dkyil nas dza phyung ste/_/
[\[105b.4\]]lcags kyu 'bar ba ga'ur bcas/_/dpal be'u'i dkyil na spungs pa yis/_/ru lu rin chen phung po dag_/bsdus shing drangs te gnas su bstim/_/'bab pa'i shugs sam byin brlabs ni/_/mtsho la ser chen 'dril ltar ro/_/'di ltar yi ger sbyar ba'i tshe/_/
[\[105b.5\]]rnal 'byor nyag gcig ma yin gyi/_/lha mchog dbyings na bzhugs pa yang /_/chos nyid dang du mi dmigs kyang /_/rnal 'byor mchog gi bskul ba'i tshe/_/thugs rje chags pa'i mdangs phyung nas/_/srog rtsol dran rig gsung gsung ltar/_/mgur chu yan lag 
[\[105b.6\]]'gul 'gul ltar/_/rdo rje yi ger 'bru 'bar ltar/_/gug skyed klad kor tsheg par phyin/_/ra ri khal khol sgrib med pa/_/ye shes don la mkhyen rig rgyas/_/de lta mod kyang 'dul dbang gis/_/rgyal ba skul ba'i sa la gzhes/_/rnal 'byor gso ba'i 
[\[105b.7\]]cho ga byed/_/lha dang gcig tu bya ba'i phyir/_/bzlas brjod grangs dang bsnyen pa dang /_/sbyor bas don la nye bar 'gyur/_/'di ltar stor ba'i dus dag na/_/byin brlabs phebs sam nye ba yi/_/rtags sam drod dam mtshan ma ni/_/rnal 'byor nyid dang bsgrub rdzas 
[\[106a\]]
[\[106a.1\]]dang /_/yod mthong sgra thos kun la 'byung /_/lus kyi drod dang rmi lam dang /_/sems kyi rtags su gsal ba dang /_/dbugs dag la yang nges par 'byung /_/shing bal lta bur yang ba dang /_/mi bde'i gnod pa bral ba yin/_/reg la 
[\[106a.2\]]ting 'dzin gsal ba dag_/rmi lam du yang myos par 'gyur/_/dang zhing dga' la mgu ba skye/_/gdung ba'i byang chub sems skyes shing /_/ngo mtshar skyes pa de nyid do/_/'gyur ba'i dbugs la dbang thob ste/_/dgag dang dbyung ba ji lta ba'o/_/rdzas ni 'bar 
[\[106a.3\]]dang 'phar ba dang /_/dri dang 'od 'byung ro mchog skye/_/mi zad mang du 'phel ba dang /_/mngar 'jam dang zhing ro mchog rnyed/_/lto la mi gnod mgrin la min/_/zos na bzhin 'gyur lus rtas 'gyur/_/sil snyan yid 'ong sgra snyan gzugs/_/dri zhim 'byung 
[\[106a.4\]]ba de lta'o/_/rdo rje pra rnams bzang ba na/_/rtags dang mtshan ma phebs pa ste/_/smyur te dngos grub blang bar bya'o/_/bed dang ga'u'i phyag rgya dang /_/rdo rje bum pa'i 'phro 'du yis/_/dngos grub yum gyi mkha' la dbab/_/yab yum sbyor ba'i lhag sems dag_/
[\[106a.5\]]ma phebs pa yi bar du dag_/shes rab gsal ba'i lha mo bzhis/_/ha sta me long b+han d+ha dang /_/zhing chen phreng ba la sogs dang /_/kha dog lnga yi dar g.yab kyis/_/g.yab cing rig 'dzin mang po 'bod/_/rol mo cha byad mang po dag_/rdo rje gar dang snyan pa'i 
[\[106a.6\]]glu/_/srid pa'i ma mo kun rten cing /_/byin brlabs chen po dbab par bya/_/phebs ma dag tu dngos grub bstim/_/'di ni rdo rje glu 'khor lo/_/ye shes rgyan gyi las yin no/_/zhes sems dpa'i rdo rjes gsungs so/_/rgyud kyi rgyal po chen po rdo rje 
[\[106a.7\]]bkod pa kun 'dus rig pa'i mdo las rdo rje glu'i le'u zhes bya ste sum cu pa'o//_//de nas yang sems dpa'i rdo rje des rdo rje rnal 'byor 'jug pa zhes bya ba'i le'u 'di gsungs so/_/'dus pa chen po'i rnal 'byor ba/_/gsang ba'i dkyil 
[\[106b\]]
[\[106b.1\]]'khor dam pa 'dir/_/gang dag 'jug par byed pa yi/_/rnal 'byor rigs kyi bu rnams kun/_/snod du gyur pa kun bsdus nas/_/byang chub mchog gi sems bskyed de/_/tshig 'di brjod de gnas par bya/_/e ma bde mchog dga' tshal 'dir/_/
[\[106b.2\]]bdag cag kun du 'jug par 'tshal/_/dga' ba byang chub sems bskyed nas/_/gsang ba'i don 'di spyad par bgyi/_/de skad gsol te zhus pa dang /_/gsang ba mchog gi bdag po yis/_/rgyud sbyang rgyud drug las sgo gcad/_/rig pa 'dzin pa'i 
[\[106b.3\]]rnal 'byor kun/_/dkyil 'khor chen po gsal bton te/_/phyag rgya dbang dang bcas pa yi/_/'khor ba'i rgyud rnams sbyang bar bya/_/'jug pa de yi gnas lnga ru/_/rgyud drug sa bon bskyed nas kyang /_/hU~M lnga dag gis gnan par bya/_/bcug pa de 
[\[106b.4\]]yi spyi bor ni/_/ba yi ye shes la bskrun pa/_/pad+ma kha bzhi lte ba la/_/mi dang lha yi sa bon dgod/_/shar lho nub dang byang dag tu/_/lha min dud 'gro [{]yi dgas [,]yi dwags [}]dang /_/dmyal ba rnams kyi sa bon gdab/_/hU~M gi lam sgo gcad par bya/_/lag gnyis mthe'u 
[\[106b.5\]]chung mthe bos mnan/_/sor mo gsum sbyar dpral par bsnol/_/lha dang lha min gnas dag tu/_/mi gtong bzlog pa'i phyag rgya yin/_/lag gnyis bsnol nas mchan khung bsdam/_/mi yi khams nas bzlog pa'i rgya/_/khu tshur bcangs te 'bru bsgreng nas/_/
[\[106b.6\]]g.yon gyi steng du mnan pa 'di/_/byol song gnas nas bzlog pa'i rgya/_/thal mo mnyam sbyar gung rtse sprad/_/gung mo rgyab tu srin lag bsnol/_/mgul nas mdzub mos 'khyud pa ni/_/[{]yi dgas [,]yi dwags [}]khams las bzlog pa'i rgya/_/g.yon thog g.yas kyi 
[\[106b.7\]]rgyab sbyar te/_/srin lag gung mdzub gcig nas gcig_/'khyud pa dmyal ba'i sgo gcod rgya/_/lag gi phyag rgya bcas nas ni/_/ngag gi rdo rje rgya brjod pa/_/kye ma ru dra kro d+ha kyi hU~M/_/hri sa ma pa tsa hU~M/_/hris pa dza hU~M/_/'di ltar gsal 
[\[107a\]]
[\[107a.1\]]bar gyur ba dang /_/sgrib pa dag par bya ba'i phyir/_/rnal 'byor sbyor ba'i phyag rgya ste/_/rdo rje rnal 'byor mchog gi lha/_/'gro drug 'dren pa'i dpal mdzad pa/_/rdo rje can la phyag 'tshal lo/_/byams mgon khyod la skyabs su mchi'o/_/
[\[107a.2\]]de skad gsol ba btab pa dang /_/rnal 'byor chen po'i zhabs nyid la/_/'jug pa de yi spyi bos gtugs/_/sangs rgyas bde mchog thams cad kyi/_/rdo rje gsung mchog gsum las byung /_/srid pa gsum gyis phyag byas pa/_/dbang bskur gnang ba 
[\[107a.3\]]chen po sbyin/_/a ti ho sta hr-i da kha~M/_/de nas snod du gyur pa dang /_/gsang ba'i mig ni dbye bar bya/_/me tog phog pa'i lha yang sbyin/_/de nas dam tshig chen po bsgrags/_/rgyal ba kun dang mnyam sbyor ba'i/_/dam tshig 'di las gang 'das pa/_/rgyal 
[\[107a.4\]]ba thams cad bslus pa yin/_/khrag 'thung kha 'bar ma yi tshogs/_/khros nas snying khrag thogs pas 'thung /_/badzra sa ma ya i da na the na ra kan/_/ba ra hr-i da ya na ma ba sti nA na/_/sa ma ya rak+Sha sid+d+hi bad+yi badzra a mr-i to da ka~M/_/rdo rje tha tshig chu blud 
[\[107a.5\]]nas/_/rdo rje gal chen mna' dor ro/_/rdo rje dam tshig sdom pa rnams/_/thams cad thams cad dbog par bya/_/slob pa'i gnyer yang dbog par bya/_/kye rig 'dzin rdo rje bu mchog khyed/_/rnal 'byor rgyal ba'i sras kyis yin/_/gzhan 
[\[107a.6\]]yang gsang ba ma smra shig_/gal te smras na dmyal bar 'tshig_/khyod ni rdo rje che ge mo/_/rgyal ba'i sras po gdung rgyud 'dzin/_/gsang ba mchog gi ming sbyin gyis/_/zhing khams kun du bde bar spyod/_/des ni sangs rgyas zhing du 
[\[107a.7\]]skye/_/zhes gsungs so/_/rgyud kyi rgyal po chen po rdo rje bkod pa kun 'dus rig pa'i mdo las rdo rje rnal 'byor 'jug pa'i le'u zhes bya ste sum cu rtsa gcig pa'o//_//de nas yang sems dpa'i rdo rjes yongs su rdzogs pa 
[\[107b\]]
[\[107b.1\]]dbang gi le'u 'di gsungs so/_/'dus pa chen po'i rnal 'byor ba/_/srid pa gsum gyis phyag byas pas/_/bla ma'i sa la gnas pa ni/_/gsang mchog sum cu rtsa drug yin/_/phyi yi dbang dang nang gi dbang /_/bsgrub pa'i 
[\[107b.2\]]dbang dang gsang ba'i dbang /_/bcu dang bcu gcig bcu gsum dang /_/rnam pa gnyis kyis rdzogs par 'gyur/_/de la dang po sbyin pa'i dbang 'di yin te/_/o~M hU~M sa hrIHha/_/kun gyis 'da' bar dka' ba yi/_/tshig btsan 
[\[107b.3\]]yul la dbang sgyur ba/_/rgyal po bka' rtags phyag rgya'i dbang /_/sku lnga yongs su rdzogs par 'gyur/_/rigs rnams so so'i rgyud 'dzin cing /_/rtags kyi mtshan ma chen po ni/_/sbyor ba chen po'i phyag mtshan te/_/dam tshig 
[\[107b.4\]]phyag rgya rdzogs par 'gyur/_/shes rab gzungs kyi gsang mchog ni/_/don dang ldan par gyur pa yi/_/mtha' gnyis dag tu mi gtong ba'i/_/gzungs ma'i rgyal mo chen mo yin/_/gnyis med yongs su rdzogs pa na/_/thams cad 
[\[107b.5\]]bde ba chen po'i ngang /_/byang chub sems dang don du 'brel/_/shes rab chen po rdzogs pa'i dbang /_/bkra shis chen po bum pa ni/_/bde gshegs bzhugs pa'i pho brang ste/_/dkyil 'khor rdzogs par gyur pa yi/_/dbang chen 
[\[107b.6\]]de la sbyin par bya/_/gsang ba'i bstan pa rgyas nas ni/_/yun ring gnas par 'gyur ba yi/_/bkra shis rdzas kyi dbang mchog kyang /_/gnang ba chen po sbyin par bya/_/don rnams grub par 'gyur ba yi/_/'dod dgur re skong rin po 
[\[107b.7\]]che/_/rgyal srid rin chen sna bdun gyis/_/rgyal po mchog tu dbang bskur ro/_/rin chen pad+ma seng ge'i khri/_/bla mar gyur pa'i gdan mchog de/_/khyad par chen por gyur pa'i dbang /_/khri chen dag la gzhag par bya/_/cod pan 
[\[108a\]]
[\[108a.1\]]me tog phreng la sogs/_/dbang mchog brjid pa'i rgyan gyis bklubs/_/dbu rgyan do shal se mo do/_/dpung rgyan rkang gdub lag gdub rnams/_/dbang thob rgyal pos de la sbyin/_/dbang thob mdzes pas brjid pa'i 
[\[108a.2\]]rgyal po de/_/dbang phyug yin pas de la kun phyag 'tshal/_/rdo rje dbang phyug rgyal po'o zhes par ni/_/kun gyis sgra chen bod cing bsgrags pa bya/_/gser gyi 'khor lo rtsibs khyud ldan pa zhig_/rgyal po de yi lag tu bskur nas ni/_/'jig 
[\[108a.3\]]rten kun la kha lo sgyur ba yi/_/dbang mchog rgyal po 'di yang sbyin par bya/_/phyi 'khor skyong ba'i rgyal por gyur phan chad/_/bla med mchog gi rtags dang ldan 'gyur bas/_/gsang sgo phye nas nang du gzhug par bya/_/shin tu 
[\[108a.4\]]gsang ba'i rdzas dang ldan gyur nas/_/gsang sgo gang las 'dod pa'i don rnams zhu/_/gnang chen po yi rtags su byin gyis brlabs/_/gsang ba'i don la nyan cing slob pa'i dbang /_/dbang thob skal can de la sbyin par bya/_/bdud rtsi 
[\[108a.5\]]chu 'dis rna ba'i gsang sgo dbye/_/sarba ta thA ga ta sta ma ti ho/_/glegs bam zab mo la sogs thams cad rnams/_/rigs kyi bu mchog de la sbyin par bya/_/des ni 'gro ba'i don byed nus pas na/_/las rnams rgya mtsho thams cad 
[\[108a.6\]]sgrub pa'i rtags/_/rdo rje rgya gram la sogs rnam bzhi'i rdzas/_/bu mchog de la thabs kyis sbyin par bya/_/gzhan gyi re 'dod skong ba'i bu mchog de/_/rgyal po rgyal rigs rgyud du byung ba bzhin/_/rgyal tshab chos kyi rgyud du byung bas 
[\[108a.7\]]na/_/tan+t+ra la sogs dam pa'i mdzod gsum sbyin/_/des ni slob ma'i tshogs kun skyong nus phyir/_/bstan pa sgrogs pa'i sa la gnas bya'i phyir/_/rdo rje rgyal po dpal gyi dbang mchog 'di/_/theg chen dgu yi rtags dang chas te 
[\[108b\]]
[\[108b.1\]]sbyin/_/de ni bla med rgyal por 'gyur bas na/_/sa rnams non pa'i rtags mchog gdan khri'i dbang /_/lha chen la sogs zhing chen nyi zlar bcas/_/khyu mchog seng ge ma he gzig dang stag_/gtum pa'i dom gyis spar te sbyin par 
[\[108b.2\]]bya/_/rgyal po yin pa'i rtags ni rnam pa bdun/_/skye la dbang sgyur rgyal po mnyes pa'i gzungs/_/pha rol dpung 'joms srid thub 'dzin pa dang /_/bdag gzhan don sgrub rdzu 'phrul rkang par ldan/_/dgos 'dod yid bzhin skong ba'i 
[\[108b.3\]]rin po che/_/rgyal po de la thabs kyis sbyin par bya/_/de ni rgyal ba'i mchog sras yin pas na/_/phyag rgya chen po'i dbang mchog sbyin par bya/_/ras sam 'bur ram lugs su blugs pa yi/_/phyag rgya'i gzugs brnyan de yi spyi bor 
[\[108b.4\]]gzhag_/ye shes chen po'i don dang de ldan pas/_/ye shes lnga yi rtags mchog phyag rgya yis/_/gnas lngar gtugs te thugs kyi dbang mchog sbyin/_/oM ma hA shU n+ya tA dz+nyA na badzra swa b+hA ba At+ma ko\u0f85ha~M/_o~Mm hA A dar+sha dz+nya na badzra swa 
[\[108b.5\]]b+hA ba At+ma ko\u0f85ha~M/_oM ma hA sa ma tA dz+nyA na badzra swa b+hA ba At+ma ko\u0f85ha~M/_o~M ma hA pra t+ya bek+Sha Na dz+nyA na badzra swa b+hA ba At+mako\u0f85ha~M/_o~M ma hA kr-i t+yA nuSh+Tha na dz+nyA na badzra swa b+hA ba At+ma ko\u0f85ha~M/_/sku dang gsung thugs rdo rje yi/_/rnal 'byor bde mchog de yin 
[\[108b.6\]]pas/_/sku gsung thugs kyi gsang mchog 'di/_/rdo rje can la sbyin par bya/_/o~M sarba ta thA ga ta kA ya badzra swa b+hA ba At+ma ko\u0f85ha~M/_o~M sarba ta thA ga ta wA ka badzra swa b+hA ba At+ma ko\u0f85ha~M/_o~M sarba ta thA ga ta tsit+ta badzra swa b+hA ba At+ma ko\u0f85ha~M/_
[\[108b.7\]]oM sarba ta thA ga ta a nu rA ga Na dz+nyA na badzra swa b+hA ba At+ma ko\u0f85ha~M/_o~M sarba ta thA ga ta pU dza badzra swa b+hA ba At+ma ko\u0f85ha~M/_dbang mchog thob pa'i bu mchog de/_/don rnams grub par bkra shis phyir/_/bdud 'dul bkra shis rdzas mchog rnams/_/rtags 
[\[109a\]]
[\[109a.1\]]kyis brgyan te sbyin par bya/_/don rnams grub pa'i bu mchog de/_/rdo rje dbang mchog thob pa na/_/zhing khams kun du grags pa yi/_/rtsal gyi thig le rdo rje sbyin/_/nang du 'jug pa'i dbang thob nas/_/de dag kun la spyod sgrub 
[\[109a.2\]]pa'i/_/dbang mchog dam pa sbyin par bya/_/skye med chos kyi dbyings nyid la/_/sems kyis dbang bskur thob pa yi/_/shes rab chen po rig pa'i dbang /_/sems lon don gyi gtan tshigs sbyin/_/bya ba'i mtshan ma kun bral zhing /_/btsal 
[\[109a.3\]]med gnas pa'i byang chub sems/_/snying rje chen po bde mchog gis/_/khams gsum kun la dbang sgyur sbyin/_/srid gsum 'gro ba'i don rnams kun/_/thams cad rdzogs par nus pa yi/_/rtags kyi dbang mchog dam pa ni/_/thong gshol 
[\[109a.4\]]'bar ba sbyin par byed/_/dug gsum gting nas sprugs pa yi/_/rtags chen ga'u rnam pa gsum/_/dmar chen dag gis bkang nas kyang /_/dbang chen thob de'i lag tu sbyin/_/srid gsum sgrol bar bya ba yi/_/dbang mchog chen po sbyin pa'i phyir/_/ka 
[\[109a.5\]]tar la sogs mtshon cha rnams/_/dbang thob de yi lag tu sbyin/_/'khor ba'i chos la cir spyad kyang /_/skyon gyis gos par mi 'gyur ba'i/_/rtags kyi phyag rgya chen po ni/_/rnam dag rdzas kyi pad+ma sbyin/_/las rnams rdzogs par gyur pa yi/_/dbang 
[\[109a.6\]]mchog thob pa'i rtags chen ni/_/sti ra'i dbyug pa chen po dag_/dbang thob de yi lag tu sbyin/_/yum dang gnyis med 'khril ba yi/_/chos nyid don dang gnyis med rtags/_/sbrul nag 'khril ba'i chun po 'di/_/dbang thob de yi lag tu sbyin/_/gsang 
[\[109a.7\]]ba sbyor ba'i shes rab ma/_/dri med rnam dag lta mo zhig_/mtshan ldan shin tu brgyan byas la/_/dbang thob de la sbyin par bya/_/dbang thob rgyal po chen po de/_/kun gyi bdag po yin pas na/_/rol mo dri dang zhal zas dang /_/'dod yon lnga la sogs 
[\[109b\]]
[\[109b.1\]]pa dang /_/nye ba'i longs spyod rgyan rnams kun/_/thams cad thams cad sbyin par bya/_/sgrub pa'i rgyal po de la ni/_/sgrub pa'i las la dbang thob phyir/_/rdo rje sems dpa' la sogs pa/_/rgyal ba thams cad bsgrub pa dang /_/rdo rje tshe dang sman la sogs/_/
[\[109b.2\]]sgrub pa ma lus sgrubs shig ces/_/bsgrub rdzas thams cad sbyin par bya/_/rgyal ba sangs rgyas thams cad dang /_/dbang thob de gnyis gcig pa'i phyir/_/rig 'dzin rdo rje rtsal gyi dbang /_/rdo rje ming ni sbyin par bya/_/bsgrub pa'i dbang dang rdzas mchog 
[\[109b.3\]]dang /_/gsang ba'i bdag po yin pas na/_/gsang ba'i dbang mchog sbyin par bya/_/dga' ba byang chub sems chen po/_/kun du tshim par byed pa yi/_/dkar dmar lhag pa'i byang chub sems/_/dbang thob de yi lce la gzhag_/btsal med byang 
[\[109b.4\]]chub sems chen po/_/shes rab chen po'i rtsal gyis ni/_/chos sku sgyu mar dbang sgyur nas/_/rtsal chen rdzogs pa'i dbang yin pas/_/rdzas dang tshig dang gang zag dang /_/kun rdzob dbang de ma thob kyang /_/chos la sems kyi dbang thob na/_/rgyal ba'i 
[\[109b.5\]]rig 'dzin thams cad dang /_/srid gsum dbang can thams cad kun/_/de la dbang thob bskur bar 'gyur/_/dbang gi tshad ni 'di lta ste/_/dad ldan sri zhur ldan pa la/_/gsang ba nyan pa'i dbang chen bskur/_/rnam bzhi las kyi don tshang 
[\[109b.6\]]na/_/las rnams byed pa'i dbang thob bo/_/lta ba'i dmigs bus chos mthong na/_/rgyal theb 'chad pa'i dbang thob bo/_/rkyen thub tshad ma gsum ldan na/_/bla ma rdo rje slob dpon dbang /_/dam pa mdzod gsum thams cad la/_/phyogs 
[\[109b.7\]]med par ni 'chad shes nas/_/rab 'byam rgyal po'i dbang 'thob bo/_/dad med blo zhan rdzob pa che/_/tshul 'chos mkhan la ras gcod byed/_/de ni dbang gis 'tshig par bshad/_/gsang med brjed ngas dbang mi 'chags/_/dad med g.yel rmugs 
[\[110a\]]
[\[110a.1\]]dbang mi 'gos/_/snod med bcud bral kun stongs pa/_/des ni dbang thob ma yin no/_/snod ldan bcud rdzogs dbang thob na/_/dbang mchog thob pa'i rgyu zhes bshad/_/ces gsungs so/_/rgyud kyi rgyal po chen po rdo rje bkod pa 
[\[110a.2\]]kun 'dus rig pa'i mdo las rdo rje dbang gi le'u zhes bya ste sum cu rtsa gnyis pa'o//_//de nas bcom ldan 'das gsang ba mchog gi bdag po dang /_sems dpa'i rdo rje dam pa rgyud kyi rgyal po chen po kun 'dus rig pa'i mdo dang bcas pa chos thams 
[\[110a.3\]]cad kyi me long yin par rig nas/_'dus pa phal mo che'i 'khor rnams kyis shin tu ngam zhing ngo mtshar skyes nas/_bstod pa shin tu dga' ba chen po'i glu 'di gsungs so/_/e ma hoH/_nyes bcom legs ldan mtshan zhi mtha' las 'das/_/dpag med 
[\[110a.4\]]byams snyoms don gyis bdag gzhan dpal/_/don dam gsang sbas nam mkha'i dkyil du 'khyil/_/rdo rje che mchog dbang phyug kun gyi bdag_/'dzin pa mi rtog sha rus khrag la rol/_/thugs kyi gdung thag 'khor ba'i mtha' la rje/_/yul med ma skyes mtshan 
[\[110a.5\]]ma'i g.yul las rgyal/_/bde mchog rgyal po khyod la phyag 'tshal bstod/_/shes rab chen po nam mkha'i nyi mar gsal/_/byang chub sems kyi 'od zer dbyings su 'char/_/dpa' brtul myur ba'i shugs kyis 'gro drug sgrol/_/rtog 'joms ye shes rdo rje cho 'phrul 'phro/_/dam pa'i 
[\[110a.6\]]don gsungs gnyis med ston pa'i sku/_/smra ba'i seng ge khyod la phyag 'tshal lo/_/rin chen gter ldan 'dod dgur kun skong zhing /_/lung dang rigs pa gtan tshigs kun gyi mdzod/_/brda can yang dag len pa'i me long gsal/_/rdo rje kun 'dus 'jigs byed rgyal po'i rgyud/_/
[\[110a.7\]]chos kyi me long 'di la bdag cag 'dud/_/rgyud kyi rgyal po chen po rdo rje bkod pa kun 'dus rig pa'i mdo las ngo mtshar bstod pa'i le'u ste sum cu rtsa gsum pa'o//_//rgyud kyi rgyal po chen po rdo rje bkod pa kun 'dus rig pa'i mdo rdzogs [{]s+ho[,]so[}]//_//
[\[110b\]]
[\[110b.1\]{D832}]@#/_/rgya gar skad du/_shrI guh+ya gar+b+ha ta twa bi ni sh+tsa ya/_bod skad du/_dpal gsang ba'i snying po de kho na nyid rnam par nges pa/_bcom ldan 'das dpal kun du bzang po la phyag 'tshal lo/_/'di skad bshad pa'i dus na/_de bzhin gshegs pa yang 
[\[110b.2\]]dag par rdzogs pa'i sangs rgyas bcom ldan 'das longs spyod chen po phyogs bcu dus bzhi'i de bzhin gshegs pa thams cad kyi sku dang /_gsung dang /_thugs rdo rje'i bdag nyid/_ma lus mi lus lus pa med pa thams cad dang so so ma yin tha mi dad dbyer med pa'i rang 
[\[110b.3\]]bzhin te/_'og min gyi gnas mtha' dang dbus med pa na gzhi tshad med pa'i ye shes kyi 'khor lo gsal ba la ye shes rin po che 'bar ba'i gzhal yas khang /_rgya phyogs bcur yongs su ma chad pa/_yon tan dpag tu med par rgyas pa'i phyir gru bzhir 
[\[110b.4\]]gyur pa/_lhag pa'i ye shes rin po che'i glo 'bur gyis mdzes pa/_rtse mo phyogs bcu dus bzhi'i sangs rgyas kyi dkyil 'khor ma lus pa thams cad dang so so ma yin ngo bo nyid gcig pa'i ye shes kun du 'khyil ba/_ye shes bsam gyis mi khyab pa'i ye shes 
[\[110b.5\]]rin po che'i dbyibs dang kha dog la sogs pa rnam pa tha dad pa'i bye brag dang khyad par du gyur pa/_spags pa/_tshad dpag tu med pa/_ye shes rin po che sna tshogs pa'i phreng ba dang /_chun 'phyang dang /_shar bu'i rgyan dang /_gzugs sna tshogs dang /_sgra sna tshogs 
[\[110b.6\]]dang /_dri sna tshogs dang /_ro sna tshogs dang /_reg bya sna tshogs kyis phyogs bcur 'khrigs par rang byung la mi sgrib par gsal ba'i rgyan bsam gyis mi khyab par bklubs pa/_rnam par thar pa bzhi'i sgo nas 'jug pa'i sgo khyud can/_rnam par thar pa brgyad 
[\[110b.7\]]kyi rta babs dang ldan pa/_phyi dang nang med pa/_kun du yang nang du gyur pa na mi 'jigs pa seng ge'i khri dang /_stobs glang po che'i khri dang /_rdzu 'phrul rta'i khri dang /_dbang rma bya'i khri dang /_thogs pa med pa nam mkha' lding gi khri dang /_rang bzhin gyis 'od 
[\[111a\]]
[\[111a.1\]]gsal ba nyi zla'i dkyil 'khor dang /_gos pa med pa pad+ma rin po che'i gdan la sku mdun dang rgyab med pa thams cad du zhal thal le bar gsal zhing mtshan dang dpe byad du ldan pa bsam gyis mi khyab pa/_thams cad du sku gsung thugs sna 
[\[111a.2\]]tshogs par kun du snang ba dang /_thabs dang shes rab kyi zhabs gnyis mnyam pa'i brtul zhugs kyi skyil mo krung du bzhugs pa/_ye shes drug gi phyag ye shes rin po che'i phyag rgya 'bar ba can/_sku gsung thugs bsam gyis mi khyab pa'i dbu gsum 
[\[111a.3\]]dang ldan pa/_bcom ldan 'das de bzhin gshegs pa rnam par shes pa'i rgyal po dang /_de bzhin gshegs pa gzugs kyi rgyal po dang /_de bzhin gshegs pa tshor ba'i rgyal po dang /_de bzhin gshegs pa 'du shes kyi rgyal po dang /_de bzhin gshegs 
[\[111a.4\]]pa 'du byed kyi rgyal po dang /_de dag kun kyang mthing ga dang /_dkar po dang /_ser po dang /_le brgan dang /_ljang gu'i mdog tu 'tsher ba/_btsun mo dam pa snang ba'i dbyings dang /_sra ba'i dbyings dang /_mnyen pa'i dbyings dang /_dro ba'i dbyings dang /_bskyod 
[\[111a.5\]]pa'i dbyings la sogs pa btsun mo'i tshogs dang gnyis su med par chos kyi dbyings kun du mtha' yas par khyab pa ni 'di lta ste/_dper na til gyi gang bu bzhin du gang nas khyab par bzhugs so/_/de nas byang chub chen po rdo rje mthong ba dang /_byang chub chen po rdo rje 
[\[111a.6\]]thos pa dang /_byang chub chen po rdo rje snom pa dang /_byang chub chen po rdo rje myong ba dang /_btsun mo mthong bar bya ba dang /_mnyan par bya ba dang /_mnam par bya ba dang /_myang bar bya ba'i tshogs dang /_byang chub chen po rdo rje mthong byed dang /_byang chub chen po rdo rje thos 
[\[111a.7\]]byed dang /_byang chub chen po rdo rje mnam byed dang /_byang chub chen po rdo rje myong byed dang /_btsun mo 'das pa dang /_da ltar dang /_'byung ba dang /_ma byon pa'i tshogs dang /_'joms pa chen po reg pa dang /_/'joms pa chen po reg byed dang /_/'joms pa chen po reg bya dang /_/
[\[111b\]]
[\[111b.1\]]'joms pa chen po reg shes dang /_btsun mo rtag par ma yin pa dang /_chad par ma yin pa dang /_bdag tu ma yin pa dang /_mtshan mar ma yin pa la sogs pa de lta bu'i tshogs brjod kyis mi lang ba dang gnyis su med par bzhugs so/_/de nas de bzhin gshegs pa 
[\[111b.2\]]btsun mo'i tshogs dang gnyis su med pa'i gsang ba'i dkyil 'khor de dag nyid kyi gsang ba 'di nyid sku dang /_gsung dang /_thugs dang /_yon tan dang /_phrin las rdo rje las phyung ngo /_/e e e ma'o/_/de bzhin nyid dbyings nyid dbang sgyur/_/ye shes dkyil 'khor 
[\[111b.3\]]thugs rje'i ngang /_/rang snang ba nyid ting nge 'dzin/_/gzugs brnyan sgyu ma rnam par dag_/gsal ba ni sku gsung thugs yon tan phrin las sel med pa'i yon tan yid bzhin rin po che mi zad par ldan pa rgyan gyi 'khor lo rdo rje mchog gi gnas nyid do zhes rdo rje gsang ba'i 
[\[111b.4\]]tshig tu'o/_/gsang ba'i snying po de kho na nyid nges pa las gleng gzhi'i le'u ste dang po'o//_//de nas bcom ldan 'das byed pa po rdo rje yid kun du bzang pos thams cad ma lus pa'i rang bzhin gyi tshul rdo rje btsun mo bya ba mo chos kun du bzang mo la 'jug par gyur 
[\[111b.5\]]to/_/zhugs pas phyogs bcu dus bzhi'i de bzhin gshegs pa ma lus pa thams cad gcig gi rang bzhin dbyer med pas de bzhin gshegs pa nyid de bzhin gshegs pa nyid la ched du brjod pa 'di brjod do/_/e ma'o rdo rje phung po yan lag ni/_/rdzogs pa'i 
[\[111b.6\]]sangs rgyas lnga ru grags/_/skye mched khams rnams mang po kun/_/byang chub sems dpa'i dkyil 'khor nyid/_/sa chu spyan dang mA ma kI/_/me rlung gos dkar sgrol ma ste/_/nam mkha' dbyings kyi dbang phyug ma/_/srid gsum ye nas sangs rgyas zhing /_/
[\[111b.7\]]thams cad ma lus chos so cog_/sangs rgyas nyid las gzhan ma yin/_/sangs rgyas nyid las gzhan pa'i chos/_/sangs rgyas nyid kyis mi brnyes so/_/zhes brjod pas/_de bzhin gshegs pa thams cad mnyes par gyur to/_/de nas btsun mo bya 
[\[112a\]]
[\[112a.1\]]ba mo chos kun tu bzang mos/_bcom ldan 'das yid kun du bzang po dang gnyis su med par gyur nas ched du brjod pa 'di brjod do/_/kye ma phyogs bcu'i stong khams ye nas dben/_/srid pa gsum nyid dag pa'i zhing /_/snyigs ma lnga nyid bde 
[\[112a.2\]]ldan gnas/_/phung po lnga nyid rdzogs sangs rgyas/_/thams cad mchog gi snying po bas/_/gzhan du rgyal ba'i chos mi btsal/_/nyid las gzhan zhes bya ba'i chos/_/btsal kyang rgyal bas mi brnyes so/_/zhes brjod pas/_thams cad ye nas sangs 
[\[112a.3\]]rgyas par/_/de bzhin gshegs pa nyid kyis mkhyen to/_/de nas gnyis su med pa'i bdag nyid chen pos ye nas sangs rgyas pa'i sems ye shes su bskyed pa 'di gsungs so/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/skye ba 
[\[112a.4\]]med las thams cad skye/_/skyes pa nyid na'ang skye ba med/_/e ma ngo mtshar rmad kyi chos/_/rdzogs pa'i sangs rgyas kun gyi gsang /_/'gag pa med las thams cad 'gag_/'gag pa nyid na'ang 'gag pa med/_/e ma ngo mtshar rmad kyi chos/_/rdzogs pa'i 
[\[112a.5\]]sangs rgyas kun gyi gsang /_/gnas pa med las thams cad gnas/_/gnas pa nyid na'ang gnas pa med/_/e ma ngo mtshar rmad kyi chos/_/rdzogs pa'i sangs rgyas kun gyi gsang /_/dmigs pa med las thams cad dmigs/_/dmigs pa nyid na'ang 
[\[112a.6\]]dmigs pa med/_/e ma ngo mtshar rmad kyi chos/_/rdzogs pa'i sangs rgyas kun gyi gsang /_/'gro 'ong med las 'gro dang 'ong /_/'gro 'ong nyid na'ang 'gro 'ong med/_/ces brjod pas/_/de bzhin gshegs pa thams cad dang /_btsun mo'i tshogs thams 
[\[112a.7\]]cad kyang mnyes pas khyab par gyur to/_/de nas de bzhin gshegs pa thams cad btsun mo'i tshogs dang bcas pas ched du brjod pa 'di brjod do/_/e ma'o ye nas gsang ba'i chos/_/sna tshogs snang la rang bzhin gsang /_/ngo bo nyid kyis rab tu gsang /_/
[\[112b\]]
[\[112b.1\]]gzhan du min la shin tu gsang /_/zhes brjod pas/_de bzhin gshegs pa thams cad dang /_chos thams cad ye nas sangs rgyas pa'i ngo bo nyid du gcig pa'i mtshan nyid yin pas dbyer med na'ang /_'gro ba'i rnam par rtog pa ma rig pa las 'gro ba lnga'i ris 
[\[112b.2\]]bsam gyis mi khyab par smin pa la thugs rje chen po sangs rgyas kyi ye shes chen po skyes nas ched du brjod pa 'di brjod do/_/e ma bde gshegs snying po las/_/rang gi rnam rtog las kyis sprul/_/sna tshogs lus dang longs spyod dang /_/gnas dang sdug bsngal 
[\[112b.3\]]la sogs pa/_/bdag dang bdag gir so sor 'dzin/_/sus kyang ma bcings bcings med de/_/bcing bar bya ba yod ma yin/_/rnam rtog bdag tu 'dzin pa yis/_/nan gyis mkha' la mdud pa dor/_/bcings med rnam par grol med pa'i/_/ye nas lhun 
[\[112b.4\]]rdzogs sangs rgyas chos/_/bstan phyir spro ba sna tshogs mdzad/_/ces de bzhin gshegs pa nyid de bzhin gshegs pa nyid la ched du gleng ngo /_/gsang ba'i snying po de kho na nyid nges pa las don dam pa dang kun rdzob kyi byang chub kyi sems ye shes su bskyed pa'i 
[\[112b.5\]]le'u ste gnyis pa'o//_//de nas de bzhin gshegs pa thams cad las thugs rje chen po'i byin brlabs zhes bya ba'i rigs pa'i skyes bu thub pa drug de bzhin gshegs pa'i sku dang /_gsung dang /_thugs rdo rje las 'thon to/_/'thon nas kyang las kyi 
[\[112b.6\]]dbang gis snrel zhi dang yan man gyi 'jig rten drug gi phyogs bcu mtha' yas mu med pa'i stong gsum gyi stong chen po re re thub pa bcom ldan 'das re res 'dul ba rnam pa bzhis 'gro ba lnga'i don mdzad de/_bltams pa dang /_rab tu byung ba dang /_dka' 
[\[112b.7\]]thub mdzad pa dang /_sangs rgyas pa dang /_bdud btul ba dang /_chos kyi 'khor lo bskor ba dang /_cho 'phrul chen po ston pa dang /_mya ngan las 'das pa la sogs par ston pa'i thub pa dus bzhi kun du mkhyen pa dang /_thams cad kyi sems kyi rgyud kun 
[\[113a\]]
[\[113a.1\]]du mkhyen pa dang /_rdzu 'phrul gyi spyan gyis thams cad kun du gzigs pa dang /_rdzu 'phrul gyi snyan gyis kun du gsan pa dang /_rdzu 'phrul gyi cho gas kun du don spyod pa dang /_zag pa med pas kun du bzang po'i spyod pa rdzogs pa'i mngon par 
[\[113a.2\]]shes pa chen po drug dang /_kun du sku bsam gyis mi khyab pa dang /_kun du thugs bsam gyis mi khyab pa dang /_kun du zhal bsam gyis mi khyab pa dang /_kun du gsung bsam gyis mi khyab pa dang ldan pa/_bsam gyis mi khyab pa'i grangs med pa phyogs 
[\[113a.3\]]bcur snang bar gyur to/_/thams cad kyang 'di lta ste/_'dul ba'i dbang gis lha dang /_mi'i theg pa dang /_nyan thos kyi theg pa dang /_rang sangs rgyas kyi theg pa dang /_byang chub sems dpa'i theg pa dang /_bla na med pa'i theg pas ma rig pa'i rnam par rtog 
[\[113a.4\]]pa nyon mongs pa stong phrag brgyad cu rtsa bzhi'i gnyen por chos stong phrag brgyad cu rtsa bzhi gsungs so/_/gsung ngo /_/gsung bar 'gyur ro/_/de dag thams cad kyang gzung ba dang /_'dzin pa'i phyi nang gi rten cing 'brel par 'byung ba dang /_'dzin pa dang /_
[\[113a.5\]]'phrul pa las 'dogs pa dang /_las dang las kyi 'bras bu chud mi za pa dang /_las dang las kyi 'bras bus mi gos/_gos par mi 'gyur/_gos su med par ston pa'i mthar thug go/_/de nas de bzhin gshegs pa thams cad kyis ched du brjod pa 
[\[113a.6\]]'di brjod do/_/ji snyed 'jig rten 'khrul pa'i chos/_/ma rig rtog pa'i gzung 'dzin gyis/_/phyi nang rten 'brel gnyis su 'khor/_/mi mthun bde sdug myong bar 'gyur/_/rang bzhin nyid las nyams pa med/_/yang dag sgyu ma'i tshul gnyis su/_/
[\[113a.7\]]bdag dang bdag gi gzhan med de/_/rnam dag dbyings nyid tshul gcig go/_/bdag dang bdag gi gzhan rnams ni/_/log par rtog pa tsam nyid las/_/phra zhing zab pa'ang yod ma yin/_/log rtog nyid la nyid spyod de/_/gzhan du g.yo ba ci yang 
[\[113b\]]
[\[113b.1\]]med/_/log rtog rgyu 'bras rgyun nyid kyang /_/gzhi rtsa med dbyings skad cig ma/_/rnam par dag pa'i dbyings nyid tshul/_/nyid la dbang sgyur nyid spyod phyir/_/bdag dang gzhan dang rtog pa'i rgyun/_/rnam dag bla med theg pa'i mchog_/theg pa bzhi 
[\[113b.2\]]yis nges 'byung la/_/theg pa gcig gis 'bras bur gnas/_/yang dag rtogs pas rab brtags na/_/rang bzhin med las cir yang 'grub/_/sangs rgyas mya ngan yong mi 'da'/_/chos kyang nub par mi 'gyur te/_/ma rig smin mdzad 'dul ba'i 
[\[113b.3\]]phyir/_/byung nas mya ngan 'da' bar ston/_/'dul ba mdo sde chos mngon dang /_/dam tshig sgrub dang grub pa dang /_/sku dang gsung dang thugs kyi rgyud/_/phyogs bcu rnams su rab grags pa/_/gsang ba'i snying po las 'phros te/_/rang bzhin gsang 
[\[113b.4\]]ba'i snying po 'di/_/sde snod kun dang rgyud kun gyi/_/'byung gnas gtan la nges par 'bebs/_/chos rnams ming du btags pa tsam/_/ston pas don dang mthun phyogs su/_/ming dang tshig tu btags nas bstan/_/ston min tshig la dngos po med/_/
[\[113b.5\]]ces ched du brjod do/_/de nas de bzhin gshegs pa gnyis su med pa'i dkyil 'khor de dag nyid kyi gsang ba 'di nyid sku dang /_gsung dang /_thugs dang /_yon tan dang /_phrin las rdo rje las phyung ngo /_/a ho/_srid rtsa nyes dmigs bdag tu rtog las 
[\[113b.6\]]'phros/_/rgyud drug skye 'gag lus dang longs spyod dang /_/gnas dang sdug bsngal 'khrul 'khor la sogs pa/_/log rtog nyid las gzhan g.yo ci yang med/_/stong nyid bdag med ye mkhyen rang rig thugs/_/dmigs bya dmigs byed med par dran 
[\[113b.7\]]dbang sgyur/_/ngo mtshar sku gsung thugs dang yon tan phrin las zhing khams las/_/gzhan na med de de nyid de ltar yin/_/zhes rdo rje gsang ba'i tshig tu'o zhes brjod pas/_thub pa drug gi sprul pa grangs med pa dang /_de bzhin gshegs pa thams cad kyis 
[\[114a\]]
[\[114a.1\]]gsungs pa yang de dag tu 'dus par de bzhin gshegs pa nyid kyis mkhyen to/_/gsang ba'i snying po de kho na nyid nges pa las chos thams cad gtan la phab pa'i le'u ste gsum pa'o//_//de nas de bzhin gshegs pa thams cad dgongs pa gcig tu 
[\[114a.2\]]gyur nas mnyam pa chen po'i tshul rdo rje'i dbyings su chos thams cad ye nas sangs rgyas pa'i ting nge 'dzin las mi g.yo bar/_chos thams cad ming tsam du gnas pa'i yi ge phreng ba'i 'khor lo zhes bya ba 'di sku dang /_gsung dang /_thugs rdo rje las phyung ngo /_/a rab tu brtan 
[\[114a.3\]]gyur a dkar las/_/shin tu phra ba'i a rnams spro/_/phyogs bcu gang bar gsal gyur nas/_/bsdus kyang 'phel 'grib med par bstan/_/de las ming tshogs gsal 'bar kun/_/spro zhing bsdu ba'ang de bzhin no/_/'di ni rdo rje dngos grub kyi/_/brtan byung 
[\[114a.4\]]ye shes rgyu yin no/_/a A/_ka kha ga g+ha nga /_tsa tsha dza dz+ha nya/_Ta Tha Da D+ha Na/_ta tha da d+ha na/_pa pha ba b+ha ma/_ya wa ra la/_sha Sha sa ha/_k+ShaH/_i I/_u U/_e e/_o au/_'di dag phyung bas 'jig rten drug gi phyogs bcu mtha' yas pa rnam pa drug tu g.yos/_
[\[114a.5\]]rab tu g.yos/_kun du rab tu g.yos nas/_chos thams cad ming gi mtshan nyid tsam du gyur to/_/hoH/_de nas de bzhin gshegs pa thams cad kyis ched du brjod pa 'di brjod do/_/a ni stong dang mi stong gi/_/dbu ma'ang dmigs su yod ma yin/_/thams 
[\[114a.6\]]cad ming tsam sangs rgyas kun/_/yi ge phreng ba nyid la gnas/_/a nyid sna tshogs par snang ba'i/_/ka la sogs pa bzhi bcu gnyis/_/sgra yi ming gis thams cad bsdus/_/mngon rdzogs rgyal por de nyid nges/_/e ma ngo mtshar ya mtshan gyi/_/'phrul chen bzhi 
[\[114a.7\]]bcu rtsa lnga'i ming /_/tshig rnams ma lus 'dzin pa'i gnas/_/sna tshogs don chen smra zhing ston/_/dngos med yi ge'i rang bzhin sems/_/bdag med mtha' bral mi dmigs kyang /_/dbyibs dang kha dog ming tshogs kyis/_/rol pa cir yang sprul cing ston/_/phyogs 
[\[114b\]]
[\[114b.1\]]bcu dus bzhir gshegs pa yi/_/ye shes sems dpa' sku gsung thugs/_/dkyil 'khor bzhi bcu rtsa lnga nyid/_/yi ge mgo nas k+ShaHla rdzogs/_/sems kyi rang bzhin yi ge ste/_/yi ge'i dngos po yod ma yin/_/dmigs med de nyid sna tshogs pa'i/_/sku 
[\[114b.2\]]gsung thugs kyi 'khor lo che/_/sku gsung thugs ni ngo mtshar gyi/_/ngo mtshar 'phrul chen rab 'gugs pa/_/dbyings la dbyings kyis bris pa ste/_/yi ge zhes ni de phyir brjod/_/mgo ni ma nor lam yin te/_/tig ni shes rab ming du smra/_/shad ni thabs chen 
[\[114b.3\]]tshigs su gcod/_/a ni skye med de bzhin nyid/_/A ni thog mtha' stong pa nyid/_/tha ni sgyu 'phrul rdo rje nyid/_/Ta ni snang ba'i sgyu 'phrul nyid/_/Da ni sgyu 'phrul yid bzhin nyid/_/D+ha ni sgyu 'phrul snang bdag nyid/_/Na ni kun du sgyu 'phrul nyid/_/tha ni dra bas mngon 
[\[114b.4\]]rdzogs nyid/_/ta ni dra bas brtan pa nyid/_/da ni dra bas lhan ne nyid/_/d+ha ni dra bas 'khril ba nyid/_/na ni dra bas kun du 'gyur/_/ka ni spyan gyi thugs kyi mchog_/kha ni snyan gyi thugs kyi mchog_/ga ni shangs kyi thugs kyi mchog_/g+ha ni ljags kyi thugs kyi 
[\[114b.5\]]mchog_/da ni thugs kyang 'jig byed pa'o/_/tsa ni spyan gyi sku yi mchog_/tsha ni snyan gyi sku yi mchog_/dza ni shangs kyi sku yi mchog_/dz+ha ni ljags kyi sku yi mchog_/nya ni sku'ang 'jig byed pa'o/_/pa ni spyan gyi gsung gi mchog_/pha ni snyan gyi gsung gi 
[\[114b.6\]]mchog_/ba ni shangs kyi gsung gi mchog_/b+ha ni ljags kyi gsung gi mchog_/ma ni gsung yang 'jig par byed/_/ya ni skye ba rnam par dag_/wa ni gnas pa dag pa yin/_/ra ni 'jig pa dag pa ste/_/la ni stong pa dag pa'o/_/sha ni rtag pa 
[\[114b.7\]]med pa ste/_/Sha ni chad pa'ang yod ma yin/_/sa ni mtha' bral bdag med pa/_/ha ni mtshan ma med pa nyid/_/k+Sha ni ye shes thugs kyi thugs/_/i ni rdul snyed lha rnams su/_/I ni rdul snyed lha ma yin/_/u ni rdul snyed mi rnams su/_/U 
[\[115a\]]
[\[115a.1\]]ni rdul snyed byol song rnams/_/e ni rdul snyed [{]yi dgas [,]yi dwags [}]su/_/ai ni rdul snyed dmyal ba rnams/_/o~M ni thams cad 'jig par byed/_/au ni thams cad zhig pa yin/_/yi ge 'khor lo tshogs chen 'di/_/sku gsung thugs kyi phreng bas 
[\[115a.2\]]bsdus/_/zhes brjod do/_/a hoH/_/de nas de bzhin gshegs pa btsun mo'i tshogs dang /_gnyis su med pa'i dkyil 'khor de dag nyid kyis gsang ba 'di nyid sku dang /_gsung dang /_thugs dang /_yon tan phrin las rdo rje las phyung ngo /_/a hoH/_/thabs 
[\[115a.3\]]dang shes rab dgyes sprin byang chub sems tshogs rgyu 'khor lo/_/'bras bu rgyal ba smin grub ngo mtshar ming tshogs bzhi bcu gnyis/_/'dus ma byas nyid 'dus byas rdo rje dkyil 'khor 'byin pa'i dam/_'da' bar mi mdzad dpang med rgyu rkyen tshogs pa'i mthu 
[\[115a.4\]]chen yin/_hoH/_rdo rje gsang ba'i tshig tu'o/_/zhes brjod pas de bzhin gshegs pa thams cad yi ge 'khor lor gyur to/_/gsang ba'i snying po de kho na nyid nges pa las yi ge phreng ba'i 'khor lo bkod pa'i le'u ste bzhi pa'o//_//de nas yi ge 'khor 
[\[115a.5\]]lo sprin bkod pa las sgyu 'phrul rnam par 'phro ba 'di ched du brjod do/_/rtsa ba med pa'i sems nyid ni/_/chos rnams kun gyi rtsa ba yin/_/sems nyid yi ge'i rang bzhin te/_/yi ge yid bzhin rin chen sprin/_/sgyu 'phrul dkyil 'khor bzhi bcu gnyis/_/dra 
[\[115a.6\]]ba'i dkyil 'khor mngon rdzogs pas/_/phyogs bcu dus bzhi rdzogs pa yi/_/dkyil 'khor thams cad 'grub par 'gyur/_/bdud rtsi 'gyur zhing 'byung ba dang /_/bzhi brgya rtsa bzhi'i nad sel cing /_/longs spyod 'byung ba ngan song sbyong /_/cir yang 
[\[115a.7\]]gzhan du 'gyur ba 'grub/_/nam mkha' rdo rje sra 'byung zhing /_/'bar nas me yang 'tshig pa dang /_/chur 'gyur 'bab pa'ang de bzhin te/_/'jig rten khams 'di 'dor ba dang /_/thams cad stongs shing ltung bar 'gyur/_/dgug dang btang dang bcing dang 
[\[115b\]]
[\[115b.1\]]grol/_/gso dang gsad dang pham dang rgyal/_/ting 'dzin 'di yis byed par 'gyur/_/de nyid ye shes rang snang ba'i/_/ming tshig gzugs sogs yid bzhin gyis/_/mun la snang 'byung ji bzhin du/_/'gyur bas gser 'gyur sman gyi tshul/_/ston pa mchod brtson 
[\[115b.2\]]rtogs pa gsal/_/dam tshig sngags dang phyag rgya rnams/_/ma nyams shes shing yo byad ldan/_/'grub 'gyur mi ldan med cing brlag_/dus gsum rgyal bas thugs chud pa'i/_/dngos grub mchog gi snying po ni/_/zad pa'i dus med yid bzhin mdzod/_/'phel 
[\[115b.3\]]'grib med par 'byung ba ste/_/dngos po med las dngos po sprin/_/sna tshogs rnam par 'byung zhing 'gyur/_/dngos rnams nyid na dngos med par/_/rtog pa'i dbang sgyur ting 'dzin yin/_/gang gis dmigs med mi shes pa/_/de yis chos kyi dbyings mi shes/_/
[\[115b.4\]]de phyir dngos dang dngos med pa/_/'jigs pas dmigs med shes par gyis/_/gzhi rtsa med pa'i sems nyid ni/_/pho mo ma yin ma ning min/_/mtshan med ma yin rigs rgyud min/_/kha dog ma yin dbyibs ma yin/_/gnas su ma yin gang yang min/_/de bzhin 
[\[115b.5\]]nyid dbyings ye shes te/_/thabs kyis phyag rgya kun gyi rgyu/_/thabs las thabs 'byung thabs bsam yas/_/tha dad med la tha dad pa'i/_/nang dang nang gi phyi rol gyi/_/dkyil 'khor bsam yas ye shes rol/_/'jigs med kun bzang phyag rgya'i mchog_/gang 
[\[115b.6\]]gis glang chen myos 'dra'i sems/_/mnyam par bzhag pas btul nas su/_/sngags dang phyag rgya rab bstan na/_/dngos grub ya mtshan chen por 'gyur/_/zhes brjod pas/_de bzhin gshegs pa nyid gzigs mos mnyes par gyur to/_/gsang ba'i snying po 
[\[115b.7\]]de kho na nyid nges pa las sgyu 'phrul bsgrub pa'i le'u ste lnga pa'o//_//de nas de bzhin gshegs pa thams cad kyi rang bzhin gcig dang du ma med pa'i bdag nyid chen po thams cad kyis 'jig rten drug gi phyogs bcu thams cad la nyid kyi che ba'i dkyil 'khor 
[\[116a\]]
[\[116a.1\]]'byung bar bzhed nas ched du brjod pa 'di brjod do/_/ye shes phyogs bzhi dbus brtags te/_/dkyil 'khor bsam yas lhun gyis grub/_/rdzogs chen rtogs pa'i rnal 'byor pas/_/kun 'byung dkyil 'khor chen por spyod/_/'khor lo rtsibs 
[\[116a.2\]]bzhi mu khyud bcas/_/gru chad bzhis brgyan bar khyams ldan/_/kun du gru bzhi sgo khyud ldan/_/rol mo sna tshogs sprin phung bzhin/_/dkyil 'khor bzhi bcu gnyis kyis brgyan/_/seng ge glang chen rta dang khyung /_/nam mkha' lding gi khri chen la/_/nyi zla pad+ma rin 
[\[116a.3\]]po che/_/gdan la rdzogs dang sems dpa'i tshul/_/'khor lo rgyal po rgyal mo dang /_/g.yas na mthong thos snom pa dang /_/myong dang btsun mo'i tshogs su bcas/_/gru chad la ni mthong byed dang /_/thos byed snom byed myong byed rnams/_/btsun mo'i 
[\[116a.4\]]tshogs dang bcas par gnas/_/bar khyams la ni thub drug dang /_/mdun dang rgyab na byed pa dang /_/bya ba dag ni gnas par bstan/_/sgo khyud bzhi la 'joms pa ni/_/btsun mo'i tshogs dang ldan par gnas/_/rdo rje 'khor lo rin po che/_/pad+ma 
[\[116a.5\]]ral gri dril bu 'bar/_/ut+pal klu shing la sogs mtshan/_/mdzes tshul mnyes pa'i yo byad 'dzin/_/mthing ga dkar po ser le brgan/_/ljang gu la sogs sna tshogs pa'i/_/mnyen lcug 'khril ldem gzhon tshul can/_/gsal 'tsher lhun 
[\[116a.6\]]stug gzi byin 'bar/_/'od zer 'phro ba'i tshogs chen po/_/'bar ba'i phreng bas 'khrigs pa ste/_/mtha' dbus med par khyab pa yi/_/dkyil 'khor bsam yas lhun gyis grub/_/sku yi phyag rgya che mchog ni/_/de bzhin dbyings las ma 
[\[116a.7\]]g.yos kyang /_/yang dag thar pa'i gzugs sku dang /_/'gro ba ma lus 'dul ba'i phyir/_/mthun byas sku ni sna tshogs ston/_/ston nyid sgyu ma mig yor tshul/_/tshul nyid dbyings las g.yos pa med/_/ma g.yos bzhin du sna tshogs pa'i/_/
[\[116b\]]
[\[116b.1\]]de tshe mi mthun sna tshogs la/_/so so 'dra bar snang ba ni/_/de bzhin nyid kyis ma bcos kyang /_/las 'phro'i dbang gis so sor snang /_/dper na me long chu zla bzhin/_/de tshe 'gro drug thams cad la/_/sdig spong gzugs su rnam par bstan/_/dge tshul 
[\[116b.2\]]rnams la dgra bcom gzugs/_/rang rgyal rnams la bse ru'i gzugs/_/gzhan yang theg mchog rim pa bzhin/_/'og min bla med gnas mchog tu/_/sku ni rnam par snang mdzad tshul/_/byang chub sems dpa'i 'khor rnams la/_/de bzhin 
[\[116b.3\]]gsung mchog mi smra ste/_/sku yis chos rnams mjal bar ston/_/me long bstan pa'i tshul bzhin du/_/dngos kyi mdog ngan thams cad sel/_/'khor gyis de bzhin sku bltas na/_/byang chub sgrib pa gting dpag med/_/me long bzhin du sku la snang /_/
[\[116b.4\]]de nas sa bcu rim gyis 'byang /_/bla med byang chub yang dag 'thob/_/chos sku dpag med brjod du med/_/longs spyod zad med rin chen gter/_/sprul pa bye ba bsam mi khyab/_/mtshan dang dpe byad thams cad rdzogs/_/spyod yul kun du maN+Da la/_/tshogs 
[\[116b.5\]]chen gnyis kyang rdzogs par rol/_/thabs dang shes rab sa yi mchog_/de la sogs te bsam yas mchog_/skye shi med pa'i g.yung drung sku/_/nyon mongs kun gyi zhing du gnas/_/zad mi shes pa'i gter du 'gyur/_/rdo rje 'dzin pa rig pa'i sku/_/
[\[116b.6\]]thams cad dbyer med mnyam pa'i sku/_/thams cad mkhyen pa'i ye shes sku/_/de tshe sku lnga kun kyang rdzogs/_/zhes brjod pas/_'jig rten drug gi phyogs bcu mtha' yas mu med pa thams cad du dkyil 'khor brjod kyis mi lang ba zhing gi rdul snyed gcig 
[\[116b.7\]]gsal bar gyur to/_/de nas de bzhin gshegs pa btsun mo'i tshogs dang gnyis su med pa'i dkyil 'khor de dag nyid kyi gsang ba 'di nyid sku dang /_gsung dang /_thugs yon tan phrin las rdo rje las phyung ngo /_/a ho/_/dmigs bya dmigs byed 
[\[117a\]]
[\[117a.1\]]mi dmigs dpag med bsam mi khyab/_/ye shes rang rig dkyil 'khor sna tshogs brjod mi lang /_/mnyam dang mi mnyam kun khyab khyab med khyab pa'i dbyings/_/ye nas kun gsal dkyil 'khor rnam 'phro spros pa med/_/ho/_/rdo rje gsang 
[\[117a.2\]]ba'i tshig tu'o/_/gsang ba'i snying po de kho na nyid nges pa las dkyil 'khor spros pa'i le'u ste drug pa'o//_//de nas de bzhin gshegs pa btsun mo'i tshogs dang bcas pa thams cad kyi sku dang gsung dang thugs rdo rje las 'di phyung ngo /_/b+h+ru~M bi swa bi shud+d+he/_hU~M 
[\[117a.3\]]badzra d+h+r-ika_/oM dzi na dzika_/swA~M rat+na d+h+r-ika/_A~M A ro lika/_ha~M pradz+nyA d+h+r-ika_/mU~M d+hA twI shwa rI/_lwa~M dwe Sha ra ti/_mA~M mo ha ra ti/_pA~M rA ga ra ti/_tA~M badzra ra ti/_k+ShI~M hi rA dza ya/_trA~M A gar+b+ha ya/_hrI~M ha hU~M/_pad+ma ba dam/_dzI~M ku ru pA Ni hriH/_hU~M lA s+yes ma ya s+t+wa~M/_trA~M mA 
[\[117a.4\]]l+ye sa ma ya hoH/_hrI gI ti rA go\u0f85ha~M/_A~M nr-i t+ya rA ga ya /[{]mye[,]me[}]/_mai d+ha ra Ne swA hA/_th+l+hI~M ni s+sa ra~M b+hA ya swA hA/_hU~M sa rA dzA ya swA hA/_mu~M shrI a~M rA gA ya swA hA/_dzeH_d+hu pa pra bi sa/_hU~M puSh+pa a bis/_ba~M dI ba su khI ni/_hoH_gan+d+ha tsit+ta~M/_hU~M ya mAn+ta kri ta phaT/_hU~M pad+mAn+ta kr-ita 
[\[117a.5\]]phaT/_hU~M pradz+nyAn+ta kr-ita phaT/_hU~M big+h+nan+ta kr-i ta phaT/_o~M ma hA badzra d+ha ra~M ma hA kro d+he shwa rI dz+wa la nI hU~M phaT/_o~M ma hA rat+na d+ha ra~M ma hA kro d+he shwa rI dz+wa la nI hU~M phaT/_o~M ma hA pad+ma d+ha ra~M ma hA kro d+he shwa rI dz+wa la nI hU~M phaT/_o~M ma hA kar+m+ma d+ha ra~M ma hA kro d+he shwa rI dz+wa la nI hU~M phaT/_hU~M hU~M 
[\[117a.6\]]hU~M badzra tsit+ta oM a a a badzra b+ha dra sa man+ta AH/_o~M mu ne hrI~M swA hA/_o~M mu ne hU~M swA hA/_o~M mu ne sru~M swA hA/_o~M mu ne groM swA hA/_o~M mu ne k+Sha~M swA hA/_o~M mu ne ya swA hA/_oM e h+ye hi b+ha ga bA na ma hA kA ru Ni ka dr-i sh+ya hoH/_sa ma ya s+t+wa~M/_dzaHhU~M ba~M hoH/_o~M A~MHhU~M swA hA/_
[\[117a.7\]]ba ba ba ba/_ba ba ba ba ba/_dza dza dza dza dza/_pa pa pa pa pa/_sa sa sa sa sa/_pa pa pa pa pa/_ma ma ma ma ma/_pa pa pa pa pa/_ya ya ya ya ya/_pa pa pa pa pa/_o~M A~MHhU~M swA hA/_ye shes rgyal po sku gsung thugs/_/yon tan phrin las rmad po che/_/de nyid du ni 
[\[117b\]]
[\[117b.1\]]mnyam sbyor ba'i/_/phyag rgya chen por bdag sbyor cig_/o~M badzra sa ma ya hU~M/_/o~M badzra sa ma ya s+t+wa~M/_o~M badzra sa ma ya hoH/_dzaH_hU~M pa~M hoH/_zhes brjod pas gsung gi dkyil 'khor 'di dag gis 'jig rten drug gi phyogs bcu thams cad du khyab par grags 
[\[117b.2\]]so/_/rab tu grags so/_/kun du grags so/_/de nas bcom ldan 'das byed pa po rdo rje dang /_bya ba me rdo rje gnyis su med pa'i dkyil 'khor la thim bar mdzad do/_/de nas phyogs bcu dus bzhi'i de bzhin gshegs pa thams cad kyi bdag nyid chen pos bdag 
[\[117b.3\]]nyid chen po'i ye shes dang byin bsdu ba zhes bya ba 'di sku dang gsung dang thugs rdo rje sgyu 'phrul dra ba las phyung ngo /_/o~M ma hA shU n+ya tA dz+nyA na badzra swa b+ha ba At+ma ko\u0f85ha~M/_o~M ma hA A dar+sha dz+nyA na badzra swa b+hA ba At+ma ko\u0f85ha~M/_o~M ma hA pra t+ya be k+Sha NA dz+nyA na badzra swa b+hA ba At+ma ko\u0f85ha~M/_o~M 
[\[117b.4\]]ma hA sa ma tA dz+nyA na badzra swa b+hA ba At+ma ko\u0f85ha~M/_o~M ma hA kra t+ya a nuSh+Tha na dz+nyA na badzra swa b+hA ba At+ma ko\u0f85ha~M/_o~M sarba ta thA ga ta ma hA kA ya badzra swa b+hA pa At+ma ko\u0f85ha~M/_o~M sarba ta thA ga ta ma hA bA ka badzra swa b+hA ba At+ma ko\u0f85ha~M/_o~M sarba ta thA ga ta ma hA tsit+ta badzra swa b+hA ba At+ma ko\u0f85ha/_
[\[117b.5\]]o~M sarba ta thA ga ta ma hA a nu rA ga Na badzra swa b+ha ba At+ma ko\u0f85ha~M/_o~M sarba ta thA ga ta ma hA pU dza badzra swa b+hA ba At+ma ko\u0f85ha~M/_zhes brjod pas thim par gyur/_gsal bar gyur/_'bar bar gyur to/_/e ma ngo mtshar rmad kyi chos/_/rdzogs pa'i sangs rgyas kun gyi 
[\[117b.6\]]gsung /_/sgra dang ming tshig kun las 'das/_/sna tshogs sgra rnams gsal bar 'byung /_/gsung gcig dkyil 'khor yan lag ni/_/bsam gyis mi khyab kun du khyab/_/sgra dang ming tshig so sor grags/_/thams cad gsung gi phyag rgya'i mchog_/rgyud mchog 
[\[117b.7\]]sgyu 'phrul dra ba las/_/bde ldan gsung gi don 'byung ba'ang /_/thams cad pad+ma'i ngang gyur na/_/grol thar lam dang 'khor ba'i sgra/_/ji skad brjod kyang gsung mchog yin/_/theg pa mtho dman thams cad dang /_/log 'gro ma lus thams cad skad/_/byang 
[\[118a\]]
[\[118a.1\]]chub rdo rje'i gsung du bsdus/_/bsdus nyid phyogs bcur rnam par grags/_/grags nyid ma chags ngang du gsungs/_/gsung ba nyid na brjod du med/_/brjod med de nyid sna tshogs sgra/_/kun la grags shing so sor 'jal/_/dper na de bzhin 
[\[118a.2\]]sbrid sangs bzhin/_/gsung gcig sgra yis thams cad go/_/'di ni gsung mchog rgyal po yin/_/theg pa mtho dman thams cad kyang /_/de bzhin nyid las ma gsungs te/_/'dul ba'i thabs su so sor thos/_/ji ltar gsung rab kun brjod kyang /_/de bzhin 
[\[118a.3\]]nyid las gsungs pa med/_/yi ge med dang rig pa'i gsung /_/ljags kyi rtse mor ma phyung yang /_/thugs rje gsung gi byin brlabs kyis/_/'gro don sna tshogs so sor gsal/_/gsal nyid gsung gi rdo rje mchog_/de bzhin gsung gi 'gro don rnams/_/de 
[\[118a.4\]]bzhin ngang las ma yos kyang /_/dper na brag ca'i sgra bzhin no/_/gsang ba'i snying po de kho na nyid nges pa las dkyil 'khor bsdus pa dang gsang sngags kyi le'u ste bdun pa'o//_//de nas de bzhin gshegs pa thams cad kyis yan lag thams cad dkyil 
[\[118a.5\]]'khor du lhun gyis grub par byin gyis rlob pa zhes bya ba 'di ched du brjod do/_/sgyu 'phrul dra bas mngon rdzogs pa'i/_/thams cad byang chub mchog gi rgya/_/gsang ba de nyid nges pa yi/_/snying po phyag rgya 'da' dka'o/_/mi bskyod nyi ma'i dkyil yi ge/_/rin chen 
[\[118a.6\]]zla ba'i dkyil yi ge/_/lnga gnyis zung du sprad pa las/_/sbyar bas phyag rgya 'byung ba'i rgyu/_/o~M dang mU~M gnyis rtse sbyar te/_/'bru brgyad bsnol nas rtse sprad pa/_/rgyal ba kun dang mnyam sbyor ba'i/_/bde ba chen po sbyin pa'i rgya/_/'bru bzhi sbas nas thugs kar 
[\[118a.7\]]bkan/_/hU~M bsgreng rtse mor rdo rje 'bar/_/zla brtul 'bru sbas dril gsil zhing /_/'khril ba'i tshul gyis chos la brtan/_/'bru bzhi sbas nas thugs kar bkan/_/mu~M bsgreng rtse mor dril gsil 'bar/_/nyi ma 'bru lnga las su 'khril/_/btud de 'dzum pa'i 
[\[118b\]]
[\[118b.1\]]mdangs kyis blta/_/'bru bzhi sbas nas thugs kar bkan/_/o~M bsgreng rtse mor 'khor lo 'bar/_/zla brtul 'bru sbas dril gsil zhing /_/'khril ba'i tshul gyis chos la brtan/_/'bru bzhi sbas nas thugs kar bkan/_/lA~M bsgreng rtse mor dril gsil 
[\[118b.2\]]'bar/_/nyi ma 'bru lnga las su 'khril/_/btud de 'dzum pa'i mdangs kyis blta/_/'bru bzhi sbas nas thugs kar bkan/_/swA bsgreng rtse mor rin chen 'bar/_/zla brtul 'bru sbas dril gsil zhing /_/'khril ba'i tshul gyis chos la brtan/_/'bru bzhi 
[\[118b.3\]]sbas nas thugs kar bkan/_/mA~M bsgreng rtse mor dril gsil 'bar/_/nyi ma 'bru lnga las su 'khril/_/btud de 'dzum pa'i mdangs kyis blta/_/'bru bzhi sbas nas thugs kar bkan/_/A~MH/_bsgreng rtse mor pad+ma 'bar/_/zla brtul 'bru sbas dril gsil zhing /_/
[\[118b.4\]]'khril ba'i tshul gyis chos la brtan/_/'bru bzhi sbas nas thugs kar bkan/_/phywa~M bsgreng rtse mor dril gsil 'bar/_/nyi ma 'bru lnga las su 'khril/_/btud de 'dzum pa'i mdangs kyis blta/_/'bru bzhi sbas nas thugs kar bkan/_/hA bsgreng 
[\[118b.5\]]rtse mor ral gri 'bar/_/zla brtul 'bru sbas dril gsil zhing /_/'khril ba'i tshul gyis chos la brtan/_/'bru bzhi sbas nas thugs kar bkan/_/rtA~M bsgreng rtse mor dril gsil 'bar/_/nyi ma 'bru lnga las su 'khril/_/btud de 'dzum pa'i mdangs 
[\[118b.6\]]kyis blta/_/ut+pal klu shing la sogs mtshan/_/rin chen myu gu ral gri 'bar/_/pad+ma dkar po rdo rje 'bar/_/chos kyi 'khor lo rin chen snye/_/gzugs mdzes rin chen phreng ba dang /_/pi wang gar mkhan mchog nyid de/_/me tog phreng dang spos 
[\[118b.7\]]mchog dang /_/mar me byug pa la sogs pa'i/_/las la 'khril zhing chos la brtan/_/dbu rnams 'byo zhing 'dud pa'i tshul/_gong gi phyag rgya chen po bzhin/_/gnyis med dbyings kyi ngang du 'khril/_/sgo bzhi khro bo'i phyag rgya ni/_/nr-i mgo gdengs 
[\[119a\]]
[\[119a.1\]]dang rdo rje gnon/_/thod sbrul chen pos gnon pa dang /_/rdo rje rgya gram las kyis gnon/_/lcags kyu zhags pa s+pho Ta ho/_/sgo bzhir gnas pa de dag kyang /_/'dud tshul 'khril ba gong ma bzhin/_/thub drug phyag rgya sna tshogs te/_/mdor bsdus 
[\[119a.2\]]phyag rgya drug yin no/_/gseg par dang ni pi wang dang /_/go cha po ti rin chen sgrom/_/me dang chu ni rab tu bstan/_/yum ni gnyis med chos kyi dbyings/_/kun bzang mnyam gzhag ye shes 'phro/_/yum 'gyur mnyam rdzogs pad+mo'i dkyil/_/gzhan yang phyag 
[\[119a.3\]]rgya sna tshogs te/_/yang na de bzhin gshegs nyid dam/_/yang na rdo rje thal mo nyid/_/phyag rgya chen po'i tshogs mchog ni/_/thabs dang shes rab ldan 'byor na/_/ma bskyod ma bsgul thams cad kun/_/phyag rgya chen po'i ngang du gnas/_/yan lag bzhi bcu rtsa 
[\[119a.4\]]gnyis ldan/_/de nyid yan lag spros bdag ste/_/bzhi bcu rtsa gnyis gsum 'phror 'gyur/_/de ltar ldan pa'i gtso mchog gis/_/rgyal ba rgyal mchog de bzhin du/_/bcu gnyis drug gi 'od 'phror 'bar/_/de la sogs te bsam mi khyab/_/phyogs bcu 
[\[119a.5\]]dus bzhi bsam yas su/_/'dul ba'i don rnams so sor ston/_/theg pa mtho dman thams cad dang /_/phyin ci log rnams thams cad dang /_/zhi khro tshogs chen thams cad la/_/so sor mthun par kun du ston/_/dper na gar mkhan nyid 'dra ba/_/lus las 
[\[119a.6\]]ma bkod sna tshogs ston/_/mdor na phyag rgya thams cad ni/_/'di zhes gcig ces brjod du med/_/gnyis dang gsum du rnam par 'phro/_/bskyed dang spro ba'ang de bzhin nyid/_/mdor na bsgul bskyod thams cad kun/_/phyag rgya chen po'i ngang du gnas/_/gnas nyid 
[\[119a.7\]]mi gnas gnas pa min/_/de skad dag mchog nyid kyis bshad/_/gsang ba'i snying po de kho na nyid nges pa las/_yan lag dkyil 'khor du byin gyis brlabs nas phyag rgya spros pa'i le'u ste brgyad pa'o//_//de nas de bzhin gshegs pa dgyes pa chen po rdo rje 
[\[119b\]]
[\[119b.1\]]gsang ba'i dam tshig bkod pa la snyoms par zhugs nas ched du brjod pa 'di brjod do/_/shin tu phra ba'i dam tshig mchog_/phyag rgya chen po'i phyag mthil du/_/thugs kyi dkyil 'khor dam pa ste/_/sor ni bzhi yi tshad du bya/_/'bru lnga spos lnga rin chen lnga/_/snying 
[\[119b.2\]]po lnga dang sman lnga dang /_/bdud rtsi lnga ni rab bsnyams la/_/rig pas thig ni gdab par bya/_/lte ba rtsibs dang ldan pa yi/_/rtsibs bzhi 'khor lo mu khyud bcas/_/gru chad bzhi dang gru bzhi yi/_/bar khyams sgo khyud ldan par bya/_/sen zlum tsam gyi nyi zla la/_/
[\[119b.3\]]tsa na'i 'bru tsam pad+ma'i gdan/_/yungs 'bru tsam gyi yi ge la/_/phyag rgya til 'bru tsam du bri/_/bcos bu ras ni sna tshogs dang /_/rgyan phreng bro ba'i btung bas bskor/_/glu tshig bro gar rol mo yi/_/sprin dpung tshogs kyis rab tu mchod/_/yum dang 'jom sems ma 
[\[119b.4\]]yis/_/ji ltar 'dod pa'i las bzhin mchod/_/dbyibs dang kha dog mtshan ldan par/_/zhal du gyur pa'i me bos la/_/bza' btung bro ba'i tshogs rnams kyis/_/las bzhi'i mchod pa rab tu sbyin/_/khro bo'i dkyil 'khor de bzhin te/_/shin tu phra la 
[\[119b.5\]]sbyangs pa yis/_/bsam yas dag la'ang de bzhin bya/_/rig pas dpag pa tsam du'o/_/mchod pa'i phyag rgya chen po ni/_/sems kyi yid bzhin sprin tshogs kyis/_/phyogs bcu thams cad sangs rgyas zhing /_/mnyen 'jam reg na bde ba yi/_/sna tshogs rin 
[\[119b.6\]]po che yi gzhi/_/mdzes par bris shing spras pa dang /_/kun 'byung rin chen phung por 'bar/_/dbyibs legs rdzing bu bro mchog bsil/_/rin chen khang pa sna tshogs dang /_/rgyan dang dpag bsam ljon pa'i tshal/_/glu dbyangs tshigs su bcad pa'i sgra/_/bla 
[\[119b.7\]]re rgyal mtshan na bza' gdugs/_/do shal dpung rgyan se mo do/_/bza' dang btung ba'i mchog rnams dang /_/rang la mdzes par brgyan pa yi/_/lha dang lha mo rdul snyed kyis/_/bro gar la sogs bsam yas kyis/_/phyogs bcu nam mkha'i khams bkang 
[\[120a\]]
[\[120a.1\]]nas/_/dkyil 'khor kun la rgyas par dbul/_/skal ldan gsal ba'i khyad par gyis/_/rim gyis yang na cig car du/_/chos kyi dbyings dang mnyam sbyor ba'i/_/mchod pa'i phyag rgya chen por bsgom/_/gsal ldan ma 'am byin 
[\[120a.2\]]brlabs la/_/stong gsum yungs 'brur 'jug tshul du/_/dbyings nas dkyil 'khor spyan drang mchod/_/mnyes nas grub pa'i dam tshig mchog_/bdag nyid chen po mchod pa yis/_/sangs rgyas dkyil 'khor ma lus mnyes/_/srid gsum 'gro ba thams 
[\[120a.3\]]cad la/_/dga' ba chen pos khyab par 'gyur/_/sgyu 'phrul dra ba brtan pa yis/_/phyogs bcu dus bzhir gshegs pa yi/_/sangs rgyas dkyil 'khor ma lus dang /_/khams gsum 'gro rnams mngon du 'gyur/_/lus ngag sems dang chos 
[\[120a.4\]]thams cad/_/gang na'ang mi gnas mi dmigs pa/_/mig yor tshul du sbyor ba yis/_/nam mkha' la ni nam mkha' sgom/_/kun byas dbang phyug rig pas 'jug_/de nas slob ma gzhug par bya/_/de nas rigs kyi bu mchog des/_/rgyal srid 
[\[120a.5\]]dang ni rang gi lus/_/bu dang chung ma nor gyi dbyig_/rab tu gces dang yid 'thad dbul/_/dbang phyug longs spyod lngas mchod na/_/dkyil 'khor thams cad mchod pa yin/_/nye ba'i dkyil 'khor smos ci dgos/_/nyes pa thams cad dag par 
[\[120a.6\]]'gyur/_/dad brtson brtul zhugs rab rtog nas/_/phan pa'i dbang sbyin nus pa'i dbang /_/rim pa bzhin du sbyin par bya/_/snying rjes chud ma zos par gzung /_/yang na thal mo rab bsnol nas/_/phyag rgya chen po'i 'phang du ni/_/dkyil 'khor mdzub gang 
[\[120a.7\]]tshad du bya/_/mkhas pas cho ga bzhin du bya/_/yang na sa gzhi rab mnyam la/_/dkyil 'khor khru gang tshad du bya/_/yang na lus gang tshad du ste/_/yang na lus ni gsum gyi tshad/_/phur bu srad bu tshon phye dang /_/gos rgyan mdzes pa'i yid 'ong 
[\[120b\]]
[\[120b.1\]]grogs/_/thig gdab cho ga phun sum tshogs/_/mkhas ldan chen pos bsgrims te bya/_/yang na khru ni bcu drug dang /_/nyi shu'am nyi shu rtsa lngar bya/_/rigs kyi dkyil 'khor lnga rnams bsgom/_/sku gsung thugs ldan gzugs kyang dgod/_/yang na rgyang grags 
[\[120b.2\]]dpag tshad tsam/_/nam mkha'i dbyings ni bsam yas par/_/sangs rgyas dkyil 'khor sna tshogs bsgom/_/ma mthong rmongs la bstan phyir mtshon/_/kha dog nyi shu rtsa lnga 'am/_/lnga yi tshon gyis bri bar bya/_/'dul ba'i cho ga bzhin du bgyi/_/ting 'dzin 
[\[120b.3\]]rol mo mtha' yas mchog_/yi ge'am brda'am snying po'am/_/phyag rgya'am sku gsung thugs ldan par/_/byin brlabs ya mtshan rmad bo che/_/'grub 'gyur sangs rgyas kun gyi dam/_/sa la sogs la phyag rgyar byas/_/rnam grol rim pa thob par 'gyur/_/
[\[120b.4\]]dag pa'i ye shes kyis sbyangs na/_/smos ci dgos te de nyid yin/_/phyogs dus dkyil 'khor ba dag nyid che/_/mi dmigs thugs kyi dkyil 'khor nas/_/dkyil 'khor thams cad spyan drang ngo /_/rang snang dbyer med dkyil 'khor la/_/'jug pa'i mtshan 
[\[120b.5\]]nyid mnyam sbyor bas/_/phyogs dus kun nas gshegs pa yi/_/bsnyen pa'i dkyil 'khor rab tu rdzogs/_/nye bar gyur pa'i dam tshig mchog_/dpag bsam shing dang yid bzhin gyi/_/rin po che dang 'byung ba kun/_/de dag rdzas yod ma yin te/_/rang sems 
[\[120b.6\]]bsod nams brtan pa yin/_/ngo mtshar cho 'phrul rmad po che/_/gzhan nas yod 'ongs ma yin te/_/thabs la brten pa'i shes rab nyid/_/de lta bu yi ngang du byung /_/shes rab dbyings kyi de bzhin nyid/_/thabs kyi phyag rgyar gyur pa'i phyir/_/ye shes la ni 
[\[120b.7\]]ye shes rol/_/ye shes rol pa nyid kyang gsog_/rgyal ba mngon byung skyob pa dang /_/byin brlabs ston pa'ang de bzhin te/_/bya byed nus pa'i gzi byin gyis/_/sgyu ma rdo rje btsan po mchog_/cho ga lnga ni rdzogs byas shing /_/yo byad lnga ni rdzogs par ldan/_/
[\[121a\]]
[\[121a.1\]]sngags kyi yan lag lnga rdzogs pas/_/ma nyams 'jug la rab brtson pas/_/zhag ni sum cu phrag drug gam/_/bcu gnyis bcu bzhi bcu drug gis/_/dbang bsgyur rigs kyi dam pa 'grub/_/de tshe bcu drug tshun chad kyis/_/sku lnga 
[\[121a.2\]]lhun gyis rdzogs pa ni/_/ye shes thig le de nyid la/_/ye shes thig le nyid snang ba/_/bsam gyis mi khyab mtha' yas mchog_/phyogs bcu dus bzhi mngon rdzogs pa'i/_/zhing khams rnam dag bsam yas pa/_/rgya dang bral ba'i gzhal yas khang /_/
[\[121a.3\]]'khor lo'i rgyan dang rol mo'i tshogs/_/dkyil 'khor ma lus bsam yas kun/_/mthong nas nye bar mnyes pa dang /_/rgya chen gsung las don 'byung ba/_/mthun pa'i shes rab snang ba'o/_/gcig dang du mar bral ba yi/_/mtha' dang dbus med 
[\[121a.4\]]de bzhin nyid/_/sangs rgyas kyis kyang mi gzigs te/_/rang 'byung ye shes gnas med snang /_/log par rtog rtags rnam dag cing /_/ye shes dbyings las mi gzhan phyir/_/thugs rje chen pos 'brel pas na/_/'gro drug dus gnas ma lus 
[\[121a.5\]]snang /_/bde ba chen po'i dkyil 'khor na/_/stangs dbyal gnyis sam yang na lnga/_/byas te dad ldan rab zhugs na/_/'dod pa'i yid 'ong mnyam par 'gyur/_/skal ba mnyam pa'i ye shes de/_/gnyer na nye bar 'byung ba yin/_/ya mtshan chen po 
[\[121a.6\]]'byung bar nges/_/dad med nyams na phung bar 'gyur/_/zhes ched du brjod do/_/gsang ba'i snying po de kho na nyid nges pa las rdo rje bkod pa gsang ba dam tshig gi le'u ste dgu pa'o//_//de nas bcom ldan 'das dgyes pa chen pos rgyal po sbyin 
[\[121a.7\]]pa zhes bya ba'i ting nge 'dzin la snyoms par zhugs nas/_/ched du brjod pa 'di brjod do/_/shes rab thabs kyi phyag rgya las/_/bde ba'i 'bru tshogs gsal ba'i rgyun/_/rdo rje'i lam nas pad+mor bskyil/_/rtsa nas bstim zhing dkyil 'khor bsgyur/_/nyan 
[\[121b\]]
[\[121b.1\]]byed 'khor lo'i gzhal yas su/_/gsal ba thig le'i ngo bo nyid/_/trA~M gi phyag rgya'i tshogs mchog las/_/rin chen dkyil 'khor gsal spro thim/_/gsang ba gsang chen gsang mchog las/_/gsang ba kun la mnyan par bya/_/gsang ba'i don nyid brtag 
[\[121b.2\]]pa las/_/gzhan du smra bar bya ba yin/_/gsal ba'i 'khor lo gzhal yas su/_/gsal ba'i thig le ngo bo nyid/_/yi ge phreng ba'i tshogs mchog las/_/rigs kyi dkyil 'khor gsal spro bstim/_/oM dus gsum rgyal ba'i sras chen po/_/sku 
[\[121b.3\]]gsung thugs kyi rdo rje zung /_/rgyal ba thams cad mnyes mchod la/_/rgyal ba kun dang mnyam par 'gyur/_/lag pa'i 'khor lo gzhal yas su/_/gsal ba'i thig le ngo bo nyid/_/hU~M gi phyag rgya'i tshogs mchog las/_/las kyi dkyil 'khor gsal 
[\[121b.4\]]spro thim/_/o~M khyod ni rdo rje las yin gyis/_/las rnams ma lus kun gyis shig_/pho nya mang po'i 'du 'phro kun/_/khyod kyi dgos pa byed pa yin/_/smra byed 'khor lo'i gzhal yas su/_/gsal ba'i thig le'i ngo bo nyid/_/hrI yi phyag rgya'i tshogs mchog 
[\[121b.5\]]las/_/tshogs kyi dkyil 'khor gsal spro thim/_/o~M chos kyi bdud rtsi bla med kyis/_/dad ldan skyes bu ngoms par byos/_/rab 'bring tha ma'i blo can la/_/mthun pa'i gsang bsgrags gzhan du min/_/bskyod chen 'khor lo'i gzhal yas su/_/gsal 
[\[121b.6\]]ba'i thig le'i ngo bo nyid/_/hU~M o~M swA a~MH_hA rnams las/_/dkyil 'khor lnga dang khro phreng ba sgom/_/o~M phyogs bcu dus bzhi thams cad kyi/_sku gsung thugs kyi rdo rje che/_/dkyil 'khor kun gyi byed pa po/_/dkyil 'khor kun gyi sbyin pa spyod/_/slob 
[\[121b.7\]]dpon mnyes par ma byas shing /_/dbang rnams thob par ma byas par/_/nyan pa la sogs rtsom pa rnams/_/'bras bu med cing rlag par 'gyur/_/dbu rgyan cod pan phreng ba dang /_/go cha rgyal mtshan phyag rgya dang /_/gdugs dang bum pa bza' btung dang /_/
[\[122a\]]
[\[122a.1\]]snying po lnga yis dbang bskur na/_/dus 'di phyin cad rgyal ba'i sras/_/ngan song thams cad med pa dang /_/tshe ring bde skyid phun sum tshogs/_/mtho ris thar pa'i bdag por 'gyur/_/zhes brjod do/_/gsang ba'i snying po de kho na nyid nges pa las dbang 
[\[122a.2\]]sbyin pa'i le'u ste bcu pa'o//_//de nas de bzhin gshegs pa dgyes pa chen pos/_sgyu 'phrul dra ba'i rgyal po sgyur ba zhes bya ba'i ting nge 'dzin la snyoms par zhugs nas/_ched du brjod pa 'di brjod do/_/rgyu gcig pa dang yig 'bru'i tshul/_/byin gyis brlabs 
[\[122a.3\]]dang mngon sum par/_/rab tu rtogs pa rnam bzhi yis/_/thams cad mngon rdzogs rgyal po che/_/yan lag dbang po rnam shes kun/_/rnam smin o~M du shes par bya/_/rdzogs pa'i dkyil 'khor nyid du bsgom/_/yang na khros pa'i dkyil 'khor bsgom/_/gzugs 
[\[122a.4\]]sgra dri ro reg la sogs/_/rnam smin mU~M du shes par bya/_/yum gyi dkyil 'khor nyid du bsgom/_/yang na khro mo'i dkyil 'khor sgom/_/gos rgyan bza' btung glu dang tshig_/bro gar tshogs kyi sprin phung gis/_/hU~M du shes pas rab spyad na/_/ngo mtshar 'byung ba'i 
[\[122a.5\]]dkyil 'khor mnyes/_/lha mo klu mo rigs ngan mo/_/dbye'am yang na mi dbye bar/_/bsnyen pa dang ni nye bsnyen po/_/sgrub pa dang ni sgrub chen po/_/yum gyi pad+ma'i dkyil 'khor du/_/bde ba thugs kyi dkyil 'khor spro/_/sangs rgyas sprin tshogs ma lus la/_/
[\[122a.6\]]dgyes mnyam tshogs kyi sbyin pas bstim/_/bsgrub pa'i nyi zla'i dkyil 'khor de/_/dkyil 'khor rdo rje lce yis blang /_/mkha' 'gro gsal 'bar tshe la sogs/_/yid bzhin sprin gyi bdag por 'gyur/_/zhing 'gyur mchog dang mchog phran rnams/_/nyi zla'i 
[\[122a.7\]]steng du mkhas pas bzhag_/nga rgyal lag gi 'du byed bsgom/_/hU~M du gyur pas rnam par dag_/dbyings su thim nas phyag rgyar 'bar/_/skur 'gyur 'od zer 'phro bas brjid/_/gtsug tu rnam par rgyal ba sgom/_/ngo mtshar ngan 'gro thar pa'i thabs/_/ye shes 
[\[122b\]]
[\[122b.1\]]skye med de bzhin nyid/_/sgyu mar snang ba mig yor tshul/_/sbyor sgrol bya ba kun byas kyang /_/rdul cha tsam yang gos pa med/_/snod bcud rgyu rnams dag rtogs shing /_/mnyam gnyis lhag pa'i mnyam gnyis kyis/_/dkyil 'khor kun du bzang po'i zhing /_/
[\[122b.2\]]byed spyod tshogs chen gnyis gyur nas/_/yan lag ma nyams yo byad ldan/_/cho ga rdzogs par shes pa yis/_/rnal 'byor tshogs pa'i dkyil 'khor gyis/_/nges par legs pa'i dgos pa 'grub/_/lnga dang lnga yi sbyor ba yis/_/tshom bu lnga yi lha bkod 
[\[122b.3\]]la/_/khro bo bcu dang khro mo bcu/_/'khor lo'i tshul du rnam par bsgom/_/de bzhin rigs dang rdo rje'i rigs/_/pad+ma'i rigs te sku gsung thugs/_/khro bo'i tshogs dang ldan pa yi/_/tshom bu gsum gyi lha rnams bsgom/_/rigs kyi rigs te rigs kyi gtso/_/
[\[122b.4\]]thugs kyi thugs te thugs kyi mchog_/khro bo'i tshogs dang ldan pa yi/_/tshom bu gcig pa'i lha rnams bsgom/_/khro bo khro mo'i tshogs chen dang /_/pho nya phyag brnyan bka' nyan tshogs/_/ci bgyi la sogs tshogs rnams kyis/_/dngos grub las rnams rdzogs par 
[\[122b.5\]]byed/_/rnal 'byor sngags 'chang dngos grub ni/_/mnyam rdzogs lhun grub ngang gnas shing /_/spyod pa ci la'ang thogs med pa/_/thams cad ye nas dbyer med pa'o/_/rdo rje rigs su thams cad dkyil/_/'od 'phro 'bar bar rab tu bsgom/_/chags med 
[\[122b.6\]]tshul du bstim par bya/_/gnyis med gyur nas phyag rgya che/_/yang na sku gsung thugs nyid de/_/thams cad ma lus sku gsung thugs/_/ting 'dzin gsal bar 'od zer 'phro/_/gnyis med dbyings kyi ngang du thim/_/rig 'dzin dngos grub mchog thob 'gyur/_/dkyil 
[\[122b.7\]]'khor ma lus 'bar bar 'grub/_/nyon mongs sdug bsngal sel bar byed/_/rdo rje rigs su skye ba'i gnas/_/sngags 'chang dngos grub yang dag ni/_/thabs dang shes rab thams cad kyis/_/dkyil 'khor lnga dang khro phreng bsgom/_/chags pa med pa'i tshul 
[\[123a\]]
[\[123a.1\]]gyis su/_/'od zer rnam pa mang po 'phro/_/gnyis su med par bstim par bya/_/dngos grub mchog gi snying po 'grub/_/rnal 'byor thabs dang shes rab kyis/_/de bzhin gshegs dang yum du bsgom/_/sems dpa' sems ma nyid du bsgom/_/
[\[123a.2\]]so so'i sngags dang phyag rgya dang /_/ting 'dzin yang dag so sor gsal/_/gnas dang longs spyod ci bde dang /_/ma nyams blo ni rab ldan pas/_/dang po dam mnos bzhin du bya/_/le lo sgyid snyom med pa yis/_/the tshom med par bsgrub byas na/_/dkyil 'khor 
[\[123a.3\]]thams cad 'grub par 'gyur/_/rdo rje gsang mchog dam pa thob/_/bsgrub pa'i zhag dang tshes grangs ni/_/rgyud las smos pa bzhin du bshad/_/rdo rje gsang ba'i tshig tu'o/_/zhes de bzhin gshegs pa nyid de bzhin gshegs pa nyid la ched du gleng ngo /_/gsang 
[\[123a.4\]]ba'i snying po de kho na nyid nges pa las tshogs kyi dkyil 'khor gyi le'u ste bcu gcig pa'o//_//de nas de bzhin gshegs pa dgyes pa chen pos rol mo'i sprin rnam par spros te/_rgyan bkod pa'i ting nge 'dzin la snyoms par zhugs nas ched du brjod pa 
[\[123a.5\]]'di brjod do/_/sgyu 'phrul dra ba mngon rdzogs pa'i/_/dkyil 'khor brtan pa'i ting nge 'dzin/_/bro gar phyag rgya'i 'du 'phro yis/_/'dzul lam nam mkhar 'gro bar 'gyur/_/glu tshig sgra yi phyag rgya yis/_/chos kyi dngos grub thob par 'gyur/_/rgyan dang 
[\[123a.6\]]bgo ba'i phyag rgya yis/_/'bar ba'i rgyal po thub med 'grub/_/bza' dang btung ba'i phyag rgya yis/_/yid bzhin sku dang bdud rtsi 'grub/_/A li kA li'i phyag rgya yis/_/thams cad thams cad 'grub par 'gyur/_/shes 'jug mtshan nyid 'byor pa'i 
[\[123a.7\]]gzugs/_/'bras bu smin byed rgyu dang rkyen/_/nus mthu can du gang gyur pa/_/rig 'dzin rgyal ba'i zhing du grags/_/mi dang lha dang tshangs pa yi/_/skye ba rnam dag 'dzin mod kyang /_/khyad par sa la gnas 'gyur yin/_/pha rol phyin pa kun du rdzogs/_/
[\[123b\]]
[\[123b.1\]]thabs dang shes rab thabs kyi mchog_/shes rab mchog gi mchog 'gyur ba/_/sa yi khyad par bcu dang gsum/_/rgyu 'bras khyad par lhun gyis rdzogs/_/mkha' dkyil dag pa'i dbyings nyi zla/_/ye shes rgyal po stangs dpyal bsgom/_/rgyal ba'i dkyil 
[\[123b.2\]]'khor mtha' yas kun/_/ma lus par ni bsgom par 'gyur/_/dus bzhi phyogs bcu gang nas kyang /_/rdzogs pa'i sangs rgyas rnyed mi 'gyur/_/sems nyid rdzogs pa'i sangs rgyas te/_/sangs rgyas gzhan nas ma tshol cig_/dkyil 'khor kun du rab sbyor 
[\[123b.3\]]bas/_/dkyil 'khor thams cad 'grub par 'gyur/_/cho ga lhag gam ma tshang yang /_/skyon nyid dag ste nyes pa med/_/ces ched du brjod pas rol mo'i sprin gyis mnyes par gyur to/_/gsang ba'i snying po de kho na nyid nges pa las tshogs bsgrub pa'i le'u ste bcu 
[\[123b.4\]]gnyis pa'o//_//de nas de bzhin gshegs pa phyogs bcu dus bzhi'i de bzhin gshegs pa'i sku gsung thugs rdo rje'i dkyil 'khor thams cad gcig tu 'dus nas/_/dgyes pa chen pos chos thams cad ye nas rdzogs pa chen por lhun gyis grub pa'i 
[\[123b.5\]]dam tshig shin tu gsang ba'i snying po sprin bkod pa'i ting nge 'dzin la snyoms par zhugs nas/_ched du brjod pa 'di brjod do/_/ma rtogs pa dang log par rtags/_/phyogs rtogs yang dag nyid ma rtogs/_/'dul ba dgongs pa gsang ba dang /_/rang bzhin 
[\[123b.6\]]gsang ba'i don rnams ni/_/yi ge sgra rtags ming tshogs las/_/brten pa'i tshig gis rab mtshon te/_/khong nas gab sbas don 'byin pa/_/ston pa rdo rje'i thugs la gnas/_/dkyil 'khor ldan pa'i dkyil 'khor gyis/_/dkyil 'khor la ni dkyil 
[\[123b.7\]]'khor bsgom/_/dkyil 'khor dkyil 'khor las byung ba/_/thugs kyi dkyil 'khor dkyil 'khor mchog_/gsang ba'i thig le dkyil 'khor dbyings/_/'byung ba shes rab rigs kyi yum/_/chen po rigs kyi de bzhin te/_/byang chub sems ni 
[\[124a\]]
[\[124a.1\]]rdo rje'i tshogs/_/dbang po yul dus rig pa rnams/_/kun du bzang po'i dkyil 'khor la/_/bdag nyid chen po lhag pa yis/_/thugs kyi ye shes lngas bltas shing /_/snying po thig le mnyam sbyor ba/_/bde ba'i ye shes rol mo yis/_/ye shes 
[\[124a.2\]]dgyes la mchod pa dbul/_/zag pa med pa'i bsod nams kyis/_/ye shes sgyu mar rang snang ba'i/_/rol mo dkyil 'khor mtha' yas mchog_/gsang ba'i thig le nyid kyi dbyings/_/de ni sangs rgyas kun gyi dngos/_/phyogs bcu dus bzhi mngon rdzogs pa'i/_/
[\[124a.3\]]sku gsung yon tan phrin las thugs/_/ma lus bdag nyid zhal mthong ba'i/_/dbang sgyur mchog nyid dam pa yin/_/dkyil 'khor la gnas dkyil 'khor nyid/_/rdzogs pa'i dkyil 'khor lhun gyis grub/_/rgyan du dkyil 'khor ma lus thogs/_/rdzogs 
[\[124a.4\]]pa'i dkyil 'khor mnyam sbyor las/_/thugs rje'i dkyil 'khor yongs kyis 'byung /_/phyogs dus dkyil 'khor 'dul ba'i mchog_/sgyu ma'i dkyil 'khor sgrol ba yis/_/bya byed med par dkyil 'khor spyod/_/ye shes rdzogs pa'i dkyil 'khor la/_/thos 
[\[124a.5\]]bsam bsgom la mnyam sbyor gyis/_/rang byung kun ngom lhun gyis grub/_/'di ni sangs rgyas thams cad kyis/_/'da' bar mi mdzad dam tshig mchog_/gang zhig 'di la mos 'gyur ba/_/sangs rgyas dkyil 'khor thams cad kyis/_/phyogs dus kun nas thams 
[\[124a.6\]]cad du/_/dkyil 'khor ma lus bsnyen pa yi/_/nye ba'i sras su dgongs par 'gyur/_/bskal pa zhing gi rdul snyed du/_/shin tu sbyangs la rab gnas pa'i/_/dkyil 'khor ma lus bsnyen pa yi/_/'bras bu gsang chen 'di yin te/_/'jig rten drug gi phyogs 
[\[124a.7\]]bcu na/_/'das dang da ltar byung ba yi/_/rgyal ba'i dkyil 'khor ma lus pa/_/brnyes nas sku lnga lhun gyis rdzogs/_/'byung dang ma 'ongs thams cad kun/_/'di yis lhun gyis grub par 'gyur/_/'di ni gsang chen nges pa yi/_/'bras bu lam du 'gyur 
[\[124b\]]
[\[124b.1\]]pa yin/_/rgyal ba'i dkyil 'khor ma lus la/_/'di las gsang ba'i nges don med/_/btsal kyang rgyal bas mi brnyes so/_/kun gyi phyag rgya chen po'i mchog_/thos bsam bsgom la rab sbyangs pa'i/_/shes rab mig ldan rnams kyis gzung /_/snod ldan 
[\[124b.2\]]ngang tshul bzang la brtan/_/lus dang longs spyod gtong la sbyin/_/gzhan du nam yang sbyin mi bya/_/rmongs la phyar bas gal te byin/_/dus min par ni srog zad nas/_/bsregs dang sbrebs par yun ring gnas/_/zhes de bzhin gshegs pa nyid de bzhin 
[\[124b.3\]]gshegs pa nyid la ched du brjod do/_/gsang ba'i snying po de kho na nyid nges pa las shin tu gsang ba man ngag gi le'u ste bcu gsum pa'o//_//de nas de bzhin gshegs pa thams cad nyid kyi dkyil 'khor la dgyes pa chen po'i glu 'di blangs so/_/o~M 
[\[124b.4\]]phyogs bcu dus bzhi rdzogs pa yi/_/ye shes dkyil 'khor thig le che/_/bsod nams dkyil 'khor sku yi tshogs/_/snang stong thig le kun du rdzogs hoH/_/o~M rdo rje bsod nams thig le che/_/rdo rje ye shes dkyil 'khor ldan/_/rdo rje sgra chen mtha' yas pa/_/
[\[124b.5\]]rdo rje rgyal po thig le che hoH/_/o~M sku gsung thugs kyi rdzogs pa che/_/yon tan phrin las kun du rdzogs/_/ye nas lhun rdzogs kun du bzang /_/'dus pa'i tshogs chen thig le che hoH/_/o~M mi dmigs sgyu 'phrul mnyam pa'i dbyings/_/mtha' yas kun nas sna 
[\[124b.6\]]tshogs 'phro/_/mtha' yas kun nas lhun gyis thim/_/sna tshogs sku gsung thugs chen po hoH/_/o~M phyogs bcu'i 'jig rten rdul snyed du/_/rgyal ba'i don rnams rdul phran snyed/_/sprul pa rdul phran bsam yas kyis/_/skad cig yud la lhun gyis grub hoH/_/o~M 
[\[124b.7\]]thams cad ma lus sku gsung thugs/_/sku gsung thugs kyi bdag nyid che/_/sku gsung thugs kyis kun du khyab/_/sku gsung thugs kyi thig le che hoH/_/zhes ched du bsgrags so/_/gsang ba'i snying po de kho na nyid nges pa las mnyes pa'i le'u ste bcu bzhi pa'o//_//de nas de bzhin 
[\[125a\]]
[\[125a.1\]]gshegs pa thams cad kyi bdag po sangs rgyas thams cad kyi ngo bo nyid kyis khro bo'i dkyil 'khor du mngon par 'du mdzad do/_/de ci'i phyir zhe na/_bdag tu rmongs pa'i rtog pa dang /_brtags pa la mngon par zhen pas yang dag pa'i lam 
[\[125a.2\]]dang bral ba dag_/gab pa'i gsang ba ma rtogs par sbas pa'i gsang ba la mngon par 'chel nas/_rgyu dang 'bras bu la rmongs pas srid pa'i sa bon rtsub mos 'phangs nas mtshams med pa'i rab tu tsha ba'i dmyal bar skyes so/_/de rab tu tsha ba'i sdug bsngal 
[\[125a.3\]]drag pos gdungs pa dang /_'di bas shin tu grang yang ci ma rung snyam pa'i mod la rab tu sbrebs pa dang /_/pad+ma ltar gas pa'i sdug bsngal drag po dag gis rab tu nyen pa/_de lta bu'i sdug bsngal rab tu tsha ba la sogs pa brgyad dang /_shin tu grang ba la sogs pa 
[\[125a.4\]]brgyad du 'jig rten gyi khams brgyud cing bskal pa chen po stong phrag bcu gnyis su nyams su myong ngo /_/de nas rnam par smin pa de zad pa dang [{]yi dgas [,]yi dwags [}]ltogs pa dang skom pa'i sdug bsngal gyis nyen pa dang /_'dod pa'i dngos po rnams yid du mi 'ong ba dang /_gdug 
[\[125a.5\]]cing rtsub pa'i dngos po sna tshogs su gyur pa dang /_yong med par yang gyur cing shin tu rid cing skams pa dang /_lus dang yan lag dang /_dbang po mi 'tsham par gyur pa/_bskal pa chen po drug tu skyes so/_/de nas las kyi sgrib pa rtsub mo'i rnam par smin pa de khad kyis 
[\[125a.6\]]bsrabs pa dang sngon gyi srid pas mtshams sbyar nas/_/[{]yi dgas [,]yi dwags [}]srin po rab tu gdug pa gtum po lus gcig la mgo brgya pa dang /_mgo sna tshogs pa dang /_lus brgya la mgo gcig pa dang /_lus sna tshogs pa dang /_yan lag mang po dang /_yan lag sna 
[\[125a.7\]]tshogs pa dang /_gdug pa'i lag cha sna tshogs thogs pa dang /_'khor rab tu mang po dang /_'jigs pa'i gzugs sna tshogs dang /_'jigs pa'i nga ro sgra skad sna tshogs pa sgrogs pa dang /_gzugs dang /_nga ro dang /_dri dang /_kha rlangs kyis thams cad skyi bung zhes byed 
[\[125b\]]
[\[125b.1\]]pa dang /_rab tu 'jigs pa'i rlung nag dang /_grang ba dang /_tsha ba'i dbugs kyis phyogs bcu kun du khams 'khrug par byed pa/_nad bzhi brgya rtsa bzhis 'debs par byed pa/_myos shing nyams par byed pa'i mthus klu'i rigs dang /_lha ma yin gyi ris dang /_
[\[125b.2\]]lha'i ris dang /_tshangs pa'i ris dang /_'od gsal dang /_dge rgyas dang /_'bras bu che ba man chad dbang du bsdus so/_/de sngon bsten pa'i stobs kyis thams cad mkhyen pas gzigs nas thugs rjes 'dul bar gyur to/_/de nas de bzhin gshegs pa chen po'i 
[\[125b.3\]]rdo rje bkod pa/_sgyu 'phrul dra bas 'jig rten drug gi/_phyogs bcu'i srid pa gsum gyi bdag po 'dul ba'i nga rgyal chen po gzi brjid chen po bstan pa'i phyir/_/de bzhin gshegs pa thams cad kyi sku dang /_gsung dang /_thugs rdo rje'i bdag po bcom ldan 
[\[125b.4\]]'das dgyes pa chen po khro bo'i rgyal po'i dkyil 'khor gyi sprin 'byung ba chen po rnam par spros pa'i/_/sgyu 'phrul dra ba'i rgyal po ting nge 'dzin la snyoms par zhugs te/_de bzhin nyid kyi dbyings las khro mo dbang phyug ma chen mo mngon du phyung ste/_hi hi dgyes pa'i gzi 
[\[125b.5\]]mdangs kyis pad+ma rgyas par mdzad nas ni gnyis su med par dgyes pa'i 'khril bas thim nas/_byang chub sems kyi sprin las/_hU~M hU~M hU~M bi shwa badzra kro d+ha dz+wa la maN+Da la phaT phaT phaT ha la ha la ha la hU~M hU~M phaT/_ces brjod pas/_'jig rten drug gi phyogs bcu mtha' yas pa 
[\[125b.6\]]khyab par gyur to/_/khro bo'i dkyil 'khor gyi tshogs stong gsum gyi 'jig rten tsam phyogs bcu'i rdul phra mo snyed 'thon par gyur pas/_'jig rten drug gis phyogs bcu thams cad g.yos/_rab tu g.yos/_kun du g.yos so/_/'ur 'ur/_/rab tu 'ur 'ur/_kun 
[\[125b.7\]]du rab tu 'ur 'ur ro/_/chem chem/_rab tu chem chem/_kun du rab tu chem chem mo/_/shig shig_/rab tu shig shig_/kun tu rab tu shig shig go/_/gtor gtor/_rab tu gtor gtor/_kun du rab tu gtor gtor ro/_/'jig rten drug gi phyogs bcu'i stong 
[\[126a\]]
[\[126a.1\]]khams na gnas pa'i dbang che ba dang /_gzi brjid che ba dang /_mthu che ba'i dbang phyug chen po la sogs pa thams cad brgyal rab tu brgyal bar gyur to/_/de nas bcom ldan 'das dgyes pa chen po nyid 'jigs byed chen po shin tu rngam pa skyi bung zhes 
[\[126a.2\]]byed pa 'bar ba chen po'i khrag 'thung /_sku smug gnag cir yang 'gyur ba/_dbu dang phyag dang zhabs stong khams kyi rdul snyed mtshon cha sna tshogs 'dzin pa de dbu gsum phyag drug zhabs bzhir gyur te/_dur khrod chen por dgyes nas khrag gi rgya mtsho'i dkyil na keng 
[\[126a.3\]]rus chen po'i ri rab kyi steng /_'bar ba chen po'i 'khor lo'i klong dkyil na dbang phyug chen po dang /_dur khrod kyi bdag po dregs pa khyo shug gi gdan la brkyang bskum du bzhugs so/_/khro bo'i dkyil 'khor sprin phung gi tshogs thams cad de dag kyang la la ni dpal khrag 'thung 
[\[126a.4\]]chan po rdo rjer gyur te shar phyogs su bzhugs so/_/la la ni dpal khrag 'thung chen po rin po cher gyur te lho phyogs su bzhugs so/_/la la ni dpal khrag 'thung chen po pad+mar gyur te nub phyogs su bzhugs so/_/la la ni dpal khrag 'thung chen po kun du las su gyur te 
[\[126a.5\]]byang phyogs su bzhugs so/_/de dag kun kyang 'jigs byed chen po'i cha lugs dang /_rngam pa'i nga ro dang /_'bar ba'i klong na dbu gsum phyag drug zhabs bzhis dri za dang /_gnod sbyin dang /_srin po dang /_gshin rje la sogs pa khyo shug gi gdan byas pa la bzhugs 
[\[126a.6\]]so/_/btsun mo khrag 'thung chen mo rnams kyang so sor sku la 'khril ba'i tshul gyis bzhugs so/_/rigs lnga'i he ru ka las gcig tu bstim ste bsdus nas/_gcig gis mang po 'dul ba'i ngo mtshar bstan te/_de nas dregs pa chen po la sogs pa gtum po'i sems 
[\[126a.7\]]kyis gdug pa'i rdzu 'phrul chen po sna tshogs pa bstan nas mgrin gcig tu gdug pa'i nga ros glang po'i gtum tshig tu smras pa/_thong thong snying rje'i bdag po ci de ltar byed dam zhes 'dzer cing shin tu gdug pa'i sems kyis khros nas rngam mo/_/de nas bcom ldan 
[\[126b\]]
[\[126b.1\]]'das dgyes pa chen po dbu dgu phyag [{]bcwa [,]bco [}]brgyad zhabs brgyad du gnas nas thugs rjes 'dul ba'i thabs kyis shin tu khros nas rngam pa'i skad kyis/_hU~M hU~M hU~M ha ha ha khA hi khA hi khA hi zhes brjod pas/_dbang phyug chen po la sogs pa gdug pa chen po'i tshogs chen po de 
[\[126b.2\]]dag gi snying dang dbang po kun phyung /_nang grol kun drangs yan lag kun bcad gtubs nas khrag kun 'thungs nas rus pa kun 'chos so/_/de nas hU~M hU~M hU~M b+h+yo e A ra li dzaHdzaHzhes brjod pas/_phyogs bcu 'jig rten gyi khams nam mkha' dang bcas par yungs 
[\[126b.3\]]'bru gcig tsam gyi nang du chud par bsdus so/_/de nas 'byung po ma lus pa'i rgyal po'i yang rgyal po dregs pa chen po la sogs pa'i chung ma 'byung mo thams cad kyi rje mo'i yang rje mo srin mo chen mo mi'i srin mo dang /_tshangs ma dang /_'khrug mo dang /_dbang mo 
[\[126b.4\]]dang /_'jug sred mo dang /_gzhon nu ma dang /_dmar mo dang /_bdud rtsi mo dang /_zhi ba mo dang /_be con mo dang /_srin mo dang /_za ba mo dang /_dga' ba mo dang /_ra ro khrag 'thung myos pa dang /_gcig pur spyod ma dang /_yid 'phrog ma dang /_grub mo dang /_
[\[126b.5\]]rlung mo dang /_gsod byed ma dang /_me mo dang /_phag mo dang /_rgan byed ma dang /_sna chad mo dang /_chu lha mo dang /_nag mo chen mo dang /_ra mgo dmar ser chen mo dang /_bum sna sngo nag mo dang /_gsus 'dzin ser nag chen mo la sogs pa/_bran dang yang 
[\[126b.6\]]bran dang /_g.yog dang /_yang g.yog dang /_'khor zhing gi rdul snyed bsdus so/_/de nas bcom ldan 'das dgyes pa chen po dpal khrag 'thung chen pos 'dul ba'i thabs kyis yang rigs lnga'i 'jigs byed chen por snang bar byas nas/_de dag kun 
[\[126b.7\]]dgyes par rol pa'i dkyil gyi 'khor sprin 'byung ba zhes bya ba'i ting nge 'dzin la snyoms par zhugs nas sku dang gsung dang thugs rdo rje las 'di dag phyung ngo /_/o~M AMHhU~M badzra pra be sha a la la hoH_zhes brjod pas 'byung mo'i rgyal mo rnams shin tu 
[\[127a\]]
[\[127a.1\]]chags pa'i yid g.yos nas pad+ma'i dkyil 'khor sdud cing rgyas par gyur nas/_dper na khab len la lcags 'du ba'i tshul du bcom ldan 'das dgyes pa chen po dpal khrag 'thung chen po rdo rje'i sku la srin mo chen mo mi'i srin mo dang /_dmar mo 
[\[127a.2\]]dang /_dga' ba mo dang /_gsod byed ma dang /_nag mo chen mo dang /_dmar ser chen mo dang /_sngo nag chen mo dang /_ser nag chen mo rnams 'khril lo/_/bcom ldan 'das dpal khrag 'thung chen po rdo rje'i sku la tshangs ma dang /_'khrug mo dang /_dbang mo dang /_'jug 
[\[127a.3\]]sred mo dang /_gzhon nu ma rnams 'khril lo/_/bcom ldan 'das dpal khrag 'thung chen po rin po che'i sku la bdud rtsi mo dang /_zhi ba mo dang /_be con mo dang /_za ba mo dang /_srin mo rnams 'khril lo/_/bcom ldan 'das dpal khrag 'thung chen po pad+ma'i sku la 
[\[127a.4\]]khrag gis myos ma dang /_gcig pur spyod ma dang /_yid 'phrog ma dang /_grub mo dang /_rlung mo rnams 'khril lo/_/bcom ldan 'das dpal khrag 'thung chen po kun du las kyi sku la me mo dang /_phag mo dang /_rgan byed ma dang /_sna chad mo dang /_chu lha mo rnams 
[\[127a.5\]]'khril lo/_/de nas bcom ldan 'das dgyes pa chen po khro bo'i dkyil 'khor de dag gis hU~M zhes brjod pas pad+ma'i dkyil 'khor gyi tshogs bsdus nas shin tu bcum par gyur to/_/de nas dgyes te ha ha zhes brjod pas byang chub sems kyi sprin dag las dkar mo'i 
[\[127a.6\]]tshogs dang /_rkun mo'i tshogs dang /_rmongs mo'i tshogs dang /_thal byed ma'i tshogs dang /_spos mo'i tshogs dang /_gtum mo'i tshogs dang /_sme sha can gyi tshogs dang /_ma tshogs ma'i tshogs rnams rang rang gi lag cha dang ngo mtshar du bcas nas 'thon to/_/
[\[127a.7\]]'thon nas kyang 'bar ba chen po'i 'khor lo'i mtshan shar phyogs nas 'khor bar 'jigs pa'i gzugs kyis rang rang gi lag cha dang bcas nas 'khod do/_/de nas shin tu dgyes te he he zhes brjod pas seng gdong chen mo'i tshogs dang /_stag gdong chen mo'i tshogs 
[\[127b\]]
[\[127b.1\]]dang /_wa gdong chen mo'i tshogs dang /_khyi gdong chen mo'i tshogs dang /_bzhad gdong chen mo'i tshogs dang /_kAng ka'i gdong chen mo'i tshogs dang /_dur bya'i gdong chen mo'i tshogs dang /_'ug pa'i gdong chen mo'i tshogs rnams rang rang gi lag cha dang ngo mtshar du 
[\[127b.2\]]chas nas 'thon par gyur to/_/'thon nas kyang 'bar ba chen po'i 'khor lo'i phyi rol shar gyi phyogs nas 'khor bar rngam pa'i mdangs kyis 'khod do/_/de nas shin tu dgyes pas phyogs bcu'i zhing khams ma lus par khyab par byas nas phaT ces brjod pas/_rdo rje 
[\[127b.3\]]sring 'gro ma'i tshogs dang /_rdo rje gdong mo'i tshogs dang /_rdo rje 'jig rten ma'i tshogs dang /_rdo rje ro langs ma'i tshogs rnams rang rang gi lag cha dang ngo mtshar du chas nas 'thon par gyur to/_/'thon nas kyang 'bar ba chen po'i dkyil 'khor gyi sgor shin tu rngam 
[\[127b.4\]]pa'i gzugs kyis gnas so/_/de nas dgyes pa'i sprin las phyogs bcu nas phaT ces bsgrags pas thams cad khros nas/_ma mo thams cad kyang rang rang gi gnas ga la ba der yud tsam gyis phyin par bkye'o/_/de nas bcom ldan 'das dgyes pa chen po dpal 
[\[127b.5\]]khrag 'thung chen po de dag kun thugs rje chen po bdud rtsi chen po 'byung ba zhes bya ba'i ting nge 'dzin la snyoms par zhugs nas/_sku dang gsung dang thugs rdo rje las 'di phyung ngo /_/o~M badzra ma hA a mr-i ta ma hA kro d+ha a~M a~M a~M zhes brjod pas dbang phyug chen po la sogs pa 
[\[127b.6\]]thams cad bcom ldan 'das khro bo chen po de dag gi snam nas bton nas/_mi gtsang ba'i 'dam gyi rgya mtsho chen por chud pa las/_snam nas khro bo uts+tshusma kro d+ha phyung nas 'dam khu kun 'thungs pas dran pa slar rnyed de/_khro bo'i dkyil 'khor gyi tshogs de dag thams cad 
[\[127b.7\]]kyang dbu dgu brgya/_phyag stong brgyad brgya/_/zhabs brgyad brgya/_sku 'bar ba chen po'i dkyil na bzhugs par mthong ngo /_/de'i dus su 'jig rten drug gi phyogs bcu'i srid pa gsum gyi bdag po dregs pa'i dbang phyug thams cad 'dul ba'i thabs sna tshogs bsam 
[\[128a\]]
[\[128a.1\]]gyis mi khyab par so sor snang bas dus gcig tu btul lo/_/de nas de dag shin tu 'dar zhing rab tu bred cing zhum pa'i nga ros smras pa'i tshig_/'bangs su mchi/_'bangs su mchi/_'bangs su nan tan ma bgyis na/_/mgo dang lus ni brgyar 
[\[128a.2\]]'gas shing /_/snying yang 'gas shing gtugs 'gyur cing /_/rul myags tshig nas brlag pa dang /_/dmyal bar lhung nas 'bod par shog_/ces 'bangs su mchi bar mnas bor nas dkyil 'khor gyi gdan du bzhag go/_/thams cad kyis mgrin gcig 
[\[128a.3\]]tu smras pa/_/bdag cag rnams kyi mchis brang dang /_/ma dang sring mo bu mo rnams/_/dkyil 'khor chen por bzhes su gsol/_/dpa' bo lha rjes bzhes su gsol/_/bdag cag so so'i 'khor bcas kyis/_/tshogs kyi dkyil 'khor dam pa 'di/_/ming tsam 
[\[128a.4\]]'dzin par byed pa yang /_/gtsug gi nor bu 'bar ba ltar/_/g.yo sgyu med cing gus ldan pa'i/_/sems kyis blangs te spyi bo yi/_/gtsug tu bzhag ste bkur bar bya/_/de yi dgos pa ci yang rung /_/ma lus rdzogs par bdag cag sgrub/_/gal te dpa' bo'i 
[\[128a.5\]]spyan snga 'dir/_/smras pa bzhin du ma bgyis na/_/bdag cag rnams kyi mgo lus snying /_/bkas gtubs dum bur rul bar mchi/_/zhes smras so/_/de nas de dag gi chung ma'i tshogs dang /_sring mo dang ma dang bu mo'i tshogs thams cad dkyil 'khor du 
[\[128a.6\]]yud tsam gyis 'ongs nas thams cad kyis mgrin gcig tu smras pa/_bdag cag 'khor tshogs thams cad kun/_/dpa' bo chen po'i 'bangs su mchi/_/dpa' bo chen po bdag cag rnams/_/las kyi dngos grub stsal du gsol/_/zhes smras so/_/de 
[\[128a.7\]]nas bcom ldan 'das dgyes pa chen pos lag tu rdo rje byin nas ming gis dbang bskur nas dkyil 'khor gyi phyi rol du bkod do/_/gsang ba'i snying po de kho na nyid nges pa las khro bo rang bzhin gyi dkyil 'khor sprin rnam par spros pa'i le'u ste bco lnga pa'o//_//
[\[128b\]]
[\[128b.1\]]de nas bcom ldan 'das dgyes pa chen pos dkyil 'khor gyi tshogs chen po 'di dag dam tshig gis grub par bya ba'i phyir/_de bzhin gshegs pa khro bo khrag 'thung chen po btsun mo'i tshogs dang bcas pa de dag gis/_sku dang gsung dang /_thugs rdo rje ye shes 
[\[128b.2\]]rngam pa las gsung gi dkyil 'khor 'di dag phyung ngo /_/o~M sarba ta thA ga ta ma hA shrI he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M badzra ma hA shrI he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M rat+na ma hA shrI he ru ka ma hA tsaN+Da sarba duSh+TAn+ta ka 
[\[128b.3\]]ha na da ha pa tsa hU~M hU~M hU~M phaT/_o~M pad+ma ma hA shrI he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M karma ma hA shrI he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M sarba ta thA ga ta ma hA kro d+hi shwa rI sarba duSh+TA~M hU~M phaT/_o~M ma hA badzra d+ha ra ma hA kro d+hi shwa rI dz+wa li 
[\[128b.4\]]nI hU~M phaT/_o~M ma hA sU r+ya rat+na ma hA kri d+hi shwa rI pi ma hU~M phaT/_o~M hrI sha ta sa man+ta pad+ma o~M ma hA sA ra swa ta ma hA pad+ma/_ma hA kro d+hI shwa rI kha hA~M hU~M phaT/_o~M sarba a mo g+ha karma ma hA kro d+hi shwa rI bi shwa hU~M phaT/_o~M badzra gI rI ye gau rI ha/_badzra tsau rI ha/_badzra pra mo hA ha/_badzra bait+ta lI ha/_
[\[128b.5\]]badzra tsaN+Da lI ha/_badzra puk+ka sI ha/_badzra g+ha sma rI ha/_badzra sma shA nI ha/_badzra sid+ha mu khI he/_badzra byA g+h+ra mu khI he/_badzra sr-i gA la mu khI he/_badzra shwa nA mu khI he/_badzra grid+d+ha mu khI he/_badzra kang+ka mu khI he/_badzra kA ka mu khI he/_badzra ul+lu ka mu khA he/_badzra Ar+ya te dza te ra 
[\[128b.6\]]dzaH/_badzra a mu kA hU~M/_badzra lo kA ba~M/_badzra b+ha smis ma la ba to hoH/_b+h+yo b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo b+h+yo/_oM ru lu ru lu ru lu hU~M/_e h+ye hi a na ya/_dzaHhU~M ba~M hoH/_o~M badzra kro d+ha sa ma ya hU~M/_o~M khro la khros pas zhi 
[\[128b.7\]]mdzad pa/_/thugs rje khro dpal rngam pa'i tshogs/_/'bar ba'i byin brlabs rmad po che/_/de nyid du ni bdag la stsol/_/o~M badzra kro d+ha sa ma ya s+t+wa~M/_/o~M badzra kro d+ha sa ma ya hoH/_o~M badzra kro d+ha sa ma ya phaT/_a li u li ta li ta ba li rdaSh+Ta/_gau na ra tri kha~M ra~M/_yo gi nI 
[\[129a\]]
[\[129a.1\]]khA hi hoH_hU~M ha he phaT b+h+yo/_zhes brjod pas 'jig rten drug gi phyogs bcu thams cad kun tshig_/rab tu tshig_/kun tu rab tu chig go/_/'bar/_rab tu 'bar/_kun tu rab tu 'bar ro/_/thams cad du 'bar ba'i dkyil 'khor gyi tshogs kyis gang /_
[\[129a.2\]]rab tu gang /_kun du rab tu gang bar gyur to/_/gsang ba'i snying po de kho na nyid nges pa las khro bo'i tshogs chen po'i gsung gi dkyil 'khor spros pa'i le'u ste bcu drug pa'o//_//de nas bcom ldan 'das dgyes pa chen pos de dag gi dkyil 'khor bstan 
[\[129a.3\]]pa'i phyir ched du brjod pa 'di brjod do/_/'bar ba'i 'khor lo rtsibs bzhi pa/_/gru chad bzhi yis rnam par brgyan/_/gru bzhi sgo khyud bzhi dang ldan/_/'bar ba'i bar khyams gnyis kyis mdzes/_/thod sbrul sna tshogs nyi mas brjid/_/'bar ba'i 'phro ba mang pos 
[\[129a.4\]]'khrug_/khyu mchog ma he gzig dang stag_/gtum pa dom gyi sbar ba yis/_/dbang phyug lha chen la sogs bzung /_/smug nag sngo nag ser nag dang /_/dmar nag ljang nag 'jigs pa'i sku/_/dbu gsum phyag drug zhabs bzhir bgrad/_/ko rlon gos ni sna 
[\[129a.5\]]tshogs gyon/_/rngam pa'i sgra skad 'jigs par sgrogs/_/sbrul dang thod phreng nyi zlas brjid/_/stong gi 'jig rten khor yug bcas/_/rdo rje dung chen gang ba dang /_/ral gri dgra sta gshol la sogs/_/rang gi lag cha sna tshogs bsnams/_/btsun mo 'jigs pa'i 
[\[129a.6\]]tshogs dang 'khril/_/gnas dang yul gyi phyag rgya dang /_/sgo bzhi phyag rgya rab mdzes shing /_/slas dang byi mo bran mo'i tshogs/_/bcu gnyis dang ni brgyad kyis mdzes/_/rang gi stan dang lag cha dang /_/ci bgyi zhes ni chas te gnas/_/zhes brjod pas/_'jig 
[\[129a.7\]]rten drug gi phyogs bcu thams cad du 'bar ba'i dkyil 'khor kun du gsal bar gyur to/_/gsang ba'i snying po de kho na nyid nges pa las khro bo'i dkyil 'khor bstan pa'i le'u ste bcu bdun pa'o//_//de nas bcom ldan 'das dgyes pa chen pos mnyes pa'i 
[\[129b\]]
[\[129b.1\]]mchod pa chen po 'di ched du brjod do/_/de la mchod sbyin dam pa 'di/_/thog mar bdag nyid rtogs goms bsgral/_/de nas gnyis med blo yis ni/_/blo ngan 'jig rten snying re rje/_/gnyis su med par bsgral bar bya/_/'khril ba'i mchod chen mnyam sbyor bas/_/
[\[129b.2\]]bdag nyid mnyes pas mnyes par bya/_/mnyam pa'i grub rdzas chen po dag_/bdag dang mnyam pa'i tshogs la dbul/_/bza' dang bca' dang btung dang bgo/_/longs spyod lnga ldan thams cad ni/_/dkyil 'khor la ni dkyil 'khor thim/_/phyogs bcu dus 
[\[129b.3\]]bzhir gshegs pa yi/_/bde gshegs yon tan rmad po che/_/gzhan nas yod 'ongs ma yin te/_/lha srin la sogs smos ci dgos/_/rnal 'byor las su rung rnams kyis/_/phyag rgya chen por rdzogs gyur cing /_/gsal ba yid gnyis med pa na/_/
[\[129b.4\]]dkyil 'khor chen po 'bar bar 'gyur/_/zhes brjod pas mnyes pa chen pos 'jig rten drug gi phyogs bcu thams cad khyab par gyur to/_/gsang ba'i snying po de kho na nyid nges pa las mchog sbyin dam pa bstan pa'i le'u ste [{]bcwa [,]bco [}]brgyad pa'o//_//
[\[129b.5\]]de nas bcom ldan 'das dgyes pa chen pos sngags 'chang rnams don yod par bya ba'i phyir dam tshig chen po 'di ched du brjod do/_/bla med theg pa rab nges na/_/nyon mongs 'dod lnga kun spyad kyang /_/byas la mi sog tshogs 'gyur te/_/tshul khrims sdom pa phun sum tshogs/_/
[\[129b.6\]]bla med mchog gi dam tshig tu/_/'dul ba'i dbang gis tshul khrims dang /_/ji snyed sdom pa bsam yas pa/_/ma lus kun 'dus rnam par dag_/yod med dbu ma'ang mi dmigs shing /_/sgyu ma mig yor lta bu'i tshul/_/srog med srog gcod bcad du med/_/srog kyang 
[\[129b.7\]]skyes bu'i log rtog tsam/_/bden pa gnyis kar dbyer med pas/_/'phrul dga'i tshul te tha dad min/_/gzhan dang ma byin med pa'i phyir/_/blangs med thams cad nyid kyi dbyings/_/chos rnams sgyu ma lta bu la/_/ming dang tshig tu brtags pa [{]brdzun[,]rdzun[}]/_/[{]brdzun [,]rdzun [}]nyid la ni [{]brdzun [,]rdzun [}]
[\[130a\]]
[\[130a.1\]]spyod pa/_/[{]brdzun [,]rdzun [}]zhes btags tsam yod ma yin/_/ma chags pa la chags pa dang /_/chags pa nyid na chags pa med/_/de ni tshangs mchog rgyal po ste/_/shin tu chags pa chen po yin/_/bla med mi spong bla ma bkur/_/sngags dang phyag rgya rgyun mi gcad/_/yang dag 
[\[130a.2\]]lam du zhugs la byams/_/gsang ba'i don nyid smra mi bya/_/'di ni rtsa ba lnga rnams te/_/bsgrub dang bsrung ba'i dam tshig mchog_/gti mug chags dang zhe sdang dang /_/nga rgyal phrag dog mi spong ngo /_/dkar rtsi dmar rtsi dri sha chen/_/dag pa'i snod bcud mi dor ro/_/yan lag 
[\[130a.3\]]bcu yi dam tshig ste/_/ye nas dag mnyam rtogs pas spyad/_/bsrung zhing bsgrub pa'i dam tshig lnga/_/rtsa ba yin te rigs med 'gyur/_/mi spong mi dor lnga gnyis ni/_/yan lag dam tshig 'da' dka'o/_/mnyam la mnyam par sbyor ba yis/_/mnyam pa'i dam tshig la gnas 
[\[130a.4\]]na/_/mnyam rdzogs chen po thob 'gyur bas/_/'das nas sangs rgyas ma yin no/_/rtsa ba nyams pa'i phyal ba dag_/gso la nye bar mi brtson dang /_/skad cig yud tsam smra mi byed/_/nyams gyur nyes pa brjod mi lang /_/rtsa ba'i dam tshig nyams gyur na/_/sgrub pa thams 
[\[130a.5\]]cad log par 'gyur/_/yid du mi 'ong sna tshogs pa'i/_/'bras bu mi 'dod bzhin du 'dud/_/yan lag dam tshig nyams gyur na/_/'bras bu med cing ngan song ltung /_/dam tshig rnams ni rdo rje che/_/sangs rgyas kun gyi bdag nyid yin/_/rtsa ba'i dam tshig lnga la ni/_/gcig 
[\[130a.6\]]la'ang gnyis dang bcu phrag gsum/_/yan lag dam tshig lnga gnyis la/_/gcig la'ang bcu phrag gnyis su dbye/_/dam tshig 'di ni rmad po che/_/'jig rten drug gi phyogs bcu na/_/srid gsum 'gro ba ji snyed pa/_/rtog 'dul dam tshig de snyed spro/_/gzhan yang rgyal mchog 
[\[130a.7\]]kun bzang gi/_/thams cad ma lus phyag rgya yi/_/sgrub byed dam pa ma lus 'grub/_/de la sogs pa mtha' yas mchog_/rgyal ba'i rigs mchog 'dzin pa de/_/'jig rten gtso dang 'khor gyis bkur/_/dam pa mchog dang dam pa yis/_/sras dang spun dgongs byin gyis rlob/_/bde 
[\[130b\]]
[\[130b.1\]]gshegs nyid kyi yul la bzhugs/_/'jigs med kun du bzang por sbyor/_/ji bzhin nyid dang 'dul ba'i thabs/_/ji snyed sdom pa bsam yas pa/_/ma lus rnam dag lhun gyis grub/_/nyams na bskangs pas rdzogs pa dang /_/de la sogs te mtha' yas mchog_/ces brjod pas 
[\[130b.2\]]de bzhin gshegs pa nyid de bzhin gshegs pa nyid la 'dul bar gyur to/_/gsang ba'i snying po de kho na nyid nges pa las dam tshig gi le'u ste bcu dgu pa'o//_//de nas bcom ldan 'das de bzhin gshegs pa dgyes pa chen pos lhun gyis grub pa'i dam tshig byin gyis 
[\[130b.3\]]rlob pa zhes bya ba'i ting nge 'dzin la snyoms par zhugs nas/_ched du brjod pa 'di brjod do/_/e yi tshogs kyi dkyil 'khor mchog_/'bar ba gtum chen rngam pa la/_/khros pa'i yid kyis mchod sbyin bya/_/sangs rgyas bsod nams sku yang 'jig_/bdud rtsi lnga 'am 
[\[130b.4\]]zas lnga la/_/mtshan ma ming du bcas par bya/_/bkug nas rdo rje phur pas gdag_/rdul du byas nas tshogs la dbul/_/e yi tshogs kyi dkyil 'khor du/_/lu gu rgyud du sbrel bsdams nas/_/bcings 'gyur bskyod na phyogs bcur g.yo/_/myos nas gal te 'tshig par 
[\[130b.5\]]'gyur/_/ba~M gyi tshogs kyi dkyil 'khor mchog_/'bar ba'i gzi chen lhun chen la/_/chags pa'i yid kyis mchod sbyin bya/_/rdo rje gsung yang dbang du 'gyur/_/bdud rtsi lnga 'am zas lnga la/_/mtshan ma ming du bcas par byas/_/rdo rje chags pa'i phur pas gdag_/chags 
[\[130b.6\]]pa'i tshogs la thim par dbul/_/ba~M gyi tshogs kyi dkyil 'khor du/_/lu gu rgyud du sbrel bsdams nas/_/'gug 'gyur rdo rje'ang phyi bzhin 'brang /_/ci 'dod de bzhin 'ong bar 'gyur/_/ma yi tshogs kyi dkyil 'khor mchog_/'bar ba'i 'du 'phro gzi byin la/_/dga' ba'i 
[\[130b.7\]]yid kyis mchod sbyin bya/_/yon tan nam mkha'i mtha' dang mnyam/_/bdud rtsi lnga 'am zas lnga la/_/mtshan ma'i ming du bcas par bya/_/yon tan yid bzhin gter du brtag_/nga rgyal dga' 'phro'i phur pas gdab/_/rdo rje gzi byin 'bar bar 'gyur/_/ma yi tshogs kyi dkyil 
[\[131a\]]
[\[131a.1\]]'khor du/_/lu gu rgyud du sbrel bsdams nas/_/gzi byin 'bar ba'i 'phrul chen 'phro/_/yid bzhin nam mkha' gang bar 'gyur/_/ya yi tshogs kyi dkyil 'khor mchog_/gsal ba'i gzi brjid 'tsher ba la/_/dang ba'i yid kyis mchod sbyin bya/_/
[\[131a.2\]]gtum po rngam po lhan ner 'gyur/_/bdud rtsi lnga'am zas lnga la/_/gtum rngam 'khrug pa'i ngo bor brtag_/lhan ner gsal ba'i phur bas gdab/_/'bar ba lhan ne'i tshogs su dbul/_/ya yi tshogs kyi dkyil 'khor du/_/lu gu rgyud du sprel nas bsngams/_/'bar 
[\[131a.3\]]ba lhan ne'i byin gyis khyab/_/thams cad g.yo ba med par byed/_/slas dang byi mo bran mo'i tshogs/_/lhag ma'i mchod sbyin 'dod pa sbyin/_/rang gi dam tshig rab bsgrags na/_/gang 'dod las ni byed par bsgo/_/sngon tshe dpal chen he ru ka/_/shin tu gdug cing 
[\[131a.4\]]gtum bag can/_/thams cad ma lus 'dul mdzad pa'i/_/dbang dang byin brlabs rmad po che/_/lha chen la sogs dbang bsdus nas/_/'khor rnams dbang phyug slas su byas/_/so so'i las rnams bskos pa de/_/ji ltar khas blangs dam bcas pa/_/ma thogs 
[\[131a.5\]]myur du mngon par phyung /_/dam bcas bzhin du ma byas na/_/ji ltar rang gi mnas bor ba'i/_/sdom byas de las 'da' ma byed/_/sdom byas de las 'das gyur na/_/mgo lus snying yang tshal pa bdun/_/yak+Sha khro bos gtubs par 'gyur/_/de bas rnal 'byor sngags 
[\[131a.6\]]'chang gis/_/ji ltar bcol ba bzhin du byos/_/las de mngon du ma byas na/_/rang gis khas blangs mnas bor bzhin/_/rul myags tshig nas dmyal bar 'gro/_/rnal 'byor dam la gnas gyur pa'i/_/las rnams yongs su bya ba dang /_/'khor rnams bu gcig 
[\[131a.7\]]bzhin du skyongs/_/phra men ma yang dngos grub thob/_/bcol ba'i las rnams mngon du byos/_/zhes bsgo'o/_/khro bo bsgrub pa'i las kyi gtso bo 'di yin no/_/khrag 'thung chen po la sogs pa'i/_/bro gar glu tshig chen po yis/_/thams cad thams cad ci 'dod 
[\[131b\]]
[\[131b.1\]]par/_/thams cad thams cad byed pa yin/_/mdzod lha chen po la sogs pa'i/_/bro gar glu tshig chen pos ni/_/thams cad kun la za bar byed/_/rdul cha tsam yang med par byed/_/'du bar 'dod na 'du bar byed/_/'phel bar 'dod na 'phel bar byed/_/sbos 
[\[131b.2\]]mo chen mo la sogs pa'i/_/bro gar glu tshig chen pos ni/_/lhan ner 'dod na lhan ner byed/_/rmugs par 'dod na rmugs par byed/_/seng gdong chen mo la sogs pa'i/_/bro gar glu tshig chen mos ni/_/thams cad kun la za bar byed/_/rdul cha tsam yang med par byed/_/
[\[131b.3\]]bzhad gdong chen mo la sogs pa'i/_/bro gar glu tshig chen mos ni/_/thams cad kun la 'byin par byed/_/kun la rab tu nyams par byed/_/slas dang byi mo bran mo yi/_/bro gar glu tshig chen mos ni/_/sbad cing gtang bar bya ba ste/_/thams cad thams cad byed pa yin/_/
[\[131b.4\]]ljon pa dang ni lcug phran tshal/_/gdong gcig ma dang me reg drug_/dad pa'i dga' bas chags pa dang /_/khros pas ka li rab tu bya/_/zhes brjod pas de bzhin gshegs pa nyid de bzhin gshegs pa nyid kyis sbyong bar gyur to/_/gsang ba'i snying po de kho na nyid nges pa las lhun gyis grub pa'i 
[\[131b.5\]]phrin las byin gyis brlabs pa'i le'u ste nyi shu pa'o//_//de nas bcom ldan 'das dgyes pa chen po'i tshogs kyi dkyil 'khor gyis shin tu rngam pa'i gdangs kyis glu 'di blangs so/_/hU~M gtum chen dus mtha'i me ltar 'bar/_/'od zer nyi ma 'bum gyi gzi/_/khro 
[\[131b.6\]]gnyer glog stong 'gyu ba bzhin/_/mche ba zang yag za byed che hoH/_/hU~M rngam pa'i nga ro 'brug stong ldir/_/gtum chen ri rab 'bum bsnyil skad/_/a a ha la'i gad rgyangs che/_/dbyug pa'i 'thor rlung g.yeng ba che hoH/_/hU~M khro bo shes rab 'od po che/_/ye shes 
[\[131b.7\]]dkyil 'khor kun du gsal/_/'bar ba'i ye shes kun du 'joms/_/sna tshogs ye shes thig le che hoH/_/hU~M khro bo'i rgyal po sprin chen po/_/khros pa'i dkyil 'khor char chen 'bebs/_/dkyil 'khor yid bzhin 'byung ba'i gter/_/sna tshogs khros pa'i thig 
[\[132a\]]
[\[132a.1\]]le che hoH/_/hU~M bdud kun gyi ni bdud chen po/_/bdud kyi bdung de bdud rnams 'joms/_/'jigs pa'i tshogs kyang 'jigs byed pa/_/'jigs byed chen po thig le che hoH/_/rdo rje brag ste sra ba po/_/rdo rje chu bo sdud pa po/_/rdo rje me ste kun 'bar che/_/rdo rje rlung ste 
[\[132a.2\]]'thor rlung che hoH/_/zhes ched du glu 'di blangs so/_/gsang ba'i snying po de kho na nyid nges pa las khro bo la bstod pa'i le'u ste nyi shu rtsa gcig pa'o//_//de nas bcom ldan 'das dgyes pa chen pos de bzhin gshegs pa nyid la sngags kyi rgyal po brtan par gzung ba 
[\[132a.3\]]'di ched du brjod do/_/kye kye phyogs bcu dus bzhi'i rang bzhin 'di/_/de bzhin gshegs pa'i ngo bo nyid/_/gzung 'dzin spros la 'chel ba yi/_/rnam rtog zhags pas so sor zin/_/sa rnams khyad par bkod pa yang /_/gsang ba'i snying por 'gro ba'i lam/_/ye shes ngo mtshar 
[\[132a.4\]]rab 'byam kun/_/don du mi 'gyur yong ma gsungs/_/de bzhin gshegs pa thams cad kyi/_/phyag rgya gsang chen nges pa 'di/_/rtogs nas smra bar gang byed pa/_/de nyid nga yin dbang yang rdzogs/_/de bzhin gshegs pa thams cad la/_/gsang ba 'di las gzhan mi 
[\[132a.5\]]mnga'/_/sgro dang skur pa zhi ba yi/_/gsang ba'i snying po de kho na/_/nyid de nges pa'i dbyings nas phyung /_/de ni nges par lung bstan te/_/sras ni thugs las skyes pa yin/_/sa rab rig pa 'dzin la gnas/_/zhes brjod pas/_de bzhin gshegs pa thams cad dbyer med par dgyes nas dus 
[\[132a.6\]]bzhi mnyam pa nyid kyi dbyings sku gsung thugs kyi lhun stug po bkod pa'i rgyan nyid du bzhugs so/_/'phags pa rtog pa'i rgyal po sgyu 'phrul dra ba'i le'u stong phrag brgya pa las mtshan nyid dang rgyud thams cad kyi lung gi spyi/_de bzhin gshegs pa thams cad kyi gsang ba/_gsang ba'i snying po de 
[\[132a.7\]]kho na nyid nges pa'i le'u las thams cad ma lus par spros te 'khor lo bskor ba de dag gi 'bras bu'i mchog go/_/gsang ba'i snying po de kho na nyid nges pa las mnyes pa dang yongs su gzung ba'i le'u ste nyi shu rtsa gnyis pa rdzogs [{]s+ho[,]so[}]//
[\[132b\]]
[\[132b.1\]{D833}]@##/_/rgya gar skad du/_badzra satwa mA yA dza la gu h+ya sarba A dar+sha nA ma tan+t+ra/_bod skad du/_rdo rje sems dpa'i sgyu 'phrul dra ba gsang ba thams cad kyi me long zhes bya ba'i rgyud/_/o~M rnam par snang mdzad la phyag 'tshal lo/_/hU~M mi bskyod pa la phyag 
[\[132b.2\]]'tshal lo/_/a~M snang ba mtha' yas la phyag 'tshal lo/_/de nas dpal ldan rdo rje 'chang /_/rgyal ba kun gyi gsang ba'i bdag_/kun gyis dbang bskur gter 'dzin pas/_/dgyes shing spyan gdangs gus bcas pas/_/rgyal ba kun la bstod bskor nas/_/
[\[132b.3\]]spyan sngar gus 'dug 'di skad gsol/_/e ma'o sangs rgyas kun gyi gsung /_/rtog pa kun gyi rgyal po ste/_/cho ga rgyas par bstan pa'i rgyud/_/dri med zab mo brtag dka' ba/_/'dul ba mdo sde chos mngon dang /_/dam tshig bsgrub dang grub pa dang /_/sku gsung 
[\[132b.4\]]thugs kyi cho ga'i rgyud/_/ma lus gtan la 'bebs pa 'di/_/rdo rje sems dpa' ji ltar lags/_/sgyu 'phrul gang gis bstan pa de/_/dra ba'i rgyud de gang phyir bstan/_/lung ni gang phyir brjod pa nyid/_/gang phyir spyi zhes bya bar bshad/_/gsang ba zhes ni ji lta 
[\[132b.5\]]bu/_/snying po'i don ni ci yi phyir/_/de kho nyid ces ji ltar brjod/_/nges pa zhes pa ci yi phyir/_/mtshan 'di gang zag gang la gsungs/_/mtshan gyi dri ba dris pa'o/_/thun mong khyad par tshul nyid kyi/_/ston pa zhes ni ci yi phyir/_/gnas dang 'khor ni ji lta bu/_/
[\[132b.6\]]dus dang sdud pa ji lta bu/_/mi bskyod pa ni ji ltar bya/_/rnam par snang mdzad ji ltar brjod/_/rin chen 'byung ldan gang gi phyir/_/snang ba mtha' yas gang gi phyir/_/don yod grub pa ji lta bu/_/spyan dang nam mkha'i dbyings ma dang /_/gos dkar mo dang mA ma kI/_/
[\[132b.7\]]sgrol ma zhes pa gang gi phyir/_/sa yi snying po ci yi phyir/_/nam snying spyan ras gzigs dbang dang /_/phyag na rdo rje gang phyir brjod/_/sgeg mo phreng dang glu gar ci/_/byams dang sgrib sel kun bzang dang /_/'jam dpal zhes pa ci yi phyir/_/dus bzhi bdug spos me tog 
[\[133a\]]
[\[133a.1\]]dang /_/mar me dri chab gang phyir brjod/_/rnam rgyal gshin rje gshed po dang /_/rta mgrin bdud rtsi 'khyil pa ci/_/lcags kyu zhags pa lcags sgrog dang /_/dril bu zhes pa gang phyir brjod/_/yid dang chos bzang gnyis ci phyir/_/gtso bos bdag la nges par 
[\[133a.2\]]gsungs/_/gang phyir thun mong ma yin pa'i/_/nang dang gsang ba'i gleng gzhi las/_/ston pa bstan pa gnas dang 'khor/_/dus dang sdud pa ji ltar brjod/_/grags pa thun mong gleng gzhi las/_/ston pa 'khor gnas dus ji ltar/_/bstan pa sdud pa ji lta bu/_/skyes bu 
[\[133a.3\]]chen pos bshad du gsol/_/'di ni gleng gzhi'i dri ba tshigs su bcad pa'o/_/thun mong thun mong ma yin pa'i/_/gleng bslang gnyis su ci phyir 'gyur/_/gang gis gang la gleng bslang zhing /_/thabs dang 'bras bu ci yin ston/_/thun mong thun mong ma yin pa'i/_/sems lnga 
[\[133a.4\]]ye shes lnga yi rim/_/gang dang 'brel pa bshad du gsol/_/'di ni gleng bslang ba'i tshigs su bcad pa'o/_/skyes bu chen po ston pa'i gtso/_/sgyu 'phrul dra bar mnga' brnyes shing /_/phun sum tshogs pa chos kyi rje/_/gzi brjid phung po phun sum tshogs/_/blta bya gang 
[\[133a.5\]]la ci yi phyir/_/gang gis rtogs pas ji ltar 'gyur/_/rtogs dang ma rtogs khyad par ci/_/rtogs pa'i sgo ni du ru gsungs/_/gtan tshigs tshul dang 'bras bu ci/_/'di ni lta ba'i dri ba'o/_/thun mong spyod pa ci yi phyir/_/thun mong thun mong gang ci'i phyir/_/shes rab 
[\[133a.6\]]tshogs dang thugs rje dang /_/rtogs dang phyogs gcig spyod pa dang /_/'brel dang rig 'dzin spyod pa ci/_/gang gis gang la ji ltar spyad/_/de yi 'bras bu gang phyir 'gyur/_/gang du de dang mi ldan pa'i/_/spyad pa'i skyon nyid bdag la gsungs/_/'di ni spyod 
[\[133a.7\]]pa'i khyad par gyi dri ba'o/_/thun mong spyi dang khyad par gyi/_/rang bzhin nyid dang lhun grub kyi/_/dkyil 'khor zhes pa gang ci'i phyir/_/de nyid phyi nang gsang ba dang /_/'dul thabs gnyis su ji ltar 'gyur/_/ting 'dzin dkyil 'khor rim gsum gang /_/lhag pa 
[\[133b\]]
[\[133b.1\]]ting 'dzin zhes bya ba/_/gnyis la sku gsung thugs sbyor dang /_/phyi nang gsang ba'i rim pa ci/_/gzugs brnyan dkyil 'khor ji lta bu/_/gang phyir gzugs brnyan zhes brjod cing /_/gang gi gzugs brnyan gang la snang /_/phyi nang gsang bar ji ltar 'gyur/_/
[\[133b.2\]]lhag pa zhes pa gang phyir te/_/gzugs brnyan zhes pa ji lta bu/_/gnyis dang gsum dang drug bstan cing /_/don dam kun rdzob byang chub sems/_/phyi nang gsang ba ji ltar sbyor/_/tshogs kyi dkyil 'khor gnyis ci zhig_/gang gis gang du gang tshogs nas/_/ji ltar 
[\[133b.3\]]spyad pas ci zhig 'grub/_/'di dag bstan pa'i dgongs pa ci/_/gnas skabs gang dang 'brel par 'gyur/_/yan lag rtsa ba gang dang 'brel/_/dkyil dang 'khor du ji ltar brtag_/gsungs shig skyes bu mchog chen po/_/gang dang nges pa ma rnyed par/_/kun gyi 
[\[133b.4\]]spyod par ma gyur pa/_/legs par gsungs shig rgyal mchog che/_/'di ni dkyil 'khor gyi dri ba dris pa'o/_/gang gis gang la gang dag tu/_/ji ltar dbang bskur phun sum tshogs/_/bdag gis ji ltar shes par bgyi/_/gang dang gang du ji ltar 'brel/_/skyon 
[\[133b.5\]]dang yon tan ji lta bu/_/'bras bu rim pa bshad du gsol/_/'di ni 'jug pa'i cho ga du/_/las kyi rim pa ji lta bu/_/rdo rje sems dpa' bde chen po/_/sgyu 'phrul dra ba mngon rdzogs pa'i/_/thabs dang shes rab gnyis med pas/_/bdag gi the tshom bsal du gsol/_/'di 
[\[133b.6\]]ni dbang gi don mtha' dag la dri ba dris pa'o/_/gang la gang gis brten pa yi/_/dam tshig ces pa ci yi phyir/_/rtsa ba dam tshig du zhig bstan/_/gang phyir rtsa bar brjod par bya/_/yan lag du zhig bstan pa gsungs/_/'di dag lam dang bsnyen bsgrub dang /_/gang zag gang 
[\[133b.7\]]don ji ltar 'brel/_/bsrungs dang 'das pa'i skyon yon ci/_/phyi nang gsang bar ji ltar gsungs/_/lta dang spyod dang sgrub pa dang /_/shes bya ting 'dzin dam tshig tu/_/grub dang mi spong bsrung ci zhig_/rgyal mchog skyes bus bshad du gsol/_/thun mong thun mong ma yin pa'i/_/
[\[134a\]]
[\[134a.1\]]mchog dang mchog gyur ma yin pa'i/_/bsgrub pa'i khyad par ji lta bu/_/gang gis gang du ji ltar bsgrub/_/dgug dang bcing dang gso dang bsad/_/dbye dang bskrad dang pham rgyal ci/_/gter dang mig rnon rkang mgyogs dang /_/rig 'dzin go 'phang ji ltar sgrub/_/
[\[134a.2\]]rgyal ba mchog gis bshad du gsol/_/'di sgrub pa'i dri ba dris pa'o/_/phrin las rim pa gang ci zhig_/gang gis gang du brtsam par bya/_/thab dang rdzas dang phur bu ci/_/ting 'dzin 'dug stangs hom khung ci/_/gdul bya rim pa gang ci zhig_/khyad par rim pa ji ltar bshad/_/
[\[134a.3\]]'bras bu yon tan ji ltar 'gyur/_/gsungs shig gsungs shig rgyal mchog gtso/_/the tshom legs par chod par mdzod/_/'di ni phrin las kyi dri ba dris pa'o/_/rmad 'byung skyes bu gang zhig gis/_/dang po lam tshul ji lta bu/_/phyi nang gsang ba'i lam ci phyir/_/stong pa'i rnal 
[\[134a.4\]]'byor snying rje che/_/phyag rgya cig dang spros bcas ci/_/rnam smin dbang sgyur phyag rgya dang /_/lhun gyis grub pa'i mtshan nyid ci/_/mthar phyin rnam pa du zhig gsungs/_/phyi nang gsang ba mthar phyin pa'i/_/'bras bu bdag gzhan don nyid ci/_/nyi shu rtsa lnga'i don ci ltar/_/gang 
[\[134a.5\]]dag rtog pa'i rgyal po ste/_/sgyu 'phrul dra ba bla na med/_/kun lam 'bras bu thugs chud pa/_/cho ga rgyas par bshad pa'i rgyud/_/skal ngan rnams kyis ma rtogs pa'i/_/gsang ba gsang chen mdo sde dang /_/'dul ba chos kyi phung po dag_/nam mkhar mtha' thug bshad pa kun/_/
[\[134a.6\]]gsang ba'i snying po las 'phros pas/_/ji snyed bskyed dang rdzogs pa'i lam/_/ma lus kun gyi snying po 'di/_/theg pa dman dang ma sbyangs dang /_/rigs chad dbang dang man ngag bral/_/ji ltar bltas kyang mi snang ba/_/skyes bu mchog gi spyod yul bas/_/rdul snyed sbyangs pa'i gang 
[\[134a.7\]]zag la/_/gsang phyir gsang ba'i thabs dag gis/_/dngos grub mtha' yas grub phyir bstan/_/phyi nang snod bcud ma lus pa'i/_/rten dang brten par bcas pa'i chos/_/ji ltar grags dang grags gyur pa'i/_/thams cad ma lus rgyu gcig kyang /_/rkyen stobs nus pa so sor 
[\[134b\]]
[\[134b.1\]]snang /_/khyad par rim par gang gnas pa/_/rang bzhin gdul bya bde gshegs dang /_/'khrul pa'i dbang gis so sor snang /_/ma bcos ngang la tha dad med/_/rang snang las kyis tha dad pa'i/_/bye brag rnam par bstan pa kun/_/de bzhin nyid la dgod bya'i phyir/_/
[\[134b.2\]]rgyal mchog bde chen yongs gang bas/_/dri ba'i don 'di lung bstan cing /_/thabs dang shes rab 'brel gyur pa'i/_/gsang ba'i don la dgod du gsol/_/sgyu 'phrul dra ba rdo rje sems dpa' gsang ba me long gi rgyud las dri ba rtsa ba'i rgyud ces bya ba bshad pa rtog 
[\[134b.3\]]pa'i rgyal po rdzogs [{]s+ho[,]so[}]//_//de nas gsang bdag rdo rje 'chang /_/skyes bu mtshan dpe rab ldan cing /_/dpag med rgyal bas rab bskor zhing /_/rang 'byung dag pa'i gzhal yas na/_/thabs dang shes rab 'khril sbyor zhing /_/kun kyang de dang mthun pa ste/_/'dzum 
[\[134b.4\]]zhing steg pas sos 'debs shing /_/dgyes pa'i tshul gyis bka' stsal pa/_/dpag med rgyal bas gsungs pa dang /_/gsung dang gsung 'gyur thugs kyi rgyud/_/thog ma bar dang mthar dge ba/_/thabs dang shes rab dbyer med pa'i/_/cho ga rgyas par dris pa'i 
[\[134b.5\]]mchog_/nyon cig da ni sems dpa' bshad/_/chos rnams ma lus gnyis med pa'i/_/rang rig byang chub sems nyid de/_/tha dad med pa'i rang bzhin nyid/_/rdo rje zhes ni bshad pa yin/_/rang bzhin mtha' thug med pa'i chos/_/thabs dang shes rab 'brel pa yis/_/
[\[134b.6\]]thugs su chud cing mngon rtogs pa/_/phyi nang gsang ba'i sems dpar bshad/_/rang bzhin thabs dang 'bras bu'i don/_/nus pa'i rim pa stsal snang ba/_/thabs dang shes rab 'brel pa'i don/_/sgyu 'phrul zhes ni bzhir bshad do/_/tha dad min las tha dad pa'i/_/ngo bo 
[\[134b.7\]]thabs dang bdag nyid dang /_/byin brlabs shugs kyis 'brel pa ni/_/drang ba'i don zhes bshad pa yin/_/ma brjod grags pa'i bstan pa nyid/_/sgro skur med dang zhal nas gsungs/_/dri ma med pa'i lung nyid de/_/las dang ye shes spyi nyid dang /_/rdzogs pas rdzogs 
[\[135a\]]
[\[135a.1\]]phyir lung nyid de/_/bstan pa spyi yi bdag nyid ni/_/thams cad kun gyi bdag nyid pas/_/gcig dang du ma mi gnas kyang /_/so so'i bstan pa rgya mtsho'i rgyud/_/'di ston 'dis ston 'di phyir ston/_/don kun 'di la yongs rdzogs pas/_/lung gi spyi zhes 
[\[135a.2\]]bshad pa yin/_/gang phyir gsang ba zhes bya ba/_/sku dang gsung thugs bdag nyid de/_/rang bzhin ye nas ngo bo dang /_/thabs dang 'bras bur gyur pa nyid/_/gsang ba'i don du 'di brjod do/_/ngang gis dman dang ma sbyangs dang /_/dbang dang dam tshig bral ba dang /_/
[\[135a.3\]]rang brtags bsgribs pas sa'i khyad par/_/de dang de yi dbang gis na/_/ro myang bral phyir gsang bar bshad/_/rang bzhin thabs dang 'bras bu yi/_/chos rnams thig le chen po'i don/_/'jig rten 'das dang 'jig rten pa/_/ma lus ro gcig dbyer med pa/_/ji snyed theg pa'i khyad par dang /_/
[\[135a.4\]]bstan pa'i bye brag gnas pa rnams/_/'dir 'dus thabs 'dis mtshon pa dang /_/rtsa bar gyur pa kho na yin/_/thabs dang shes rab gnyis med pa'i/_/byang chub sems nyid bde ba che/_/rang 'byung ye shes thog mtha' med/_/rdo rje sems dpa'i bdag nyid de/_/rgyal ba'i byin 
[\[135a.5\]]brlabs rab snang ba/_/bsam gyis mi khyab che ba rnams/_/'di las ston pas snying po ste/_/snying po dang ni 'od bzhin no/_/rgyu dang 'bras bu bcud 'dus pas/_/snying po zhes ni bshad pa yin/_/gang phyir thams cad byang chub sems/_/mtha' dbus yongs su ma chad 
[\[135a.6\]]pa/_/dngos po gsum gyis khyab gyur pa/_/yongs su rdzogs pa'i rgyu yin no/_/thabs dang shes rab dbyer med pa'i/_/de bzhin nyid du rdo rjes rig_/bdag dang gzhan don nus pa rdzogs/_/'bras bu'i de kho na nyid do/_/gang phyir dngos gnyis tha dad par/_/log par 
[\[135a.7\]]brtags pa'i snang ba rnams/_/mun la snang dang gser 'gyur ltar/_/ro gcig thabs kyi de kho na/_/de phyir de kho na zhes brjod/_/dngos po sna tshogs dbyer med pa'i/_/tha dad don min don gcig min/_/de nyid gsang ba'i nges pa ni/_/gzhi dang lam dang ngo bo dang /_/
[\[135b\]]
[\[135b.1\]]nges pas nges pa gsum du bstan/_/gang du theg pa bzhi gsungs pa/_/'gro ba 'dren phyir ma nges pa/_/ro gcig theg par nges gnas pa/_/nges pa'i theg pa bla na med/_/rang bzhin ma bcos rang byung las/_/bya byed ngang gis bral ba yi/_/sna tshogs sgyu ma'i dkyil 'khor 
[\[135b.2\]]'phrul/_/rang snang sgyu 'phrul dra ba'o/_/rang bzhin mtha' dbus med pa las/_/rgyu rkyen las kyis so sor 'khrul/_/de nyid byang chub sems nyid de/_/mtha' dbus med par mnyam par gnas/_/de ltar so sor snang ba'i rgyud/_/nam mkha' dang ris phye ba ltar/_/rgyud chen 
[\[135b.3\]]sgyu 'phrul dra ba yi/_/lam gnyis 'brel par mngon bsgoms pas/_/thabs dang shes rab dbyer med pa'i/_/bde chen thig le mngon snang ba/_/'jug dang grol ba'i lam nyid de/_/sgyu 'phrul dra ba'i lam du brjod/_/rang bzhin yongs kyis khyab pa yi/_/dngos dbang thabs 
[\[135b.4\]]kyis 'brel pa yis/_/rim pa ji bzhin stobs gyur pas/_/khyad par thabs kyi sgyu 'phrul yin/_/thog ma med pa'i rdo rje sems/_/chos kun rang gi ngo bo nyid/_/zab mo bstan pa spyi yi lung /_/thabs dang shes rab dbyer med pa'i/_/rtog pa'i cho ga rgyas pa'i rgyud/_/
[\[135b.5\]]bskal pa grangs med sngon rol nas/_/shes rab sbyangs dang snying rje ldan/_/dad dang brtson 'grus dam tshig dang /_/cho gas dag par sbyangs pa yis/_/dbang po rab kyi spyod yul yin/_/rdo rje gsang ba'i theg pa 'di/_/ngo bo nyid dang byin brlabs dang /_/mtshon dang rdo rjer grub pa 
[\[135b.6\]]ste/_/rdo rje theg pa bde ba che/_/rang bzhin ngan dang dman pa dang /_/phyin ci log dang mi mos dang /_/dbang dang dam tshig med pa la/_/gsang phyir gsang ba'i theg par gsungs/_/thabs dang bral ba'i slob dpon gyis/_/snod dang bral ba'i slob ma la/_/gsang ba'i snying po 
[\[135b.7\]]bstan gyur na/_/bdag dang gzhan kun sdug bsngal zhing /_/sreg dang sgrib par yun [{]rings [,]ring [}]gnas/_/sgyu 'phrul dra ba rdo rje me long gi rgyud chen po las mtshan gyi don gyi bshad pa dang po'o//_//de nas gzhan yang bshad bya ba/_/thun mong ma gyur gsang ba'i 
[\[136a\]]
[\[136a.1\]]don/_/thun mong ma yin 'khor dag la/_/phyogs bcu rgyal ba rdo rje 'chang /_/dkyil 'khor mngon du phyung ba yi/_/rdo rje pad+ma 'brel pa yis/_/byang chub sems kyi dbang bskur nas/_/thun mong thun mong ma yin pa'i/_/nyon mongs lta dang shes bya 
[\[136a.2\]]rnams/_/skad cig yud la bsal byas te/_/thun mong khyad par gsang ba yi/_/lam gnyis nges par ston pas na/_/ston pa zhes ni brjod pa yin/_/de yi gnas mchog bshad bya ba/_/'byung dang bzhugs dang rten pa dang /_/mtshon pa byin gyis brlabs phyir ro/_/
[\[136a.3\]]thabs dang lam gyi khyad par gyis/_/kun bdag rdo rje 'chang chen nyid/_/gtsang ma ris dag spangs pa yi/_/'og min gnas mchog chen po der/_/yang dag sangs rgyas der sangs rgyas/_/skal med skye bo gdul ba'i phyir/_/sprul pa po ni 'dir sangs rgyas/_/sangs rgyas kun 
[\[136a.4\]]gyi bzhugs pa'i gnas/_/gtsang ma rigs dag rnam spangs pa/_/'jig rten las kyis mthar gyur pa/_/'og min 'bar ba'i gzhal yas khang /_/phyogs bcur rgya yongs ma chad pa'i/_/yon tan khyad par spags pa na/_/gsang ba yum gyi b+ha ga la/_/bcu gsum sa yi 
[\[136a.5\]]dbang phyug ldan/_/rdo rje 'chang chen dpag med dang /_/til 'bru'i tshul du rab tu bzhugs/_/chos rnams kun gyi de bzhin nyid/_/thog ma tha ma dbus med pa'i/_/rang bzhin don gyi 'og min ni/_/rgyal ba kun gyi pho brang phyir/_/'das dang da ltar ma byon pa'i/_/rgyal ba 
[\[136a.6\]]kun gyi bsten pa'i gnas/_/de dag nye bar mtshon pa yi/_/yid dang mtshan ma las gyur pa'i/_/bsgoms dang bris dang byas la sogs/_/de dang 'dra ba'i gzhal yas khang /_/rgyal ba sngags dang byin brlabs kyis/_/der gnas don phyir mtshon pa'i gnas/_/thun mong thun mong ma 
[\[136a.7\]]yin pa'i/_/bsod nams ye shes khyad par can/_/bsags pa sna tshogs las byung ba'i/_/rdzogs longs spyod pa chen po ni/_/gtsang ma ris dag spangs pa yi/_/'og min chen po'i gnas mchog na/_/rigs bdag phyag rgya lhun grub sku/_/gcig dang du ma rnams spangs pa/_/
[\[136b\]]
[\[136b.1\]]sangs rgyas kun gyi spyi gzugs te/_/gdod nas theg mchog mdzod nyid phyir/_/sgrib pa mtha' spangs gdul bya la/_/skad cig gcig gis spang bar mdzad/_/chos rnams sna tshogs ji snyed pa/_/dngos po tha dad med phyir zlum/_/khyab dang spags dang tshad med dang /_/ye shes bzhi phyir 
[\[136b.2\]]'khor lo bstan/_/chos dbyings 'du 'bral med pa'i phyir/_/mu khyud zlum por kun nas bskor/_/sku gsung thugs dang byin brlabs dang /_/thugs rjes ma khyab med pa'i phyir/_/yon tan rgyas pa'i dbyibs su bstan/_/rang 'byung ye shes mtha' bral bas/_/phyogs bcur 'gro 
[\[136b.3\]]'ong mi gnas pa'i/_/tshad dang bral ba'i sems kyi phyir/_/gzhi rtsa tshad med 'khor lor bstan/_/gdod nas byin brlabs ngo bo'i phyir/_/ma bsags lhun rdzogs mdzod nyid de/_/'gro ba re 'dod skong ba'i phyir/_/rin chen 'bar ba'i gzhal yas khang /_/sna tshogs dngos dang dngos 
[\[136b.4\]]med pa'i/_/chos kun ngo bor rang gnas te/_/bdag gzhan gzung 'dzin bral ba'i phyir/_/phyi dang nang bral sgrib pa med/_/thun mong la brten thabs kyi 'bras/_/ye shes thabs kyis 'phags pa nyid/_/gdul bya'i blo la mngon snang bas/_/glo 'bur bzhi ni lhag par mdzes/_/
[\[136b.5\]]thun mong thun mong ma yin pa'i/_/gdul bya'i rim pa mtho dman kun/_/stong smon mtshan med 'od gsal 'jug_/de phyir ye shes sgo bzhir shar/_/thabs mang bsam gyis mi khyab pas/_/lam brgyad rim par bgrod pa yis/_/'bras bu yon tan kun rdzogs pas/_/rta 
[\[136b.6\]]babs rgyu 'bras bcu drug bstan/_/zhen dang spong ba'i lam bral bas/_/'dod yon ye shes lnga rol te/_/bdag mchod kun mnyes las byung bas/_/'dod yon lha mos 'khrigs par bstan/_/thabs dang shes rab ldan pa yis/_/ma chags thabs dang ldan pa dang /_/che ba'i 
[\[136b.7\]]yon tan lhun rdzogs pas/_/nyi zla pad+ma rin po che/_/las dang thugs rje smon lam gyis/_/byang chub sems dpa' mthu bo che/_/smon lam dbang gis de dag tu/_/thos pa rgya mtsho bsag phyir gnas/_/de tshe dus kyi tha bral yang /_/ngo bo dus bzhi mnyam pa'i dus/_/dus kyi 
[\[137a\]]
[\[137a.1\]]mtha' la mngon rtogs pas/_/thun mong min pa'i dus su bstan/_/de tshe phyogs bcu rgyal ba yis/_/bskal pa bye bar lung bstan pa/_/'dul ba'i dus bab gsang ba'i bdag_/lag na rdo rjes bsdu ba mdzad/_/dus gsum rgyal bas byin 
[\[137a.2\]]brlabs phyir/_/'khor gyi nang na skal mchog ldan/_/gsang ba'i rdo rje 'chang bsdus nas/_/'dul ba'i 'khor la bstan par mdzad/_/'das dang ma byon da ltar gyi/_/sku gsum sku gsung thugs nges pa'i/_/de bzhin nyid du thabs gang gis/_/gshegs shing 
[\[137a.3\]]gshegs dang gshegs gyur pa'i/_/thar pa gsum dang ye shes dang /_/pha rol phyin pa drug ldan pa/_/zhing khams yon tan bsam mi khyab/_/bye brag brgyad cu kun 'dus pa'i/_/rgyal ba rgya mtsho kun gyi mtshan/_/gang phyir rdo rje thugs chud pas/_/las dang 
[\[137a.4\]]spyod pa dka' thub dang /_/srid pa'i ri bos mi bskyod pas/_/de ni mi bskyod mchog tu gsungs/_/thabs dang shes rab 'brel pa yis/_/ji snyed sku gsung thugs snang ba/_/mos dang thabs kyi khyad par gyis/_/rnam par snang phyir snang mdzad mchog_/rgya ba kun gyi 
[\[137a.5\]]yon tan ni/_/tshogs rnams 'dus pa'i ngo bo ste/_/yon tan rin chen ltar 'byung bas/_/rin chen 'byung bar gsungs pa yin/_/dpag tu med pa'i gsung gi sgo/_/dbang po thabs kyi bye brag gis/_/don rtags gsung dang yi ge'i sgo/_/mtha' yas snang phyir 
[\[137a.6\]]mtha' yas mchog_/dpag med thugs rje mdzad pa yi/_/'gro 'ong med pa'i thugs rje yis/_/'gro ba skyob pa'i don mdzad pas/_/don grub ces ni rnam par bstan/_/rig pa'i rgyal po 'di dag kyang /_/tha mal lnga nyid gnas dag cing /_/de las thabs des mngon byas 
[\[137a.7\]]pas/_/der dbang sgyur te nyid snang ba/_/rgyal po nyid du brjod pa yin/_/steng 'og gnyis las mngon gyur pa'i/_/sbyor dang 'ju 'dul rlung gi rim/_/gang de thabs las mngon gyur pa'i/_/bde ba'i gzugs dang tshor ba dang /_/'du shes dang ni 'du byed dang /_/rnam shes zag 
[\[137b\]]
[\[137b.1\]]med bde ba'i ros/_/dbang sgyur ye shes rgyal por bshad/_/gang phyir snang dang bsgoms dang bris/_/phyag rgya rtsa bcud thig le'i mdog_/dkar dang dmar dang ser ba dang /_/sngo dang ljang dang rims ldan pa'o/_/rgyal ba kun gyi bde skyid cing /_/spyod dang de las 'byung ba'i yum/_/
[\[137b.2\]]thams cad de las skyed pa lnga/_/tha mal zhen pa dag pa dang /_/dbang sgyur rgyal mo lnga rang bzhin/_/sra dang gsher dang drod dang bskyod/_/nam mkha'i khams kyis gang phye ba/_/steng 'og thabs las mngon gyur pa/_/yul dang shes pa dbyer med cing /_/thugs rje shes rab 'brel ba 
[\[137b.3\]]yis/_/'khor ba dang ni mya ngan 'das/_/gnyis med gzigs pa spyan gyi mchog_/zag med stong pa'i klong chen gyis/_/skyed dang sdud dang gnas pa'i phyir/_/mtha' dbus bral ba'i de bzhin nyid/_/nam mkha'i dbyings zhes gang brjod pa'o/_/thun mong thun mong ma yin pa'i/_/
[\[137b.4\]]las dang lta ba nyon mongs dang /_/shes bya'i dri ma mtha' yas pa/_/rtogs pas sbyong zhing sreg pas na/_/gos dkar ma ru brjod pa yin/_/gang phyir las dang ting 'dzin dang /_/ye shes thugs rje bar med chus/_/gang dag 'khrud dang tshim byed pas/_/chu ni mA ma kI ru 
[\[137b.5\]]bshad/_/gang phyir rtogs dang thabs dag dang /_/ting 'dzin thabs kyi rlung dag gis/_/bgrod pa med pa'i zhing khams su/_/sgrol bas sgrol ma nyid du bshad/_/snying po rang 'byung ye shes nyid/_/kun brten gnas dang khyab pa'i phyir/_/byang chub sems kyi rang bzhin 
[\[137b.6\]]la/_/sa yi snying por brjod pa yin/_/rang 'byung snying po byang chub sems/_/nam mkha' lta bur bsam brjod med/_/mtha' dbus sgro skur gang 'das pa/_/de ni nam mkha'i snying po nyid/_/gang phyir thugs rje dpag med pas/_/'gro ba chu bo rgal gyi bar/_/skyo ba med par 
[\[137b.7\]]gzigs pas na/_/spyan ras gzigs dbang pad+ma'i gtso/_/rtogs dang dbyer med rdo rje yis/_/mtha' yi bdag rtogs mtshan ma dag_/'joms pas phyag na rdo rje ste/_/thun mong nyid dang khyad par gyi/_/gsang ba'i rnam par shes pa bzhi/_/thun mong yul dang khyad 
[\[138a\]]
[\[138a.1\]]par ni/_/thabs dang shes rab 'brel pa las/_/mtshon dang rtogs dang bsgoms pa yis/_/lha mo bzhir ni mngon snang ba/_/byang chub sems dang bde ba dang /_/thabs kyi bde bas rab sgeg pas/_/lha mo 'di ni sgeg mor bshad/_/grol dang 
[\[138a.2\]]ma grol 'khor ba yi/_/phyi nang sgra yi bye brag kun/_/brag ca lta bur brjod mdzad pas/_/bar chad med pas phreng ba ma/_/tshim pa'i ngo bo gang bstan pa/_/dri dang ldan pa'i khyad par nyid/_/dbyangs nyid tshim zhing yid bde bas/_/de nyid rdo rje gI ti ma/_/ro yis khyab 
[\[138a.3\]]cing gar sgyur ltar/_/bde ba chen po bzhi yi gar/_/khyab dang mdzes dang tshim pa dang /_/mi gnas bkrol bas gar mkhan ma/_/rgyan dang chags pa'i sgra dag dang /_/yid kyi phreng ba bde ba'i gar/_/lha mo bzhi yi rang bzhin no/_/ma rtogs 'gro ba mtha' yas la/_/
[\[138a.4\]]rang bzhin thugs rje mdzad pa yis/_/yongs la phan 'dogs skyob pa ni/_/'di ni byams pa zhes bya'o/_/rtogs goms mthar phyin khyad par gyis/_/las dang nyon mongs lta ba'i rim/_/sel ba 'di ni sgrib sel lo/_/thabs dang shes rab gnas rtogs na/_/gang 
[\[138a.5\]]phyir spong len mi gnas pas/_/phyi nang snod bcud ma lus pa/_/dbye ba med pas kun du bzang /_/bdag dang gzhan du 'dzin pa kun/_/zag pa med pa'i shes rab kyis/_/lta ba'i dra ba gcod pas na/_/zag med shes rab 'jam dpal sku/_/dbang po yi ge thig ler 
[\[138a.6\]]bcas/_/gnas dang rtogs dang bsgoms pa yis/_/mngon du snang phyir brjod pa yin/_/dus bzhi rim pa gnyis brgyad de/_/de nyid dgrol dang brod skyed dang /_/spyod yul dag phyir brjod pa ni/_/dri dang bde bas ngag tshim zhing /_/yid ldog med pas rdo rje dri/_/phyi nang khyab 
[\[138a.7\]]pa'i dkyil 'khor la/_/me tog thig ler bder bkod pas/_/rdo rje me tog bla na med/_/phyi nang sems la gnas bcas pa'i/_/mun pa bsal phyir shes rab dang /_/ye shes snang ba bla na med/_/rdo rje gsal ba'i mar me ma/_/phyi nang dkyil 'khor ma lus la/_/rang 
[\[138b\]]
[\[138b.1\]]'byung ting 'dzin bde ba yis/_/thams cad khyab par gnas pa'i phyir/_/khyab byed rdo rje dri chab ma/_/de bzhin nyid la dgongs pa yis/_/'khor ba'i chos rnams ma lus pa/_/byang chub snying por tshar bcad pas/_/rnam par rgyal ba zhes su brjod/_/gzung 'dzin bral 
[\[138b.2\]]ba'i ye shes ni/_/gnyis 'dzin rtogs pa'i gnyen po ste/_/rtogs goms de yis 'joms pas na/_/ya mAn+ta kr-i ta gshin rje gshed/_/gang phyir 'khor ba'i rgya mtsho las/_/thabs dang bcas pa'i rdzu 'phrul las/_/'joms dang sgrol bar mdzad pas na/_/rta mgrin 
[\[138b.3\]]rgyal por de bshad do/_/'khor ba'i bdud kyi dug lnga la/_/ye shes lnga ru gsal goms pas/_/gnyis med rtsi ru gang 'khyil ba/_/sgrib zad bdud rtsi 'khyil par bshad/_/gang du lus dang bcas pa yi/_/dbang po yul dang rnam shes reg_/rang rgyud bcad pa'i 
[\[138b.4\]]ye shes nyid/_/sgo ba rnam pa bzhi ru gsungs/_/rang rgyud rtag chad bzlog pa dang /_/gzungs dang lha dang bde ba dang /_/thig le rig par bcas pa nyid/_/gang phyir gnas nas dgug pa dang /_/gang du'ang 'gro bar mi nus dang /_/de las 'da' bar dka' ba dang /_/
[\[138b.5\]]bstims nas bde bas dril bu ma/_/gzung dang 'khyud dang bsdam pa dang /_/gnyis su med pas bde chen po/_/rang lus snang srid brtan g.yo la/_/rtogs dang goms pa'i tshul gyis sbyar/_/de dag ma lus dran byed pa/_/rig pa'i rgyal po kun dbyer med/_/kun gzhi 
[\[138b.6\]]rdo rje mi phyed pa/_/kun du bzang por de bshad do/_/ma lus 'dus byas ma byas chos/_/ma lus zag med khyab pa'i dbyings/_/rtogs dang shes dang gang gyur pa/_/kun du bzang mor de bshad do/_/mi shigs thig le bde chen po/_/ye shes lnga ldan dngas ma'i bcud/_/
[\[138b.7\]]rang 'byung lus can kun gnas pa/_/ston pa rig pa'i gsung can nyid/_/d+harma tsakra chos kyi gnas/_/'od bzhi e sogs tshul du ni/_/lus sbas pa yi tshul dag gis/_/lus can kun la khyab par gnas/_/rang 'byung thugs kyi bde ba nyid/_/rgyu ba bral ba'i snying po 
[\[139a\]]
[\[139a.1\]]ste/_/bar ma ar+tha byang chub sems/_/nam mkha'i ye shes thugs kyi klong /_/ma na ma ta dran rtog yid/_/rnam shes rgyu ba'i dran rtog rnams/_/ye shes nam mkha'i gsal 'dod pa/_/dran rtog rig pa 'khor du gnas/_/zag med rnam shes bsam mi 
[\[139a.2\]]khyab/_/ma lus nam mkha'i ye shes su/_/bde chen rig pa'i mi rtog par/_/bsdus te nyams la gnas par mdzad/_/bde ba chen po ma skyes pa/_/nam mkha' lta bur mi phyed pa/_/nam mkha'i ye shes dbyer med sku/_/dus gsum kun gyi ngo bor gnas/_/'di zhes 
[\[139a.3\]]nye bar bstan pa ni/_/e sogs bzhi yi tshul gnas te/_/phyi nang bar khyams gdong bar bcas/_/gsang ba'i 'og min rgyan rdzogs pa'o/_/thig le ba~M dbyibs spros pa med/_/brjod med bstan pa bsrung mdzad cing /_/byin brlabs bde chen mi rtog pa/_/'khor 
[\[139a.4\]]la snang bar mdzad pa'o/_/ma ni ma nu ma ta ste/_/sdom byed dran rtog yid kyi dngos/_/las can rnam shes de dag gis/_/gsal bar go bar 'khor du brjod/_/chos rnams kun gyi ngo bo nyid/_/thig le bcu drug sems lnga'i dngos/_/mi rtog lhan cig skyes pa'i don/_/
[\[139a.5\]]byin brlabs mngon sum tshul gyis gsal/_/thabs dang shes rab gnyis med pa'i/_/thig le zag med skyes pa'i dus/_/bsam med lhan cig skyes pa'i tshe/_/bde ba chen po'i dus su 'dod/_/shes pa rten dang brten par bcas/_/thabs kyi rim pa la brten 
[\[139a.6\]]nas/_/rlung gis bsdus pa'i don gyis ni/_/rang rig thabs kyi rgyal por gsal/_/gang dang gang la gang du ni/_/gang gis gang tshe gang gsungs pa/_/brjod 'byung rtsa bar de gyur pas/_/gleng gzhi zhes ni bstan pa yin/_/de bzhin gshegs pa thams cad kyi/_/
[\[139a.7\]]dbyer med ye shes gcig gi ngang /_/rdo rje 'chang chen kun bzang las/_/sna tshogs sku ni rnam par 'phrul/_/de tshe rgyal ba thams cad kyang /_/lha la rdo rje 'dzin pa nyid/_/lha min ston pa phrag dog rje/_/mi la thub pa'i dbang po ste/_/byol song sgra yis 
[\[139b\]]
[\[139b.1\]]'dul mdzad pa/_/[{]yi dgas [,]yi dwags [}]drag pos gdung ba sel/_/dmyal ba sdug bsngal chos kyi rgyal/_/gdul ba'i sprul sku ngo bor shar/_/la la lha las 'pho ba dang /_/la lar lhums zhugs bltam pa dang /_/dka' thub bdud btul sangs rgyas nas/_/'khor lo bskor 
[\[139b.2\]]te mya ngan 'das/_/gnas la nges pa yod min te/_/dmyal ba [{]yi dgas [,]yi dwags [}]byol song dang /_/mi dang lha dang lha min te/_/so so'i gnas te gang yin pa/_/'gro ba 'dul ba ston pa'i gnas/_/lha rnams dang ni mi rnams dang /_/lha min [{]yi dgas [,]yi dwags [}]dud 'gro dang /_/dmyal ba so 
[\[139b.3\]]so'i 'gro ris dag_/rang rang mos dang las dbang gis/_/'dul tshul tha dad dbang gis 'khod/_/rang rang mos pas phrad pa'i tshe/_/rang rang brda skad tha dad pas/_/rtogs dang grol bar gang gyur pa/_/rang rang ji bzhin ston pa'i dus/_/bstan pa'i theg pa sna tshogs 
[\[139b.4\]]te/_/rang rang zhen pa mtha' yas phyir/_/tshul dang mos pa'i dbang gis na/_/theg pa sna tshogs tshul du snang /_/theg gcig mnyam pa nyid kyi tshul/_/gnyis dang gsum dang bzhi dang lnga/_/dgu dang brgyad khri la sogs pa/_/'gro ba 'dul ba'i tshul gyis snang /_/sku dang 
[\[139b.5\]]gsung thugs las dag gis/_/'dul dbang thabs ni sna tshogs kyis/_/chos kyi 'khor lo rab tu bskor/_/de tshe 'gro ba so so yang /_/rang gi gzhi rtsa don rig nas/_/rim pa lnga 'am thabs gcig gis/_/rig 'dzin sangs rgyas sa la gnas/_/rang rang cha 'dzin sprul pa'i 
[\[139b.6\]]lus/_/sar gnas 'khor gyi dang po yis/_/de dag zhus pa'i rim gsungs pa/_/blo dang tshig dang yi ger bsdus/_/rgyud ces bya ba rgyun du grags/_/sku dang gsung dang thugs kyi rgyud/_/lta spyod dkyil 'khor dbang dam dang /_/sgrub pa phrin las lam rim ni/_/phyi dang nang dang 
[\[139b.7\]]sbas pa ste/_/rang bzhin gnas dang mngon byed pa/_/thabs kyi rgyud ni gsum du gsungs/_/phyogs bcu dus bzhi mngon rdzogs pa'i/_/mdo sde 'dul ba mngon pa dang /_/sku dang gsung dang thugs kyi rgyud/_/bskyed rdzogs thabs rim gang bstan pa/_/sgyu 'phrul dra bar 
[\[140a\]]
[\[140a.1\]]'dus pa ste/_/de ltar grags pa'i chos rnams kun/_/rtog pa'i cho ga kun bshad pa'i/_/rgyud chen sgyu 'phrul dra ba ste/_/sangs rgyas kun gyi gsung gi mchog_/thog ma bar dang mthar dge ba/_/dus gsum rgyal ba kun gyis gsungs/_/rdo rje sems dpa' 
[\[140a.2\]]sgyu 'phrul dra ba gsang ba me long gi rgyud chen po las gleng gzhi rnam par bshad pa'i le'u ste gnyis pa'o//_//de nas gzhan yang bshad bya ba/_/gang zag thabs ni thun mong du/_/blo yi yul du gang gyur pa/_/de ni thun mong yul nyid de/_/gang zag thabs dang ston pa 
[\[140a.3\]]nyid/_/de yi spyod yul ma gyur cing /_/thabs chen gsang ba dang ldan pa/_/de ni thun mong ma yin pa'o/_/de nyid skye bo 'khor gnyis don/_/rnam gnyis tshul du snang bar mdzad/_/phung po khams dang skye mched nyid/_/rgyal ba yab yum sems dpa' dang /_/sems ma nyid du lhun 
[\[140a.4\]]gyis grub/_/gsang yul dbang po rnam shes reg_/ma lus 'joms phyir khro bo ste/_/rtags sogs mtshan ma las skyes phyir/_/yum ste las kyis mi gnas bshad/_/yid chos bzang po bzang mo nyid/_/chags sogs nyon mongs drug po nyid/_/thub pa sprul pa drug tu bshad/_/
[\[140a.5\]]de nyid phyogs bcu dus bzhi yi/_/phung po 'byung ba rnam shes yul/_/dbang po dus dang lus chos bzhi/_/mtshan ma nyon mongs yum nyid de/_/de nyid sems phyir ma skyes pas/_/lhag pa'i bden gnyis 'brel ba las/_/byang chub sems lnga rnam par 'phrul/_/dngos po 
[\[140a.6\]]snang grags chos thams cad/_/skye ba med dang 'gag med dang /_/gnas pa med dang dmigs med dang /_/'gro 'ong med pa nyid du snang /_/bdag phyir ye shes gsal snang yang /_/gzhan phyir de dag ma rtogs pas/_/rang bzhin ngo bo ye nas gsang /_/shin tu gab sbas 
[\[140a.7\]]gsang ba'i don/_/de nyid legs par bshad pa'i tshe/_/ye nas mnyam nyid gsang ba la/_/ma rig log rtog rkyen dbang gis/_/'khor ba'i sdug bsngal de bor snang /_/de nyid bde gshegs snying po ste/_/dngos med dngos po'i snying po can/_/'gro ba rnams ni 
[\[140b\]]
[\[140b.1\]]smin bya'i phyir/_/sku gsung thugs kyi rang bzhin las/_/sprul pa rnams ni rnam par 'phrul/_/sku dang gsung thugs sna tshogs kyis/_/chos kyi 'khor lo rnam par bskor/_/rgyal ba'i dkyil 'khor de dag kyang /_/ston pa 'khor gyis gcig la gcig_/yab 
[\[140b.2\]]dang yum dang gnyis med dang /_/gang la gang gis gleng bslang ba/_/brda dang dgongs pa'i tshig gis te/_/bstan pa'i tshogs ni snang bar 'gyur/_/'phen pa rlung gi sbyor ba yis/_/thabs des yum la gang bskul bas/_/gnyis med 'brel pa'i chags pa'i 'od/_/sa 
[\[140b.3\]]ya bcu gsum sku gsung thugs/_/bde chen lha ru gsal byas shing /_/nam mkha'i ye shes mngon phyung nas/_/bde ba'i ye shes gsal ba'i ro/_/skye dang dga' dang gnas pa dang /_/'gro 'ong nyid las shes par 'gyur/_/gang gis gang la gang bslang bas/_/
[\[140b.4\]]gang rkyen dbang gis de dag las/_/ye shes gsal bar gang snang bas/_/snang srid lus dang dngos por bcas/_/nam mkha'i ye shes cir yang snang /_/nang gi gleng bslang thabs chen yin/_/gang phyir thabs kyis shes rab la/_/chags pa'i glu dang sbyor bas bskul/_/
[\[140b.5\]]shes rab thabs la lan bskul ba'ang /_/sha da pa yi glu gar dang /_/sngags sbyor ba yi rim pa yis/_/phyag rgya bzhi yis mngon sbyar bas/_/thabs dang shes rab gnyis med pa'i/_/rgyu ba rlung gi sbyor ba yis/_/dgug dang bkug pa'i thabs nyid de/_/
[\[140b.6\]]dbab dang gzung dang bskyil ba dang /_/zlog dang gzung dang sbyar ba yis/_/bskyed dang rdzogs dang rdzogs chen po/_/thun mong thun mong ma yin pa'i/_/mthar thug rim pa las byung ba'i/_/kun kyang sems lngar snang ba ste/_/thabs las byung ba'i thig le dang /_/shes rab 
[\[140b.7\]]gsang ba'i thig le dang /_/gnyis med bde ba las byung ba/_/sems lnga rim par snang bar 'gyur/_/thabs dang shes rab mnyam sbyor zhing /_/sku dang gsung thugs las byung ba/_/bye brag brgyad cu kun 'dus pa/_/dkyil 'khor bzhi bcu rtsa gnyis te/_/sku gsung thugs 
[\[141a\]]
[\[141a.1\]]dang ye shes lngas/_/thabs dang rang bzhin 'brel pa yis/_/'gro ba kun la rgyas btab pa'o/_/snod bcud bde ba'i rang bzhin gyis/_/ma lus lhan cig skyes par gnas/_/g.yo ldang smon 'jug gnas mthar phyin/_/skye ba'i gzhi dang thabs dag dang /_/
[\[141a.2\]]skyes nas mthar phyin ye shes lnga/_/sangs rgyas kun gyi rang bzhin nyid/_/ji lta ba bzhin rnam par gnas/_/'gro ba mos pa'i khyad par gyis/_/gzugs dang kha dog sngags dang 'od/_/dkyil 'khor la sogs so sor gnas/_/gang zag blo dang 'tsham par bstan/_/rten dang 
[\[141a.3\]]brten can las byung ba'i/_/rang 'byung bde chen mi rtog pa/_/lus med lus la gnas pa yi/_/khyab pa gnyis med gang ba'i tshul/_/gang phyir zag med bde ba yi/_/ting 'dzin bde ba khyad par can/_/rang bzhin brtags dang snang ba dang /_/byin rlob nus pa'i lha yis ni/_/phyi 
[\[141a.4\]]nang snod bcud sku gsung thugs/_/ma lus sbyor ba gsum las byung /_/rtsa dang rlung dang thig le dag_/rim par bsten dang sbyor ba dang /_/'phen dang sdud pa rlung gis te/_/dngas mar ye shes rlung gis 'jug_/steng dang 'og las byung ba yi/_/bde ba'i thig le rim pa dag_/
[\[141a.5\]]dngas snyigs rlung gi khyad par gyis/_/ji ltar 'dod pa'i 'bras bu nyid/_/rkyen gyis nus pa phrad pa ltar/_/rgyu gcig nus pa so sor snang /_/'jig rten 'das dang 'jig rten pa'i/_/lam ni rtsa dang thig le dang /_/rlung ni phyi nang dngas snyigs dang /_/lam dang rgyu ba'i tshul las byung /_/
[\[141a.6\]]gang phyir med dang nus pa med/_/stongs dang log pa'i nus mthu yis/_/rang lus 'jig dang sdug bsngal zhing /_/dbang po ma tshang dman par gyur/_/gang phyir thun mong thun mong min/_/sems lnga ye shes lnga bstan pa/_/rang bzhin ting 'dzin gzugs brnyan du/_/gzungs ma 
[\[141a.7\]]rigs la rten bcas pa'i/_/sems lnga yun ring thung bcas pas/_/bdag gzhan chos rnams ma lus pa/_/lhan cig skyes pa'i ye shes te/_/dngos po ma yin dngos med min/_/bdag gzhan gnyis ka gnyis med min/_/rang 'byung bde chen sgyu ma nyid/_/rdo rje brtan po rang snang 
[\[141b\]]
[\[141b.1\]]ba/_/ye shes sgyu ma lhun gyis grub/_/rdo rje sems dpa' sgyu 'phrul dra ba gsang ba me long gi rgyud chen po las gleng bslang ba bshad pa'i le'u ste gsum pa'o//_//de nas gzhan yang bshad bya ba/_/kun gyi shes bya yul bshad pa/_/chos rnams ma lus thams cad 
[\[141b.2\]]kun/_/gcig dang tha dad kun bral ba'i/_/mtha' dang dbus med de bzhin nyid/_/sgro skur kun bral mnyam pa las/_/rtogs dang ma rtogs khyad par las/_/sna tshogs chos ni rnam par 'phrul/_/gzhi dang rtsa ba las 'das pa'i/_/rang bzhin dbyer med de bzhin nyid/_/
[\[141b.3\]]dngos med dngos po yul 'das la/_/'khor dang mya ngan 'das pa yi/_/ngo bo sna tshogs rang snang ba/_/gnyis med thabs chen rdo rje nyid/_/e ma'o gnyis med bde chen las/_/sna tshogs gnas dang longs spyod dang /_/rigs dang kha dog tshe tshad dang /_/bde sdug dbang po bye 
[\[141b.4\]]brag dag_/rang bzhin sna tshogs rnam par 'phrul/_/sgyu ma chu zla 'ja' tshon ltar/_/byang chub sems kyi ngo bor gnas/_/las dang rkyen gyis gang snang ba/_/rang rang zhen pa'i tha dad kyis/_/dbang po khyad par sna tshogs pa'i/_/rtog pa'i nus pa sna tshogs mthong /_/rang bzhin 
[\[141b.5\]]gzhi rtsa med pa'i dbyings/_/lhan cig skyes dang kun brtags pa'i/_/ma mthong log zhen rtas pa yis/_/'khrul 'khor log pa'i stobs su snang /_/'khor ba ma bsal dag pa yi/_/zhing dang spyod yul longs spyod dang /_/ting 'dzin dbang stobs rdzu 'phrul dang /_/mngon 
[\[141b.6\]]shes ye shes dpag med pa'i/_/sna tshogs sku dang gsung thugs dang /_/yon tan phrin las rang snang ba/_/bdag gzhan lhun gyis grub pa'i don/_/sna tshogs yid bzhin nor bu ltar/_/ma bsags lhun gyis grub pa'i sku/_/sna tshogs kun dang dbyer med pa'i/_/kun la 
[\[141b.7\]]yid bzhin mthun par snang /_/kun kyang rang 'byung byang chub sems/_/bden pa dbyer med don du snang /_/gang phyir nam mkha'i rang bzhin ltar/_/gang la de ltar snang ba las/_/yang dag gcig tu gzung du med/_/ma bcos rang 'byung zhi ba nyid/_/rnam par dag 
[\[142a\]]
[\[142a.1\]]pa'i snying po ste/_/'khor ba nyid na mya ngan 'das/_/rnam par dag pa'i dbyings su mkhyen/_/sgro dang skur pa kun bral ba'i/_/thams cad rang snang snying po las/_/sna tshogs ma lus rnam par 'phrul/_/dngos dang dngos po med min zhing /_/gang la de nyid 
[\[142a.2\]]yul 'das pa/_/nam mkha' lta bur dpag med pa/_/phyogs ris mtha' dbus rgya dpag med/_/gang gis gang la khyab pa ltar/_/mkha' sogs rdul bral 'byung ba'i bcud/_/zag pa med pa'i snying po nyid/_/lus can kun gyi dbang po dang /_/dngas mar 'brel 
[\[142a.3\]]bar gang snang yang /_/mthong pa log pa'i stobs kyis sgyur/_/bdag gzhan med pa'i rang snang yin/_/ma lus thams cad dbyer med pa'i/_/thabs dang shes rab bcud lnga'i rgyun/_/longs spyod thabs su bcas pa nyid/_/'gro ba kun la khyab par gnas/_/gang yang 
[\[142a.4\]]thabs dang shes rab kyi/_/sgyu 'phrul dra ba'i rang bzhin nyid/_/rang bzhin dbyer med byang chub sems/_/bde ba chen po'i ngo bo nyid/_/'das dang da ltar ma byon gyi/_/rgyal ba rig 'dzin mtha' yas dang /_/ma lus kun gyis rtogs bya ba/_/phyogs med khyab pa'i ngo bor gnas/_/
[\[142a.5\]]gang snang ma lus de bzhin nyid/_/ma bcos ma byas zhi ba ste/_/gcig dang du ma las 'das pa/_/sangs rgyas kun gyi rang bzhin nyid/_/mtha' bral nam mkha'i rang bzhin ltar/_/ma lus gnas pa de dag kyang /_/rtogs pa'i khyad par dbang po yi/_/mthong tshul dag 
[\[142a.6\]]dang ma dag gis/_/rang bzhin yul du ma gyur pas/_/phyi nang gsang ba la sogs pa'i/_/dbang dang man ngag 'brel ba yis/_/de nyid mthong rtogs don phyir bshad/_/gang phyir rdo rje slob dpon nyid/_/yon tan yongs rdzogs nus pa can/_/dad dang brtson 'grus 
[\[142a.7\]]brtul zhugs can/_/shes rab khyad par gang ldan la/_/dbang dang dam tshig man ngag dang /_/rgyu rkyen 'brel pa'i nus pa yi/_/bde ba gsal ba mi rtog pa/_/thabs kyis phun sum tshogs par 'gyur/_/gsang ba'i gsang chen snying po nyid/_/sku gsung thugs kyi dngos 
[\[142b\]]
[\[142b.1\]]grub ste/_/phyi nang bdag gzhan ma lus pa/_/thams cad dbyer med de bzhin nyid/_/thabs bral kun la rgyas btab pas/_/mun pa'i tshogs su gyur pa yin/_/mun snang dug dang gser 'gyur rtsi/_/thabs mkhas rang bzhin nges 'gyur ltar/_/gang de'i lta spyod ting 'dzin gyis/_/
[\[142b.2\]]de ma thag tu de bzhin 'gyur/_/dbyer med nam mkha'i rang bzhin du/_/kha dog dbyibs dang rdzas la sogs/_/ma lus tha dad med pa ltar/_/thabs mkhas ma lus de bzhin 'gyur/_/tha mal pa dang log pa dang /_/dka' thub can dang rkyen rtogs dang /_/phyi nang can dang tha dad 
[\[142b.3\]]can/_/gtsang sme can dang phyogs rtogs nyid/_/mnyam nyid lta las gang 'das pa/_/ngo bo nyid dang thabs dag dang /_/dbang po la sogs log pa yis/_/de nyid gnod pa'i stobs su 'gyur/_/gang la gang gis zin pa'i nad/_/thabs dang brtson 'grus legs pa yis/_/de ltar 
[\[142b.4\]]brtson pa'i khyad par gyis/_/de nyid ma spangs rnam par dag_/gang phyir de nyid nges pa la/_/rtogs dang ma rtogs khyad par gyis/_/tha dad chos su gang snang ba/_/dngos la de ltar gnas pa min/_/rdo rje skye med shes rab ste/_/me long thabs nyid sna tshogs snang /_/gnyis med 'brel 
[\[142b.5\]]pa'i mnyam pa nyid/_/ma lus dbyer med dam par bshad/_/de nas rtogs sgo bshad bya ba/_/gang la gang gi don med pas/_/lta dang spyod dang lam 'bras dag_/'di nyid don gnyer gzhan med pa'o/_/gang gis de dag de don du/_/tshig dang sngags rdzas dka' thub kyis/_/
[\[142b.6\]]gang bstan de yi byin brlabs kyis/_/bdag gzhan phan par gang 'dod pa'o/_/gang las gyur pa de zhig pas/_/lus sems 'byung ba'i bag la gnas/_/phyin cad phan gnod chos med pas/_/dka' thub 'bad rtsol mi dgos so/_/gang phyir byed pa'i rgyu bzhi dag_/mnyes 
[\[142b.7\]]dang dag pas bde bya'i phyir/_/las dang dka' thub drag shul gyis/_/grol zhing thar bar 'dod par snang /_/bden bzhi bcu drug tha dad lam/_/khams gsum mthong bsgom spong tshul gyis/_/rang don zag pa kun bral nas/_/rang don thar pa mya ngan 'das/_/rkyen rtogs 
[\[143a\]]
[\[143a.1\]]bag chags sad pa yis/_/'byung med bcu gnyis rang brtags nas/_/ma rig 'khrul 'khor rgyu 'bras zad/_/yid bzhin bde ba mchog gi sa/_/tha dad med pa'i rig pa'i sems/_/bden [{]brdzun [,]rdzun [}]khyad par cir bltas pa/_/gsal la mi rtog snying 
[\[143a.2\]]po nyid/_/bdag gzhan nus pa'i stobs su snang /_/chos rnams sgyu ma mig yor dang /_/brag ca chu zla 'dra ba yi/_/de nyid mtha' dbus bral ba ni/_/bden gnyis 'brel pa dbu ma'i tshul/_/rdo rje dam pa gsum bkod de/_/dngos po sgyu ma las grol nas/_/dag pa'i rten 
[\[143a.3\]]'brel la brten nas/_/ye shes sgyu ma mngon sum shar/_/gang phyir las dang bya ba dang /_/khrus dang gtsang sbra la brten nas/_/sngags dang phyag rgya'i mthu stobs kyis/_/sgo gsum rdo rje 'dzin pa'i sa/_/de dag las mthun khyad par nyid/_/de kho na nyid bzhi rtogs 
[\[143a.4\]]nas/_/las dang ting 'dzin 'brel goms pas/_/rdo rje 'chang ba'i sa la gnas/_/ting 'dzin rig pa gtsor byas nas/_/sngags dang phyag rgya bsam pa yis/_/cha lugs ji bzhin mngon sgyur te/_/goms pas bdag gzhan don grub pa'o/_/thabs dang grol ba'i khyad 
[\[143a.5\]]par gyis/_/dbang po yul dang rnam shes dang /_/snang srid phyi nang snod bcud kyi/_/spyod yul ji ltar 'gyur ba kun/_/thabs dang shes rab dbyer med pa'i/_/gsang ba'i thabs kyis rgyas btab pas/_/ma lus rdo rje nyid du 'gyur/_/snang srid dpa' bo thabs chen de/_/
[\[143a.6\]]rang bzhin dbyer med dag pa yi/_/sna tshogs 'phrul pa rang snang bas/_/ma lus gnyis med ye shes yin/_/thabs dang shes rab gnyis med pa'i/_/thabs dang rig pa gang zin pa/_/gzhan gyis dor ba'i 'khor ba'i chos/_/ye shes bdud rtsi'i ngo bor 'gyur/_/ma lus 
[\[143a.7\]]gcig dang tha bral ba'i/_/ji ltar mthun pa'i snying po la/_/so so'i don ltar mi gnas pas/_/bskyed pa lha dang gzhal yas dang /_/rdzogs pa nam mkha'i ye shes dang /_/dngos po lhan cig skyes pa ru/_/snang ba rkyen gyis sgyur ba ltar/_/ma lus de yi ngo bor 'gyur/_/
[\[143b\]]
[\[143b.1\]]de dag bltas pa'i khyad par gyis/_/rang re'i mos dang bsam pa dang /_/nus pa'i rim pa cir snang yang /_/nam mkha' dang ba'i rang bzhin las/_/nyi zla gza' skar sprin khu rlangs/_/rang 'byung rang dngas 'gyur med ltar/_/ji ltar snang ba'i chos rnams kun/_/dngos 
[\[143b.2\]]dbang don las ma g.yos pas/_/de dag de ltar nyid snang bas/_/de nyid nam mkha'i khongs su 'du/_/de nas gtan tshigs bshad par bya/_/ma lus 'gro ba thams cad la/_/byang chub snying pos kun khyab pas/_/kun gyis mthong goms bya dgos pas/_/so so thun mong 
[\[143b.3\]]gtan tshigs dang /_/thun mong ma yin la sogs pa/_/rgya mtsho klong dang chu bo ltar/_/ma lus 'dul shing 'byung ba yin/_/thun mong bzhi sogs gang yin pa/_/log lta phyogs 'dzin dgag pa dang /_/dngos dbang thabs dang 'brel mtshon phyir/_/thun mong gtan tshigs brjod 
[\[143b.4\]]pa yin/_/gang phyir gtan tshigs thams cad kyis/_/rang las 'phrul phyir me long nyid/_/ma lus gcig dang tha dad min/_/gang gi mtha' las yongs grol te/_/dbus su gzung med gtan la phebs/_/gcig dang du ma bral ba'o/_/rgyu dang rkyen dang 'bras bu ste/_/thabs 
[\[143b.5\]]de gdod nas dag pa gsum/_/ma lus rang snang rtogs pa nyid/_/mtshan nyid de yi mtshan nyid do/_/rgyu gcig pa dang yig 'bru'i tshul/_/byin gyis brlabs dang mngon sum pa/_/ma lus rtogs pa bzhir shar te/_/de nyid rtogs pa bzhir snang ngo /_/ma skyes ngang las gang snang 
[\[143b.6\]]ba/_/chu dang rlabs bzhin gcig pas na/_/de dang der gcig dbyer med pas/_/dngos po lo rgyus nyid kyis shes/_/'khor dang mya ngan 'das pa yi/_/rtsa ba chags sdang lnga nyid de/_/gzhi rtsa ma bcos skad cig ma/_/de nyid rang spyir gang snang ba/_/rtogs pas spyi dang rang 
[\[143b.7\]]mtshan shes/_/snod bcud rgyud rnams mtha' yas dang /_/mnyam gnyis lhag pa'i mnyam gnyis kyis/_/dngos po snang grags chos rnams kun/_/ma bcos de bzhin nyid du gnas/_/ma lus snying po thig le dang /_/lnga bdag brgyad cu rtsa gnyis rgyu/_/sa ya bcu 
[\[144a\]]
[\[144a.1\]]gsum rtsa yan lag_/ro dang gnas skabs kun las grol/_/dang po gnas dang gnyis pa gnyis/_/gsum pa ma lus khyab byed pa/_/nyams su myong byed gtan tshigs so/_/thig le gnas dang yig 'bru dang /_/de yi byin brlabs 'dres pa yis/_/bde 
[\[144a.2\]]ba chen po mngon du snang /_/chu las chu bo tha dad de/_/rgya mtsho las ni chu thigs dang /_/lam dang zhing sa'i 'bras bu ltar/_/thabs kyi khyad par snang ba yin/_/dngas ma lnga las gang byung ba/_/ji snyed lus sems rtsa thig le/_/khams lnga'i ro dang bcud snang ba/_/ye 
[\[144a.3\]]shes chen por gtogs pa yin/_/gsum dngos brgyad sogs kha dog grangs/_/gnas pa gang yin de snod de/_/so so'i bcud kyi khyad par las/_/byang chub sems nyid gsal bar snang /_/don dam kun rdzob dbyer med pa'i/_/bden bzhi dbyer med dngas ma nyid/_/ma 
[\[144a.4\]]lus khyab pa'i tshul gyis snang /_/thabs dang shes rab gnyis med pa'i/_/thig le gcig dang du ma nyid/_/bral ba'i ye shes chen po nyid/_/gcig dang du ma las grol ba'o/_/bcud 'dus thig le gnyis ro rgyu/_/rlung dang gdams ngag rkyen ldan pas/_/'bras bu lhan 
[\[144a.5\]]cig skyes par snang /_/rang la gnas pa thabs kyis gsal/_/thabs dang shes rab 'brel ba'i ro/_/rtsa yig bcas pa bcud 'dus pas/_/thabs dang rlung gi gdams pa yis/_/ma lus lhan skyes mngon sum gsal/_/bde dang stong nyid mi phyed pa/_/rang rig 
[\[144a.6\]]bde chen ma skyes gzugs/_/ma lus 'od dang rnam pa ltar/_/dbyer med tshul dang rang snang ba'o/_/bde bas bskyed pa'i rtog pa lnga/_/rtsa ba yan lag bcas pa nyid/_/ma lus ye shes chen po nyid/_/ye shes lnga yi rgyas btab pa'o/_/dbang po snod bcud bcas 
[\[144a.7\]]pa yis/_/yab yum 'brel par bcas pa'i bcud/_/sems lnga'i rgyud du rang snang ba/_/mnyam pa bzhi yi tshul du gsal/_/de la sogs pa mtha' yas pa'i/_/phyi nang gsang ba mthar thug pa'i/_/gtan tshigs mtha' yas bshad pa ste/_/rdo rje me long 
[\[144b\]]
[\[144b.1\]]bshad pa'i rgyud/_/gang gis rtogs pa de nyid ni/_/ma lus rang snang sku gsung thugs/_/yon tan phrin las rang snang ba/_/zag med rang 'byung ngang las 'char/_/chos rnams 'bras bur lhun rdzogs pa'i/_/bdag dang gzhan don lhun rdzogs pa/_/ma bcos ji bzhin ngang 
[\[144b.2\]]bzhag las/_/lhun gyis grub pa'i dkyil 'khor 'byung /_/gang dag gang la gang brten pas/_/lhun gyis grub pas 'bras bu nyid/_/ma bcos sgyu ma lhun grub nyid/_/dus bzhi phyogs bcu ma lus par/_/lhun grub 'bras bur rang snang ba'o/_/rdo rje sems dpa'i sgyu 'phrul 
[\[144b.3\]]dra ba gsang ba me long gi rgyud chen po las lta ba ma lus pa bshad pa'i le'u ste bzhi pa'o//_//de nas gzhan yang bshad bya ba/_/sgyu 'phrul dra ba mngon rdzogs pa'i/_/spyod pa'i khyad par ma lus pa/_/'di dag bshad par bya ba ste/_/rang bzhin thabs dang mngon gyur pas/_/
[\[144b.4\]]spyod pa ma lus bstan pa yin/_/e ma'o rang rig snying po las/_/bde sdug gnas dang longs spyod dang /_/tshe dang kha dog la sogs pa/_/la lar mngon par chags pa ste/_/la lar drag shul zhe sdang spyod/_/la lar ri bos non pa nyid/_/la lar ldongs pa'i mun pa nyid/_/
[\[144b.5\]]la lar phrag dog snang ba yin/_/la lar ser sna 'thab rtsod de/_/la lar 'chal dang bya ba btang /_/rtsol dang mi rtsol la sogs pa/_/de la sogs pa mtha' yas rnyed/_/chos dbyings mtha' yas mu med pa'i/_/nam mkha' dbyings ni mtha' yas par/_/spyod pa'i khyad par 
[\[144b.6\]]de nyid do/_/rang 'byung thabs kyi spyod pa nyid/_/ji ltar bsam zhing brtags pa ltar/_/rang bzhin dbye ba med pa'i phyir/_/sgo gsum byed spyod bsam mi khyab/_/thabs dang shes rab rang bzhin gyis/_/ma lus sangs rgyas gnas gyur kyang /_/ma rtogs thabs dang bral ba'i phyir/_/
[\[144b.7\]]bde sdug sna tshogs bsam mi khyab/_/thabs chen dag dang ldan pa la/_/'dod chags zhe sdang gti mug dang /_/nga rgyal phrag dog chen po dag_/byang chub lam du bde bar bshad/_/thabs dang mi ldan skye bo yis/_/thabs dang bya ba sna tshogs kyis/_/mdzad spyod dka' ba sna tshogs pa/_/mi dang lha las thar ba med/_/
[\[145a\]]
[\[145a.1\]]dper na dug dang ldan pa la/_/thabs kyi khyad par ji bzhin du/_/rtogs pa'i khyad par ji bzhin du/_/bde dang sdug bsngal sna tshogs rgyun/_/rang bzhin gnyis med dag pa las/_/brtags pa'i bye brag khyad par gyis/_/mi mthun bde sdug sna tshogs myong /_/
[\[145a.2\]]ma bcos dbyings las g.yos pa med/_/gang dag thun mong ngo dag las/_/las dang bya ba sgo nas ni/_/spyad dang spyod dang spyod 'gyur phyir/_/'di skad spyod pas spyod par gsungs/_/rang bzhin rgyal ba'i spyod pa yis/_/chu dang rlabs ltar khyab gyur kyang /_/spong len bya ba sna 
[\[145a.3\]]tshogs las/_/spyod pa thabs kyis zin pa med/_/gang phyir thabs dang shes rab dang /_/sgra dang rtogs pa sna tshogs kyis/_/thun mong yul du ma gyur pa/_/thun mong ma yin thabs spyod de/_/la lar thun mong nyid du ste/_/thar pa dang ni ma thar pa/_/kun du rgyu dang mu stegs 
[\[145a.4\]]dang /_/bud med dang ni ma rabs dang /_/rgyal po dpa' bo dka' thub can/_/byis pa la sogs tha dad de/_/la lar dgod dang drag po dang /_/gshe dang 'jigs dang zhi ba dang /_/la lar de bzhin chags chen po/_/g.yo sgyu spyod dang g.yem par ston/_/zhi dang rku dang 
[\[145a.5\]]phrag dog spyod/_/'dod dang longs spyod gzir ba dang /_/glu bro gar dang 'jo sgeg dang /_/de bzhin 'jigs dang sdigs pa dang /_/ma rungs pa dang rnam par 'tshe/_/zhing khams rdzu 'phrul spyod pa dang /_/ngo mtshar cho 'phrul du ma dag_/gang dang gang gis mdzad pa 
[\[145a.6\]]dag/_/skye bo ma lus 'dul ba'i phyir/_/mdzad pa mtha' yas rnam par ston/_/zhi la tshangs dang khro la khro/_/thar pa na chung mdzes dang rol/_/gdung dang rmongs dang sdug bsngal ba/_/rang rang ded dpon mtha' yas pa'i/_/sku yi rol pa mtha' yas ston/_/byin 
[\[145a.7\]]gyis brlabs dang rang snang dang /_/brda dang rig pa ting 'dzin dang /_/tshig tu chags sdang rmongs pa dang /_/shin tu rgyal dang phrag dog dang /_/'jam dang dal dang snyan mi snyan/_/rtsub dang drag dang sbom phra dang /_/ring thung rol mo lha klu dang /_/mi dang mi min 
[\[145b\]]
[\[145b.1\]]'byung po'i sgra/_/khyim bdag dbang chen legs dpon dang /_/chags can gtum po la sogs pa'i/_/sna tshogs rol pa mtha' yas pa/_/dag dang ma dag tshul gyis ni/_/gsung gi rol pa mtha' yas snang /_/la lar byams dang sdang ba dang /_/g.yeng dang mi g.yeng rmongs 
[\[145b.2\]]dang ri/_/sdud dang mi sdud yal ba dang /_/grol dang ma grol rno rtul dang /_/ma rig ye shes la sogs pa/_/thugs kyi rol pa mtha' yas pa/_/thams cad mkhyen pa'i tshul gyis snang /_/mtha' yas dbyer med dam pa nyid/_/lung dang rigs pa man ngag gi/_/tshad ma dag 
[\[145b.3\]]gis gang bcal ba/_/shes bya khong du chud par 'gyur/_/de nas chos rnams ma lus pa/_/bdag gzhan phyi nang dbyer med pa'i/_/thams cad mkhyen pa'i tshul gyis snang /_/mtha' yas dbyer med dam pa nyid/_/dran dang shes bzhin brtan po yis/_/dus gsum rgya mtsho gting 
[\[145b.4\]]lta bur/_/mi g.yo gsal ba'i ngang gyur nas/_/sgo gsum mnyam par sbyor ba yis/_/dang po rtogs pa'i spyod pa ste/_/de bzhin nyid la gsal brtan te/_/stong pa shes rab spyod par bshad/_/de nas phyogs bcu ma lus pa/_/rang 'byung byang chub sems nyid phyir/_/gang 
[\[145b.5\]]snang rang rgyud dngos med de/_/sgyu ma mig yor brag ca dang /_/smig rgyu chu bur la sogs pa/_/gong ma'i stobs dang 'di nyid stobs/_/mnyam par sbyor bas bsgom par bya/_/gang la ma bltas mngon byas dang /_/ting 'dzin rim pa gnyis med pas/_/kun la snying rje'i spyod pa dag_/
[\[145b.6\]]dam pa 'di ni spyad par bya/_/rang bzhin ched du dmigs pa dang /_/khyab dang shugs las gang byung ba'i/_/snying rje'i spyod par rnam par spyad/_/de nas sgyu ma lta bu nyid/_/rang nyid phyogs med snang ba yis/_/cir yang bsgyur du rung ba'i phyir/_/rig pa dbu mar gang gsal ba/_/nyi 
[\[145b.7\]]zla brtsegs pa'i gdan du 'bar/_/sa bon gang las thabs cho gas/_/'phro 'du zhu nas mngon gyur pa/_/rdo rje gsum gyi ngo bor snang /_/de nyid gcig dang lnga gsum gyis/_/brtan 'bar mdzes par gsal gyur te/_/mdun dang gzhan du skabs dag sbyor/_/gcig dang 
[\[146a\]]
[\[146a.1\]]nges med rim pa dang /_/'khor lo zhes bya bzhi ru gyur/_/gang gis gang de ma brten par/_/'phro 'du bsgoms pa don med de/_/skyon bral gsal brtan 'dris pa yis/_/gang bsgoms gsal bar mngon du 'gyur/_/tha mal zhen rtog zlog pa dang /_/lam gyi 
[\[146a.2\]]'brel par bya ba dang /_/dngos grub 'bras la myur 'jug pas/_/rtags kyi lha ni bsgom par bya/_/de ltar brtan 'gyur gsal ba la/_/bdag gzhan phyi nang ma lus pa'i/_/sgo gsum sku gsung thugs gsal bas/_/thun mong spyod pa rnam bcad la/_/sgo gsum mnyam 
[\[146a.3\]]bzhag rjes thob med/_/gang gis de ltar gsal bya'i phyir/_/phyogs gcig spyod pa brtsam par bya/_/de nas rtsa ba goms pa dang /_/bslab bya khyad par mthar phyin ltar/_/gang de rim par bstan 'phel phyir/_/yan lag spros pa rnam par bsgom/_/lhag pa bcu gcig 
[\[146a.4\]]dgur ldan pa'i/_/gcig las rgyas bsdus phye ba yis/_/'khor lo'i rtsa ba lha dag kyang /_/yab yum gnas dgod gsal bar bsgom/_/de dag lhag pa'i lha dgu dag_/yan lag tshul du spros te bsgom/_/'dul ba gnyis kyi rang bzhin gyis/_/mdzes pa'i tshul dang gdug 
[\[146a.5\]]pa 'dul/_/lha dang zhal phyag dbu grangs kyang /_/rtsa ba yan lag spros tshul gyis/_/dkyil 'khor grangs dang gang sbyar ba'i/_/rim par spros shing bsgom par bya/_/grangs dang grangs med tshul dag gis/_/dpag tshad rgyang grags mkha' dbyings su/_/zhi dang khro 
[\[146a.6\]]la sogs pa yi/_/sangs rgyas sprin tshogs sna tshogs bsgom/_/dang po'i bar dang tha ma'i bar/_/rig pa'i ting 'dzin gsal brtan nas/_/sku gsung thugs dang ldan pa yi/_/tshom bu rim par bsgom par bya/_/dgon pa'i rim pa'am nags tshal dang /_/chu 'gram 
[\[146a.7\]]ri rtse dur khrod dang /_/skyon bral yon tan rdzogs pa ste/_/dgra dang phyogs mtshams skyon med pa'i/_/brtag pa'i rim pa ldan pa yis/_/shis dang 'thad pa'i sa phyogs su/_/gzhal yas rim brtsegs mdzes ldan pa/_/rgyan dang bcas pa ldan byas la/_/ting 
[\[146b\]]
[\[146b.1\]]'dzin mnyam pa'i shes rab thabs/_/mi ldan gong ma'i 'od kyis spyad/_/bdag dang gzhan gyi nus pa yis/_/mnyam nas tshogs la 'jug par bya/_/yo byad lnga ldan thogs med par/_/cho ga'i rim pa ji bzhin brtsam/_/bro glu gar dang ting 'dzin bcas/_/bar 
[\[146b.2\]]chad med par bsgrub par bya/_/gal te 'dod pa ma rdzogs par/_/sgyu ma'i lus de ma brtan na/_/yid kyis rdo rje gsum gsal bas/_/rnam par smin pa'i rig 'dzin de/_/phyin cad 'jigs bral khyung bzhin no/_/de bas 'brel pa'i spyod ldan na/_/dbang sgyur zag med 
[\[146b.3\]]sa thob ste/_/brgya dang stong sogs 'jig bral zhing /_/gling dang 'jig rten brgya stong du/_/'dul ba'i cho 'phrul mtha' yas snang /_/'jigs pa med cing mi ldog sa/_/dpa' bo rdzogs pa'i rnal 'byor pas/_/gzhan don spyod pa'i khyad par dag_/'dul ba'i dbang 
[\[146b.4\]]ni sna tshogs kyis/_/rnam par brtse ba sna tshogs spro/_/'di ni rgyal ba thams cad kyi/_/shes rab phyi yi spyod pa ste/_/cho ga rgyas par bstan pa yin/_/de nas gzhan yang bshad bya ba/_/nang du 'jug pa'i rim pa yi/_/spyod pa'i khyad par cho ga dag_/de nas rim pa 'di dag 
[\[146b.5\]]bshad/_/lus can 'gro ba thams cad la/_/tsakra bzhi dang sku gsung thugs/_/spor dang 'bar ma 'khyil pa dang /_/'brel dang ma 'brel khug pa dang /_/'dzin dang 'dzag dang gnas pa dang /_/de bzhin khyab dang 'khrul ba'i rtsa/_/gang du rgyu dang gnas 'dzin pas/_/rtsa zhes de la 
[\[146b.6\]]mngon bshad de/_/de dag rgyu dang lam 'bras dang /_/thabs dang shes rab gnyis med pas/_/bde ba chen po skyed par byed/_/gong dang 'og gi rang bzhin las/_/spyi dang khyad par kha sbyor 'byung /_/sa bon khyab byed 'khor lo yis/_/thams cad khyab cing 'dzag pa'i rtsa/_/dngas 
[\[146b.7\]]snyigs rlung dang 'brel ba yis/_/gang de pho mo'i bcud rkyen gyis/_/zag dang zag med bde ba skyed/_/lus kun khyab par gnas pa nyid/_/dngas ma thur gyi rlung dang 'grogs/_/gang na sgra sbyor 'khor lo can/_/des kyang kun khyab rgyu ba can/_/'khrul zhing 'khor bas 
[\[147a\]]
[\[147a.1\]]'khor lo ste/_/gsung gi 'khor lo ngag gi rten/_/rdzogs dang ma rdzogs gang mi gsal/_/sgra sbyor dag dang ma dag gyur/_/bde dang snyan dang mi snyan dang /_/bya dang dri za bung ba dang /_/chags pa'i sgra ni sna tshogs byed/_/mdog dmar lus khyab klu la sogs/_/u 
[\[147a.2\]]tha'i rlung dang 'grogs te gnas/_/d+harma tsakra srog gi rten/_/ma lus gzhi rtsa kun gyi srog_/rtsa bzhi yan lag brgyad dang ldan/_/dngas ma lnga 'dus kun gyi gtso/_/phyi rim rin chen sul mang 'dra/_/mi shigs thig le bde chen po/_/rin chen phung po za ma tog_/sna tshogs ye shes lnga yi 
[\[147a.3\]]bdag_/thung ngu a yi rang bzhin can/_/srog gi rlung dang 'grogs te gnas/_/phyi rim pad+ma 'dab brgyad de/_/chos nyid ye shes yon tan dang /_/rang rgyud bzhi la yan lag brgyad/_/thun mong phyi yi rim pa yin/_/'di la rtsa gsum rim pa ste/_/zag pa'i rtsa dang mngon shes rtsa/_/chos 
[\[147a.4\]]nyid rim pa gsum du gnas/_/rlung yang gcig gam gnyis yin te/_/de las bye brag dpag med pa'o/_/gnas pa dang ni rgyu ba'i rlung /_/gnas pa srog dang ye shes te/_/rgyu ba bzhi ni mngon par brjod/_/phyi nang can dang gyen thur can/_/de re'ang dngas snyigs khyad par gyis/_/
[\[147a.5\]]rim pa brgyad du mngon snang yin/_/gnyid dang 'gro ba'i sa bon gyis/_/chags sdang dran rtog kun gyi gzhi/_/gang du gnas dang gnas ma yin/_/rgyu zhing 'pho ba rlung gis te/_/bde dang sdug bsngal ji snyed pa/_/myong zhing skyed par byed pa yin/_/'di ni gnas dang mi gnas kyis/_/srog 
[\[147a.6\]]dbang dran pa dbang sgyur bas/_/gnas dang 'pho ba pha rol dag_/gnas pa srog gi rlung can no/_/gang du 'khrul pa 'dzed pa ni/_/ma lus 'gyed cing spro ba yi/_/gyen thur 'dzeg cing 'gengs 'byung ba'i/_/sgo gnyis lus kun khyab pa'i rtsa/_/drug cu rtsa bzhi snying po can/_/phyi 
[\[147a.7\]]rim bzhi yi rgyun du 'khyil/_/dbus nas 'khyil pa thig le'i rtsa/_/'phen pa bde ba'i rlung dang 'grogs/_/gang du'ang 'khrul cing sprul pa'i phyir/_/sprul pa'i 'khor lo shes rab nyid/_/de 'og gru gsum 'bar ba'i rtsa/_/gyen du 'bar dang thur du 'phro/_/'od kyis 'bar 
[\[147b\]]
[\[147b.1\]]ba'i sa bon can/_/rtse mo'i 'og mas reg pa'i khams/_/gtum mo lte 'og 'bar ba'i rtsa/_/skyes bu chags pa slong ba ltar/_/'di dag bde ba bskyed pa ste/_/gnas sa tshad dang bcas par gnas/_/de 'og g.yo ba rlung gi rten/_/'byed dang 'dzums pa'i las can nyid/_/
[\[147b.2\]]de dang de gnyis gang ldan pas/_/lus kyi dngas snyigs 'dis 'byed pa/_/bye brag brgyad cu rtsa gnyis rtsa/_/'dus pas sku gsung thugs yin te/_/lte ba thur du 'dzag pa'i rtsa/_/rtsa gsum 'dom pa'i bde ba'i gnad/_/rgyu ba rlung ni thig ler rten/_/'gyed cing 
[\[147b.3\]]'dud pa g.yas g.yon te/_/bcu drug 'dus pa'i srog rtse gong /_/rtsa gsum mgrin par 'dus pa ni/_/sgra sbyor 'khor lo ngag gi gnad/_/de nas dngas ma'i thig le la/_/ma lus 'dus pa'i tshul du gnas/_/rig pa'i rtsa la bcud 'dus pas/_/thogs med 
[\[147b.4\]]gsal ba'i mngon shes 'byung /_/phyi rol zag pa'i rtsa nyid la/_/bde ba chen po'i bcud 'dus pas/_/bde chen nyams nyid skye bar 'gyur/_/chos nyid thig le mi g.yo ba/_/dngas ma 'dus pa'i bcud thim pas/_/ye shes lnga dang ldan pa yi/_/zag med ye 
[\[147b.5\]]shes bde ba che/_/nam mkha'i dbyings ni rgya che ba/_/thog mtha' med par khyab par 'gyur/_/'di nyid rtogs dang ma rtogs las/_/'khor dang mya ngan 'das pa yi/_/spyod pa sna tshogs 'byung bar 'gyur/_/thabs kyi khyad par phyag rgya lnga/_/bskyod pa rlung dang 'bar 
[\[147b.6\]]ba me/_/thig le chu dang 'dzin pas/_/bde chen nam mkha'i phyag rgyar gsal/_/bde bas bde ba'i don mthong bas/_/rtsa dang thig le rlung dag dang /_/bde ba rang rig ma skyes pa/_/de nyid bde chen mi rtog pa/_/rang rgyud bral bas zag pa med/_/rang rgyud med pa'i bde 
[\[147b.7\]]ba nyid/_/dngas ma'i thig les kun khyab pas/_/phyi nang dbang por bcas pa yis/_/bde ba sgyu ma'i rang bzhin 'char/_/ma lus bde ba chen po nyid/_/de la de yis rgyas btab pas/_/bde ba mi rtog lhan cig skyes/_/phyag rgya gcig tu gsal bar gnas/_/gang du 'khor 
[\[148a\]]
[\[148a.1\]]lo rtsa bcud ldan/_/sa bon yi ge bde ba dang /_/khams lnga ye shes ro ldan zhing /_/stong dang bde ba'i thig le 'dres/_/rtag tu dran par gnas pa nyid/_/re re'ang de ltar gnas pa'i phyir/_/'khor lo rtsa bcud thig ler bcas/_/lha dang ye shes sku gsung 
[\[148a.2\]]thugs/_/rang lus snang ba snod bcud kun/_/spros bcas phyag rgya'i grangs su gsal/_/bcud lnga ye shes kho na'i phyir/_/dngas snyigs dbyer med thig le'i don/_/so so'i kha dog dbyibs tshul dang /_/sbas pa'i sku gsung thugs dag la/_/dbyer med gsal ba'i rig pa yis/_/
[\[148a.3\]]ma lus bde chen mngon du gsal/_/de nas bde ba chen po nyid/_/gar thabs rlung gis dbang bsgyur nas/_/ma lus bde ba'i rig pa 'char/_/gtsang dang 'dzem pa bral gyur nas/_/bshung ba lnga dang 'dod pa lnga/_/thig le bcud dang dngas mar bcas/_/thig le chen por 'dres pas 
[\[148a.4\]]na/_/mi 'gyur 'chi med tshe la gnas/_/rang rig bde ba chen po nyid/_/thog ma tha ma med par gnas/_/thig le rgyu ba rlung dang bcas/_/zag med dang ma'i snying por thim/_/mngon shes lnga ldan zag pa med/_/dngas ma'i snying por lam mthar phyin/_/de nas gsang ba bshad bya ba/_/
[\[148a.5\]]'khor dang mya ngan 'das pa dag_/thabs dang shes rab kha sbyor ba'i/_/bden gnyis nyi zla'i khyad par las/_/ma lus thams cad gsal bar snang /_/gang du thabs dang bral ba yi/_/gnas dang bde sdug btang snyoms dang /_/longs spyod tshe dang kha dog dang /_/bdag dang bdag 
[\[148a.6\]]gir zhen bcas pa'i/_/gzugs dang sgra dang dri dang ro/_/reg dang dran pa sna tshogs kyis/_/zhen dang 'ching ba'i rang bzhin gyis/_/rang bzhin bzhi ni gsal bar 'gyur/_/de las tha mal 'khor ba'i lam/_/thog ma med nas lus gnas pa'i/_/bde chen nam mkha'i snying 
[\[148a.7\]]po nyid/_/lus gnyis rtsa bcud ma lus pa/_/thabs dang shes rab sku gsung thugs/_/srin bu 'khyugs pa'i yi ge ltar/_/dbang po gnyis dang 'brel te gnas/_/thabs dang man ngag ldan pa yis/_/rgyal rigs rje'u dang bram ze dang /_/dmangs rigs tshos ma gar mkhan 
[\[148b\]]
[\[148b.1\]]ma/_/rdol ma nyo tshong ma nyid dang /_/ma dang sgyug mo sring mo dang /_/mthar sgeg lus 'tshong ma la sogs/_/dngos grub skye ba'i zhing du bshad/_/bcu gnyis bcu bzhi bcu drug dang /_/[{]bcwa [,]bco [}]brgyad bcud ldan rab yin te/_/nyi shu la sogs 'bring du bshad/_/rtsa lnga tha ma'i 
[\[148b.2\]]tshad yin te/_/gzhan la dngos grub med par gsungs/_/las dang bya ba ma lus pa/_/cho ga'i sbyor ba rab tu brtsam/_/gnas pa 'byung ba'i bcud bzhi la/_/'byung bzhi gsal rkyen gang phrad pas/_/nyi zla 'dres pa'i gar thabs las/_/lhan cig skyes pa gsum gcig 
[\[148b.3\]]las/_/nyams su ye shes lnga shar ba/_/ma lus bde ba chen por 'gyur/_/gnas bzhi rtsa bcud thig le le las/_/thabs dang shes rab gnyis med pa'i/_/phyag rgya bzhir ldan mnyam sbyor bas/_/dngas snyigs rlung gis ngos bzung nas/_/dngos po lhan cig skyes pa dag_/
[\[148b.4\]]bdag po gdung can sbyar ba yi/_/'phro 'du btang dang bzung ba dang /_/bzlog pas nyi zla dbyer med myong /_/dang po 'jig pa la sogs nas/_/rdo rje 'chang chen gsang bdag par/_/lam lnga sems lnga mthar phyin pas/_/stobs kyi khyad par gsal bar 'gyur/_/thabs dang shes 
[\[148b.5\]]rab gnyis med pa'i/_/'og min nam mkha'i shar sgo nas/_/nyi zla dus gcig shar ba la/_/dus tshod gza' yis gang bzung ba/_/nyin mtshan med pa'i ye shes nyid/_/'phen pa rlung gi sbyor bas 'byung /_/rnal 'byor rig par snang ba yi/_/khyab pa nam mkha'i 'jig rten na/_/
[\[148b.6\]]bde chen mdzes pa'i me tog la/_/bcud kyi khyad par gang gnas pa/_/thabs dang shes rab 'brel ba yi/_/shel dang byu ru'i bung bsdus nas/_/rnal 'byor bcud kyis rgyas 'gyur nas/_/bcu gsum sa la lhun gyis grub/_/'khyud pa'i gar thabs las byung ba'i/_/
[\[148b.7\]]bde ba chen po mi rtog pa/_/skad cig cha las byung ba yi/_/zag med ye shes snying po ste/_/ma lus dngas ma'i blo snang ba/_/zhen bral stong rtog mi gnas pa/_/dngos po lhan cig skyes pa ste/_/ma lus khyab par gnas pa yin/_/'du shes zad pa'i rang bzhin te/_/
[\[149a\]]
[\[149a.1\]]skye dang 'grib pa'i thig le nyid/_/bco lnga rdzogs pa'i tha ma nyid/_/sbyor ba kun zad stong pa'i ngang /_/de nyid byin brlabs las gyur pa/_/phyogs dus snod bcud ngo bo nyid/_/thig le rdul bral zhen pa med/_/sgyu ma gzugs brnyan brag ca sogs/_/
[\[149a.2\]]ma lus bde chen rang bzhin du/_/thun mong dran rtog rang 'gags nas/_/bde chen sgyu ma mngon sum snang /_/bde ba chen po'i sku gsung thugs/_/bcud lnga zhu ba'i ye shes ro/_/thams cad rtse gcig dran pa nyid/_/dbyer med thabs dang shes rab ste/_/dran pa gcig 
[\[149a.3\]]tu myong ba nyid/_/thabs dang shes rab 'brel ba yis/_/sa ya bcu gsum grangs med pa'i/_/thig le bde ba nyid snang ba/_/rang rang ma 'dres thig le la/_/sku gsung thugs dang dran pa dang /_/ye shes lnga yi rgyas btab ste/_/ma lus thig le'i tshogs su snang /_/rang 'byung 
[\[149a.4\]]bde chen rig pa'i lha/_/gcig dang grangs las 'das pa yang /_/nyi zla gnyis kyi gdan la bzhugs/_/khyab pa thig le'i gur nang nas/_/bzhugs nas bdag po rten bdag can/_/rtsa bcud 'brel ba'i rgyan dang bcas/_/ka ba gsum dang pho brang bzhi/_/lde mig 
[\[149a.5\]]gnyis la 'byed pa bzhi/_/sgo bzhi phye bas gzhal yas khang /_/lha dang bcas pa mngon du 'gyur/_/dgon pa dur khrod ldan pa yi/_/gsang ba'i 'og min 'bar ba nyid/_/rim pa phyi nang bar ldan par/_/nyi zla pad+ma'i gdan stengs nas/_/dus gsum thig ler ro gcig 
[\[149a.6\]]pa'o/_/bde chen gnyis su med par bzhugs/_/thabs dang shes rab dbyer med pa'i/_/tshom bu'i tshogs kyang de bzhin te/_/thun mong dam tshig ting 'dzin dang /_/byang chub shes rab snying rje lnga/_/gzhan du thabs dang shes rab dang /_/spyad dang glu gar rgyan dang bcas/_/
[\[149a.7\]]ma spangs rol bar longs spyod pas/_/ye shes nyi zla rgyun 'char ba/_/rlung sems ye shes bcas pa nyid/_/rgyu ba med pas zag pa bral/_/nam mkha'i mthar thug bar nyid du/_/zag med bde ba rgyun mi 'chad/_/de nyid tshad med dkyil 'khor te/_/bde chen mngon du gang 
[\[149b\]]
[\[149b.1\]]bar snang /_/de dag lam la zhugs pa yi/_/phyi nang gsang ba ma lus pa'i/_/spyod pa'i khyad par thams cad kun/_/'dir ni rgyas par bstan pa yin/_/thabs dang shes rab ldan gyur pas/_/phyi nang gsang ba la sogs pa/_/skabs la bab pa'i rnal 'byor pa/_/gang yang rung 
[\[149b.2\]]bas spyod par bya/_/dang po rtogs nas mthar thug pa'i/_/phyi nang gsang ba'i lam spyod la/_/spyad bya yul zhes gang 'dod de/_/thams cad blang dor med par spyod/_/thabs kyi lta spyod ting 'dzin gyis/_/pad+ma la ni 'dam bzhin nam/_/mun snang gser 'gyur thabs bzhin 
[\[149b.3\]]du/_/thabs la mkhas pas spyad par bya/_/skyes mchod thabs dang ldan pa yis/_/zhing dang spyod yul dag pa la/_/chags bral bde bar gang spyad pas/_/nam mkha' dbyings kyi longs spyod la/_/bde ba chen por longs spyod cing /_/lhun gyis grub pa'i bdag por 'gyur/_/gang 
[\[149b.4\]]dag thabs dang mi ldan zhing /_/don med lam la ma 'brel bar/_/sgra dang tshig la brten pa yis/_/gsang ba'i spyod pa gang brtsams pa/_/gang bsgrubs snang bar mi 'gyur gyi/_/nus med g.yul du zhugs pa ltar/_/bdag gzhan gnyis ka brlag pa dang /_/mthong ba'i 
[\[149b.5\]]chos la sdug bsngal zhing /_/ngan 'gro log pa'i gnas su 'gyur/_/rdo rje sems dpa' sgyu 'phrul dra ba gsang ba me long gi rgyud chen po las spyod pa rgyas par bshad pa'i le'u ste lnga pa'o//_//de nas gzhan yang bshad bya ba/_/rang bzhin ting 'dzin gzugs brnyan 
[\[149b.6\]]dang /_/lhag gnyis ting 'dzin gzugs brnyan dang /_/byang chub sems dang tshogs nyid kyi/_/dkyil 'khor don ni bshad par bya/_/gang phyir dbang yul rnam shes kun/_/gzhan snang tha dad ma yin pa'i/_/ma lus rang rig byang chub sems/_/ma bcos rang bzhin 'od gsal 
[\[149b.7\]]ba/_/ma lus kun gyi snying po ste/_/phyogs bcu 'das dang ma byon pa'i/_/rgyal ba rnams kyi rang bzhin yin/_/'khor dang mya ngan 'das pa yi/_/chos rnams ma lus thams cad kun/_/sna tshogs rang bzhin dbyer med pa/_/de nyid rang bzhin chos sku yin/_/de nyid 'jig rten 
[\[150a\]]
[\[150a.1\]]brtan g.yo ste/_/ji ltar snang grags thams cad kun/_/nges pa'i rang bzhin bzhi bcu gnyis/_/rang bzhin longs spyod rdzogs skur bshad/_/de nyid phyag rgya sna tshogs te/_/kun du sku dang gsung dang thugs/_/yon tan phrin las bsam yas 
[\[150a.2\]]mchog_/rang bzhin sprul sku bsam mi khyab/_/ji snyed 'gro ba ma lus kyi/_/lus can snying la gang gnas pa'i/_/rang 'byung zag med ye shes gzugs/_/mi shigs thig le bde chen po/_/nam mkha' lta bur kun khyab pa/_/mi gnas chos sku'i rang bzhin yin/_/
[\[150a.3\]]de nyid rtsa ba'i rang bzhin las/_/ma lus snod bcud rang bzhin can/_/rtog pa ma lus dkyil 'khor te/_/longs spyod rdzogs pa'i rang bzhin nyid/_/de nyid thig le phra rags par/_/snang ba'i mdzad pa bsam mi khyab/_/de yis de 'dul snang ba'i rgyu/_/sprul pa 
[\[150a.4\]]rang bzhin zhes bshad do/_/gang 'dir phung po 'byung ba dang /_/rnam shes dbang po yul dus dang /_/nyon mongs rtag chad yid chos bcas/_/gang la mngon par mi snang yang /_/rang bzhin ma bcos dkyil 'khor te/_/kun la khyab par snang ba yin/_/rang snying dngas 
[\[150a.5\]]ma lngar ldan pa/_/dngas ma'i phung po 'byung ba dang /_/dbang po'i yul du bcas pa yi/_/rtsa bcud thig ler bcas pa nyid/_/sku gsung thugs su rang snang ba/_/ma lus kun la rgyas btab po/_/bcud 'dus thig le chen po nyid/_/nyi zla 'dres pa'i rang bzhin 
[\[150a.6\]]nyid/_/bde ba'i thig le rang snang ba/_/ma lus 'dus pa'i tshul dag gis/_/thabs kyis mngon du gyur na yang /_/gnyis med thig le bde ba'i ro/_/'gro ba kun la rang bzhin snang /_/de dag yab yum sku gsung thugs/_/rtsa bcud thig ler bcas pa nyid/_/
[\[150a.7\]]'du 'bral med par ye gnas pa'i/_/gang phyir rgyal ba thams cad kyi/_/zag med ye shes rang snang ba/_/dpag med yon tan rgya mtsho nyid/_/ye shes 'og min pho brang ste/_/zag med yon tan rgyan ldan pa'i/_/'khor lo 'bar ba'i pho brang dbus/_/mi 'jigs 
[\[150b\]]
[\[150b.1\]]phung po'i gdan stengs na/_/bdag po kun bzang 'khor lo bskor/_/bka' sdod skyes bu mdun na gnas/_/gzhan yang rgyal ba rgya mtsho'i tshogs/_/sku gsung thugs dang yon tan las/_/rang rang rigs lnga gang gyur pa'i/_/rnam thar dbu dang ye shes phyag_/so so'i bzhugs 
[\[150b.2\]]tshul ldan pa yis/_/mdun rgyab phyogs bcur 'khod pa nyid/_/yab yum 'brel pa'i tshul gyis gnas/_/rang 'byung ma bsgribs ye shes phyir/_/zag med tshogs gnyis las byung ba'i/_/nam mkha'i khams dang rgya mnyam pa'i/_/'jig rten grangs med rdul dang bcas/_/
[\[150b.3\]]bkod pa phun sum tshogs par gnas/_/gang de zag med ye shes kyi/_/phyag dang zhal dang thabs ldan pas/_/zhal mthong rigs la dbang sgyur bas/_/rdo rje 'dzin pa chen por gyur/_/rgyal ba de dag ma lus pa'i/_/gsung mchog brjod du med pa nyid/_/nam mkha'i dbyings 
[\[150b.4\]]kyi mthar thug pa/_/brda dang don dang byin brlabs dang /_/gsang ba la sogs ci rigs par/_/dam pa'i chos sgra rgya mtsho sgrogs/_/zag med ye shes rgya mtsho yi/_/byin brlabs cho 'phrul mngon shar ba/_/a A/_i I/_u U/_e ai/_o au/_r-i r-I/_l-i l-I/_a~M aH/_
[\[150b.5\]]ka kha ga g+ha nga /_tsa tsha dza dz+ha nya/_ta tha da d+ha na/_Ta Tha Da D+ha Na/_pa pha ba b+ha ma/_ya ra la wa/_sha Sha sa ha/_k+Sha/_'di dag rab tu phyung ba yis/_/phyogs bcu 'jig rten khams bcas pa'i/_/nam mkha'i dbyings dang rgya mtsho dang /_/kho ra yug dang lhun po dang /_/'bab chu 
[\[150b.6\]]lteng ka mtshe'u bcas/_/de na gnas pa'i 'gro ba rnams/_/rang rang longs spyod bde sdug bcas/_/phyi nang snod bcud bcas pa rnams/_/ma lus g.yo zhing ldeg par byed/_/sgra bo che yang sgrogs par byed/_/de dag sbyangs nas mi gnas par/_/gsung gi ngo bor byin brlabs 
[\[150b.7\]]te/_/de dag stong nyid la thim pas/_/ma lus stong pa nyid du 'gyur/_/a ni stong dang mi stong gi/_/dbu ma dmigs su'ang yod ma yin/_/ji snyed snang grags chos rnams kun/_/yi ge phreng ba nyid la gnas/_/gang phyir de yi rang bzhin yang /_/rang bzhin cho 'phrul 
[\[151a\]]
[\[151a.1\]]ting 'dzin dang /_/gsang ba bris par gang snang ba/_/rig pa'i khyad par snang ba yin/_/rtsa ba dang ni rgyan zhes dang /_/lha yi yi ge mngon snang bas/_/rang bzhin sku gsung thugs nyid de/_/khyab pa'i tshul gyis ma lus snang /_/gang du thugs rje byin 
[\[151a.2\]]brlabs dang /_/ting 'dzin rig pa'i cho 'phrul te/_/rang rang khyad par mngon snang yin/_/'di dag rang bzhin sna tshogs pa/_/gang du ji ltar gnas pa kun/_/yi ger ma gyur med par gnas/_/rgyal ba sangs rgyas thams cad kyi/_/ye shes rgya mtsho'i gsang ba'i thugs/_/
[\[151a.3\]]mthar thug med pa'i nam mkha' bzhin/_/zag med rgyas pas kun khyab can/_/shes bya'i dkyil 'khor mtha' yas pa/_/gcig dang du ma med tshul gyis/_/ye shes ma bsgribs gsal ba yis/_/nam mkha' dbyings ltar gsal mkhyen pa/_/dus gsum chos dang 
[\[151a.4\]]'gro ba dang /_/zhing khams rgyal ba dpag med dang /_/ri dang rgya mtsho rdul bcas pa/_/snga phyi ma bsgribs da lta nyid/_/me long lta bur mngon du snang /_/dpal ldan nam mkha'i dkyil 'khor du/_/ye shes lnga yis kun khyad can/_/kun mkhyen stobs bcu mtha' thug 
[\[151a.5\]]med/_/nam mkha'i dbang phyug bde chen po/_/mngon shes rgya mtsho pha rol byon/_/shes bya'i dkyil 'khor thams cad kun/_/sad dang sangs pa'i bdag nyid can/_/thog ma tha ma med pa'i bdag_/bde ba chen po sgyu ma nyid/_/rang 'byung thugs las gzhan pa min/_/'di ni 
[\[151a.6\]]rgyal ba thams cad kyi/_/sku gsung thugs kyi rang bzhin te/_/gdul bya gang gi ngo dag tu/_/sna tshogs mngon par 'phrul pa yin/_/gang du khro gtum gdug ldan pa'i/_/srid gsum dregs pa'i bdag po dag_/thugs rje khros pas gdul ba'i phyir/_/khro bo'i de bzhin 
[\[151a.7\]]gshegs par mdzad/_/sku ni ri rab lta bu nyid/_/zhabs dang phyag ni rdul snyed de/_/gang de gdul ba'i khyad par gyis/_/zhal gsum phyag drug zhabs bzhi dang /_/dbu dgu [{]bcwa [,]bco [}]brgyad phyag la sogs/_/nyi shu rtsa gcig dbu la sogs/_/de bzhin g.yo rdul mi g.yo ba'i/_/
[\[151b\]]
[\[151b.1\]]phyag zhabs zhal yang de bskyed de/_/mtshon cha sna tshogs 'dzin pa des/_/ji snyed phyogs bcu 'jig rten du/_/cho 'phrul bzhi la sogs pa yi/_/mdzad pa'i gar thabs sna tshogs kyis/_/dregs pa che dang dbang phyug dang /_/tshangs pa khyab 'jug brgya byin dang /_/dri 
[\[151b.2\]]za gshin rje gnod sbyin bcas/_/gdug pa'i nga rgyal rgyu 'bras can/_/rgyu 'bras rtsad nas bcad pa'i phyir/_/ma lus ba dag ma btang bar/_/nga rgyal khro gtum zhum pa yis/_/ji skad smras kyang rang rang gi/_/nyon mongs rgya mtsho ma skams par/_/thugs rje zhe la mnan 
[\[151b.3\]]tshul gyis/_/de dag mngon du btul bar mdzad/_/la lar dpal chen khrag 'thung ste/_/la lar rdo rje khrag 'thung nyid/_/la lar rin chen khrag 'thung ste/_/la lar pad+ma de bzhin gshegs/_/la lar sna tshogs las su bcas/_/rang rang btsun mo tshogs dang 'khril/_/
[\[151b.4\]]rigs kyi mtshon cha sna tshogs 'dzin/_/mdog dang cha lugs de bzhin te/_/de bzhin sras dang bka' nyan dang /_/pho nya yang sprul la sogs pa/_/rdo rje ba spu bu ga nas/_/pho nya bye ba drug cu dag_/phyogs bcu kun du rgyas bkye ste/_/nam mkha'i khams dang mnyam pa 
[\[151b.5\]]yi/_/gdug pa'i tshogs ni de dag kun/_/ma lus dus gcig btul nas ni/_/phyir mi ldog pa'i sa la bkod/_/de dag gsung yang sna tshogs te/_/sprul pa 'gyed pas gsung gcig tu/_/khams gsum sgra yis gang bar mdzad/_/hU~M hU~M hU~M bi shwa kro d+ha dz+wa la maN+Dal 
[\[151b.6\]]phaT phaT phaT/_ha la ha la ha la hU~M phaT/_phaT phaT phaT/_trata tra ta tra ta/_kro Ta kro Ta kro Ta/_ha la ha la ha la/_hu lu hu lu hu lu/_tiSh+Tha tiSh+Tha tiSh+Tha/_ban+d+ha ban+d+ha ban+d+ha/_da ha da ha da ha/_gr-ih+Na gr-ih+Na gr-ih+Na/_pa tsa pa tsa pa tsa/_ts+tshin+da ts+tshin+da ts+tshin+da/_gardza gardza gardza/_hU~M hU~M hU~M/_b+h+yo b+h+yo b+h+yo/_
[\[151b.7\]]phraT dz+wa la ra~M/_zhes pa'i sgra yis thams cad gang /_/ji srid nam mkha'i mtha' thug par/_/ri dang gling dang rgya mtshor bcas/_/'khor yug stong gsum 'jig rten bcas/_/ma lus g.yo zhing sgras bkang ste/_/gdug pa'i tshogs de 'khor bcas pa/_/gang gi 
[\[152a\]]
[\[152a.1\]]dbang du ma btang bar/_/gdug pa dus gcig btul bar mdzad/_/de tshe de yi 'khor g.yog kyang /_/zhum pas smras shing gsol btab nas/_/rang snying phul nas dam mnos te/_/dmod btsugs rang gi lam la bzhag_/'bar ba'i dkyil 'khor 
[\[152a.2\]]de dag kyang /_/la lar gti mug rmugs par mdzad/_/la lar chags la chags chen po/_/la lar g.yem la g.yem par ston/_/sdang la drag shul spyod pa ste/_/nga rgyal can la ri bos gnon/_/zhi las slong dang zhi ba nyid/_/gsal dang zhe la gnon pa dang /_/chags 
[\[152a.3\]]khro dang ni sdang khra dang /_/rmongs khro gnon khro la sogs pas/_/bskal pa zhing gi rdul snyed du/_/rang gi mkhyen pa'i ye shes kyis/_/gdul ba'i thabs ni sna tshogs su/_/sgyu 'phrul dra ba mngon rdzogs pa'i/_/thugs kyi sprul pa snang bar mdzad/_/gang phyir spros med goms pa 
[\[152a.4\]]nyid/_/de nyid ting 'dzin dkyil 'khor te/_/phyi nang snod bcud ma lus pa/_/ji snyed phyogs bcur gnas pa kun/_/rang rig rgyal por gnas pa nyid/_/'di nyid pho mo ma ning dang /_/mtshan med la sogs gang yang min/_/dngos dang dngos med las 'das pa'i/_/de bzhin 
[\[152a.5\]]nyid dbyings ye shes te/_/rig pa skye ba med pa'i ngang /_/'di nyid gsal bar bsgom par bya/_/o~M d+harma d+hA tu swa b+hA ba At+ma ko\u0f85ha~M/_skyes dang ma skyes la sogs pa'i/_/tha snyad ming la mi gnas shing /_/blo yi sbyor ba las 'das pas/_/'di ni de bzhin nyid ces 
[\[152a.6\]]bshad/_/'di la rim pa med pa ste/_/skyes bu mchog gi yul du gsungs/_/ma lus rang rig rdo rje nyid/_/khyab pa'i tshul gyis nam mkha' ste/_/rnam dag rang bzhin 'od gsal ba/_/dam pa'i ting 'dzin chen po nyid/_/gang gis ma lus mngon gsal nas/_/phyi nang 
[\[152a.7\]]chos rnams thams cad kun/_/goms nas spros med de bzhin nyid/_/de dag ting 'dzin thun mong nyid/_/mi shigs thig le dngas ma'i bdag_/bzhi 'dus lnga bdag gnyis su med/_/rtsa bcud thig ler bcas pa nyid/_/thabs dang bcas pa'i ting 
[\[152b\]]
[\[152b.1\]]'dzin gyis/_/ye shes lnga yi ro dang bcas/_/bde chen skye ba med pa'i don/_/zag med khyab pa mngon du smin/_/ye shes nam mkha'i gzugs can nyid/_/phyi nang med pa'i rang 'byung ste/_/gsal dang bde ba'i rang bzhin can/_/thabs dang thig les dbang bsgyur nas/_/lus 
[\[152b.2\]]can kun la gsal bar skye/_/gnas bzhi 'byung ba'i dngas ma nyid/_/rten can brten par bcas pa nyid/_/rang 'byung thig le bde ba nyid/_/phyogs cha med par gsal khyab pas/_/bde ba chen po'i lus su 'gyur/_/rang 'byung snying po dngas ma'i lus/_/'byung ba zag med snying 
[\[152b.3\]]por thim/_/thig le spros pa med pa ste/_/thams cad ma lus khyab par snang /_/rang lus rtsa bcud phyi nang kun/_/snyigs ma dngas mar smin byas te/_/dngas ma ye shes snying por gsal/_/de nyid rgyu ba med pa yi/_/rang 'byung thig le spros pa med/_/dngas ma zag med stobs 
[\[152b.4\]]las snang /_/gang phyir skyes dang sprul pa dang /_/brtags pa'i gzungs ma las byung ba/_/dbang po gnyis ni bsrubs pa las/_/skad cig bcu drug mtha' yi tshe/_/nyi zla 'dres pa'i gar thabs las/_/dngos po lhan cig skyes pa gsal/_/sems lnga rdzogs pa'i snying po 
[\[152b.5\]]nyid/_/brjod med rang snang bstan pa nyid/_/ma lus sku gsung thugs gnas pa/_/'khyud pa'i gar gsum bsdam pa yis/_/gnas dang 'byung ba ma lus pa/_/rang rig ye shes gzugs su snang /_/thabs dang shes rab dbyer med pa'i/_/byang chub sems kyi thig le ste/_/
[\[152b.6\]]rten dang brten par bcas pa nyid/_/rang nyid gsal bar byin brlabs nas/_/ji ltar snang srid chos thams cad/_/lhan cig skyes pa'i ngo bor gsal/_/ma lus bde ba chen po'i rigs/_/dam pa'i sbyor ba snang bar 'gyur/_/'di ni phyi nang gsang ba yi/_/ting 'dzin dkyil 
[\[152b.7\]]'khor nyid du bshad/_/gang phyir mtshan ma'i rnal 'byor pas/_/dngos dang dngos med rnam spangs pa'i/_/rang rig skye med de bzhin nyid/_/ma bcos rang rig 'od gsal ba/_/de bzhin nyid de dang por bsgom/_/de nas snying rje nam mkha' ltar/_/gsal la stong pa'i rnal 
[\[153a\]]
[\[153a.1\]]'byor bsgom/_/yang na sgyu ma brag ca dang /_/chu zla'i tshul du bsgom par bya/_/de nas rang nyid yi ge nyid/_/gsal la brtan zhing goms pa yis/_/ma dag pa ni sbyang byas te/_/dag pa'i mkha' lnga bsam par bya/_/e ya~M ba~M su la~M/_sa chu me rlung nam mkha' dag_/
[\[153a.2\]]rig pa rang snang tshul du bsgom/_/de dbus rin chen khang pa dag_/mdzes pa'i tshul dang ldan pa ste/_/rtsibs bzhi 'khor lo lte bar bcas/_/mu khyud zlum po thog mtha' med/_/gru chad glo 'bur bar khyams dang /_/sgo bzhi rta babs them skas dang /_/lnga brtsegs pha gu dra phyed dang /_/
[\[153a.3\]]'dod yon ka ba za ra tshags/_/mi sgrib gsal ba'i rgyan dang ldan/_/mi 'jigs la sogs lnga dbus gdan/_/nyi zla pad+ma la sogs pa/_/lnga dang gsum dang bzhi gcig go/_/rim pa 'tsham pa'i gdan stengs su/_/sa bon cho ga las byung ba/_/gtso gzungs mthing ga rdo rje 
[\[153a.4\]]'dzin/_/'khril sbyor 'dzum pa'i byin brlabs te/_/dbang bskur cho ga lnga ldan pas/_/sbyor bskul sras bskyed so sor dgod/_/chos dbyings dkar po 'khor lo 'dzin/_/mnyam nyid rin chen ser po lho/_/sor rtog pad+ma dmar po nub/_/bya grub ral gri ljang gu byang /_/
[\[153a.5\]]btsun mo rigs mthun dril 'dzin 'khril/_/'khor lo'i rtsibs mchan shar lho nas/_/sa snying dkar po myu gu 'dzin/_/sgeg mo dung mdog me long 'khril/_/nam snying sngon po ral gri 'dzin/_/phreng 'dzin mA le nam mkha' mdog_/spyan ras le brgan pad+ma dkar/_/gI ti pi wang 
[\[153a.6\]]dmar mo mdog_/rdor 'dzin ljang gu las kyi rigs/_/phyag gnyis brkyang nas gar mdzad ljang /_/gru chad bzhi la rim pa bzhin/_/byams pa dkar ser klu shing 'dzin/_/sgrib sel dmar ser glegs bam bsnams/_/kun bzang dmar ljang rin chen snye/_/'jam dpal dkar ljang 
[\[153a.7\]]ut+pal bsnams/_/btsun mo rigs dang mthun pa ste/_/spos dang mar me me tog dri/_/'khril zhing 'dud pa tshul bzhin bzhugs/_/sgo bzhir rim pa ji bzhin du/_/stobs chen gshin rje gshed po dang /_/rta mgrin bdud rtsi 'khyil pa bzhi/_/lcags kyu zhags pa lcags 
[\[153b\]]
[\[153b.1\]]sgrog dril/_/mthing nag ser nag dmar nag dang /_/ljang nag rdo rje thod dbyug dang /_/thod sbrul rdo rje rgya gram dang /_/yum yang so so'i phyag mtshan bcas/_/sgo bzhir rngam tshul 'khril sbyor bzhugs/_/khyams kyi mdun dang rgyab tu ni/_/kun bzang yab yum nam mkha'i mdog_/
[\[153b.2\]]phyag rgya ma nges sna tshogs te/_/mnyam bzhag ye shes 'phro ba'i steng /_/rdo rje dril bu'i mtshan pa'o/_/thub drug dkar ser mthing ga dang /_/dmar nag ser nag dud ka ste/_/phyogs bzhi steng 'og shar nub tshul/_/pi wang go cha gseg par sgrom/_/po ti me chur shes par bya/_/mi 
[\[153b.3\]]bskyod byed po la sogs pa/_/rdo rje 'chang bas rnam par brgyan/_/gzhan dag rang rang gis yin te/_/ya mAn+ta kr-ita rtag pa'o/_/thub drug kun bzang brgyan pa nyid/_/sku gsung thugs 'bar byin brlabs ldan/_/rdo rje 'phro 'du snying por ldan/_/cho ga'i rim pa shes par 
[\[153b.4\]]bya/_/dngas ma bcud ldan ye shes nyid/_/ma bcos de bzhin nyid yin te/_/ye shes nam mkha'i ngang dang 'brel/_/kun la khyab pa'i snying rje yis/_/khyab byed bde ba'i snying po nyid/_/tha mal rtog pa gang dag nas/_/bde ba chen por byin gyis rlob/_/'byung lnga 
[\[153b.5\]]dngas ma'i snying po nyid/_/thams cad 'byung ba'i rgyu yin te/_/d+harma tsakra chos kyi dbyings/_/mi shigs thig le kun gyi gnas/_/nus pa'i khyad par phra rags bzhi/_/thig le'i gzugs dang tshor ba dang /_/'du shes 'du byed rnam shes nyid/_/ye shes lnga yi rang 
[\[153b.6\]]bzhin nyid/_/rgyal po lnga ru bshad pa yin/_/'byung lnga dngas mar bcas pa ni/_/dgyes pa bskyed phyir btsun mo ste/_/mig sogs bde ba'i rnam shes dang /_/de yi ngo bo yul bcas ni/_/gnas pa rtsa bcud thig ler bcas/_/nang gi sems dpa' yab 
[\[153b.7\]]yum nyid/_/so so'i rtsa bcud gnas pa'i rten/_/dbang po dus bzhi re bcas pa nyid/_/phyi yi sems dpar bshad pa ni/_/gnas dang dus kyis phye phyir ro/_/gang de dngas mas bskyed pa yis/_/lus kyi chos bzhi rtag chad bcas/_/sgo bzhi yab yum shes 
[\[154a\]]
[\[154a.1\]]par bya/_/bde chen yid chos rang rig nyid/_/kun bzang ro yi bde ba nyid/_/nyon mongs drug gi yul rnams su/_/sprul ba'i thig ler rang shar ba'o/_/'dul ba bzhi yis don mdzad pa/_/sprul ba'i mdzad pa bsam mi khyab/_/kun kyang dngas ma'i rang bzhin 
[\[154a.2\]]las/_/ye shes lnga yi ro ldan pa/_/gnas dang ngo bo lngas brgyan pa/_/ye shes lnga yis rgyas btab pa'o/_/sa bon sku ste yi ge gsung /_/bde thugs sku gsung dkyil 'khor ldan/_/'phro 'du rtsa ba'i thig ler bcas/_/ma lus kun la 'di gnas pas/_/yan lag nyid 
[\[154a.3\]]du 'di shes bya/_/stong nyid rdo rje la sogs pa/_/sngon byas rang rgyud med pa yi/_/rigs brtags gzungs ma blang bar bya/_/rang rgyud sgo gsum dag byas la/_/lha yi rnal 'byor lus su bya/_/rdo rje snying po ge sar nyid/_/phrad pa sa dang gsher ba chu/_/drod med bskyod pa rlung nyid 
[\[154a.4\]]de/_/bde ba'i dngas ma nam mkha' nyid/_/b+h+ru~M dbyibs b+ha ga bde ba'i gnas/_/sna tshogs 'dus pa'i gzhal yas khang /_/nyi zla pad+ma nus pa'i gdan/_/che ba'i yon tan rdzogs par ldan/_/thabs dang shes rab 'brel ba'i ro/_/lnga phung 'byung lnga dag pa yi/_/rang bzhin 
[\[154a.5\]]de dang mnyam sbyar bas/_/ye shes phra rags gnyis su med/_/thabs dang shes rab 'brel pa yi/_/dbang po yul dus rnam shes bcas/_/rang rang bde bar skyes pa'i lha/_/lhan cig skyes pa'i ye shes nyid/_/thabs dang shes rab gnyis med cing /_/rgyu ba'i rlung la dbang 
[\[154a.6\]]thob nas/_/thabs lam bde ba'i gnyer dag gis/_/brtags pa rang gi rtog pa zlog_/dngos po rnams kyi ngo bo la/_/bzlog bya ngas kyang mi dmigs so/_/bde ba'i thig le sa bon la/_/thabs bzhi rlung gi gar thabs kyis/_/dga' ba'i tshad ldan nus pa bcas/_/
[\[154a.7\]]dngos 'di lhan cig skyes par brtan/_/bde ba'i phyag rgya chen po ni/_/phyi nang snod bcud ma lus pa/_/bde ba chen por ro gcig phyir/_/ma lus lhan cig skyes par gnas/_/bcud 'dus bde ba'i thig le ni/_/yon tan kun gyi ngo bo bas/_/che ba'i yon tan kun rdzogs 
[\[154b\]]
[\[154b.1\]]pas/_/sangs rgyas kun gyi ngo bor gnas/_/de nas rgyal ba kun gyi rgyal po yis/_/ma lus lhag pa'i lhar brlab phyir/_/gsung gi snying po brjod par mdzad/_/b+h+ru~M bi shwa bi shud+d+he/_hU~M badzra d+h+r-ika/_oM dzri na dzika/_swA~M rat+na d+h+r-ika/_A~MH_A ro lig/_hA~M 
[\[154b.2\]]pradz+nyA d+h+r-ika/_mu~M d+hA twI shwa rI/_lA~M dwe Sha ra ti mA~M mo ha ra ti/_byA~M rA ga ra ti/_tA~M badzra ra ti/_k+ShIM ha rA dza ya/_trA~M A gar+b+ha ya/_hrI ha hU~M pad+ma ba da ya/_dzIM ku ru pa NI hrIH/_hU~M lA s+ye sa ma ya s+t+wa~M/_trA~M mA l+ye sa ma ya hoH/_hrI gI tI rA go\u0f85ha~M/_a nr-i t+ye rA ga yA /[{]mye[,]me[}]/_mai d+ha ra Ne swA hA/_th+k+hi~M nis+sa ra~M b+ha 
[\[154b.3\]]ya swA hA/_hU~M sa rA dzA ya swA hA/_mu~M shrI a ra~M gA ya swA hU~M/_dzaHng+hU pa pra be sha/_hU~M puSh+pa a be sha/_pa~M dI ba su khi ni/_ho gan+d+he tsit+ta/_hU~M ya mAt+na kr-ita dzaHphaT/_hU~M big+h+nAn+ta kr-ita hU~M phaT/_hU~M pad+mAn+ta kr-ita ba~M phaT/_hU~M pradz+nyAn+ta kr-ita hoHphaT/_o~M ma hA badzra d+hA ra ma hA kro d+hI shwa ri dz+wa la ni phaT/_o~M 
[\[154b.4\]]ma hA rat+na d+hA ra ma hA kro d+hI shwa ri dz+wa la nI phaT/_o~M ma hA pad+ma d+hA ra ma hA kro d+hI shwa ri dz+wa la nI phaT/_o~M ma hA karma d+hA ra ma hA kro d+hI shwa ri dz+wa la nI phaT/_hU~M hU~M hU~M badzra tsit+ta hU~M/_a a a badzra b+ha dra sa man+ta o~M/_o~M mu ne kri~M swA hA/_o~M mu ne hU~M dru~M swA hA/_o~M mu ne sru~M swA hA/_o~M mu ne pra~M swA hA/_
[\[154b.5\]]o~M mu ne sha~M swA hA/_o~M mu na ye swA hA/_o~M e h+ye hi b+ha ga bAn/_ma hA ka ru NI ka tr-i sh+ya ho/_sa ma ya s+t+wa~M/_dzaHhU~M ba~M hoH/_o~M AHhU~M swA hA/_ba ba ba ba ba/_dzra dzra dzra dzra dzra/_sa sa sa sa sa/_ma ma ma ma ma/_ya ya ya ya ya/_o~M AHhU~M swA hA/_o~M sgyu 'phrul dra ba gnyis med pa'i/_/
[\[154b.6\]]gsang ba zab mo sku gsungs thugs/_/gdod nas bdag dang dbyer med pa'i/_/da lta nyid du dbyer med shog_/o~M badzra sa ma ya hU~M/_o~M badzra sa ma ya s+t+wa~M/_o~M badzra sa ma ya hoH_dzaHhU~M ba~M hoH_zhes brjod pas/_sna tshogs dkyil 'khor mdzes pa dag_/gnyis med ro gcig 
[\[154b.7\]]'dres nas kyang /_/stong gsum dkyil 'khor gsal bar 'gyur/_/o~M AHhU~M swA hA/_mu~M mA~M lA~M pA~M tA~M/_hU~M hU~M hU~M hU~M/_trA~M trA~M trA~M trA~M/_d+h+ri d+h+ri d+h+ri d+h+ri/_AHAHAHAH/_hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M hU~M/_dzaHhU~M ba~M hoHrab ldan pas/_/gtso bo lnga dang gtso mo 
[\[155a\]]
[\[155a.1\]]lnga/_/'brel pa sum cu rtsa gnyis dang /_/rdo rje khro bo khro mo dang /_/sgo bzhi rab 'byam la sogs pa/_/dkyil 'khor rgyas par snang bar mdzad/_/'khor lo nyis brtsegs rtsibs su bcas/_/khyams dang sgor bcas lha yi rim/_/rang rang phyag mtshan 
[\[155a.2\]]gdan dang bcas/_/bzhugs thabs tshul bzhin gnas pa'o/_/de nas rgyal ba de dag gis/_/dkyil 'khor chen po de dag la/_/dbang bskur byin brlabs bya ba'i phyir/_/gsang ba'i sngags ni gsung bar mdzad/_/o~M ma hA shU n+yatA dz+nyA na badzra swa b+ha ba At+ma ko\u0f85ha~M/_
[\[155a.3\]]o~M ma hA A dar+sha dz+nyA na badzra swa b+hA ba At+ma ko\u0f85ha~M/_o~M ma hA pra t+yA bek+Sha NA dz+nyA na badzra swa b+hA ba At+ma ko\u0f85ha~M/_o~M ma hA sa man+ta dz+nyA na swa b+hA ba At+ma ko\u0f85ha~M/_o~M ma hA kr-i t+ya a nuSh+ShA na badzra swa b+hA ba At+ma ko\u0f85ha~M/_o~M sarba ta thA ga ta ma hA kA ya badzra swa b+hA ba At+ma ko\u0f85ha~M/_o~M sarba 
[\[155a.4\]]ta thA ga ta ma hA wA ka badzra swa b+hA ba At+ma ko\u0f85ha~M/_o~M sarba ta thA ga ta ma hA tsit+ta badzra swa b+hA ba At+ma ko\u0f85ha~M/_o~M sarba ta thA ga ta ma hA a nu rA ga badzra swa b+hA ba At+ma ko\u0f85ha~M/_o~M sarba ta thA ga ta ma hA pU dza badzra swa b+hA ba At+ma ko\u0f85ha~M/_zhes brjod ye shes sku gsung thugs/_/
[\[155a.5\]]rtse gcig thim par gsal bar 'gyur/_/tsit+ta 'og min 'bar ba'i gnas/_/rin chen 'bar ba rdzogs pa'i mdzod/_/mi shigs thig le za ma tog_/rgyal ba kun gyi bzhugs pa'i gnas/_/tsit+ta'i khams lnga'i snying po la/_/bde ba'i thig le phra rags nyid/_/
[\[155a.6\]]ye shes lnga yi bdag nyid du/_/gsang ba 'dzin pa'i rgyal por brjod/_/gang de dngas ma ye shes lnga/_/gang du mi phyed rdo rjer gsal/_/dug lnga ye shes bskyed pa dang /_/btsun mo dga' bde'i ngo bor brjod/_/khams lnga 'dus pa'i ye shes nyid/_/rang 'byung 
[\[155a.7\]]ye shes bde ba'i thugs/_/rnam shes bzhir bcas thig le nyid/_/thugs kyi sems dpa' nyid du bshad/_/de yis gang la dbang sgyur ba'i/_/yul bzhi thig le bde ba'i bcud/_/sgyu ma'i bde bar gang 'chang ba/_/yul bzhi rim par bshad pa ste/_/
[\[155b\]]
[\[155b.1\]]dbang sgyur gnyis med gang yin pas/_/yab yum 'brel ba'i ngo bor bshad/_/rtsa bcud thig ler bcas pa'i rten/_/so so'i nus par bcas pa nyid/_/gang la de dbang de yi phyir/_/'di ni phyi yi rim par bshad/_/gang de khams lnga'i bde ba yis/_/mnyes dang thig le 
[\[155b.2\]]bkod pa dang /_/nam mkha'i ye shes gsal ba dang /_/de nyid khyab pa'i rang bzhin te/_/zag med bde ba'i rang bzhin gyis/_/phyogs bcu'i zhing khams mnyes par mdzad/_/dgug dang bcing dang mnyes dang gsal/_/thabs lam bcud du 'brel bar gsungs/_/gang 
[\[155b.3\]]de thabs chen gsal byas pas/_/lus kyi chos bzhi rtag chad spangs/_/bde ba'i thig le rang snang ba/_/ma lus 'joms las khro bo'o/_/bcud las 'das pa'i hU~M gsum nyid/_/byed pa bral ba'i ngo bo nyid/_/yul gsum bral bas chos kyi dbyings/_/ma lus rnam dag 
[\[155b.4\]]kun du bzang /_/dngas snyigs snying por 'brel ba yis/_/nyon mongs sa bon drug bcas pas/_/thig les btul nas bstan pa 'chad/_/sprul pa'i sku ru bshad pa yin/_/kun kyang ye shes lnga yi ro/_/khyab par gnas pas rgyas btab cing /_/snang srid bde chen sku gsung 
[\[155b.5\]]thugs/_/dran pa rtag tu gsal bzung ba'o/_/de nas gzhan yang bshad par bya/_/gsang rtse sna tshogs 'dus pa'i dbus/_/phyi nang rim pa'i dbu rtse can/_/ngo bo byin brlabs 'phags pa ste/_/yon tan byin brlabs kun gyi gnas/_/gsang ba'i pad+ma'i rang bzhin du/_/
[\[155b.6\]]rdo rje gnyis med thig ler blta/_/nyi zla zil ba'i thig le nyid/_/phan tshun 'dres pa rlung gis phye/_/gsang ba'i khams lngas ye shes rol/_/snyigs ma'i phung po lnga dag nas/_/dngas ma lnga yi rang bzhin gsal/_/rgyal po de bzhin gshegs par gsal/_/gsang 
[\[155b.7\]]ba'i 'byung ba lngar bstan pa/_/dbang yul phrad pa'i skabs las shes/_/rigs mchog yum gyi phyag rgya lnga/_/snyigs ma bral ba'i dus na blta/_/thig le thugs kyi bde ba rnams/_/rang rang thig le bde bar gsal/_/ye shes rnam shes dngas ma rnams/_/bde ba chen 
[\[156a\]]
[\[156a.1\]]po gsal bar shes/_/dam tshig bde ba'i chas kyis sgegs/_/sgo gsum 'brel cing thig ler chags/_/gang du bde ba'i sgra bsgrags te/_/bskyod cing 'pho ba'i gar gyis mnyes/_/thugs gang thig le brten pa'i gnas/_/gang yul bde bar dbang byed 
[\[156a.2\]]pa'i/_/rten dang bcas pa'i bde ba yis/_/rang rang thig le skyed par byed/_/thabs dang shes rab gnyis med pa'i/_/thugs dang thig ler bcas pa nyid/_/dgug 'dzin 'khyud cing gnas pa dang /_/thig le rlung dang stod smad bsdams/_/bskyod dang 'bebs pa'i thabs 
[\[156a.3\]]yin te/_/tshim dang thig le dor ba dang /_/ye shes gsal bas bde sems rgyas/_/rim pa ji bzhin gsal bar brtags/_/gsang yul dbang po reg pa dang /_/rnam shes gang yin ta krita de/_/bde ba'i rang bzhin ma skyes pas/_/rtag chad mtshan ma bdag med pa/_/
[\[156a.4\]]sgo ma'i rang bzhin gsang ba'i sngags/_/shes skyob don phyir gsang ba'i sngags/_/shes pa gsum 'das sgrib zad pa/_/rang rig byed pa yid ces bya/_/rgyun gsum zad pa'i chos dbyings nyid/_/rtogs bya kun du bzang mor bshad/_/'khor ba'i sa bon nyon mongs 
[\[156a.5\]]bcas/_/zil ba'i thig sngon lam bzhin du/_/thabs sbyor thig le'i 'phro 'du yis/_/gsang ba'i mdzad pa bcu gnyis ston/_/sa bon thig le ma skyes gzugs/_/bstan pa rim pa gsum du bstan/_/'dod pa'i yan lag sum brgya dang /_/drug cu rtsa bzhi la sogs pas/_/
[\[156a.6\]]tha mal zhen pa rang grol nas/_/rdo rje ze'u 'bru 'brel bskyod pas/_/rang 'bar thig le gzugs su chags/_/yab yum lnga phyi thabs kyis gzung /_/nyi ma zla ba shar ba'i 'od/_/rtse nas rtse ru phyin pa yis/_/'khor ba'i mun pa kun bsal nas/_/ma lus lhan cig skyes 
[\[156a.7\]]par gsal/_/de nyid gsang bar shes par bya/_/rgyal ba'i dkyil 'khor ma lus pa/_/bzhi bcu rtsa lngar gnas pa yi/_/thugs kyi rang bzhin snying po nyid/_/rang rang mtshon pa'i rtags yin te/_/rgyas dang bsdus pa'ang de bzhin du/_/rdo rje 'khor lo ral gri 
[\[156b\]]
[\[156b.1\]]'bar/_/dril bu pad+ma rin po che/_/rdo rje 'dzin pa'i rim bshad pa'o/_/gzhan gang gnas su rdo rje shes/_/dang po thugs dang g.yon 'khyud pa'o/_/rin chen myu gu ral gri 'bar/_/pad+ma dkar po rdo rje che/_/ut+pal klu shing po ti snye/_/gzugs mdzes rin chen phreng 
[\[156b.2\]]ba dang /_/pi wang gar sgyur pog me dang /_/byug pa so sor rim shes bya/_/nr-i mgo rdo rje thod rgya gram/_/lcags kyu zhags pa s+pho Ta hoH/_/'od 'phro mnyam bzhag rdo rje thal/_/ye shes rtse lnga chos khams dril/_/thugs la brtan pa nyid du gsungs/_/thub chen 
[\[156b.3\]]nges par phyag gnyis shes/_/gseg par go mtshon pi wang brdab/_/sgrom stob bo ti chos 'chad tshul/_/me dpung bum par shes par bya/_/gzhan yang mthun pa skabs kyis brtag_/mi mthun khyad par rgyas par bstan/_/rdo rje rin chen pad+ma dang /_/rgya gram dril 
[\[156b.4\]]bu brgyad shes bya/_/rdo rje lcags kyu mda' se gol/_/rin chen nyi ma rgyal mtshan so/_/pad+ma 'khor lo ral gri lce/_/rgya gram khu tshur go cha mche/_/gzhan yang skabs dang mthun pa ste/_/rang rang don nyid rtse gcig pa'i/_/thugs kyi rtags su shes par bya/_/dngas ma'i 
[\[156b.5\]]ye shes lnga 'bar bas/_/gcod dang mi phyed dga' ba dang /_/ma gos bde ba bskyed pa nyid/_/rnam par mi rtog rim par shes/_/yon tan bskyed dang tha mal gcod/_/de bzhin ma gos ye shes nyid/_/so so yon tan cha las byung /_/rang rang rtsa bcud thig le'i dbyibs/_/
[\[156b.6\]]so so nyid ltar rang gnas te/_/bde ba'i thig le nyid du shes/_/rang 'byung dngas ma'i thig le nyid/_/'brel pa'i tshul gyis kun snang ba/_/khu ba rtsa yi dbyibs gzugs nyid/_/rang rang las dang rtog pa dang /_/snying po phyag mtshan dbyibs bzhin pas/_/bde chen thugs 
[\[156b.7\]]su gsal brtan pa/_/thugs kyi dus su shes par bya/_/thabs dang shes rab gnyis med pa'i/_/thig le gsal ba'i rang bzhin las/_/thugs mtshan che ba'i ye shes nyid/_/dpag tu med par rang snang ba/_/bde ba chen po'i thig le'i 'od/_/ma lus de der snang ba 
[\[157a\]]
[\[157a.1\]]nyid/_/ma lus gnyis med thig le yi/_/bde ba chen po'i ye shes lnga/_/de las phye bas mtshon pa'i sgo/_/thugs kyi rang rtags bsam mi khyab/_/bde ba'i thugs las gzhan ma yin/_/gang phyir dkyil 'khor 'di dag kyang /_/thun mong gnas su bsgoms pa 
[\[157a.2\]]dang /_/mi shigs thig le'i snying po la/_/sku gsung thugs nyid gsal bar bya/_/don dam thig le pad rtse la/_/rim pa ji bzhin gsal bar bya/_/de nas gdug pa gdul ba'i phyir/_/'bar ba'i dkyil 'khor gsal bar bshad/_/cho ga'i rim pa ji bzhin gyis/_/rang snying 
[\[157a.3\]]rgyu yi sa bon hU~M/_/dag pas rim pas gsal ba la/_/rang rgyud 'byung lnga nyon mongs lnga/_/rang 'byung lnga ru snang ba'i phyir/_/'byung ba lnga nyid bsgom par bya/_/e ya~M ra~M su~M ke~M ra~M/_so so las rnams byas nas ni/_/nam mkha' gru gsum zla gam rlung /_/khrag gi dba' klong 
[\[157a.4\]]'khrug pa dang /_/gti mug ro dang nga rgyal ri/_/zhe sdang me nyid bsgom par bya/_/mdog kyang rim par shes bya ste/_/las dang rang bzhin shes bzhin brtag_/b+h+ru~M las dur khrod gzhal yas khang /_/'khor lo rtsibs bzhi thod phreng dang /_/bar khyams gnyis ni sgo dang bcas/_/
[\[157a.5\]]thod phreng sbrul gyi za ra tshags/_/zhing gi gdung dang ka ba ste/_/sprin nag dur khrod rgyan dang bcas/_/khro mo bdud rtsi lha mo dang /_/thod pa lnga gsum rtsig pa can/_/nyi zla'i rgyan can bsam byas la/_/dregs pa gnod sbyin srin po dang /_/dri za gshin rje bzhon par bcas/_/de bzhin gsal 
[\[157a.6\]]bar bsgom par bya/_/sku gsung thugs kyi rdo rje yi/_/cho ga las byung rim pa yis/_/gnyis med gsal bas de brtan phyir/_/dbang bskur byin brlabs rim bzhin bya/_/sbyor ba'i thig le 'phros pa yis/_/gdug pa ma lus btul nas ni/_/rang rang rim pa gsal gyur nas/_/hU~M 
[\[157a.7\]]gis phyogs phyogs gdan la bzhugs/_/ha brgyad sa bon las byung ba/_/dkar mo'i tshogs dang rkun mo'i tshogs/_/rmongs mo dang ni thal byed ma/_/sbos mo dang ni gtum mo dang /_/sme sha can dang ma tshogs ma'i/_/so so'i cha lugs rngam 'thon nas/_/sprul pa bzhi po la thim zhing /_/
[\[157b\]]
[\[157b.1\]]rang rang las mdzad snying po sgrogs/_/'dus te phyogs phyogs gnas par bya/_/he brgyad sa bon las byung ba/_/stag dang seng ge wa dang khyi/_/bya rgod kang ka 'ug pa dang /_/pho rog la sogs phra men rnams/_/'phro 'du las dang phyogs mdog mtshan/_/rim pa ji bzhin de 
[\[157b.2\]]bzhin bsam/_/phaT bzhis rta dang phag gdong dang /_/sbrul dang spre'u gdong rim pa bzhin/_/las dang sku mdog phyag mtshan yang /_/rim pa bzhin du gnas pa yin/_/de dag 'khor lo dbus dang lnga/_/yab yum phyag rgya 'brel bar gnas/_/rtsibs mchan gru chad bzhi 
[\[157b.3\]]dag la/_/gnas kyi ma mo dgod par bya/_/bar khyams dang por phra men brgyad/_/phyogs mtshams rim par dgod par bya/_/sgo bzhir sgo ba rngam tshul gnas/_/bar khyams tha ma dag la ni/_/slas dang byi mo bran mo'i tshogs/_/sku mdog phyag mtshan bzhugs tshul nyid/_/
[\[157b.4\]]rim pa bzhin du bkod par bya/_/rin chen thod pa'i dbu rgyan dag_/gnas skabs dag tu 'tsham par bya/_/sku gsung thugs kyang de bzhin te/_/yan lag dkyil 'khor nyid du bshad/_/gang phyir nam mkha'i ye shes nyid/_/spros med dam pa nyid du 'dod/_/bde 
[\[157b.5\]]ba'i thig les kun khyab la/_/chos nyid snying rje kun du snang /_/thig le rang snying sa bon rgyu/_/zag pa med pa'i snying po yin/_/ma lus 'dus pa'i snying po can/_/thig le gong 'og kun dang 'brel/_/gnas pa khong stong tshul dag gis/_/ma lus kun la khyab pa yin/_/dz+ha~M sgo 
[\[157b.6\]]g.yo ba'i sa sgo can/_/bskyod dang las kyis khyab byed pa/_/lus khyab gnas dang las dag ni/_/khyad par so sor snang ba yin/_/de steng ti la ka'i rang bzhin/_/'bar ma brgyad dang ldan pa nyid/_/zhu dang 'bar ba'i las byed pa/_/drag mo zhes kyang 'dod pa yin/_/
[\[157b.7\]]thig le sgo nas 'dzag pa'i bcud/_/gsher dang 'dzag pa'i ba~M snying can/_/sdang dang bebs pa'i rang bzhin can/_/lus can gnas pa gsal bar bya/_/gang la gang rten de yi brten/_/thig le rtsar bcas bde ba'i rten/_/de nyid bskyed dang gnas gyur pa/_/brten 
[\[158a\]]
[\[158a.1\]]pas sa yi dkyil 'khor nyid/_/'khor lo gzhal yas rang bzhin te/_/rim pa gong 'og 'brel pa can/_/lus la gnas pas dur khrod de/_/kha dog rtsa dang bcud bsdus pa'i/_/rgyan dang gdan du ldan pa nyid/_/gang la rten pa'i thig le nyid/_/gnyis 
[\[158a.2\]]med bde ba chen po'i lha/_/sa bon yi ge bde ba yis/_/sku gsung thugs dang ldan pa nyid/_/gcig kyang khyams lnga'i bde ba'i ros/_/ma lus khyab pa'i tshul gyis gnas/_/lus la thig le chen po gnas/_/gnas dang bcud dang bde ba nyid/_/thabs chen thabs las 
[\[158a.3\]]byung ba yi/_/nam mkha'i ye shes dpag tu med/_/'jug pa bzhi dang rim pa brgyad/_/thig le gcig gis khyad par 'phags/_/nyon mongs zad pas zad byed de/_/dngas ma'i ye shes lnga 'bar nyid/_/yul dang bcas pa'i rang bzhin las/_/'bar ba'i dkyil 'khor 
[\[158a.4\]]gsal bar snang /_/gnas kyi thig le bde ba can/_/dur khrod ma brgyad gsang ba ste/_/gnyis med phra men nyid du bshad/_/thig le thabs dang bcas pa nyid/_/dkyil 'khor 'jug pa'i sgo dang 'brel/_/snying po thig le nyid du sbyor/_/gang dang lhan cig skyes pa 
[\[158a.5\]]las/_/bde ba chen po skye ba med/_/ma lus bde ba chen po nyid/_/khyab pa rgya yongs ma chad pa'o/_/ma lus 'dus pa'i bde ba'i ro/_/sa yang bcu gsum 'dus pa'i mkha'/_/rang 'byung khyab pa chen po'i gzugs/_/kun 'dus thig le chen por gsal/_/rnam thar 
[\[158a.6\]]gsum ldan e yi gzugs/_/bde ba bskyod dang thig le bskul/_/'phro dang sdud dang bsdams pa'i rlung /_/rdo rje pad+ma 'dus pa'i sa/_/rten dang bral ba bde ba'i sa/_/shu kra'i thig le gang gsher ba/_/gsang ba chu yi rang bzhin yin/_/de dag phyag rgyas gang sbyar 
[\[158a.7\]]bas/_/bde ba'i drod ni rang 'bar skye/_/b+h+ru~M las gsang ba'i gzhal yas khang /_/sangs rgyas rin chen za ma tog_/sna tshogs 'dus pa'i snying po can/_/khyad par 'phags pa'i 'og min te/_/yon tan rdzogs pa'i dngos gzhi can/_/dga' bzhi 'jug pa'i sgo 
[\[158b\]]
[\[158b.1\]]dang ldan/_/'bab 'dzeg thig le'i skas dang ldan/_/bde ba nyi zla rgyal la bzhugs/_/thig le 'dres pa bde ba'i ro/_/nyi zla 'brel ba'i bde ba'i lha/_/'thung dang rngub pa'i thabs chen gyis/_/'khor ba'i sa bon zad byed pas/_/za byed khro bor de bshad pa'o/_/dpag med 
[\[158b.2\]]thig le'i rang bzhin gang /_/sa ya bcu gsum pho brang na/_/bde ba chen po ye shes gzugs/_/sku gsung thugs dang lhan cig bzhugs/_/'du shes gsum ldan byin brlabs te/_/gsang ba'i ye shes lnga ldan pas/_/dbang thob rnams la rgyas btab po/_/gsang ba thig le chen po 
[\[158b.3\]]ni/_/rang 'byung bde ba chen po nyid/_/rnam rtog rgyu ba chad pa yi/_/rdo rje pad+ma'i bar na gnas/_/'og sgo snying po pad+ma ni/_/rgyal ba kun gyi dkyil 'khor te/_/gsang ba sku gsung thugs nyid du/_/thabs dang shes rab gnyis med gnas/_/ma lus 'dus pa'i thig le nyid/_/gnyis med 
[\[158b.4\]]bcud du gyur pa na/_/de yi bde ba chen po nyid/_/khyab pa'i tshul gyis gang bar bzhugs/_/ye shes rgya mtsho lhan cig skyes/_/gsang ba'i thig le bde ba'i ro/_/nyi zla 'dres pa'i tshul gyis snang /_/gsang ba'i dkyil 'khor chen por bshad/_/de nas rgyal ba thams cad kun/_/
[\[158b.5\]]gdul bya'i bsam pa'i khyad par gyis/_/nam mkha' dbyings kyi mthas gtugs par/_/rdo rje khro bor snang gyur te/_/bskyed cing gdug pa 'dul ba yi/_/drag po lha yi sngags dag dang /_/de yi gzhal yas snang bar mdzad/_/b+h+ru~M bi shwa bi shud+d+he/_dz+nyA na ka pa la rat+na pany+tsa hU~M/_
[\[158b.6\]]ma hA de pa s+thi ra baM/_sUr+ya tsan+d+ra maN+Da la hU~M/_de steng so so'i sku nyid dag_/gsal pa'i rim pa dgod par bya/_/o~M bud+d+ha ma hA shrI he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M badzra ma hA shrI he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M rat+na ma hA shrI 
[\[158b.7\]]he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M pad+ma ma hA shrI he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M karma ma hA shrI he ru ka ma hA tsaN+Da sarba duSh+TAn+ta ka ha na da ha pa tsa hU~M hU~M hU~M phaT/_o~M sarba ta thA ga ta ma hA kro d+hI shwa ri sarba duSh+TAn hU~M phaT/_o~M ma hA badzra 
[\[159a\]]
[\[159a.1\]]d+ha ra kro d+hI shwa ri dza la nI hU~M phaT/_o~M ma hA sUr+ya rat+na ma hA kro d+hI shwa ri bi da ma hU~M phaT/_o~M shrI sha ta sa man+ta pad+ma ma hA kro d+hI shwa ri khA hi hU~M phaT/_o~M sarba a mo g+ha ma hA kro d+hI shwa ri bi shwa hU~M phaT/_o~M badzra gau rI ha/_badzra tsau rI ha/_badzra pra mo hA ha/_badzra bait+ta lI ha/_
[\[159a.2\]]badzra buk+ka sI ha/_badzra g+ha sma rI ha/_badzra sma shA nI ha/_badzra tsaN+Da lI ha/_badzra siM ha mu khI he/_badzra byA g+h+ra mu khI he/_badzra sr-ing+gA la mu khI he/_badzra shwa na mu khI he/_badzra gr-i D+ha mu khI he/_badzra kAng+ka mu khI he/_badzra kA ka mu khI he/_badzra ul+lU kA mu khI he/_badzra Ar+ya te dza teng dza/_
[\[159a.3\]]badzra a mu khA hU~M/_badzra lo kA ba~M/_badzra b+ha smi sa ma ya ba to hoH/_b+h+yo b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo b+h+yo/_b+h+yo b+h+yo b+h+yo b+h+yo b+h+yo b+h+yo b+h+yo/_badzra ma nu rAk+Sha si/_badzra brah+ma NI/_badzra rau tri/_badzra baiSh+Na be/_badzra kau mA rI/_badzra in+d+ra ye/_badzra sUr+ya ye/_badzra bing+ga le/_
[\[159a.4\]]badzra sau me/_badzra a mr-i tA/_badzra daN+Da nI/_badzra rAk+Sha si/_badzra b+hak+Sha si/_badzra ra ti haM/_badzra ru d+hi ro ma t+ya~M/_badzra e ka tsa raM/_badzra ma no ha raM/_badzra sid+d+hi kaM/_badzra bA ya be/_badzra ma hA mA ra Ni/_badzra ag+na ye/_badzra bA rA hI/_badzra tsa muN+DI/_badzra pU ta nA/_badzra 
[\[159a.5\]]bA ru Ni/_badzra ma hA kA lA/_badzra tsa ka lA/_badzra kum+b+ha kar+NA/_badzra lam+bo d+ha rA/_ru lu ru lu hU~M/_e h+ye hi A na ya/_dzaHhU~M ba~M hoHra~M/_oM badzra kro d+ha ya ma ya hU~M/_oM khro la khros pas zhi mdzad pa/_/thugs rje khro dpal rngam pa'i tshogs/_/'bar ba'i byin brlabs 
[\[159a.6\]]rmad po che/_/de nyid du ni bdag la stsol/_/oM badzra kro d+ha sa ma ya s+t+wa~M/_oM badzra kro d+ha sa ma ya phaT/_oM badzra kro d+ha sa ma ya hoH/_a li u li tA li ta pa li/_rda~MSh+Ta gau na ra tri/_kha ra~M yo gi ni kha hi hoH/_hU~M ha he phaT b+h+yo ra~M/_gsang sngags drag po mthu yis ni/_/
[\[159a.7\]]phyogs bcu tshig cing rab tu tshig_/kun du rab tu tshig par 'gyur/_/'bar dang rab 'byam kun du 'bar/_/'bar ba'i dkyil 'khor khro tshogs kyis/_/gang zhig rab gang kun du gang /_/'khrugs dang rab 'khrugs kun du 'khrugs/_/'thor zhing 
[\[159b\]]
[\[159b.1\]]rab 'thor kun du 'thor/_/'gul zhing ldeg pa de bzhin te/_/phyogs bcu dus bzhi gang ba yi/_/sgra bo che yang sgrogs par byed/_/phyogs bcu'i gdug pa ma lus pa/_/thul zhing brgyal nas myos gyur te/_/de dag bde bas bslang byas te/_/bde ba chen po dgyes pa'i 
[\[159b.2\]]gar/_/phyogs bcu nam mkha'i mthar thug par/_/rnam par 'phrul pa'i gzugs kyis byed/_/rdo rje gsang ba rang bzhin las/_/thig le chen po'i dkyil 'khor bsgyur/_/gdod nas thig le'i rang bzhin nyid/_/ma bcos thig ler gnas pa nyid/_/ma lus thig ler 
[\[159b.3\]]rgyas btab pa/_/nam mkha'i gzugs can de bzhin nyid/_/ma lus bde ba'i thig le nyid/_/khyab pa chen po'i rang bzhin te/_/mtha' dbus bral ba bde ba che/_/snying rje chen por brjod pa yin/_/kun gyi rgyu ni thig le ste/_/ma lus sa bon rtsa ba nyid/_/mi shigs snying ga'i 
[\[159b.4\]]pho brang nyid/_/ye shes rdzogs pa'i gzhal yas khang /_/nam mkha' lta bu'i mtshan nyid de/_/rgyal ba kun gyi bzhugs gnas so/_/nyon mongs gdug pa'i gdan khri nyid/_/gdul bya thub pa nyid du bstan/_/phung po nyon mongs lnga dag pa/_/rgyal po lnga yi rang bzhin te/_/
[\[159b.5\]]rang snying dngas mar bcas pa nyid/_/dbang phyug lnga ru brjod pa nyid/_/rnam shes yul du bcas pa nyid/_/rten dang brten par bcas pa yi/_/bde ba phra men bcu drug nyid/_/phyi lta nang lta dkyil 'khor nyid/_/dgug dang 'dzin dang thig les bsdams/_/thig le'i rang 
[\[159b.6\]]bzhin gnyis su med/_/dbu ma'i thig le bcas pa'i lam/_/dbang phyug nam mkha'i dbang mo tshogs/_/dbab pa nye ba'i tshul bzung nas/_/thig le dbab pa'i thabs bzhi yis/_/phab pas rang rgyud dngos po bsreg_/dran 'byung rig pa'i 'phro 'du tshogs/_/bde 
[\[159b.7\]]ba chen po'i don la 'jug_/gnyis med thim pas dkyil 'khor 'bar/_/sku gsung thugs su kun gsal bas/_/gnyis med thim pas mnyes par mdzad/_/rang bzhin bde ba'i dkyil 'khor kun/_/rig pa nyams myong dbyings la thim/_/dran rtogs 'byung ba nyon 
[\[160a\]]
[\[160a.1\]]mongs kun/_/tshig pa gsum du shes par bya/_/ye shes bde ba chen po nyid/_/'bar ba gsum du shes par bya/_/byang chub sems kyi bde ba yis/_/ma lus gang zhing khyab par gyur/_/thig le gong 'og steng 'og nyid/_/thig le gong ma nyid 'og tu/_/'og ma nyid ni 
[\[160a.2\]]steng du 'bar/_/gcig gnyis lus kun khyab par 'thor/_/lus dang rtsar bcas 'gul ba dang /_/ldeg cing 'bar ba'i bde bas gang /_/bde bas dbang sgyur tshim pa'i sgra/_/ma lus khyab par sgrogs par byed/_/sku gsung thugs kyi b+ha ga nyid/_/bde ba chen po nam mkha'i dbyings/_/
[\[160a.3\]]'byung bzhi rdo rje pad+ma nyid/_/reg pa 'dus pa'i bde ba nyid/_/re dogs rgyu ba chad pa nyid/_/de bzhin nyid du blta bar bya/_/thig le 'dres pa'i bde ba yis/_/sa yang bcu gsum khyab pa'i yid/_/ma lus mkha' ltar dri med pa'i/_/rang 'byung phyogs med kun du snang /_/thabs 
[\[160a.4\]]dang shes rab bde ba yis/_/'byung ba'i rim pa'i dngas ma ste/_/sa bon bde ba'i rgyu zhes grags/_/b+ha ga pad+ma'i snying po nyid/_/sku gsung thugs kyi dkyil 'khor gyi/_/bzhugs gnas bde ba chen po'i rten/_/sangs rgyas rin po che yi snod/_/phung po lnga dang nyon mongs lnga/_/
[\[160a.5\]]ye shes lnga yis zil gyis mnan/_/nyi zla pad+ma'i gdan la bzhugs/_/sangs rgyas kun gyi snying po ni/_/bde ba chen po'i rang bzhin nyid/_/thig le phrad pa'i dus nyid na/_/ye shes lnga yi ro dang ldan/_/gdul bya 'joms pa'i khro bo lnga/_/'byung lnga dbang phyug rnam par bstan/_/myong 
[\[160a.6\]]dang yul bcas rnam shes yul/_/phra men nyid du shes par bya/_/phyag rgyar bcas pa'i sbyor ba bzhi/_/sgor bcas nyid du shes par bya/_/sgal tshigs 'dzug pa'i thig le nyid/_/dbang phyug bde bar shes par bya/_/gnyis ka phyogs pa'i rang bzhin nyid/_/bde ba chen po 
[\[160a.7\]]spyan drangs pas/_/rtog pa bde ba'i dkyil 'khor 'jug_/rim pa gnyis med brda mjal mchog_/sku gsung thugs kyi thig le nyid/_/gnyis su med par thim par mdzad/_/rnal 'byor dbang phyug pho mo kun/_/bde ba chen po mnyes par gyur/_/sangs rgyas gab 
[\[160b\]]
[\[160b.1\]]tse snying po la/_/ma lus bde ba'i rang bzhin ldan/_/thig le gnyis med bde ba'i ro/_/ye shes lnga ldan zag pa med/_/phyi nang gang ba'i dkyil 'khor nyid/_/ma lus 'dus pa'i rang bzhin te/_/nyi zla 'dres pa'i gar thabs las/_/lhan cig skyes pa gsal 
[\[160b.2\]]bar 'gyur/_/sa ya bcu gsum gnyis 'dus pa'i/_/thig le rdo rje'i rang bzhin nyid/_/gnyis med 'khril ba zhes bya ste/_/rang rig bde ba chen por thim/_/sangs rgyas rin chen de yi dbyig_/kha sbyor snying po za ma tog_/sku gsung thugs kyi pho brang las/_/ma lus 
[\[160b.3\]]thig le gnas par mdzad/_/sku gsung thugs kyi pho brang ni/_/bde ba chen po'i gnas nyid de/_/rdo rje snying po rtsa dang 'brel/_/gnyis med bde ba'i thig ler gnas/_/gsang ba'i thig le chen po ni/_/ma lus 'dus pa'i bcud nyid de/_/gsang ba yon tan 
[\[160b.4\]]rdzogs pa'i mdzod/_/snying po'i lam la gnas par bya/_/rdo rje nyi ma'i snying po la/_/rdo rje zla ba'i 'od kyis brgyan/_/gnyis med thig les gang ba yi/_/bde ba chen po'i rang bzhin 'char/_/brten las byung ba'i rten can nyid/_/gang la gang gis mnyam sbyor bas/_/
[\[160b.5\]]thabs chen thabs las byung ba yi/_/bde ba chen po 'bar bar 'gyur/_/de nas rdo rje khrag 'thung nyid/_/rang rang thugs kyi dkyil 'khor nyid/_/gdul bya'i ngo la dgongs mdzad de/_/thugs kyi dkyil 'khor snang bar mdzad/_/rdo rje rdo rje dril bu dang /_/'jig rten 
[\[160b.6\]]'khor yug bcas pa 'degs/_/de bzhin khor yug bcas pa 'degs/_/de bzhin 'khor lo dgra sta dang /_/kha T+wA~M rab tu 'khrol ba'o/_/nor bu rin chen rgyu zhags dang /_/rdo rje dgra sta rab tu rdebs/_/chags mchog pad+ma chen po dang /_/dril bu rnga yi sgra 
[\[160b.7\]]sgrogs pa'o/_/las ni ral gri gshol chen dang /_/'jig rten rgyang mar 'phen pa ste/_/bar ma rdo rje dung dmar 'khrug_/sti ra chen por brdebs pa'o/_/btsun mo khrag 'thung chen mo yang /_/'khril bas pad+ma rak+ta stobs/_/gnas dang yul gyi 
[\[161a\]]
[\[161a.1\]]phyag rgya ni/_/byis dbyug mda' gzhu rgyal mtshan dang /_/byis snying rdo rje za rdeg tshul/_/byis snying dung dmar byis rgyu dang /_/mgo lus 'brel ba'i tshul du gnas/_/steng 'og phyi nang bsnol ba dang /_/byis ldag khog pa dral zhing lta/_/rgyu mgo zhing khur rgyu gri 
[\[161a.2\]]dang /_/rdo rje lcags kyu 'dzin pa'o/_/lcags kyu zhags pa lcags sgrog dang /_/dril bu 'khrol bas slong bar byed/_/slas dang byi mo bran mo'i tshogs/_/bcu gnyis dang ni brgyad kyis mdzes/_/rang gi stan dang lag cha dang /_/ci bgyi zhes ni chas te gnas/_/kun kyang mdzes 
[\[161a.3\]]pa'i rgyan dang bcas/_/zhal 'dzum steg mig 'khril tshul can/_/dbu skra ral pa lcang lo bcings/_/sha da pa yi glu len cing /_/dmar la rdul ldem chags pa'i tshul/_/snam zhing che la rked pa phra/_/nu 'bur stod smad bye zhing 'gying /_/dmar la klan zhing 'dud tshul can/_/
[\[161a.4\]]gus dang steg pa'i ngang tshul 'chang /_/so so'i gdan la 'khod pa ni/_/srin mo smug nag thod rlon 'chang /_/tshangs ma dmar ser pad+ma bsnams/_/lha chen dkar ljang ti shU la/_/gtogs 'dod sngon mo 'khor lo 'chang /_/gzhon nu dmar mo mdung thung 'phen/_/brgya byin 
[\[161a.5\]]dkar mo in+d+ra gdengs/_/rdo rje ser mo tsan+dan 'thung /_/bdud rtsi dmar mo pad+ma bsnams/_/zla ba dkar mo buN+Da rI/_/be con ljang gnag dbyug to 'phyar/_/srin mo dmar mo dung khrag 'thung /_/za ba ljang nag ba su 'dren/_/dga' ba dmar mo ka tar 'chang /_/stobs 
[\[161a.6\]]chen dkar mo gshol 'dzin ma/_/rdo rje ser mo spu gri gcod/_/'dod pa dmar mo mda' gzhu 'gengs/_/nor srung dkar mo bum pa 'dzin/_/rlung lha sngon mo ba dan 'phyar/_/gsod byed dkar mo ral gri so/_/me mo dmar mo gsal shing 'chang /_/phag mo nag mo mche 
[\[161a.7\]]zhags can/_/rgan byad dmar mo zhing chung za/_/sna tshogs dkar mo thod khrag 'thung /_/chu lha dmar ser sbrul zhags 'dzin/_/rdo rje nag mo lcags kyu 'dzin/_/rdo rje ser mo ra mgo zhags/_/rdo rje dmar mo lcags sgrog sdom/_/rdo rje ljang gnag dril 'khrol 
[\[161b\]]
[\[161b.1\]]'gying /_/so so brjid pa'i stabs ldan pa'o/_/de nas gzhan yang bshad bya ste/_/rnam par spro ba'i rgyas pa'i phyir/_/sku dang gsung dang thugs nyid dang /_/yon tan phrin las khro bo'i phyir/_/lnga bcu brgyad ldan bye brag lnga/_/sngags dang phyag rgya'i ting 'dzin dang /_/sku 
[\[161b.2\]]mdog bzhugs tshul rim pa dag_/rigs rnams ji ltar 'gyur ba brtag_/de ltar bsams dang bris pa dang /_/brjod dang mos pa'i sbyor ba yis/_/ji ltar 'tsham par bsgom par bya/_/de nas bcom ldan dgyes chen pos/_/rngam pa'i zhal gdangs spyan zlog cing /_/
[\[161b.3\]]mche gtsigs phyogs bcur gom pa yis/_/'jigs pa'i stang stabs gar mdzad pas/_/'jigs byed bcu ni rnam par 'phrul/_/o~M o~M o~M o~M o~M o~M o~M o~M o~M o~M/_ba ba ba ba ba ba ba ba ba ba/_dzra dzra dzra dzra dzra dzra dzra dzra dzra dzra/_kro kro kro kro kro kro kro kro kra kro/_d+ha d+ha d+ha d+ha d+ha d+ha d+ha d+ha d+ha d+ha/_
[\[161b.4\]]hU~M kA ra bi dza ya/_nI la daN+Da/_ya mAt+na ka/_Ar+ya a tsa la/_ha ya grA ba/_a pa rA dzi ta/_a mr-i ta kuN+Da li/_trai lokya bi dza ya/_ma hA ba la/_hU~M hU~M hU~M hU~M hU~M hU~M hU~M hU~M hU~M hU~M/_phaT phaT phaT phaT phaT phaT phaT phaT phaT phaT/_'di dag mngon du phyung ba yis/_/ri bos gzhi 'gul byed cing /_/
[\[161b.5\]]rgya mtsho ma lus 'khrug pa dang /_/sngags kyi sgra chen grag par 'gyur/_/hU~M mdzad rnam rgyal dbyug sngon can/_/gshed po mi g.yo rta mgrin dang /_/gzhan 'joms bdud rtsi khams gsum rgyal/_/stobs chen khro bo 'di dag gis/_/rang rang bgegs kun rnam par 
[\[161b.6\]]gzir/_/ma lus 'jigs shing 'joms par mdzad/_/gardza gardza/_ha na ha na/_da ha da ha/_pa tsa pa tsa/_ban+d+ha ban+d+ha/_hu lu hu lu/_tiSh+Tha tiSh+Tha/_tshin+da tshin+da/_b+hin+da b+hin+da/_s+pho Ta s+pho Ta/_hU~M hU~M hU~M hU~M hU~M hU~M hU~M hU~M hU~M hU~M/_phaT phaT phaT phaT phaT phaT phaT phaT phaT phaT/_/khro bo'i rgyal 
[\[161b.7\]]po 'di dag kyang /_/blo dang ldan pa'i rnal 'byor gyis/_/bskal pa'i me ri nang rol du/_/bri'am bsam mam dmigs bya ba/_/mthing ga dkar po mthing nag dang /_/ljang sngon dmar gnag dud ka ljang /_/dkar ljang dung dmar mdog tu snang /_/khro mo lus dang grib 
[\[162a\]]
[\[162a.1\]]mar gnas/_/'khor lo nr-i mgo rdo rje stir/_/drang srong 'bar bar bcas pa dang /_/gshin rje'i rkang bzung zhing dbyug 'phyar/_/ral gri bden bral stir dbyug gshog_/ba dan brgyad thogs be ra~M nyid/_/rin chen nr-i mgo gsum gyi dbyug_/rdo rje rtse gsum nr-i 
[\[162a.2\]]mgo dang /_/thong gshol gtun shing g.yas g.yon thogs/_/yang na zhal gsum phyag drug ste/_/blo ldan rnam par bsams nas ni/_/bgegs dang gdug pa rnam par 'jig_/pho brang 'khor dang rnam par bsgom/_/de nas gzhan yang bshad bya ba/_/rang lus rten dang brten pa 
[\[162a.3\]]yi/_/dkyil 'khor nyid du gsal bar brtag_/lte ba snying ste sku gsung thugs/_/thig gis cha chen cha chung bcas/_/gnas bzhi dngas ma 'byung ba ste/_/khog pa dur khrod gzhal yas khang /_/ka ba gdung dang rta babs dang /_/bla bre rdo rje ra ba dang /_/'khor lo dra ba dra phyed dang /_/nyi 
[\[162a.4\]]zla skar khung rdzing bu dang /_/bskyed shing g.yas g.yon 'khor lo brtsegs/_/cod pan nyi zla pad+ma ra bcas/_/rgyal ba bzhugs pa'i gzhal yas khang /_/rang 'byung tsit+ta'i 'khor lo na/_/thig le ye shes lnga bdag nyid/_/ma lus thig le 'dus pa'i ros/_/cho 'phrul bstan 
[\[162a.5\]]dang gdug pa 'dul/_/so sor 'khor lo dgod pa yi/_/ting 'dzin rdzogs pa'i tshul du bsgom/_/'byung bzhi dngas ma yum nyid de/_/bde ba'i dngas ma nam mkha'i khams/_/thabs dang shes rab gnyis med pa'i/_/rang bzhin khams lnga'i rang bzhin bcud/_/zla ba nyi ma gnas 
[\[162a.6\]]pa yi/_/shrI ra tsit+ta'i thig le la/_/nang gi gdug pa 'joms pa dang /_/spyod yul bde bar sgyur ba dang /_/thig le so sor dgod par nus/_/phye bas rim pa'i 'khor lo ste/_/bsdus pas thig le chen po nyid/_/thig le ye shes lngar ldan pa/_/thabs nyid dngas ma yum du bshad/_/
[\[162a.7\]]rnam shes thig le nyams myong nyid/_/tha mal 'joms pas khro mor snang /_/gnas kyi thig le rtsar bcas pa/_/phra men nyid du shes par bya/_/gnas bzhi 'jug pa'i sgo nyid de/_/sgal tshigs la rten bde ba'i bcud/_/'phro zhing sdud pa dbang phyug ma/_/gnas rten bcu yi thig 
[\[162b\]]
[\[162b.1\]]le la/_/'joms pa'i rang bzhin gsal bar byed/_/nyams myong skye dang rnam pa med/_/spyod yul dag pas nang du bshad/_/zla ba nyi ma la brten te/_/sku gsung thugs kyi lam rgyud de/_/thig le g.yo dang 'bar ba dang /_/re dogs med dang rnam par dran/_/bde ba'i yan lag 
[\[162b.2\]]bzhi ru 'gyur/_/'khyud pa gar gyi phyag rgya bzhis/_/rdo rje snying po'i pad+mar 'brel/_/bskyod pa rlung dang mnyam sbyor bas/_/nyi ma zla ba dus gcig 'char/_/de nyid kun du khyab pa las/_/ma lus lhan cig skyes par 'gyur/_/bde ba chen po gnyis med pa/_/kha sbyar bsrub pa'i 
[\[162b.3\]]thabs las skyes/_/thabs las byung ba'i gsang thig le/_/ma lus 'dus pa bcud kyi ro/_/rten la brten can nyams myong ba/_/lhag pa'i ye shes thabs las skyes/_/chos dbyings la sogs ye shes lnga/_/thugs nyid mtshon phyir mtshan ma ste/_/gang la rten dang 'bar dang 
[\[162b.4\]]'dzag_/bde ba'i rlung dang nam mkha'i khams/_/de bzhin btsun mo dgyes skyed pa/_/mi phyed gnyis med lhan cig pa/_/gang de thabs las byung ba yi/_/dngos gnyis yul dang dbang po'i tshogs/_/lhan cig skyes pa'i thig le nyid/_/ma lus bde bar rang snang ba/_/
[\[162b.5\]]gnyis med 'dus pa'i stobs las byung /_/gnas yul phyag rgya'i thig ler bstan/_/dgug dang 'khyud dang bsdam dang 'bebs/_/ye shes 'jug pa'i sgo yin te/_/sgal tshigs brgyud pa thig le'i rgyun/_/dbang phyug mar ni shes par bya/_/ba spu thig le 'brel 
[\[162b.6\]]pa nyid/_/phra mo bsam mi khyab snang ba/_/grangs las 'das pa'i phyag rgya ste/_/bsam byas nam mkha'i zhing du sbyar/_/sku bzhi las byung gsang thig le/_/khams gsum bcud 'dus bde chen po/_/yungs kar lhung med brtan pa las/_/ma lus khyab pa'i 
[\[162b.7\]]tshul gyis snang /_/thig le bde chen thabs sbyor ba/_/thob dang gom pa'i rang bzhin las/_/zhen pa'i 'du shes bral 'gyur bas/_/rang dbang med pa'i rtags 'byung ste/_/sbar zhing mnan pa'i cho ga bya/_/snang dang rig pa sna tshogs chos/_/bde ba chen po'i 
[\[163a\]]
[\[163a.1\]]thig ler brten/_/nyi ma'i snying po lta ba ltar/_/bltas pas mthong ba med pa'i don/_/ma lus bde chen rgyan du snang /_/de nas gzugs brnyan dkyil 'khor bshad/_/'khor dang mya ngan 'das pa yi/_/ji snyed ma lus chos bstan pa/_/rang 'byung ye shes chen 
[\[163a.2\]]po ste/_/de nyid dngos po sna tshogs mchog_/ji snyed brtan g.yo snang ba'i chos/_/chen po rags pa gnas pa'i chos/_/ma lus kun la mthun snang ba/_/rang 'byung thabs kyi ngo bo nyid/_/de dag gdod nas ma skyes pa'i/_/rdo rje shes rab stong nyid de/_/gang yang dngos min ngo bo 
[\[163a.3\]]nyid/_/shes rab yum gyi rang bzhin no/_/ji snyed nam mkha'i mthar thug pa/_/rang 'byung byang chub sems kyi gzugs/_/ma lus kun gyi rang bzhin nyid/_/dpag med mthun par snang ba ste/_/me long dang ba'i rang bzhin nyid/_/sna tshogs gzugs dang 'brel pa bzhin/_/ma lus 
[\[163a.4\]]rig pa'i thig le las/_/ma lus sku yi dkyil 'khor snang /_/ji snyed rab 'byam ma lus pa'i/_/'khor dang mya ngan 'das pa dang /_/zin dang ma zin gnyis ka'i sgra/_/nges pa dang ni ma nges pa'i/_/'khrul dang ma 'khrul sna tshogs pa/_/brjod dang bsam dang 'phrul pa dang /_/byin 
[\[163a.5\]]brlabs mtha' yas rang snang ba/_/byang chub sems kyi gsung mchog ste/_/nam mkha'i sgra dang brag ca ltar/_/rang rgyud med pa'i rig pa nyid/_/bsam pa mtha' yas ji snyed par/_/ma lus gsung gi dkyil 'khor nyid/_/rang rgyud brtan po min par gnas/_/gang du nam mkha' 
[\[163a.6\]]mtha' klas bar/_/bskal pa mtha' thug med pa'i bar/_/nam mkha'i char dang chu bur dang /_/sprin dang chu rlabs phung po ltar/_/ye shes bde dang sdug bsngal dang /_/nges dang ma nges dam pa dang /_/dman dang chags dang chags bral dang /_/zin dang zhen dang ma zhen dang /_/rnam par ma 
[\[163a.7\]]med brtags pa'i chos/_/dran rtog rig pa gang yang rung /_/ma lus rig pa rang snang ba/_/snga ma dran pa'i rnam pa'am/_/rmi lam sgyu ma'i nyams myong ltar/_/sna tshogs snang yang rang rgyud min/_/gang yang rang rgyud kun bral ba'i/_/ma lus dkyil 'khor bshad pa rnams/_/
[\[163b\]]
[\[163b.1\]]rang rgyud med pas gzugs brnyan te/_/thabs dang shes rab gnyis med pa'i/_/gzugs brnyan dkyil 'khor lhun gyis grub/_/rang 'byung ye shes skye 'gag med/_/ma lus mi phyed rdo rje'i gzugs/_/rnam pa mthar thug med pa nyid/_/yon tan lhun grub rang snang bas/_/
[\[163b.2\]]de yi brnyan ma rang bzhin 'char/_/mtha' bral rang 'byung dkyil 'khor ni/_/cir yang snang la mi dmigs phyir/_/yang dag brtan par mi gnas pas/_/ma lus gzugs brnyan dkyil 'khor shar/_/bde chen rang 'byung lhun grub nyid/_/yon tan rdzogs pa'i nor bu ltar/_/
[\[163b.3\]]dpag med chos su snang ba'i phyir/_/bde ba chen po'i gzugs brnyan te/_/skye bo dag dang ma dag pa'i/_/gdul bya mtho dman rim pa la/_/rig spyad spro ba bskyed pa'i phyir/_/dang po nas bzung mthar thug par/_/rang rang bsam pa de bzhin du/_/de dag ngo la de ltar 
[\[163b.4\]]snang /_/gzugs brnyan phyi yi rim pa ste/_/thun mong yul du gyur phyir ro/_/ma lus tha dad med pa yi/_/phyi nang snod bcud rdzogs pa'i lus/_/bcud ldan bde ba mdzad pa'i gnas/_/mi shigs thig le kun gyi dngos/_/rang 'byung bde ba chen po'i gzugs/_/dngas 
[\[163b.5\]]snyigs 'brel pa'i nus mthu las/_/zag pa yod dang med pa yi/_/dngos po gnyis kyi chos su snang /_/rgyu yi thig le'i rang bzhin la/_/nus pa'i khyad par so so yis/_/'byung ba dang ni yum nyid dang /_/bde ba chen po la sogs pa/_/thig le nus pa'i stobs las 
[\[163b.6\]]snang /_/ma lus 'khor lo'i snying po nyid/_/thig le 'bar ba bde ba'i gzugs/_/rtsa yig bye brag bcas pa ni/_/bcud 'dus thig le ros gang ba/_/ma lus rten can dkyil 'khor nyid/_/ma lus snod bcud kun du snang /_/thabs chen gsang ba'i rim 
[\[163b.7\]]pa nyid/_/khams bzhi las brten thig le nyid/_/g.yo dang 'dzag cing gnas dang thim/_/bye brag gsum las rgyud pa yis/_/gru dang sgyu ma'i 'khrul chu la/_/zhugs dang 'thungs pa'i spyod yul lam/_/me long dang ba'i ri bo yi/_/rtser phyin ma lus bltas 
[\[164a\]]
[\[164a.1\]]pa ltar/_/bde chen gzugs brnyan nyid du snang /_/rim pa bzhi yi thig le nyid/_/bde ba'i 'du byed gang bskul ba/_/gnas bzhi'i thig le'i bye brag gsal/_/mu tig phreng ba brgyus pa ltar/_/'dzag dang 'bar ba'i thig le nyid/_/til 'bru 'bras 
[\[164a.2\]]bu smin pa ltar/_/ma lus til gyi phung po ltar/_/thig le'i lus su gnas pa yin/_/nyams myong gsal bar 'bar ba'i tshe/_/'dar dang rdul dang ba spu ldang /_/'phar dang sgra 'byin dpa' bo'i gar/_/rnam par rol pa'i tshogs su snang /_/snang srid bde ba chen po 
[\[164a.3\]]nyid/_/tha mal nub cing brtan gyur na/_/thig le nam mkha'i stobs kyis sbyang /_/rtse gcig nam mkha'i mthong stobs kyis/_/thig le stong par thim pa na/_/ye shes nam mkha'i gzugs su nges/_/snang srid snod bcud ma lus kun/_/bde chen rig pa'i gzugs 
[\[164a.4\]]brnyan du/_/rgya mtsho mjings nas bltas pa ltar/_/ma lus de ltar snang ba yin/_/rig pas nyams su myong ba dang /_/spyod yul dag pas nang du bshad/_/rang 'byung bde ba chen po nyid/_/gsang ba'i gang zag gdul ba dang /_/gsang ba'i nyams myong mngon bstan 
[\[164a.5\]]phyir/_/thabs dang shes rab 'dus pa yi/_/cho ga'i bya ba kun ldan cing /_/dbang bskur byin brlabs sbyang ba dang /_/brgya phrag gsum dang drug cu dang /_/drug cu rtsa bzhi rdzogs pa yis/_/chu skyes snying po rdo rje can/_/nyi ma me shel 'od 'byung ba/_/rang 'byung rlung gi 
[\[164a.6\]]phyag rgyas bskyod/_/nor bu chu 'dzag rang dbang med/_/ma lus rig pa'i thig ler bsdus/_/rgyu ba'i rlung ni chad pa na/_/rig pa stong ba'i thig ler thim/_/a ta la rten thig le'i rim/_/rgyu dang mi rgyu'i rang bzhin las/_/'khor dang mya ngan 'das par snang /_/gsang 
[\[164a.7\]]ba'i thig le la rten pas/_/ma lus bde chen 'khor lo sgyur/_/lus kyi thig le dang por te/_/de nas rig pa'i thig le yin/_/de nas ye shes thig le nyid/_/tha ma chos nyid thig ler thim/_/de nas dus gsum 'du 'bral med/_/bde chen nam mkha'i 
[\[164b\]]
[\[164b.1\]]khams nyid de/_/zab cing rgyu ba med pa yi/_/rang rgyud zhen chags kun bral ba'i/_/bde ba chen po'i gzugs brnyan shar/_/ma rtogs khyab pa'i gzugs brnyan te/_/rtogs pas nyams myong gzugs brnyan nyid/_/mthar phyin ye shes gzugs brnyan 'di/_/dman dang 
[\[164b.2\]]yan lag ma tshang dang /_/dbang dang man ngag med pa dang /_/dka' thub can dang ma smin dang /_/skal med yal ba'i yul min pas/_/gsang ba'i gsang chen dam pa nyid/_/de nas gzhan yang bshad bya ba/_/lhag pa gzugs brnyan dkyil 'khor nyid/_/tha mal brod pa 
[\[164b.3\]]bskyed pa'i phyir/_/cho ga rgyas par bshad par bya/_/dkyil 'khor chen po rtogs 'od kyang /_/ji bzhin mngon du ma gyur la/_/lhag par 'di yis rtogs 'gyur bas/_/lhag pa zhes ni bstan pa yin/_/gang gis gang la gang mtshon pas/_/lhag par mtshon par nye ba 
[\[164b.4\]]dang /_/gang la brten te gang bsgrubs pa/_/lhag par myur du 'grub pa'i phyir/_/'dis ni lhag pa nyid du brjod/_/gang las gang de thabs 'di yis/_/mngon par lhag pas lhag pa'o/_/rgyal ba kun gyi sku gsung thugs/_/thabs de gang gis mngon ston cing /_/dngos 
[\[164b.5\]]gzhi nyid ma yin pa'i phyir/_/gzugs brnyan nyid du bstan pa yin/_/gang la brten pa'i thabs nyid kyis/_/de nyid 'dra bar snang ba ltar/_/ma mthong mos pa'i gdul bya la/_/de dang 'dra ba'i thabs nyid de/_/dngos min 'dra phyir gzugs brnyan no/_/rgyal ba kun gyi rang bzhin 
[\[164b.6\]]no/_/dpag med ye shes lhun rdzogs pa'i/_/ye shes rang 'byung lnga yi gzugs/_/zag med gdul bya'i ngo la snang /_/de yi yon tan gzugs brnyan gyis/_/zag bcas mos pa'i gang zag la/_/sku gsung thugs kyi rnam pa nyid/_/'dra bar mtshon phyir gzugs brnyan no/_/
[\[164b.7\]]gang phyir chos dbyings ngo bo la/_/tha dad dbye ba mi gnas kyang /_/mos dang drag po'i dbang gyur te/_/gang gis gang de mi 'dul bas/_/thugs rjes kun la khyab pa'i phyir/_/longs spyod sprul pa'i dkyil 'khor bstan/_/zhen pa can dang nga rgyal can/_/thabs dang drag pos tshar 
[\[165a\]]
[\[165a.1\]]bcad phyir/_/de ltar so sor 'tsham pa ste/_/lhag pa gzugs brnyan gnyis su bshad/_/gang du bkra shis yid 'ong ba'i/_/steng 'og phyogs bzhi bar mtshams dag_/legs pas yid 'ong bar chad med/_/phyi nang ri bo dgon pa'i mchog_/rang gi sa gzhi 
[\[165a.2\]]legs brtags la/_/pra dang nyams kyis ltas brtags la/_/ma dag mtshan ngan spang byas la/_/dag cing nyams dga' blang bar bya/_/sa gzhi byin brlabs bkra shis pa/_/gal te rtsod pa zhi bya'i phyir/_/snang dang mi snang bdag po la/_/mgu bas bar chad med par bslang /_/
[\[165a.3\]]gang de dbang du bya ba'i phyir/_/cho ga'i yan lag kun brtsams te/_/mchod dang mnyes pas tshim byas la/_/sa gzhi bdag gis dbang du bya/_/thun mong skyon bsal dag byas nas/_/mi dmigs chos la blo sbyangs shing /_/dngos grub myur zhing nyams dga' ba'i/_/phyi nang dag pa 
[\[165a.4\]]chen por sbyang /_/rang bzhin byin brlabs kun gyi dngos/_/gdod nas ma bcos gnas pa la/_/lhag pa'i bden pa dbyer med pas/_/lha dang gzhal yas ngo bor brlab/_/gang de'i bar chad bsrung ba'i phyir/_/sprul pa'i dkyil 'khor gsal btab la/_/rdo rje khro bo'i 'khor 
[\[165a.5\]]lo spro/_/hU~M bzhi sngags dang bcas pas bsrung /_/de dag legs par gzung ba'i phyir/_/ma dag pa ni mtshams bcad de/_/las kyi bya ba kun rdzogs nas/_/rgyal ba kun la gsol btab la/_/'dod pa'i don rnams grub pa'i bar/_/dngos grub gter du ming gis gzung /_/
[\[165a.6\]]gang phyir bshad pa'i cho ga yis/_/ma dag pa dang ngan pa dag_/rtogs dang ting 'dzin cho ga yis/_/mnyam pas re dogs med par gnas/_/dkyil 'khor phyi nang bshad pa bzhin/_/tshad ni rjes su mthun pa ste/_/thugs kyi dkyil 'khor dam pa ste/_/yang na sor bzhi 
[\[165a.7\]]tshad du ste/_/yang na mdzub gang tshad du bya/_/yang na lus gang tshad du ste/_/yang na lus ni gsum bzhi nyid/_/yang na [{]bcwa [,]bco [}]brgyad nyid du'am/_/nyi shu lnga yi tshad du bya/_/yang na rgyang grags dpag tshad de/_/rang gi rig pa rjes mthun par/_/nam mkha'i dbyings dang mnyam pa'i tshad/_/
[\[165b\]]
[\[165b.1\]]tshad dang ldan pa'i dkyil 'khor te/_/yid 'ong byug bdug nyi shu lngas/_/mdzes shing legs par byas nas ni/_/gang dang 'brel pa'i cho ga brtsam/_/gzhan du longs spyod ma byas pa'i/_/ras bal dur khrod rgyu las byas/_/gsar zhing grims la 'jur mdud med/_/
[\[165b.2\]]byin brlabs lnga dang sku gsung thugs/_/thim pas ye shes thig skud de/_/rig pas thig ni gdab par bya/_/thabs dang shes rab gnyis med pa'i/_/gsang ba'i 'phro 'du de bzhin no/_/dkyil 'khor yid 'ong pho brang sa/_/ma nor gsal bas thig tu bshad/_/
[\[165b.3\]]gang gis gang mtshon de bzhin te/_/kha dog lnga dang phung po dang /_/khams dang skye mched rnam shes sogs/_/ye shes dkyil 'khor mtshon phyir ro/_/rtogs pas 'khor ba'i rgya dral phyir/_/tshon zhes kyang ni brjod pa nyid/_/ma mthong rmongs la ston phyir tshon/_/kha 
[\[165b.4\]]dog nyi shu rtsa lnga'am/_/lnga yi tshon gyis bri bar bya/_/gser dang dngul dang bai DUr+ya/_/pad+ma in+d+ra nI la nyid/_/rin chen lnga dang ldan pa yis/_/mkhas pas 'byor ldan ci bder bri/_/yang na 'bras dang sA lu la/_/kha dog bsgyur bas de bzhin no/_/dman dang 'byor pa chung 
[\[165b.5\]]ba yis/_/'byung khungs lnga yis bri bar bya/_/thabs dang shes rab gnyis med pa'i/_/rgyal ba bcu nyid thim pa yis/_/ye shes rin chen phyi nang med/_/dag pa'i ngo bor blta bar bya/_/o~M a~M hU~M swA hA/_/sarba pany+tsa rat+na sa ma ye hU~M/_/'bru bcu spung zhing 'bun pa yi/_/
[\[165b.6\]]sngags dang phyag rgyas byin gyis brlab/_/zhi ba'i dkyil 'khor ma lus la/_/ye shes rin chen rtsig pa ste/_/dra ba dra phyed rta babs dang /_/rdo rje zla phyed 'dod yon dang /_/rin chen sa gzhi skyed shing dang /_/rdzing bu dril bu g.yer khas spras/_/rtag tu bri zhing bsgom par 
[\[165b.7\]]bya/_/gdug pa 'dul ba'i dkyil 'khor la/_/thod pa sna lnga sna gsum dang /_/thod skam rtsig pa'i rim pa bzhin/_/tshangs dang lha dbang la brten pa/_/mchog chen brgyad ni yin par 'dod/_/lhag ma rnams kyis thog phub ste/_/gza' brgyad nyi zla'i glo skar ldan/_/
[\[166a\]]
[\[166a.1\]]sbrul dang thod pa'i phreng ba nyid/_/dra ba dra phyed rnam par spras/_/phyi nang rgyu 'bras gdug pa dag_/gdul phyir rta babs bzhir bshad de/_/sor phreng thod pa'i phreng ba dang /_/dbang po nyi zla'i phreng bas spras/_/khro mo sha lnga bdud rtsi dang /_/dur khrod 'dod 
[\[166a.2\]]yon ldan pa'o/_/dur khrod sa gzhi khrag dang bcas/_/skyes bu gsal shing phyogs mtshams brgyad/_/rak+ta'i mtsho brgyad rba rlabs 'khyil/_/thod tshal brgyus pa dur khrod rlung /_/'jigs pa'i sgra dang me 'od ldan/_/zhing 'phan phyogs mtshams brgyad dang bcas/_/
[\[166a.3\]]lha chen thod pa sbub stengs na/_/tsit+ta'i tog las 'od zer 'phro/_/he ru ka yi dkyil 'khor nyid/_/ma lus bri zhing bsgom par bya/_/ma lus 'gro ba'i re skong bas/_/rin chen phreng dang rgyan du ldan/_/mi 'jigs stobs sogs kun ldan pas/_/stobs ldan theg par gnas pa 
[\[166a.4\]]yin/_/spyod la skyon gyis ma gos pas/_/pad+ma 'bar bas mdzes par snang /_/thabs dang shes rab gnyis med pas/_/nyi zla mdzes pa'i gdan la bzhugs/_/bde chen don las mi 'da' bas/_/'khril sbyor dgyes pa'i tshul du bzhugs/_/sku gsung yon tan phrin las 
[\[166a.5\]]thugs/_/yongs rdzogs sku yi rgyan du gnas/_/lam dang byang chub yan lag rnams/_/rdzogs phyir phreng ba la sogs tshul/_/thugs rje 'khor ba mi gtong bas/_/chu srin klu phrug bzung ba bzhin/_/thugs rje bar chad mi mnga' bas/_/'brel ba bar chad med par gnas/_/
[\[166a.6\]]brtson 'grus 'khor ba spong ba'i phyir/_/[{]ri dgas [,]ri dwags [}]dag ni mnyam par gnas/_/zag med spyan gyis kun gzigs pas/_/dge sdig spyan gyis gzigs par bstan/_/ma lus zil gnon stobs rdzogs phyir/_/bya khyung dag ni gnas par bstan/_/chos kyi 'khor lo 
[\[166a.7\]]bskor byas shing /_/nyon mongs tshad pa'i gdung sel bas/_/thugs rje gdugs kyi 'khor lo bstan/_/ma lus gcig tu 'dus pas na/_/tog stong 'od zer 'bar ba ste/_/gdul bya'i bsam pa'i don phyir bstan/_/lha rnams so so'i rnam pa ni/_/sku mdog sna tshogs 
[\[166b\]]
[\[166b.1\]]bzhugs tshul dang /_/gdan dang phyag mtshan rgyan du bcas/_/pho mo'i tshul dang bcas pa rnams/_/de bzhin nyid la dmigs pa dang /_/gdul bya gzigs pa'i tshul nyid kyis/_/gtso 'khor phyi nang lta tshul gyis/_/bzhugs thabs rim pa so sor bstan/_/rang rang snying 
[\[166b.2\]]po gang yin pa/_/kha dog so sor phye nas ni/_/gsung gi dkyil 'khor bstan pa'i phyir/_/rim pa bzhin du gsal bar bya/_/rang rang thugs mtshan gang yin pa/_/kha dog dbyibs dang bcas pa nyid/_/thugs kyi dkyil 'khor bstan pa'i phyir/_/rim pa ji bzhin dgod 
[\[166b.3\]]par bya/_/gdug pa 'dul ba'i dkyil 'khor yang /_/dung chen ras chen la sogs pa/_/sku gsung thugs kyi 'khor lo nyid/_/rim pa bzhin du gsal bar dgod/_/de bzhin nyid la dmigs med de/_/stong zhing mi dmigs rig pa nyid/_/gang la rtog dpyod mi gnas 
[\[166b.4\]]pa/_/chos dbyings de bzhin nyid du bsgom/_/bden gnyis dbyer med mnyam pa nyid/_/ye nas khyab kyang ma rtogs pas/_/phyogs med snying rje nam mkha' ltar/_/rnal 'byor pas ni bsgom par bya/_/rang 'byung ye shes rnam pas ni/_/yig 'bru rnam pa gsal ba las/_/
[\[166b.5\]]zhen 'dzin sbyangs nas yig 'bru yi/_/'phro 'dus 'byung lnga rim gyis bskyed/_/bru~M gyis gnyis med 'od sbyangs nas/_/gzhal yas khang ltar yin par bsgom/_/rnam pa'i gang yin de dag dang /_/rang rig sa bon gnyis med las/_/'dres pas gang yin gtso bo nyid/_/
[\[166b.6\]]bskyed cing dbang bskur byin brlabs nas/_/'khor yang mi phyed 'dres par bsgom/_/yongs rdzogs smin cing rtas pa la/_/dzaHhU~M ba~M hos gnyis med de/_/'dod pa mthar thug bar du bsam/_/las kyi bya ba kun zin nas/_/thun mong mchod pa sna tshogs dang /_/kun bzang 
[\[166b.7\]]mchod pa la sogs pa/_/lha mo brgyad dang bcu drug gis/_/mchod pa'i rim pa brtsam par bya/_/rin chen sna lnga rta glang dang /_/'bru dang bang mdzod khang khyim dang /_/bu dang chung ma bran khol dang /_/gnas dang zhing dang na bza' dang /_/rgyan phreng bza' btung longs spyod 
[\[167a\]]
[\[167a.1\]]dang /_/rdzing dang chu mig 'bab chu dang /_/mtshe'u dang khron pa lu ma dang /_/ri dang de'u dang skyed mos tshal/_/kho ra yug dang lhun po dang /_/skye bo mang po bro glu dang /_/nam mkha'i dbyings dang mnyam pa yi/_/mchod pa sna tshogs rgyas par mchod/_/dpa' bo sha lnga 
[\[167a.2\]]bdud rtsi lnga/_/bcud dang rol mo snang ba dang /_/sna tshogs dri dang byug pa mchog_/dag cing legs par dbul bar bya/_/thar ba la sogs zhing gi mchog_/dngos dang lta spyod ting 'dzin gyis/_/bsgrub bya ma lus kun bsgral te/_/rdo rje zhing du bskyed par bya/_/lha mo mi mo rig 
[\[167a.3\]]pa mo/_/cho ga'i sbyor ba rang rtog bzhin/_/dngos dang ting 'dzin sbyor ba yis/_/bde ba chen po rol mo yis/_/phyi nang nam mkha'i khams bkang ste/_/rin chen lha mo yo byad dang /_/reg pa nyams myong bde ba yis/_/rgyal sras zhing gi rdul snyed la/_/gnyis med dag pa'i 
[\[167a.4\]]tshul gyis mchod/_/rol mo glu dbyangs bcas pa yis/_/dkyil 'khor rim pa bstod par bya/_/rdo rje gsum gyi bzlas pa yis/_/mtshan ma legs par snang ba na/_/sbyang dang byin brlabs dbang bskur dang /_/mchod dang brtan pa'i cho ga dang /_/rtog pa'i cho ga rgyas par 
[\[167a.5\]]bya/_/dkyil 'khor de yi phyogs bzhi ru/_/rnam bzhi las kyi me thab la/_/dus bzhir rang rang rdzas dag gis/_/lha bzhi tshul gyis mchod par bya/_/de nas gnang thob dbang phyug nyid/_/dkyil 'khor zhugs shing nus ldan nas/_/thugs rjes 'khor ba bsgral 
[\[167a.6\]]ba'i phyir/_/skal ldan slob ma gzhug par bya/_/dpal ldan rdo rje sems dpa' yi/_/sku gsung thugs kyi 'khor lo che/_/mngon du mthong zhugs bsod nams gang /_/'dir zhugs pa nyid de bzhin no/_/gang du sku gsung thugs ldan pa/_/gang du mos pas 
[\[167a.7\]]spro bskyed phyir/_/rgyal ba kun kyang 'phrul mdzad de/_/sgo gsum byin gyis rlob par mdzad/_/rnal 'byor cho ga rdzogs pas kyang /_/gdul bya zhi dang khro ba la/_/so so'i mtshan ma nyid bstan phyir/_/sku gsung thugs kyi rnam pa dag_/bris dang brdungs dang blugs 
[\[167b\]]
[\[167b.1\]]ba dag_/so so'i gnas su legs par dgram/_/ma lus sku gsung thugs dkyil 'khor/_/'di las ma gtogs lha gzhan med/_/gang du dbang dang 'brel ba ni/_/bco lnga'i rim pas byin brlab phyir/_/bzhi dang brgyad kyi dkyil 'khor la/_/yab yum [{]bcwa [,]bco [}]
[\[167b.2\]]brgyad gnas par bya/_/bcu gnyis bcu drug dkyil 'khor la/_/bzhi bcu gnyis dang ldan par bya/_/nyi shu'am nyi shu rtsa lnga la/_/rgyas pa'i cho ga rim par dgod/_/'di dag lugs dang 'bur dang bzo/_/bri dang bsgom pa dag kyang rung /_/'di ni phyi yi dkyil 
[\[167b.3\]]'khor ro/_/zab mo'i dbang gi dkyil 'khor ni/_/thun mong thun mong ma yin pa'i/_/sor bzhi mdzub gang la brten te/_/phyi rol rnam pa'i rjes 'brang min/_/mthong dang brtan dag goms pa ni/_/rim pa bzhin du gsal bas 'byung /_/brgyud pa lam gyi rim pa yis/_/
[\[167b.4\]]mthar phyin nyams su myong bar 'gyur/_/dbang bskur thabs kyi rim pa yis/_/byin brlabs man ngag yid ches bya/_/'di ni dbang gi dkyil 'khor te/_/de bzhin gnas skabs gzhan du yang /_/thun mong tshogs la sbyar ba'i phyir/_/'byung lnga rgyu dang bdag nyid dang /_/mkha' 
[\[167b.5\]]dag byin brlabs so sor gdon/_/rang gi cho ga'i sbyor ba yis/_/ji ltar brtsams pa 'grub par 'gyur/_/bsod nams tshogs zhes bya bar bshad/_/gzhan yang stobs ldan rnal 'byor pas/_/gang 'dod mngon du bsgrub pa'i phyir/_/'chi med tshe yi dkyil 'khor dang /_/
[\[167b.6\]]mtshan ma pra yi dkyil 'khor dang /_/dug 'joms bdud rtsi'i dkyil 'khor dang /_/cho 'phrul ro langs la sogs pa/_/gang bsgrub don phyir gang bshad pa/_/de nyid bsgrub pa'i dkyil 'khor ro/_/las bzhi lha yi rnal 'byor gyis/_/rigs dang mthun pa'i sa gzhi 
[\[167b.7\]]la/_/thab khung so so'i mtshan ma can/_/phrin las dkyil 'khor nyid du bshad/_/slob dpon nus pa stobs ldan pas/_/rdo rje lus su brtan bya'i phyir/_/rgyang grags dpag tshad la sogs pa/_/sku gsung thugs su mngon gsal ba/_/rnal 'byor skal ldan spyod yul 
[\[168a\]]
[\[168a.1\]]te/_/tshogs kyi dkyil 'khor nyid du bshad/_/de nas gzhan yang bshad bya ba/_/mtshan ma rtog pa'i rang bzhin gyis/_/mthong bya don la sgrib pas na/_/de dag sbyang ba'i cho ga bshad/_/tha mal zhen pas brtags pa'i don/_/lhag pa'i bden gnyis 
[\[168a.2\]]rtogs bsgoms pas/_/phyi nang snod bcud ma lus pa/_/sku gsung thugs kyi ngang du bsreg_/dkyil 'khor lha yi mtshan ma dag_/rnam pa ji snyed gnas pa dag_/rang rig rnam par 'phrul pa nyid/_/mtshan ma thig le'i ngang du sbyangs/_/thig le rim pa'i snang tshul te/_/phyi 
[\[168a.3\]]nang med pa'i byang chub sems/_/dngos dang dngos med kun sbyangs te/_/rang rig byang chub sems kyi me/_/phyogs bcur 'bar zhing dbyings la sdud/_/rnal 'byor las rung goms pa yis/_/gzhan don rtsom pa'i don byed na/_/dang por nyes byas gsum sbyang phyir/_/rnam 
[\[168a.4\]]gsum khrus kyi rim pa brtsam/_/gdug pa 'dul ba'i dkyil 'khor gyis/_/bar chad bgegs dang dbral byas la/_/bkug bcings bstims la rnal du gzhag_/bsrung dang byug bdug rgyan gyis brgyan/_/'khor ba'i sa bon kun bkod de/_/las kyi cho ga 
[\[168a.5\]]thim pa dang /_/dkyil 'khor 'phro 'du rim pa yis/_/'khor ba'i sa bon sbyang bar bya/_/de tshe sdong bu gnas bkod de/_/sdong bu re la lha rnams kyis/_/snying po tshang bar gdags pa dang /_/gsol gdab gnang byin sras su bskyed/_/'jug dang dbang bskur las rdzogs 
[\[168a.6\]]nas/_/khro bo'i dkyil 'khor de bzhin te/_/las bzhi me yi las byas nas/_/rtog tshogs lha gsum dbyer med pa'i/_/rang rang gnas su dag pa la/_/sbyin sreg glu bro gar gyis mchod/_/las kyi bya ba kun zin nas/_/thig le chen po ngang la bsdu/_/de nas 
[\[168a.7\]]gzhan yang bshad bya ba/_/byang chub sems kyi dkyil 'khor te/_/ma lus byang chub sems nyid de/_/de rtogs bya phyir bshad par bya/_/chos rnams ma lus thams cad dang /_/dkyil 'khor ma lus thams cad kun/_/tha dad dbye ba mi gnas te/_/byang chub sems kyi 
[\[168b\]]
[\[168b.1\]]dkyil 'khor nyid/_/rang 'byung mtho dman med pa yi/_/sku gsung thugs dang lus ngag yid/_/ma lus gzhi rtsa snying po ste/_/rang 'byung byang chub sems la 'dus/_/de nyid rang rig 'od gsal ba/_/dngos po ma yin dngos med min/_/gnyis ka ma yin gnyis med min/_/
[\[168b.2\]]mtha' dbus cha shas kun bral ba'i/_/zab cing yangs la rgya che ba/_/de bzhin gshegs pa'i spyod yul te/_/rtog ge rnams kyi yul min pas/_/gsang ba'i gsang ba byang chub sems/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/skye ba 
[\[168b.3\]]med las thams cad skyes/_/skyes pa nyid las skye ba med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/'gag pa med las thams cad 'gag_/'gag pa nyid na 'gag pa med/_/e ma'o ngo mtshar rmad kyi chos/_/rdzogs pa'i sangs 
[\[168b.4\]]rgyas kun gyi gsang /_/gnas pa med las thams cad gnas/_/gnas pa nyid la gnas pa med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/dmigs pa med las thams cad dmigs/_/dmigs pa nyid na dmigs pa med/_/e ma'o 
[\[168b.5\]]ngo mtshar rmad kyi chos/_/rdzogs pa'i sangs rgyas kun gyi gsang /_/'gro 'ong med las 'gro dang 'ong /_/'gro 'ong nyid na 'gro 'ong med/_/ma skyes rig pa'i byang chub sems/_/dngos med dngos po'i rang bzhin du/_/rdo rje sems dpa'i ngo bo nyid/_/g.yo dang mi g.yor bcas 
[\[168b.6\]]pa yi/_/phyi nang snod bcud ma lus la/_/rang 'byung sems kyi dkyil 'khor nyid/_/rang bzhin gnas dang rtogs pa dang /_/bsams dang dmigs dang goms pa yi/_/sku gsung thugs kyi mtshan ma dang /_/lha dang lha min gsang ba dang /_/sha za 'byung po mi'am 
[\[168b.7\]]ci/_/grul bum [{]yi dgas [,]yi dwags [}]klu rnams dang /_/rgyu ba'i srogs chags ma lus dang /_/rtsa shing gel pa 'bras bu dang /_/phun sum tshogs pa ma lus pa/_/ma bcos don gyi lha nyid de/_/byang chub sems su khyad par med/_/lha zhes gzhan du bstan pa yang /_/tshig gi 
[\[169a\]]
[\[169a.1\]]tha snyad tsam du zad/_/byang chub sems la gnyis med par/_/rtogs pa'i don la gcig tu bstan/_/snying rje chen po'i rang bzhin gang /_/gnas pa'i don dang ma phrad pas/_/ma lus snying rje'i gnas gyur pa/_/snying rje byang chub sems yin te/_/mi 
[\[169a.2\]]'gal don du rab sbyor ba/_/kun rdzob byang chub sems su brjod/_/ji snyed rnam par bcas pa'i chos/_/ma lus mtha' yas bstan pa kun/_/byang chub sems kyi rnam 'phrul te/_/nam mkha'i cho 'phrul ji bzhin du/_/sna tshogs snang bzhin dngos po med/_/de dag 
[\[169a.3\]]ji ltar gnas kyang rung /_/byang chub sems las gzhan min yang /_/thun mong yul phyir phyi ru bshad/_/rang lus phyag rgya'i dkyil 'khor la/_/rang 'byung 'khor lo drug gnas pa/_/g.yo ba ya~M gis skyod byed pa/_/'gro ba kun gyi lus la gnas/_/'phen dang 
[\[169a.4\]]sdud pa'i rang bzhin can/_/snyigs ma'i dus su'ang bde ba 'char/_/smin pa gru gsum smad na gnas/_/rnam thar sku gsum rtsa mdud can/_/'bar zhing thig le 'bebs dang gnas/_/rang lus bde chen smin byed pa/_/de la gang rten bde ba'i gnas/_/sangs 
[\[169a.5\]]rgyas rin chen gab tse la/_/thung ngu a snying lte bar gnas/_/'khrul zhing 'dzag dang gnas pa'i rtsa/_/rdo rje dbu ma'i lam dang 'brel/_/khyab cing rgyas pa'i snying po can/_/sum cu gnyis gnyis rtsa yig ldan/_/d+harma tsakra snying po'i gnas/_/rtsa bzhi yan lag 
[\[169a.6\]]brgyad kyi dngos/_/dngas snyigs shes pa brgyad kyi rten/_/rgyu ba bzhi yis shes par bya/_/dngas ma 'dus pa'i thig le nyid/_/a la brten pa'i hU~M gis sdud/_/ye shes lnga yi rang bzhin can/_/bde ba mngon shes chos nyid la/_/rim pas mthar phyin 'byung bar 
[\[169a.7\]]'gyur/_/bcu drug sgra sbyor thig le can/_/'dab ma A li ldan pa yis/_/ma lus sgra skad bdag nyid can/_/khyab pa gsung gi bdag nyid can/_/sde tshan bcu dang ldan pa nyid/_/'byung 'jug gnas pa'i lam yin te/_/thabs dang shes rab bskul ba yis/_/bde ba 
[\[169b\]]
[\[169b.1\]]'byung 'gyur the tshom med/_/sum cu rtsa gnyis dkyil 'khor na/_/thig le de yi mnyam pa'i dbyings/_/ma lus 'byung ba'i rgyur gyur cing /_/lus can kun la khyab par gnas/_/kun gyi dngos yin kun gyi gtso/_/ma lus kun 'dus gnyis su med/_/spyi gtsug 
[\[169b.2\]]'dus pa'i snying po nas/_/rkang mthil gsang ba'i gnas yan chad/_/sku gsung thugs kyi ka bas bzung /_/snod bcud rgyud rnams rang bzhin bcud/_/dngas snyigs 'dres pa thabs kyis 'byed/_/g.yo ldang smon 'jug gnas mthar phyin/_/skad cig rim pa skye 'gyur 
[\[169b.3\]]ba/_/khams lnga 'dus pa'i ro yi stobs/_/sems lnga rim pas shes par 'gyur/_/'di nyid gsum du bshad pa ste/_/skabs kyi rim pas sbyar ba nyid/_/rtsa dang thig le bde ba yis/_/phyi nang gsang ba'i tshul du bshad/_/de nas rgyal rigs rje rigs dang /_/bram ze 
[\[169b.4\]]gdol pa gar mkhan ma/_/yid 'ong na tshod dar la bab/_/nus dang chags pa che ba dang /_/bka' blo bde zhing yid mi 'khrug_/lus ran sha mdangs dkar dmar phyed/_/skad snyan dran pas yid 'phrog ma/_/[{]bcwa [,]bco [}]brgyad bcu drug bcu bzhi dang /_/bcu gnyis ldan pa'i bu 
[\[169b.5\]]mo la/_/sbyor ba tshang zhing rtags byung nas/_/tha mal spangs pa'i sbyor ba yis/_/sa ya bcu gsum gnyis ldan pa'i/_/gsang dbang 'dus pa'i khams lnga las/_/gser 'gyur sman dang mun sel ltar/_/thabs dang shes rab gnyis med pa'i/_/nyi ma zla ba rtse 
[\[169b.6\]]phrad pa'i/_/ma lus 'dus pa'i rtse 'khor lo/_/'byung 'jug gnas pa rlung dang 'grogs/_/ldang bas tha mal shes pa 'gag_/g.yo bas nyams nyid rtse gcig pa/_/smon pas yid gcig 'dres pa ste/_/'jug pa dzaHhU~M ba~M hoHste/_/shes pa bde bar 
[\[169b.7\]]'jug pa nyid/_/gnas pas yun ring gnas pa ste/_/mthar phyin 'dres pa'i gar thabs kyis/_/brjod bral thig le'i bstan pa mtshar/_/tha mal zhen pa nub gyur nas/_/zhen pa ldog cing rig pa thim/_/rnam shes brgyal ba la sogs 'byung /_/yid 'ong 
[\[170a\]]
[\[170a.1\]]gzi ldan phyag rgya ma/_/mthong bas lus sems bde ba dang /_/phrad pas sdug bsngal nyams par 'gyur/_/'dris pas bde ba brtan po 'byung /_/thabs dang ldan pas spyad gyur na/_/bskal par sbyangs pas mi 'byongs pa'i/_/rnam rtog zhen pa log gyur nas/_/
[\[170a.2\]]da lta bde ba chen por smin/_/thob pa brtan 'dod rnal 'byor pas/_/mthong dang thos dang lhan cig gnas/_/'khyud dang phrad dang spyad pa yis/_/lhan cig skyes pa'i ye shes skye/_/dbang dang mi ldan skal ngan dang /_/dman pas mi rtogs yul min pas/_/gsang ba zhes ni 
[\[170a.3\]]bshad pa yin/_/de nas gzhan yang bshad bya ba/_/rim pa'i ting 'dzin mthar phyin nas/_/sku dang gsung dang thugs ldan pa'i/_/tshom bu gsum par ldan pa yi/_/sum cu'i dkyil 'khor bsgom par bya/_/gang du rgyas pa'i dbang gyur la/_/rigs lnga ye shes lngar 
[\[170a.4\]]ldan cing /_/sku gsung thugs dang yon tan las/_/bdun cu'i rim pa bsgom par bya/_/mos chung gsang bar spyod 'dod pas/_/tshom bu gcig pa'i dkyil 'khor te/_/bcu'am yang na [{]bcwa [,]bco [}]brgyad pa'i/_/tshom bu tha ma bsgom par bya/_/'dir ni dkyil 'khor 
[\[170a.5\]]kun 'dus pa'i/_/tshogs kyi 'khor lo bsgom par bya/_/gang du gdug pa 'dul ba yi/_/dkyil 'khor rim pa de bzhin te/_/rim pa bsgyur ba'i khro bo ni/_/rim pa ma 'dres tsam du bsgom/_/rnal 'byor yo byad tshogs pa yis/_/dkyil 'khor ting 'dzin spyod tshogs 
[\[170a.6\]]pa/_/ma lus tshogs pas tshogs zhes bya/_/dang por dad dang brtson 'grus dang /_/dam tshig lta sogs sngon song zhing /_/rim bzhin ting 'dzin mthar phyin pas/_/nus pa yod pa'i rnal 'byor pa/_/skal ldan drod tshad mnyam pa'am/_/mi ldan 'phro 'dus sbyangs 
[\[170a.7\]]bas 'grub/_/rab tu dben zhing yid 'ong ba/_/ri rtse gsang 'dab chu gling ngam/_/dur khrod ri 'or nags 'dab ste/_/skye bo 'dus dang rnam bral zhing /_/bar chad bral ba'i sa phyogs der/_/rnal 'byor rgyal po lta bu'i phyir/_/rin chen yid 'ong mdzes brgyan pa'i/_/
[\[170b\]]
[\[170b.1\]]'khor khang phyi nang bar ldan pa/_/'chag sar bcas par brtsam par bya/_/rnal 'byor pho mo grangs mnyam pa/_/lta spyod ting 'dzin dam tshig tshang /_/bro gar 'du 'phro yo byad dang /_/glu tshig sgra yi yo byad dang /_/bza' dang btung ba'i yo byad dang /_/rgyan dang bgo ba'i 
[\[170b.2\]]yo byad dang /_/A li kA li mnyam sbyar zhing /_/nyi zla brtsegs pa'i ngo bor bzhugs/_/lha dang mi dang yo byad dang /_/gnas dang spyod pa kun tshogs pas/_/de dag tshogs su bshad pa yin/_/thabs dang shes rab 'brel gyur nas/_/yab yum gsal ba'i ting 'dzin la/_/
[\[170b.3\]]mtha' thug med pa'i rgyal ba rnams/_/nam mkha'i char bzhin kun bkug la/_/yab yum gnyis med 'dres pa la/_/dbang bskur byin brlabs rgyan btags te/_/bdud rtsi lnga dang sha lnga dang /_/bza' btung lha la lha rol zhing /_/'od kyis ma lus tshim pa dang /_/'gro 
[\[170b.4\]]mang bde ba thob par bya/_/bro lnga gar lnga stabs tshig lnga/_/bro gar rtse 'jo brjod pa yis/_/rigs kyi 'od zer 'phro 'dur gsal/_/'gro ba'i phyi nang mun bsal te/_/rig 'dzin sa nas sa ru sbyang /_/glu lnga tshig lnga rigs lnga yis/_/phyogs phyogs bltas te brjod pa ni/_/
[\[170b.5\]]'gro ba kun gyis bde thob cing /_/chos kyi dung chen sgra yang sgrogs/_/phyi nang rgyan gyi yo byad ni/_/rin chen ze'u phrog rna cha dang /_/lag gdub rkang gdub mgul do dang /_/na bza' rgyan gyis gang brgyan pas/_/yid 'ong ting 'dzin gsal ba dang /_/'gro bas blta ba'i 'os su 
[\[170b.6\]]'gyur/_/rlung dang nus pa'i stobs ldan zhing /_/sgo gsum bag chags zad 'gyur te/_/byin brlabs rlung la dbang thob pas/_/A li kA li mnyam sbyar ba/_/bcu drug rdzogs pa'i dus sbyar bas/_/bdag po gdung can phrad pa'i tshe/_/nyi zla dus gcig shar ba'i tshe/_/thun mong thun 
[\[170b.7\]]mong ma yin pa'i/_/spyod yul nus pa kun bzlog nas/_/mthong lam rang gi mtshan nyid skye/_/zla ba'am zla phyed dus mtshams sogs/_/bde chen nyams myong rgyun mi 'chad/_/mthong ba'i don la mnyam bzhag pas/_/brtan zhing nges pas gdeng du gyur/_/sku ni phyag rgya 
[\[171a\]]
[\[171a.1\]]chen po ste/_/bde chen zag med ting nge 'dzin/_/bskal pa brgya phrag stong du yang /_/bde ba chen po rgyun mi 'chad/_/sprul pa'i longs spyod mdzad pa yis/_/'jig rten khams mang 'gro ba dag_/de tshe 'gro ba'i dbyings su sbyor/_/rdo rje lus thob de phyin cad/_/skye shi 
[\[171a.2\]]med pa'i g.yung drung yin/_/bcu gnyis bcu bzhi bcu drug gis/_/dbang sgyur rigs kyi dam pa 'grub/_/de tshe bcu drug tshun chad kyis/_/ye shes thig le de nyid la/_/ye shes thig le nyid snang ba/_/bsam gyis mi khyab mtha' yas mchog_/gang zag rim par 'jug pa rnams/_/
[\[171a.3\]]dang por dngos don mthong ba yis/_/tshe 'dis sa la bgrod bya zhing /_/bsam byas lhun grub nyid thob phyir/_/lta spyod ting 'dzin rim 'brel bas/_/bar chad med pa'i lam la 'bad/_/gnas skabs rim pa ji snyed kyang /_/tha mal pa dang log spyod dang /_/mos pa la sogs 
[\[171a.4\]]yul min te/_/nus dang grub pa thob pa yis/_/gsang ba lam dang 'brel par bya/_/rnal 'byor chen po lnga la gnas/_/rim nas rim par brtan gyur te/_/gsal ldan mi g.yo thob pa la/_/nyam nga med pa'i stobs ldan pas/_/pad+ma la ni 'dam bzhin te/_/spyod pa so so 
[\[171a.5\]]gnas pa yis/_/rtsa ba spros bcas rnal 'byor te/_/bsgrub pa dus kyi tshogs la gnas/_/yan lag tshogs kyi spyod par gsungs/_/gang phyir dkyil 'khor nges bstan pa/_/rang rig mtha' dbus med pa dkyil/_/ye shes bzhi 'phros 'khor lo'i tshul/_/'jig rten 
[\[171a.6\]]'das pa dkyil nyid de/_/'jig rten sna tshogs 'khor du bshad/_/rig pa'i don nyid dkyil nyid de/_/cho 'phrul rang 'byung 'khor du gsungs/_/rdo rje sems dpa' dkyil nyid de/_/rigs bzhi lha dang lha mo dang /_/khro bo khro mo 'khor du bshad/_/lha ya ting 'dzin dkyil 
[\[171a.7\]]nyid de/_/spyod pa yo byad 'khor du bshad/_/gang la gang gis rgyas btab pa/_/goms dang rtas pa'i dbang gis na/_/ji ltar snang grags chos thams cad/_/de dang de yi ngo bor 'gyur/_/rdo rje sems dpa'i sgyu 'phrul dra ba gsang ba me long gi rgyud las dkyil 'khor ma lus 
[\[171b\]]
[\[171b.1\]]par bshad pa'i le'u ste drug pa'o//_//de nas gzhan yang bshad bya ba/_/dbang bskur cho ga phun sum tshogs/_/thabs kyi sa la sbyor byed pa'i/_/rtog pa'i cho ga bshad par bya/_/rgyal ba kun gyi gsang chen po/_/ma lus pa yi rgya mtsho nyid/_/rgyal ba 
[\[171b.2\]]kun gyi spyi gzugs te/_/'khor tshogs ye shes rgya mtsho la/_/rang bzhin dkyil 'khor lhan cig tu/_/ye shes lha mo la brten nas/_/ye shes chen po'i dbang bskur bas/_/gsang bdag rdo rje 'chang chen 'gyur/_/ye shes rgya mtsho dbang phyug gis/_/dang po nas 
[\[171b.3\]]bzung bcu pa'i bar/_/ting 'dzin 'bar ba'i dkyil 'khor du/_/rig pa'i lha mo la brten nas/_/ting 'dzin chu bos dbang bskur bas/_/sa dang ye shes zhing khams dang /_/rdzu 'phrul mdzad pa'i rim par 'phel/_/mthong lam rdo rje sku thob pas/_/nges 'byed nyams 
[\[171b.4\]]ldan rnal 'byor la/_/rig pa nyams kyi dkyil 'khor du/_/rig pa rtsal gyis gzungs brten nas/_/zag med rdo rje sku la sbyor/_/rig pa brtan thob rnal 'byor pas/_/las dang skal ldan rnal 'byor pa/_/lhag pa gzugs brnyan dkyil 'khor du/_/rig ma'i phyag 
[\[171b.5\]]rgya mdzes ma la/_/dbang bskur byin brlabs brten byas nas/_/cho ga thabs kyi dbang bskur zhing /_/brgyud pa dbang gi man ngag gis/_/sbyor ba nyams ldan rnal 'byor thob/_/ye shes rgya mtsho blo ldan zhing /_/thugs rje rgya mtshos 'gro ba skyob/_/dam tshig 
[\[171b.6\]]dbang dang rig pa'i drod/_/rim par brgyud pa'i dbang thob cing /_/dgongs zab don la mkhas pa dang /_/rkyen thub sa bon gzi brjid che/_/las dang bya ba ma rmongs shing /_/ma yengs brtson 'grus bar chad med/_/[{]ri dgas [,]ri dwags [}]rgyal po seng ge ltar/_/gzi chen gzhan gyis 
[\[171b.7\]]nyam nga med/_/byin brlabs 'dus pa'i nus pa can/_/tshig dang bden pa'i byin brlabs 'grub/_/de yis dbang bskur cho ga brtsam/_/dad dang dam tshig ldan pa dang /_/snying rje che la slob la brtson/_/brtson 'grus shes rab phun sum tshogs/_/bskal pa zhing 
[\[172a\]]
[\[172a.1\]]gi rdul snyed du/_/thos bsam bsgoms la rab gnas pa'i/_/'gyur med brtan pa'i bsam pa yis/_/tha mal bsam pa spang byas te/_/bla ma la ni de bzhin gshegs/_/'dul dbang thabs mkhas bsam par bya/_/bla ma sangs rgyas des kyang 
[\[172a.2\]]ni/_/snying rjes nad pa bzhin bsam zhing /_/skyon dang mnar dang slu sems spang /_/rang rang nus pa ldan pa dang /_/bdag gzhan don nus brtson 'grus ldan/_/brtul zhugs gsum dang rab ldan zhing /_/dngos grub don du gnyer ba yi/_/gsang chen rigs su nges 
[\[172a.3\]]pa dang /_/gzhan gyi dbang du mi 'gyur na/_/dbang dang man ngag sbyin par bya/_/ri bo'i phyogs sogs 'byor ba mod/_/ljon shing me tog rgyas pa'i tshul/_/tsan+dan dri bsung ldan pa'i ri/_/bdag dbang bar chad med pa'i gnas/_/phyi dang nang dang gsang ba yi/_/ri bo dgon 
[\[172a.4\]]pa yon tan gnas/_/ma lus 'dus pa'i dgon pa der/_/rnyed dang der ni gnas par bya/_/sa bcu mthar phyin gang zag la/_/zhing khams mtha' thug med gnas su/_/rgyal ba rdo rje 'chang chen gyis/_/ye shes lha mo la brten te/_/skad cig ye shes dbang bskur 
[\[172a.5\]]bas/_/[{]bcwa [,]bco [}]brgyad yon tan lhun grub pa/_/skad cig nyid la lhun rdzogs te/_/pad+ma spyan gyi sa la gnas/_/yi ge 'khor lo sa la smin/_/bdag gzhan 'byed pa med pa yi/_/bde chen phyogs ris med par dgongs/_/'phel 'grib med pa'i rang bzhin pas/_/
[\[172a.6\]]gzhan don yid bzhin nor bu bzhin/_/sa thob goms brtan skyes bu la/_/ting 'dzin rig pa'i pho brang du/_/rgyal tshab skyes bu mtha' bdag gis/_/rig pa'i lha mo na so med/_/rigs bral ting 'dzin stobs las grub/_/de la slob mas nges brten nas/_/ji ltar chu la 
[\[172a.7\]]ji bzhin du/_/ting 'dzin byin brlabs dbang bskur bas/_/rnam pa dang bral dbang rnams ni/_/nyams myong dbang du rang shar te/_/thob dang brtan dang goms pa yis/_/'jig rten brgya dang stong phrag bcu/_/'bum sogs bdag gzhan don rdzogs te/_/skad cig nyid 
[\[172b\]]
[\[172b.1\]]la rag lus pas/_/rgyal tshab chos kyi rgyal por bshad/_/lam zhugs rigs phyed rtags thob la/_/slob dpon mthar nye lam gnas pas/_/rgyang grags dpag tshad la sogs par/_/rdo rje thig tshad sbyor brjod pa'i/_/phyag rgya dkyil 'khor gsal ldang ba/_/sna tshogs 
[\[172b.2\]]dkyil 'khor mchog tu gsungs/_/sna tshogs rig pas dbang sgyur ba'i/_/sangs rgyas stong gi dkyil 'khor du/_/stobs ldan bu mo la brten te/_/thabs dang ting 'dzin dbang bskur bas/_/rdo rje tshe la dbang thob cing /_/cho 'phrul mngon shes ldan par 'gyur/_/dang 
[\[172b.3\]]po yon tan kun ldan pa'i/_/rigs su nges pa'i bu mchog ste/_/dad brtson brtul zhugs ldan pa yi/_/mi 'gyur brtan pa'i rigs can la/_/drod ldan gnang zhing dbang thob pa/_/rgyal po lta bu bla ma yis/_/lhag pa gzugs brnyan byin ldan du/_/dad mos brtson 
[\[172b.4\]]'grus 'jug pa'i sems/_/mi ldog dang brtan tshul gyis bzhugs/_/dbu rgyan cod pan phreng ba dang /_/gdugs dang bum pa bza' btung dang /_/go cha phyag rgya rgyal mtshan dang /_/snying po lnga yis dbang bskur ba/_/rang bzhin ngo bos gnas tshul la/_/rdzas thabs ting 
[\[172b.5\]]'dzin dbang bskur bas/_/nus pa'i byin brlabs mngon shar nas/_/theg chen rdo rje rigs su 'gyur/_/de nas skal ldan slob ma de/_/tha mal 'du shes kun bzlog ste/_/rang rang lhar byas gsal ba la/_/nus pa'i tshad dang nyams sbyar nas/_/nyan pa'i dbang dang bsgom pa 
[\[172b.6\]]dang /_/'chang dang phrin las byed pa dang /_/rdo rje rgyal po slob dpon dbang /_/rang bzhin ngo bos gnas pa la/_/ji ltar chu la chu bzhag dang /_/thabs dang ting 'dzin dbang bskur bas/_/mi nus nus pa thob pa'i tshad/_/mi nus pa la bskur ba min/_/tshad ldan rnams la 
[\[172b.7\]]rim pas bskur/_/rig ma las kyi phyag rgya mo/_/bcu drug [{]bcwa [,]bco [}]brgyad ldan pa yi/_/dri zhim yon tan ldan pa la/_/thabs dang shes rab gnyis med pa'i/_/rgyal ba kun gyi bcud 'dus pa'i/_/rdo rje pad+ma'i rtsa 'khor lo/_/ye shes lnga yi ro ldan pa/_/thabs dang 
[\[173a\]]
[\[173a.1\]]shes rab snod kyi mchog_/thabs gsum tshul gyis rtser bstims pas/_/dus gsum rgyal ba thams cad kun/_/yungs kar tshad tsam rdo rje sems/_/rtse nas rtse ru thim pa las/_/gnas ngan len pa gsum sbyangs te/_/rtsa bcud thig le'i ngo bo 
[\[173a.2\]]nyid/_/mar me 'od ltar gsal gyur pas/_/bde chen nyams dang rtags thob pa/_/da lta nyid 'byung the tshom med/_/rdo rje nyi ma rab ldan pa'i/_/bcu bzhi bcu drug rab lon pa/_/phyi nang gsang ba'i yon tan nyid/_/byin brlabs rig ma lha mor byas/_/chags pa 
[\[173a.3\]]bskyed pa'i thabs rnams nyid/_/blo dang ldan pas mngon sum bya/_/de nas cho ga kun rdzogs nas/_/bla mas gnyis med gtad bya'i phyir/_/byin brlabs sbyor ba byas nas yang /_/gnyis ka'i srin lag bzung nas ni/_/slob ma 'di la legs gtad la/_/gsang ba'i gnang 
[\[173a.4\]]ba sbyin par bya/_/skyes bu 'di bzung bzang ba yin/_/[{]di ring [,]de ring [}]phan chad bu mchog khyod/_/sgo gsum lha ru mnyam sbyor bas/_/tha mal dman pa'i lta ba spongs/_/bde ba chen po nyams myong pas/_/dka' thub theg pa'i lta ba spongs/_/thabs dang shes rab gnyis med pas/_/
[\[173a.5\]]bde ba'i nyams myong brtan par byos/_/brtan pa bar chad med bsgoms pas/_/rdo rje 'chang gi sa la 'gro/_/de bas skal ldan rigs bzang kye/_/gtan du 'bral bar ma byed cig_/sbyor ba'i thabs dang ting 'dzin dang /_/rgyu ba'i rlung la dbang thob pas/_/thig le'i las la 
[\[173a.6\]]thogs pa med/_/rgyal ba'i dkyil 'khor rdul phran snyed/_/ma lus 'dus pa'i thig le nyid/_/sa yang bcu gsum gnyis ldan pa/_/nyams myong brten cing gnyis med sbyar/_/rlung gis brten pa'i thig le nyid/_/ro gcig dus mnyam tshul byung ba/_/drag pa ma yin dal 
[\[173a.7\]]ba min/_/dgongs pa nyams dang zhen chags min/_/A li kA li zhu ba'i sems/_/sangs rgyas phreng ba gnyis su med/_/rdo rje pad+ma rab bskyod cing /_/'khyud pa gar gyi phyag rgya las/_/nyi zla rtse phrad 'byor pa na/_/byed pa rlung gi thig le bzung /_/rgyu ba bcad cing thig le 
[\[173b\]]
[\[173b.1\]]mnan/_/shes pa nam mkha'i ngang la gtad/_/dbang po shes rab che chung gis/_/lan gsum brtan par gyur pa'am/_/ma thob bar du sbyin par bya/_/rdo rje zla 'od mdzes ldan ma/_/dman dang rigs ngan rnam par spangs/_/rdo rje dbang pos ma phog cing /_/gzhan dbang longs 
[\[173b.2\]]spyod ma byas pa/_/bcu gnyis bcu bzhi bco lnga'ang rung /_/thabs dang zas dang spyod lam gyis/_/bsnyen pa'i cho ga gzhung bzhin bya/_/rdo rje lce dang srin lag dang /_/srin lag bcos ma la sogs pa/_/thabs dang byug pa'i yan lag gis/_/gsang ba'i pho brang rgyas par bya/_/
[\[173b.3\]]'khor ba zil gnon rtsa rnyed nas/_/bdag po gdung can rnam par sbyar/_/thig le myur bul rtags byung nas/_/rgyu ba rlung gi tshad du zung /_/nyi zla dus gcig shar ba la/_/'khor ba zil gnon thabs chen po/_/myong bas chu rgyun ting 'dzin thob/_/gal te rtsa dang bral ba na/_/phaT 
[\[173b.4\]]dang ldan na 'phro bar 'gyur/_/dngas rlung mnyam pas zin par 'gyur/_/bzlog pa 'dren pa'i hU~M gis shes/_/sdus pa'i hU~M gis bsdams gnas pa/_/thig les lus la khyab par byed/_/dang por sa bon 'jog pa ste/_/gnyis pas nus pa bskyed pa yin/_/gsum pas 
[\[173b.5\]]nyams myong bskyed pa yin/_/bzhi pas de nyid brtan par byed/_/lnga pas brtan pas nyams blangs pas/_/mchog gi dngos grub tshe 'dis 'grub/_/rdo rje slob dpon gnang thob pa/_/nus ldan rab gnas cho ga brtsam/_/de nas slob ma tshul bzhin gzhug_/sgo gsum nyes pa 
[\[173b.6\]]kun bral ba'i/_/sdom pa'i dam tshig phog byas la/_/dbang bskur rim pa sbyin par bya/_/dbang gi nyams myong brtan bya'i phyir/_/gdams ngag rjes mthun sbyin par bya/_/gdams ngag nyams brtan lam rim ste/_/lam mthar phyin pa 'bras bu nyid/_/drod mthar 
[\[173b.7\]]phyin dang sa brgyad dang /_/grags chen sangs rgyas sa dag la/_/rang rig rtags dang thugs rje yis/_/'dren stobs mkha' 'gro gsum du snang /_/mkha' dang sgra dang gzugs can gyi/_/pad+ma can zhes grags pa yi/_/sbyor dang glu dbyangs snang bar dang /_/gzugs 
[\[174a\]]
[\[174a.1\]]tsam brtan pas grol bar 'gyur/_/dbang bskur rtsa ba'i dkyil 'khor ni/_/ma bcos rdo rje dbyings dkyil 'khor/_/khro bo'i dkyil 'khor yan lag ste/_/bsgrub dang gdug pa gdul phyir yin/_/dang la rtsa ba'i dbang thob nas/_/phyi ma'i dkyil 
[\[174a.2\]]'khor dbang thob bya/_/gdul bya mos pa'i dbang brtsan la/_/thun mong tsam du nges pa med/_/dang po gnyis pa gsum pa dag_/rdo rje sems dpa'i dbang bskur yin/_/bzhi pa dang ni lnga pa nyid/_/he ru ka yi dkyil 'khor ro/_/dus gsum rgyal bas byin brlabs pa'i/_/
[\[174a.3\]]ma nor lam ston slob dpon la/_/mnyes dang bkur bar mi byed cing /_/rang rang nus shing 'jug pa la/_/dbang bskur gnang ba ma byin par/_/gsang ba bshad dang nyan pa dang /_/bsgom dang bsgrub pa la sogs pas/_/bskal pa bye ba dpag med du/_/'bras bu thob par mi 'gyur 
[\[174a.4\]]gyi/_/dmyal ba'i gnas su skye bar 'gyur/_/de ni dam pa kun brnyas pas/_/nad dang sdug bsngal mang po dang /_/mkha' 'gro ma dang gdon gyis 'tshe/_/de nas nges par 'chi bar 'gyur/_/byin brlabs ldan pa'i bla ma yis/_/dad brtson brtul zhugs rab ldan pa'i/_/
[\[174a.5\]]rigs nges skyes bu mchog nyid la/_/thabs kyis dbang bskur byin brlabs na/_/rgyal ba dang ni mkha' 'gro dang /_/rig 'dzin grub pa pho mo yis/_/tshe 'dir bsam pa kun skongs shing /_/byin brlabs dbang dang dngos grub kyi/_/phun sum tshogs pa'i bdag por 
[\[174a.6\]]'gyur/_/gang gis gang la dbang bskur bas/_/tha mal zhen pa dag pa dang /_/bde chen lam la mngon zhugs pas/_/dngos grub gang la thogs med de/_/las rnams gang brtsams 'grub pa dang /_/'dod pa'i don la rol pa yis/_/sa bcu rim pa mthar phyin 
[\[174a.7\]]nas/_/pad+ma spyan gyi sa thob ste/_/yi ge 'khor lo sa la gnas/_/sku gsung thugs dang yon tan las/_/nyi shu rtsa lnga lhun grub pa/_/dbang gi 'bras bu rang las shar/_/thabs chen 'di dang gang bral na/_/bskal pa gang gA'i bye snyed du/_/brtson pas 'bras bu 
[\[174b\]]
[\[174b.1\]]tshol byed pa/_/'dod pa'i 'bras bu stongs par 'gyur/_/gang phyir slob dpon slob ma dang /_/dkyil 'khor rim pa ji bzhin du/_/las dang ting 'dzin byin brlabs kyis/_/'jug pa'i cho ga gsum du bshad/_/dus gsum sangs rgyas thams cad kyi/_/sku gsung 
[\[174b.2\]]thugs kyi gsang chen po/_/sgyu 'phrul dra ba'i lam chen po/_/ma lus cho ga rgya chen po/_/dpal ldan rdo rje me long gi/_/'jug pa'i rim pa ji bzhin du/_/gsang ba kun la shes par bya/_/rdo rje bla ma de nyid kyis/_/cha byad gus ldan mdzes pa yis/_/me tog ldan pas 'khor 
[\[174b.3\]]lo nyid/_/mngon byas sku gsung bskul ba yis/_/dam tshig dran te dgongs par 'gyur/_/rdo rje sems dpa'i dkyil 'khor du/_/gsal dang rig pa'i stobs kyis ni/_/rdo rje slob ma byin brlab phyir/_/slob dpon dag kyang 'jug par bya/_/de nas slob ma 'jug bya ste/_/khrus byas dri 
[\[174b.4\]]zhim gos bzang gyon/_/dad dang gus ldan rin chen bcas/_/gus bcas snyan pa'i tshig gis ni/_/lus dbul dag pa'i sems kyis gnas/_/bdud rtsi 'khyil pa'i sbyor ba yis/_/bar chad sbyor bsal bsrung ba bya/_/cho ga gang yin lhar bskyed la/_/mtshan ma rdzogs par nan 
[\[174b.5\]]tan bya/_/rgyal ba kun gyi dam tshig lnga/_/'bru gsum sku gsung thugs ldan sbyin/_/snying gar rdo rje brtan byas la/_/dam tshig legs par dbog par bya/_/tsan+dan dkar dmar byin brlabs chu/_/lan gsum blud la snod dor ro/_/de nas rang gis dam bsgrags te/_/gsang 
[\[174b.6\]]ba'i don la nges par bya/_/rang rang 'brel ba'i lha nyid la/_/rin chen dor te brtag par bya/_/sngags dang phyag rgyas de bkug la/_/bstim la dbyer med gnas pa la/_/rtag tu byin brlabs gnas pa'i phyir/_/legs par brtan pa'i cho ga bya/_/mi shes rab rib bsal 
[\[174b.7\]]byas la/_/'khor lo mngon pa'i nga rgyal bya/_/de nas lha dang dkyil 'khor gyi/_/dag pa rim gyis bstan par bya/_/de nas bla ma sangs rgyas la/_/ma lus ci yod dbul bar bya/_/byin brlabs cho ga dag pa yi/_/dkyil 'khor mchod dang bsgoms pa dang /_/zhugs pa'i yon 
[\[175a\]]
[\[175a.1\]]tan bsam mi khyab/_/rdo rje 'dzin pa nyid du 'gyur/_/des na rigs su nges pa yis/_/dang por 'jug pa'i rim pa bstan/_/rtsa ba yan lag kun thob nas/_/rim pa bzhin du dbang bskur ro/_/de nas bla ma'i bka' mnos la/_/'dod pa'i dngos grub bsgrub par bya/_/
[\[175a.2\]]rdo rje sems dpa' sgyu 'phrul dra ba gsang ba me long gi rgyud las dbang bskur ba ma lus pa bshad pa'i le'u ste bdun pa'o//_//de nas gzhan yang bshad bya ba/_/rdo rje dam tshig bla na med/_/sdom pa brtan po dam bcas pa/_/'di dag legs par bshad par bya/_/dus gsum 
[\[175a.3\]]sangs rgyas thams cad kyis/_/'das dang ma byon dus gsum du/_/rgyal khrims tha tshig bkas bcad ltar/_/rim pas dmod por bkas bcad pa'i/_/byin brlabs rang bzhin 'da' dka' ba/_/kun gyis bsrung bya yin par bshad/_/gang phyir dam pas byin brlabs pa'i/_/dam 
[\[175a.4\]]tshig chen po 'di nyid la/_/'das dang da ltar ma byon pa'i/_/rgyal ba sras dang bcas pa dang /_/rig 'dzin rnams dang mkha' 'gro dang /_/lha rnams dang ni mi rnams dang /_/klu dang mi min 'byung po'i tshogs/_/rdzu 'phrul ldan pa'i lha chen kyang /_/dam pa 'das pas 'tshig par 
[\[175a.5\]]'gyur/_/dam pa nyid kyi rang bzhin 'di/_/rgyal ba kun gyi dgongs pa la/_/sgra bzhin spyod pa'i gang zag rnams/_/log par spyad pas tshig par 'gyur/_/dam pa rnams kyis bkas bcad cing /_/byin brlabs dmod por rang bzhin grub/_/dam pa 'di las gang 'da' 
[\[175a.6\]]ba/_/rdo rje can yang tshig par 'gyur/_/dam pa rnams kyi dgongs pa la/_/dbang dang byin brlabs thob pa yis/_/dam pa'i tshul bzhin nges spyad na/_/mi mthun phyogs rnams 'tshig par 'gyur/_/de phyir dus gsum sangs rgyas kyis/_/dam tshig ces ni rnam par 
[\[175a.7\]]bsgrags/_/bla na med pa'i dam tshig ni/_/ma lus rang rig byang chub sems/_/mtha' dbus 'gro 'ong las grol ba/_/gzhi rtsa med pa'i sems nyid de/_/gang gis don rtogs gnas gyur pa/_/don dam byang chub sems su brjod/_/ma skyes byang chub sems nyid ni/_/
[\[175b\]]
[\[175b.1\]]skye ba'i rang bzhin nyid snang ba/_/rang lus rgyal ba'i phyag rgya ste/_/ma lus der snang ngo bo gcig_/rang ltar sgo gsum gsal rtogs pa/_/kun rdzob byang chub sems su bshad/_/gsang ba bshad dang dbang bskur dang /_/man ngag lung dang nyams chags skong /_/mchog 
[\[175b.2\]]dang thun mong la sogs pa/_/dngos grub ster zhing grol byed pa/_/'di ni sangs rgyas mnyam pa'i phyir/_/skad cig gdung ba nyams mi bya/_/rang gi lha dang gnyis med nas/_/phyag rgya bzhir gsal rnal 'byor pas/_/rang gi sgo gsum mnyams par/_/chu bo lta bur 
[\[175b.3\]]bar chad med/_/sangs rgyas kun gyi gsang ba ni/_/theg chen gsang ba nyid yin pas/_/snod med dman sogs log pa la/_/gsang bcu la sogs brjod mi bya/_/dang por gsang bar srog gcig pas/_/byang chub snying por mi 'bral bas/_/rang srog 
[\[175b.4\]]rang gis gcod kyang sla/_/brtse gdung dam tshig bral mi bya/_/lam dang bsgrub pa'i rtsa ba dang /_/dngos grub kun gyi rtsa ba dang /_/'di dag nyams na kun nyams pas/_/rtsa ba zhes su bstan pa yin/_/yan lag thun mong dam tshig dang /_/thun mong min par 
[\[175b.5\]]bshad par bya/_/dang por gsang ba'i lung thob nas/_/nus pa mngon du snang bar du/_/bdag dang gzhan phyir thun mong gi/_/'gal dang sgro skur kun 'das shing /_/kun dang bsam pa dga' byed pa/_/thun mong dam las mi 'gal ba/_/thun mong dam tshig yin par 
[\[175b.6\]]bshad/_/thun mong ma yin gang zag gis/_/thabs chen thun mong ma yin pa/_/nyon mongs lnga dang spyod pa lnga/_/bdud rtsi lnga dang shes pa lnga/_/grub pa lnga yi chos rnams nyid/_/skyes bu rigs phyed spyod yul te/_/thun mong rnal 'byor yul min pas/_/
[\[175b.7\]]thun mong ma yin zhes su bshad/_/dang po nas bzung rtags thob par/_/rtsa ba yan lag bcas pa yi/_/lus sems ma yengs rtse gcig pas/_/rnam pa dang bcas dang du blang /_/sa thob goms dang mthar phyin par/_/ting 'dzin don la gnas pa'i tshe/_/'gal ba'i 
[\[176a\]]
[\[176a.1\]]sgo gsum mi 'byung bas/_/ting 'dzin rgyun gyi dam tshig la/_/rnam pa'i dam tshig ma lus 'dus/_/don las langs tshe snying rje dang /_/rtsa ba yan lag shugs ldan yin/_/sangs rgyas sa la gnas pa na/_/'da' ba med pa'i dam tshig ste/_/rgya mtsho 
[\[176a.2\]]rlan bzhin thob spangs med/_/bsrung med ye shes dam tshig ste/_/dam tshig 'di ni rmad po che/_/bsnyen pa rtags dang ldan par du/_/spyi yi dam tshig bsrung bya zhing /_/bsgrub pa gang yin 'grub pa na/_/khyad par rang rang rtog pa yi/_/dam tshig med par 'grub mi 'gyur/_/
[\[176a.3\]]gang zag gang la dga' ba la/_/dam tshig dka' thub sgo nas ni/_/gsang ba'i don la dgod bya'i phyir/_/dam tshig rnam pa mtha' yas bstan/_/dang po las can rnal 'byor la/_/rtsa ba thun mong dam tshig bstan/_/brten nas nyams ldan gang zag la/_/thun mong min 
[\[176a.4\]]pa'i dam tshig bstan/_/rtogs pa'i 'jigs med gang zag la/_/'da' nyams med pa'i dam tshig bstan/_/sa thob goms mthar phyin pa la/_/ting 'dzin rgyun gyi dam tshig bstan/_/dngos grub rtogs pa kun dang 'brel/_/dam tshig 'di ni rdo rje che/_/sangs rgyas kun 
[\[176a.5\]]gyis byin brlabs pa'i/_/rtsa ba yan lag bcas pa 'di/_/thob nas dam par gang bsrungs pa/_/yon tan chung yang 'grub par bshad/_/mchog dang thun mong la sogs pa/_/dngos grub rtog pa ma lus pa/_/cho ga gang dang ting 'dzin gang /_/bsgrub pa gang dang gang 
[\[176a.6\]]yang rung /_/ma nyams tshul du rab brtson pas/_/myur du 'grub pa nyid du 'gyur/_/gal te byin gyis ma brlabs na/_/rdo rje 'chang nyid brlag par 'gyur/_/rgyal ba kun gyi yon tan nyid/_/dam tshig rdo rje las byung bas/_/dam pa 'di la gang brten pas/_/yid bzhin nor bu 
[\[176a.7\]]lta bur gyur/_/dus gsum rgyal ba thams cad kyi/_/sku gsung thugs dang yan lag gi/_/bsrung bya dka' thub dam pa 'di/_/kun gyis 'da' ba ma yin zhing /_/gnas pa dam pa nyid yin te/_/las dang skal ba dman pa dang /_/rigs dman le lo che ba dang /_/
[\[176b\]]
[\[176b.1\]]rang bzhin ngan pa'i gang zag gis/_/blun po gang zhig 'da' byed cing /_/dngos grub gnyis la rgyab phyogs nas/_/dam pa rnams la dmod byed pa/_/sangs rgyas kun la nyes byas pas/_/rdo rje 'dzin rgyal khros nas ni/_/bdun rgyud tshun chad brlag par mdzad/_/mkha' 
[\[176b.2\]]'gro ma dang rig 'dzin dang /_/kha 'bar gtum 'khrug rngam pa'i tshogs/_/de ma thag tu srog bcad nas/_/dmyal ba'i gnas su skye bar 'gyur/_/gal te 'jig par gyur na ni/_/'jig rten gzhan du skye 'gyur zhing /_/ji srid nam mkha' 'jig pa'am/_/phyi yi rgya mtsho 
[\[176b.3\]]zad pa'i tshe/_/thar te gzhan du nam yang min/_/dam pa'i bla ma spong ba dang /_/rdo rje mched la 'khu ba dang /_/byang chub sems nyid mi dran zhing /_/sngags dang phyag rgya yal ba dang /_/snod min gsang ba bshad pa dang /_/gsang ba'i don la skur ba ni/_/'dir yang sdug 
[\[176b.4\]]bsngal myong 'gyur zhing /_/skad cig 'gags pas de ma thag_/bar ma'i lus dang bral gyur pa'i/_/rdo rje dmyal bar skye bar 'gyur/_/gang du rtsa ba yan lag bcas/_/bsrung dang dbog par bya ba'i chos/_/thun mong dbang dang 'brel bcas pa'i/_/thun mong spyi yi 
[\[176b.5\]]yul gyur pa/_/de ni thun mong bsrung bya ste/_/'di ni phyi yi dam tshig go/_/thabs dang shes rab sbyar ba'i sems/_/thig le'i sems lnga'i lam gyi rim/_/rig pa ma lus gsal ba'i tshe/_/thig le gnyis med nyams su byung /_/bde ba'i thig le'i bcud bsgyur bas/_/
[\[176b.6\]]tshogs drug rang snang thig le'i grogs/_/ma lus thig les byin brlabs pas/_/thams cad bde chen phyag rgyar gsal/_/thig le rig pa khar dbyung min/_/'khor lo kha sbyor bde ba yis/_/tha mal bde bar dbang por bsgyur/_/rgyal ba'i dgongs spyod thabs kyis 
[\[176b.7\]]myong /_/tha mal zhen pa rnam par bzlog_/thabs ldan don la gsang ba'i don/_/rang snying 'od kyi dkyil 'khor lnga/_/'char dang nub pa'i rim pa yis/_/thabs chen gsang ba'i thig le ltar/_/shes nas spang du med par gnas/_/rang 'byung gnas pa'i bcud lnga 
[\[177a\]]
[\[177a.1\]]ni/_/rang lus rten gyi don snang ba/_/khyab par rgyu ba'i tshul dag gis/_/dngas snyigs gnyis kyi tshul du gnas/_/rang lus rtog pa dngas snyigs dang /_/kha dog yan lag nying lag gis/_/bde ba'i ye shes lngar shes dang /_/bde ba chen po nyid du 
[\[177a.2\]]gsungs/_/khams lnga bcud las skyes pa yi/_/ma lus thig le'i rang bzhin te/_/ye shes lnga yi ro ldan pas/_/rgyal ba lnga ru yang dag gsungs/_/thabs dang shes rab rdo rje dril/_/nyi zla'i rim pa'i 'od gsal ba/_/sems lngas mkha' la gsal ba'i tshe/_/rten 
[\[177a.3\]]can rten dang gnyis med pa/_/lhan cig skyes pa'i ye shes snang /_/ma zin rdo rje lce yis blang /_/gnyis kyi rtog pa ma lus pa/_/bde chen ro gcig byin gyis brlabs/_/skad cig bral med bde ba'i sems/_/dus gsum mi 'bral brtan par gnas/_/rlung dang thig 
[\[177a.4\]]le'i bzlas pa yis/_/thams cad bde chen phyag rgyar gsal/_/bde chen thabs dang nyams kyis te/_/brjod dang tshig gis phebs pa min/_/gnyis sbyor phrad pa'i bde ba yis/_/tha mal zad dang bde chen sbyor/_/gang gis sbyin par mi nus pa/_/da ltar nus pa 
[\[177a.5\]]rang gis myong /_/gzhan gyi [{]brdzun [,]rdzun [}]pa'i don 'di ni/_/thabs kyis bden par mngon du bstan/_/tha mal zhen pa spang ba'i phyir/_/kha na ma tho bag tsha bral/_/skyes dang nus dang gnas pa'i tshe/_/rang bzhin lnga ni shugs kyis grub/_/rang gi rtsa bcud so so las/_/
[\[177a.6\]]bdud rtsi bral ba med par gnas/_/'byung lnga dbang po gzugs sogs bcas/_/thabs ldan sbyor ba'i byin brlabs kyis/_/bde chen lhan cig skyes par shes/_/nyi zla rlung gis zin pa yi/_/mtshan ma bral ba ngo bo las/_/zhen pa med pa'i thabs chen pos/_/
[\[177a.7\]]lhan cig skyes pa'i rang bzhin las/_/ye shes lnga yi ros gang bas/_/ma lus rgyal ba lnga ru grub/_/'di ni phyi nang gsang ba yi/_/rang bzhin dam tshig chen po yin/_/dam tshig rnam pa mtha' yas pa/_/shin tu bsdus pa rnam pa gnyis/_/
[\[177b\]]
[\[177b.1\]]'bring du rtsa ba lnga nyid dang /_/yan lag bcu ru shes par bya/_/shin tu rgyas pa'i dam tshig ni/_/spyir ni sum brgya drug cu ste/_/rang bzhin 'od gsal ba nyid dang /_/nyid kyi dkyil 'khor snang ba dang /_/dus bzhi rgyal mchog nyid dang ni/_/bsgrub med mnyam par 
[\[177b.2\]]rdzogs pa nyid/_/lhun grub bde gnas dam tshig dang /_/rnam dag byang chub gzung 'dzin bral/_/rtogs nas don 'dzin dam tshig dang /_/sems la gnas bcas dam tshig dang /_/ye nas ma bcos dam tshig dang /_/'dus byas rnam dag dam tshig dang /_/chos rnams dbyer 
[\[177b.3\]]med dam tshig dang /_/thams cad 'jigs med dam tshig dang /_/g.yung drung tshe 'phel dam tshig dang /_/thams cad bsrung du med pa ste/_/'di dag lta ba'i dam tshig yin/_/thams cad sbyor ba'i dam tshig dang /_/ma lus bsgral ba'i dam tshig dang /_/ma byin 
[\[177b.4\]]len pa'i dam tshig dang /_/[{]brdzun [,]rdzun [}]du smra ba'i dam tshig dang /_/thams cad spyod pa'i dam tshig dang /_/dam rdzas spyod pa'i dam tshig ste/_/'di dag spyod pa'i dam tshig yin/_/bsgrub pa'i dam tshig rnam gsum ni/_/rdo rje skye gnas dam tshig dang /_/'dren byed gnas 
[\[177b.5\]]stobs dam tshig dang /_/lam la ston byed dam tshig dang /_/rab tu rtogs byed dam tshig dang /_/sgyur byed byang chub dam tshig dang /_/thams cad dbang sgyur dam tshig dang /_/rig 'dzin gnas stobs dam tshig ste/_/bsgrub bya rtogs pa'i dam tshig yin/_/yum gyur 
[\[177b.6\]]dbyings phyug dam tshig dang /_/thabs nyid shes rab sbyor dam tshig_/shes rab thabs su sbyor de bzhin/_/glang po brjid gnon dam tshig dang /_/thams cad mi chud dam tshig dang /_/thams cad bsrung ba'i dam tshig dang /_/ting 'dzin phyag rgya'i dam tshig ste/_/
[\[177b.7\]]bsgrub pa thabs kyi dam tshig yin/_/tshogs kyi mchod pa'i dam tshig dang /_/tshogs kyi dkyil 'khor dam tshig dang /_/tshogs kyi phrin las dam tshig dang /_/phra men tshim byed dam tshig ste/_/bsgrub pa'i phrin las dam tshig yin/_/yang dag don ston dam tshig dang /_/
[\[178a\]]
[\[178a.1\]]gsung mchog mtha' yas dam tshig dang /_/thams cad skad mjal dam tshig dang /_/yi ge med mjal dam tshig dang /_/stong gsum kun grags dam tshig dang /_/ye shes gsung mchog dam tshig dang /_/bsam yas rdo rje gsung dam tshig_/mi 
[\[178a.2\]]'gyur rdo rje'i dam tshig ste/_/bdag gis shes bya'i dam tshig yin/_/shes bya ting 'dzin dam tshig bzhi/_/nam mkha' snang byed dam tshig dang /_/rten byed sa yi dam tshig dang /_/sreg byed me yi dam tshig dang /_/'khrug byed chu yi dam tshig dang /_/g.yengs byed chen 
[\[178a.3\]]po'i dam tshig ste/_/shes rab lnga yi dam tshig dang /_/phung po lnga yi dam tshig ni/_/thabs mchog lnga yi dam tshig yin/_/chos rnams gzugs brnyan dam tshig dang /_/sgra ltar shes pa'i dam tshig dang /_/dri ltar shes pa'i dam tshig dang /_/ro ltar shes pa'i dam tshig dang /_/
[\[178a.4\]]reg ltar shes pa'i dam tshig ni/_/gnyis su med pa'i dam tshig yin/_/kha dog lnga yi dam tshig dang /_/phyogs lnga yi ni dam tshig dang /_/dbang lnga yi ni dam tshig ste/_/gsum po spyir khyab dam tshig yin/_/bde ba'i ngang nyid dam tshig dang /_/lhun grub ye shes dam 
[\[178a.5\]]tshig dang /_/mi 'jigs rgyal mchog dam tshig dang /_/mnyam rdzogs lhun grub dam tshig dang /_/phyogs dus dbyer med dam tshig dang /_/nyid kyi dkyil 'khor dam tshig dang /_/chos la skyon med dam tshig dang /_/brjod med spros med dam tshig dang /_/phyogs dus 
[\[178a.6\]]gnyis med dam tshig dang /_/gnyis med byang chub sems dam tshig_/'dus ma byas pa'i dam tshig dang /_/thams cad rgyas 'debs dam tshig dang /_/thams cad mi 'gog dam tshig ste/_/ngo bo ting 'dzin dam tshig yin/_/grub par bya ba lnga bstan pa/_/chos kyi 'khor 
[\[178a.7\]]lo'i dam tshig dang /_/rin chen 'byung ba'i dam tshig dang /_/pad+ma chags med dam tshig dang /_/don rnams grub pa'i dam tshig dang /_/'jigs byed rdo rje dam tshig dang /_/de bzhin sku nyid dam tshig dang /_/thams cad 'byor ldan dam tshig ste/_/sku yi dam tshig bdun du 
[\[178b\]]
[\[178b.1\]]bshad/_/yang dag don ston la sogs pa/_/gsung gi dam tshig brgyad po nyid/_/rang la rdzogs par shes bya ste/_/'bras bu'i bsrung bas bsgrub bya yin/_/rang rig dbang sgyur dam tshig dang /_/che mchog rnam dag dam tshig dang /_/rang bzhin 'od gsal dam tshig dang /_/
[\[178b.2\]]byang chub sdom byed dam tshig dang /_/thams cad dbang sgyur dam tshig drug_/thugs kyi dam tshig nyid du bshad/_/byang chub zhing bkod dam tshig dang /_/ye shes bzhugs gnas dam tshig dang /_/gzhal yas khang bstan dam tshig dang /_/sna tshogs kun sgyur dam tshig 
[\[178b.3\]]dang /_/zad med gter ldan dam tshig dang /_/bsgrub pa zad med dam tshig dang /_/zad med gter chen dam tshig ni/_/yon tan dam tshig bdun du bshad/_/thams cad byin rlob dam tshig dang /_/bdud sde tshar gcod dam tshig dang /_/sems can don byed dam tshig 
[\[178b.4\]]ni/_/phrin las dam tshig gsum du bshad/_/spong ba rdo rje dam tshig dang /_/chags pa'i ye shes dam tshig dang /_/gti mug chen po'i dam tshig dang /_/phrag dog chen po'i dam tshig dang /_/nga rgyal bde mchog dam tshig dang /_/nyon mongs lnga yi dam tshig ste/_/
[\[178b.5\]]mi spong ba yi dam tshig yin/_/gtan du ma yengs bsrung ba ni/_/mnyam pa lnga yi dam tshig dang /_/bden pa dbyer med dam tshig dang /_/sku gsung thugs sbyor dam tshig dang /_/lam lnga rdzogs pa'i dam tshig dang /_/thams cad bde sbyor dam tshig dang /_/rdo rje log 
[\[178b.6\]]'joms dam tshig dang /_/'khor ba zil gnon dam tshig dang /_/ma bcos lhun grub dam tshig dang /_/thig le bde sbyor dam tshig ni/_/lta ba rgyun bsrung dam tshig yin/_/ting 'dzin rgyun bsgom dam tshig dang /_/bcing ba phyag rgya'i dam tshig dang /_/bzlas pa sgra 
[\[178b.7\]]snyan dam tshig dang /_/sgo gsum mnyam pa'i dam tshig dang /_/shes rab bde sbyor dam tshig ni/_/ting 'dzin rgyun gyi dam tshig yin/_/tha snyad zil gnon dam tshig dang /_/spyod lam bde 'byor dam tshig dang /_/rig pa thod rgal dam tshig dang /_/ma bcos gnas 
[\[179a\]]
[\[179a.1\]]dag dam tshig dang /_/rang 'byung gnas bral dam tshig ste/_/cig car gnas pa'i bsrung thabs yin/_/thams cad skyed byed dam tshig dang /_/rgyud drug sbyor byed dam tshig dang /_/rtogs pas tshim byed dam tshig dang /_/khyab pa nam mkha'i dam tshig dang /_/
[\[179a.2\]]gzhan don shugs grub dam tshig ni/_/dam tshig che ba bstan pa yin/_/dmyal chen dmyal ba phal pa dang /_/[{]yi dgas [,]yi dwags [}]byol song srin po dang /_/gnod sbyin mngal srin kha 'bar lce/_/lha dang lha min ru dra dang /_/rtsangs pa la sogs 'khor ba ste/_/chad pa'i skye gnas 
[\[179a.3\]]bstan pa yin/_/bsrung ba'i dam tshig chen po yin/_/gal te stong pa'i don rtogs na/_/bskang dang nyams pa'i tshul med de/_/chad pa'i yul las 'das pa yin/_/gang zag 'ga' zhig spyod yul yin/_/gal te rtsa ba'i dam nyams na/_/bla ma grogs po brgya dag la/_/
[\[179a.4\]]bshags pa stong phrag brgya ru bya/_/bzlas pa bye ba phrag bdun bya/_/gtor ma 'bum phrag bdun du bya/_/sbyin sreg 'bum phrag bcu gcig bya/_/de nas slar yang blang ba'am/_/bla mas gnang nas gnas par bya/_/gal te yul de mi gnas sam/_/lo gsum phan chad 
[\[179a.5\]]'das pa'am/_/gal te bshags pa'i tshul mthong pas/_/ma dad 'dod pa'i sems skyes nas/_/bskang ba'i tshad las 'das pa ste/_/bskal pa chen po brgyad khri'i bar/_/bshags kyang dag par mi 'gyur te/_/rdo rje dmyal ba zhes bya bar/_/mi bzad sdug bsngal 
[\[179a.6\]]myong nas ni/_/ji srid nam mkha' gnas pa'i bar/_/mtshon cha'i 'khor lo bzhin du 'khor/_/yan lag dam tshig nyams gyur na/_/zla ba bdun du smra bcad bya/_/sbyin sreg stong rtsa brgyad du bya/_/bzlas pa bye ba tshad 'bum gcig_/gtor ma khri phrag gcig tu btang /_/
[\[179a.7\]]de nas slar yang blang ba dang /_/dag dang tshangs par bsgrags par bya/_/dag pa'i snod dang mi ldan par/_/gsang ba ston cing 'chad pa dang /_/dbang ma thob par bka' 'gom dang /_/bder gshegs bka' las 'das pa dang /_/tshad dang ldan pa'i snod min la/_/gsang 
[\[179b\]]
[\[179b.1\]]ba tshad du sgrogs pa dang /_/gsang ba nyams su mi len par/_/'phyar bas kun la spel ba ni/_/tshad las 'das pa'i gang zag ste/_/sangs rgyas kun la brnyas byed pas/_/dus gsum sangs rgyas khros pa yis/_/bdun rgyud tshun chad brlag par mdzad/_/bla ma dang ni grogs 
[\[179b.2\]]rnams dang /_/pha ma gnyen bshes rgyal blon dang /_/rgyal 'bangs 'phangs nyes med sdang ba ni/_/dam tshig nyams pa'i rtags su bshad/_/zab mo dag la gegs 'byung dang /_/bsgrubs pas 'dod pa mi 'byung zhing /_/bsrung ba'i lha rnams g.yel ba dang /_/ma nyes ya kha 'byung ba 
[\[179b.3\]]dag_/dam tshig nyams pa'i rtags su bshad/_/dang por bla ma'i lung thob nas/_/rang rig nyams pa ma tshor zhing /_/bde legs bsam pa 'grub 'gyur zhing /_/bdag gzhan bsam pa'i khyad par dag_/sngon du yid bzhin nor bu bzhin/_/'grub cing bsngags pas 
[\[179b.4\]]thob pa ni/_/ma nyams don dang ldan pa'i rtags/_/rnal 'byor dbang phyug rgyal po yin/_/gal te ma nyams rtags byung na/_/bskang gso'i cho ga myur du brtsam/_/gal te nyams la rtags med cing /_/legs par snang na mi rung ste/_/bdag gi sa bon tshig pa ste/_/bde 
[\[179b.5\]]ba zad byas gtan du sdug_/ma nyams rtags byung myur bskangs na/_/sngon gyi bag chags zad par 'gyur/_/rdo rje sems dpa' sgyu 'phrul dra ba gsang ba me long gi rgyud las dam tshig ma lus pa bshad pa'i le'u ste brgyad pa'o//_//de nas yang dag bshad bya 
[\[179b.6\]]ba/_/mchog dang thun mong la sogs pa/_/bsgrub pa'i khyad par ji snyed pa'i/_/rtog pa'i cho ga mdor bsdus bshad/_/rgyud kyi rgyal po ma lus las/_/thun mong dag la mos zhugs pas/_/thun mong yo byad ting 'dzin dang /_/sngags dang phyag rgya 'bral goms 
[\[179b.7\]]pas/_/rtags dang nus pa mthar phyin pas/_/gang ltar dmigs pa 'grub 'gyur te/_/zag bcas thun mong dngos grub yin/_/de las gzhan pa bshad par bya/_/gang du mchog gi rnal 'byor pa/_/dbang dang dam tshig ting 'dzin dag_/phyi nang gsang ba'i rim 
[\[180a\]]
[\[180a.1\]]thob na/_/mi ldog brtan pa'i rnal 'byor thob/_/mthong nas bsgom lam ma nges rigs/_/ting 'dzin gang bsgom bar chad med/_/tshe 'dis dbang sgyur 'jigs bral te/_/de nas sku lnga'i bdag nyid thob/_/mchog ldan mchog gis mchog thob pas/_/mchog 
[\[180a.2\]]gi dngos grub thun mong min/_/dad dang dam tshig shes rab dang /_/brtson 'grus brtul zhugs bzod pa thob/_/brten cing snying brtse dbang rdzogs shing /_/bsgrub dang lam gyi sbyor ba shes/_/yid thub mi ldog brtan pa can/_/nyams thob dang du len pa ni/_/gcig dang lnga gsum 
[\[180a.3\]]gang zag gis/_/ri bo ri sul gsang bar dang /_/chu gling ngam grog brag rdzong dang /_/dur khrod ri phug chu mdo dang /_/yid 'ong bkra shis nyams dga' bar/_/cho ga byin brlabs rdzogs pa nyid/_/las kyi cho ga gang yin pa/_/bdag gam gzhan gyis byas pa ni/_/bdag dbang 
[\[180a.4\]]bkra shis phun sum tshogs/_/dam tshig dbang dang lta ba dag_/sngon du bya ba rdzogs pa yis/_/sngon du rnal 'byor gsum thob bam/_/dang po yid brtan gang yin kyang /_/gang la yid kyis dmigs pa de/_/cho ga ting 'dzin 'brel pa nyid/_/rang rang rtog pa ji bzhin du/_/
[\[180a.5\]]tha mal pa dang le lo dang /_/the tshom dad pa'i stobs kyis te/_/gal te de dag mi ldan na/_/sa thob kyis kyang ma yin na/_/gang zag skye bos smos ci dgos/_/gal te dgug pa'i las bya na/_/bdag nyid dbang drag khro bo ste/_/dmar thag dud ka'i mdog 'dra ba'i/_/
[\[180a.6\]]gong ltar gnas pa'i 'phro 'du ni/_/zhags pa lcags kyu sha stag ste/_/dmigs pa brtan cing rtags thob nas/_/mngon du gyur gyi bar du ni/_/rang sngags brjod pa de yi mthar/_/che ge mo zhig dzaHhU~M zhes/_/dgra dang bgegs dang lha dang gzungs/_/mthu dang rdzu 
[\[180a.7\]]'phrul ldan yang rung /_/tha mal dbang med bzhin du dgug_/gal te de yi dgos pa dag_/myur du grub par ma gyur na/_/de dag legs par grub kyi bar/_/gang yin mkhas pas bcing bar bya/_/ngag dang thabs dang ting 'dzin gyis/_/'grub par 'gyur bar 
[\[180b\]]
[\[180b.1\]]gdon mi za/_/bdag nyid dbang drag gsal ba yi/_/lce la dbang gi 'khor lo bsam/_/yi ge gsum ldan dgu bkod nas/_/'od kyis nam mkha'i khams bkang zhing /_/pad+ma rA ga zhu 'dra bas/_/gang thim bdag gi dbang gyur zhing /_/bden pa bdar zhing ngag gis bcing /_/
[\[180b.2\]]yang na gang la gang chags pa'i/_/rdzas la ring du 'dod pa ltar/_/'dod pa grub na dam bcas shing /_/yid 'ong 'dul ba'i ting 'dzin gyis/_/dga' ba'i thabs kyis bsten byas na/_/gal te 'gro zhing 'phro 'dod na/_/dbang drag phyag rgyas bsdigs bcing gzir/_/
[\[180b.3\]]dga' ba'i thabs kyis yid 'phrog nas/_/rol mo sgyu mkhan dag de yis/_/'dus pa'i gang zag chags pa can/_/bya ba thabs kyis bral ba ltar/_/bral ba med par gnas par 'gyur/_/ting 'dzin brtan pa'i nus pa yis/_/gang yang rung ba'i sems can de/_/sna 
[\[180b.4\]]tshogs khro bo khro mo yis/_/'od dang phyag rgya 'bar ba yis/_/bcings nas mdun du gnas par blta/_/dga' dang bsdigs pa rdzas kyi mtha'/_/ting 'dzin brtan pas nges par 'grub/_/med las dngos por nges grub cing /_/mi mthun brgyad sogs nges 'grub na/_/
[\[180b.5\]]yod dang snang ba'i 'gro ba dag_/dbang pos bsgyur ba smos ci dgos/_/gal te gso ba'i las byas na/_/las ni gnyis te brtsams pas 'grub/_/bdag nyid rtag par skyes nas ni/_/dbang bskur byin brlabs kun bstims nas/_/mdun du shel gyi bum pa ru/_/thugs 
[\[180b.6\]]las chu yi lha mo bskyed/_/phyogs bcu'i rgyal ba der gyur nas/_/bum par lha mo 'od du zhu/_/nad dang sdug bsngal byang bar bsam/_/dmar ser ba yi 'o ma dang /_/sman dag rin chen spos dang 'bru/_/bdud rtsi snying po cha rkyen la/_/mA ma kI yi sngags kyis gdab/_/oM mA 
[\[180b.7\]]ma kI sarba pa ba du ru du ru swA hA/_/nad dang sdug bsngal ldan pa'i lus/_/bkrus pas 'tsho bar the tshom med/_/bdag nyid brtul zhugs bde ldan pas/_/sngon du bya ba sngon song bas/_/dgon pa bas mtha' rab dben par/_/ma smas ma rul tshad ldan pa'i/_/dur khrod zhing 
[\[181a\]]
[\[181a.1\]]chen mtshan ldan la/_/khrus dang byug bdug kun byas nas/_/pho mo la sogs yin pa yi/_/las de nges par 'grub par 'gyur/_/de dag maN+Dal gtsang ma yi/_/dbus su legs par bzhag nas ni/_/bdag nyid khro bo gang yang rung /_/gsal bas tshangs pa brgya 
[\[181a.2\]]byin rung /_/rang sngags srog snying dza yis dgug_/phyag rgya bzhi yis dbab par bya/_/gal te 'dar dang rgod pa dang /_/ngu dang 'jigs pa'i sgra byung na/_/dam tshig phyag rgya bstan par bya/_/dam chu byin la mnas bsgags te/_/gang 'dod las la mngag par bya/_/gal te 
[\[181a.3\]]'jig rten the tshom zos/_/de yis zos dang brgyal ba dang /_/'phral du bdag nyid 'chi bar 'gyur/_/gang zhig ting 'dzin brtan pa yis/_/bar chad med par bsgrub pa'i tshe/_/mdangs ldan yid 'ong dang po ste/_/dri zhim 'od chags gnyis pa yin/_/dga' ba'i sgra sgrogs 
[\[181a.4\]]gsum pa yin/_/bkrag dang gzi mdangs nyams sod yin/_/zhing chen kha nas hri byung na/_/ting 'dzin rdo rje so yis bcad/_/ro langs brdabs na gser du 'gyur/_/lce yi ral gris de bcad na/_/cis kyang mi tshugs go mtshon te/_/lha min g.yul yang pham byed na/_/
[\[181a.5\]]dpa' bo stobs ldan smos ci dgos/_/de yi dbang po lnga dag la/_/mngon shes lnga yi dngos grub yod/_/rang gi rtog pa ji bzhin du/_/mkhas pas bsgrubs na 'grub par 'gyur/_/gal te bcu bdun [{]bcwa [,]bco [}]brgyad ma'i/_/zhing mdzes bkru zhing byugs byas te/_/rgyan 
[\[181a.6\]]dang gos kyis legs par gdags/_/dri zhim dbang po dag pa la/_/bdag nyid dbang drag rnal 'byor gyis/_/ye shes 'jig rten gang rung ba'i/_/lha mo yid 'ong 'od 'bar ma/_/sngags dang phyag rgyas bkug bcings nas/_/rtags byung bar du bstim par bya/_/dri 
[\[181a.7\]]dang sgra dang 'od dag dang /_/'dar dang 'gul dang dgod pa dag_/dang po'i rtags ni yin par bshad/_/lha dang gtam dang gnyis pa ste/_/dngos su langs pa tshad yin pas/_/dam bdar mnas bsgags dbang du bsdu/_/gal te sbyar du sad pa na/_/cho 'phrul che 
[\[181b\]]
[\[181b.1\]]zhing log ston na/_/dbang drag nga rgyal chen po yis/_/dbang du bsdu dang zil gyis mnan/_/de dag chags pas rol spyad na/_/skad cig cho 'phrul bzhi thob ste/_/skye shi med par gnas pa dang /_/ma lus bde chen 'bar ba dang /_/zhing khams kun du bgrod pa 
[\[181b.2\]]dag_/thogs pa med par 'grub par 'gyur/_/gtsang ma byis pa rma med pa/_/yid 'ong legs pa btsal blangs nas/_/dag cing bdud rtsis dri byugs la/_/'da' hU ma tas legs byugs la/_/kha dog lnga yi gzungs kyis gdags/_/tshangs pa dang ni brgya 
[\[181b.3\]]byin dang /_/lha mo gang rung snying pos dgug_/rtag tu phyag rgya bzhis bstim zhing /_/bdag nyid ha ya grI ba 'am/_/ya mAn+ta ka la sogs pa/_/gang rung khro bor gsal bsgoms la/_/drag tu dgug cing bstim par bya/_/rtags byung mthar thug mngon gyur 
[\[181b.4\]]nas/_/legs nyes de yis smra bar 'gyur/_/gal te 'dar zhing mi brjod na/_/o~M gyi 'od dang a mr-i tas/_/lce la thabs kyis dbang bskur zhing /_/ha ye grI bas gad mos bsdigs/_/legs par smra bar the tshom med/_/gal te gsang ba'i las byed na/_/
[\[181b.5\]]gsal la brtan thob rnal 'byor pas/_/dur khrod shing gcig bzhi mdo 'am/_/lha 'dre mngon du gnas pa'i sar/_/bdag nyid zhe sdang rdo rje ste/_/dud ka nag po 'od 'bar ba/_/spyan bzlog mtshon cha me ltar 'bar/_/sprul pa'i char ltar 'khrug par bsam/_/
[\[181b.6\]]mdun du hom khung khru gang tshad/_/gru gsum dur sol khrag chen byug_/nang du ling+ga bdud rtsi lnga/_/chags pa'i rgyu dang tsha ba dang /_/shes pa chags pa'i rten la byas/_/pho nyas ming rus bcas bkug la/_/bstims la phyag rgyas bcing bar bya/_/lcags sam nag 
[\[181b.7\]]po'i shing las byas/_/drag po'i phur pas gnas gsum gdab/_/hriHSh+TIHdrag pos g.yas g.yon nas/_/khros pa'i sems kyis bsreg byas nas/_/de nang drag po tsher ma can/_/nam phyed gcer bus bsregs byas nas/_/lha yang rung ste brlag par 'gyur/_/
[\[182a\]]
[\[182a.1\]]gal te dbye ba'i las byed na/_/bdag nyid ya mAn+ta ka ste/_/rngam zhing gdug gtum nga rgyal can/_/shin tu 'jigs shing bsdigs par bsgom/_/nyi mas 'jigs pa'i dang rung dang /_/mun pas 'jigs pa'i gung ru la/_/gang yin de nyid bris 
[\[182a.2\]]la blan/_/lha dang lha min gnyis la gtad/_/rlung gi phyogs su de yis bskyod/_/sprul pa pho nyas g.yul 'gyed cing /_/'thab cing rtsod par rnam par bsam/_/bar du khra dang bya rog 'thab/_/me chu rlung gis 'bud bsams na/_/de ni gang yin su yang rung /_/'bral 
[\[182a.3\]]zhing 'thab pa nyid du 'gyur/_/rgyal po bram ze blon po dag_/gdug pa gnod pa can gyi rigs/_/mi gnas bskrad par bya ba'i phyir/_/bdag nyid a par tsit+ta ste/_/drag po khros pa'i tshul du bsgom/_/dgra bgegs gang yang rung ba yi/_/'og tu rlung snying bcas pa bri/_/
[\[182a.4\]]steng du ming rus bcas bskyon la/_/mdun na gnas pa'i gdul bya de/_/rlung lha rnga mo'i steng du zhon/_/pho nya sprul pa mtha' yas kyis/_/'khrid cing 'tshog par rab bsams la/_/gshin rje'i drung du khrid par bsam/_/'dis ni dbugs med brgyal ba yang /_/gzhan du 
[\[182a.5\]]drag pos phyin 'gyur na/_/srog dang ldan pas smos ci dgos/_/gal te dgra dpung pham 'dod na/_/bdag nyid mi g.yo mgon po ste/_/ji ltar gnas par rab tu bsgom/_/de yi gzugs brnyan bris nas kyang /_/cho gas de ru byin brlabs la/_/sngags ni bdun 'bum 
[\[182a.6\]]la sogs pa/_/lcags sna bdun las bcu gnyis chad/_/ral gri snying por bcas pa la/_/gsal bar de dag rtags byung bzlas/_/'od dang sgra dang sa g.yos dang /_/ral gri skad ni 'don pa na/_/phyung bas g.yul las ldog pa dang /_/bskor bas dmag 
[\[182a.7\]]dpung 'bros par 'gyur/_/bdag nyid rgyal zhing che 'dod na/_/bdag nyid gsal zhing brtan gyur nas/_/zhe sdang rdo rjer gsal byas la/_/dur khrod ras la ming rus bri/_/sngags dang phyag rgyas bkug bstims la/_/nges par brtan pa'i ltas byung nas/_/he ru ka 
[\[182b\]]
[\[182b.1\]]yi zhabs kyis gnon/_/rta mgrin gad mo drag pos bsdigs/_/khyung gshog phyag rgya zil gyis gnon/_/bdag dang khyi yi sgroms nas gdon/_/bdag nyid them pa'i 'og tu gnon/_/yang na bdag gi 'og tu gnon/_/rdo rje rgya gram phyag rgya yis/_/steng nas 
[\[182b.2\]]gnon cing bden pa bdar/_/bdag nyid de yi rgyal por 'gyur/_/dbul po gter dang phrad 'dod na/_/bdag nyid las la goms pa yis/_/rigs lnga lhag pa'i lha gsal nas/_/so so'i phyag mtshan yungs 'bru tsam/_/dbang por mthong gi bar du ni/_/bsam 
[\[182b.3\]]zhing sngags bzlas bden pa bdar/_/mtshan ma brtan po gsal ba na/_/gang na yod pa'i phyogs der dong /_/bden pa ting 'dzin sngags bcas mthus/_/'dug gam smra 'am mthong ba'am/_/phra mo der ni ltung bar 'gyur/_/de nas gter dang phrad gyur nas/_/
[\[182b.4\]]dbul ba kun las thar bar 'gyur/_/de nas rdo rje rnal 'byor pas/_/mngon shes mig dang ldan 'dod na/_/bdag nyid lha yi rnal 'byor pa/_/rab tu dben pa'i sa phyogs su/_/mig sna lnga dang bdun pa'i zhag_/de yi zhun mar dud par bcas/_/'phrul gyi 
[\[182b.5\]]'o ma dag gis sbyar/_/rdo rje pra yis zhag bdun bsgrub/_/nyams dang drod rtags thob pa na/_/mig la legs par sngags kyis byug_/skad cig stong gsum bcas pa yi/_/phyogs bcu mngon par shes pas mthong /_/gang zag rgyud ni brtag pa dang /_/sdug bsngal 
[\[182b.6\]]drag pos zhen bzlog cing /_/so so dag pa'i zhing khams kyis/_/yid bde grub par bya ba'i phyir/_/mngon shes mtshan mas legs par bsgrub/_/rkang mgyogs thob par 'dod pa yis/_/bdag nyid lhag pa'i lhar bsgoms nas/_/brtan zhing bar chad 
[\[182b.7\]]med thob nas/_/zla ba'i dkyil 'khor la 'dug ste/_/ya~M las rlung gi dkyil 'khor te/_/skad cig dpag tshad brgyar 'gro ba/_/de la gnas bsam ma yengs pas/_/rlung gis khyab pa ji lta bar/_/dpag tshad brgya phrag du ma yang /_/skad cig tsam 
[\[183a\]]
[\[183a.1\]]gyis bgrod par 'gyur/_/gal te rdzu 'phrul bzhi dag gis/_/rig 'dzin go 'phang 'gro 'dod na/_/sngon du dag pa'i don thob nas/_/phyag rgya gsal bar gyur pa'i tshe/_/nam mkha' ling+ga zla ba la/_/hU~M las rdo rje cho ga gsum/_/rim par 
[\[183a.2\]]brtan pa'i dbang thob nas/_/dngas ma'i phyag rgya la brten pas/_/rdo rje zlar bcas rlung brten pas/_/gang 'thad zhing du bskyod pa'i sa/_/rdo rje rig pa 'dzin pa yis/_/zhing khams dag pa'i bya ba 'grub/_/mdun gyi nam mkhar zla ba la/_/o~M la cho ga'i tshul gyis bsgyur/_/
[\[183a.3\]]brtan pa'i 'khor lo zla rlung gis/_/dngas ma'i stobs kyis lus gnas pas/_/de bzhin gshegs pa'i rig 'dzin pa/_/zhing khams so sor bskyod byas nas/_/rang gis bsam pa bsgrub par bya/_/nam mkha' dbyings kyi zla ba la/_/tra~M las skyes pa'i cho ga yis/_/rin chen rlung 
[\[183a.4\]]zlar bcas pa yis/_/ting 'dzin drag po bskyod pa'i shugs/_/dngas ma lus yid bcas pa yis/_/dag pa'i zhing khams kun bskyod de/_/lhag pa'i bsam pa 'grub par 'gyur/_/nam mkha'i dkyil 'khor dbus gnas par/_/pad+mar bcas pa'i zla ba bsgom/_/hriH
[\[183a.5\]]las sna tshogs chos mchog sems/_/gsal brtan rlung gis stobs bstan pas/_/dngas ma'i lus yid gang yin pa/_/zhing bskyod bsam pa grub par 'gyur/_/nam mkha' dbyings kyi dbus gnas par/_/gsal byed sna tshogs bcas pa bsgom/_/a 'am ha las rang nyid 
[\[183a.6\]]kyi/_/las kyi phyag rgyar goms par bya/_/brtan nas dngas ma rlung stobs kyis/_/zhing khams gang du mngon bsams pa'i/_/'dod pa'i bsam pa 'grub par 'gyur/_/'dis ni 'byung zhing dbang med cing /_/'chi med rlung la dbang thob nas/_/cho 'phrul bzhi yis zil mnan 
[\[183a.7\]]nas/_/mngon shes gdug pa 'dul ba yis/_/las rnams mi 'grub gcig kyang med/_/de nas gzhan yang chags ldan rim/_/skal bas dman dang sbyor bas zad/_/bde ba'i don 'dod dka' thub can/_/'di dag don la thabs kyis dgod/_/thabs ldan lus kyi 
[\[183b\]]
[\[183b.1\]]gong bu la/_/rang rang cho ga'i thabs ldan na/_/bde chen gar thabs sna tshogs pa/_/rnam par 'phrul pa'i ro yis byed/_/bde chen longs spyod chos kyi gnas/_/sprul pa'i thig le bde ba'i ro/_/ma lus mkha' lnga'i rang bzhin gyis/_/rang lus ma bcos gnas nyid bde/_/
[\[183b.2\]]brtul zhugs thig le gsum thob nas/_/sgrol ma dang ni thig le dang /_/gnas dang thabs dang ting 'dzin gyis/_/bye brag brgyad cu kun 'dus pa'i/_/thabs kyis mtshon pa las byung bas/_/dngos grub cho ga sna tshogs 'grub/_/rang rten thig ler bcas pa yis/_/dngas ma'i 
[\[183b.3\]]rang bzhin khyab gnas pa/_/bskul ba thabs kyi sbyor ba yis/_/ma lus bskyod cing 'gugs par byed/_/dngas snyigs rgyu dang mi rgyu ba'i/_/rlung gi thig les dbang sgyur nas/_/'phro zhing 'dzag pa'i thig le nyid/_/rlung gis 'ching ba nyid yin te/_/thig le snyigs mar 
[\[183b.4\]]nyams gyur pa/_/thabs dang rlung bcud stobs ldan pas/_/pad+ma la ni chu bzhin no/_/rang 'byung thig le'i rang bzhin las/_/rten dang zag pa snyigs ma dang /_/'khor ba'i rtsa dang sa bon dang /_/log rtog thig le zhen bcas pa/_/rang byung nam mkha'i thig les 'jig_/
[\[183b.5\]]rang lus bde chen snying po la/_/nam mkha' sprin ltar mi phyed cing /_/dngas snyigs bde ba'i rang bzhin nyid/_/thig le chu dang 'o ma dang /_/gnas pa rlung dang rten stobs kyis/_/dngas snyigs phye la dngas ma bstim/_/rang snying lus la 'od snang ba'i/_/phyi nang dngos rtog 
[\[183b.6\]]ma lus pa/_/rlung sogs 'khor lo'i 'phen stobs kyis/_/der mi gnas par goms par bya/_/gang du sa bon snyigs bcas pa/_/nam mkha'i ye shes lnga 'bar bas/_/gang du rgyu bar bcas pa'i yid/_/de ma thag par rnam par brlag_/rlung dang rtsa dang thig 
[\[183b.7\]]ler bcas/_/thabs kyis bskul ba'i ro ldan pas/_/ma lus thig le'i rang bzhin pas/_/mi mthun zhen pas rnam grol bas/_/rang sems rten bcas thig le ni/_/dngas ma'i ye shes blo ldan pa/_/kun khyab bde 'byung snying po can/_/gsang ba'i rig 
[\[184a\]]
[\[184a.1\]]pa'i gter kha 'byed/_/phyi nang rgyu ba thig ler bcas/_/snying nas bde bar 'bar gyur nas/_/rang lus rtags su bde chen 'bar/_/mngon shes rin chen rtsa la phog_/rig pa'i mngon shes lnga ru 'char/_/de nas mi 'gyur stong pa'i rtsa/_/'gyur 
[\[184a.2\]]med kun snang rlung la thim/_/dman pas mi 'grub khyad par thabs/_/gsang ba'i thig le 'bab zhon gyis/_/rtsa bcud ting 'dzin 'brel ba'i stobs/_/bskal pa du ma'i stobs 'gags te/_/dngas ma'i ye shes rlung du grub/_/phyin pa med par mthar 
[\[184a.3\]]song ba/_/bde chen goms pa'i stobs las gyur/_/bcud lnga 'dus pa'i thig le ni/_/ro lnga 'dres pa'i bde chen de/_/bsgom dang mthar phyin khyad par gyis/_/bde ba chen po rigs mchog gnas/_/de nas gang yin brjod bya ba/_/zab mo kun rdzogs brtul 
[\[184a.4\]]zhugs can/_/dbang po dar zhing smin pa yi/_/chags can nyi zla 'dzin nus pas/_/spyi gtsug thig le'i 'khor lo dang /_/gsang ba'i 'og min nus ldan pa/_/'byor pa'i rten can 'di nyid gnas/_/thabs dang rol pa'i khyad par dang /_/ting 'dzin rlung gi 
[\[184a.5\]]dbang thob ste/_/'byung bzhi snyigs phye dngas dus su/_/nyi zla 'dres pa'i gar thabs kyis/_/lha mo rnams dang lhan cig tu/_/rol pa'i thabs kyis gang rtsen pa/_/bye brag brgyad cu gnyis 'dus pa'i/_/pad+ma'i snying po kun bkug ste/_/thig le dpa' bo lnga yi 
[\[184a.6\]]stobs/_/mi sdod 'phro ba'i rang bzhin nyid/_/thabs dang ldan pa'i rnal 'byor gyis/_/bcings la gzung zhing gnas par bya/_/de dang rtse phrad gnyis bzlog pas/_/bde ba'i myu gu gso byas pas/_/tha mal zhen pa kun bral nas/_/rtog dang lhan cig gang skyes 
[\[184a.7\]]pa/_/dngas snyigs phye ba'i nyams dag gis/_/snyigs ma bag chags zhen bcas pa/_/de yi stobs kyis gnas mi 'gyur/_/gsang ba'i thig le stobs ldan pas/_/rigs ngan thams la zhen chags dang /_/dran rtog ma lus pham byas te/_/phyi nang snod bcud ma 
[\[184b\]]
[\[184b.1\]]lus pa/_/lhan cig skyes pa'i rang bzhin du/_/ma lus dpang btsugs rgyal bar mdzad/_/rdo rje pad+ma'i snying po la/_/dga' ba'i rol pa'i bdag nyid kyis/_/thabs dang shes rab gsal ba'i ro/_/phyogs bcu'i rgyal ba 'dus pa'i tshe/_/zag med yon tan gter chen de/_/
[\[184b.2\]]gsang ba thabs kyis stobs las grub/_/bde chen snying po thig le'i ro/_/dbab dang gzung bzlog 'byongs pa yis/_/rtsa gsum gang zhig thim pa'i tshe/_/bar chad med pa'i bde ba dang /_/thams cad mkhyen pa'i mngon shes dang /_/skye shi med pa'i tshe 'thob cing /_/mi 'gyur 
[\[184b.3\]]chos sku thig le la/_/rgyu ba spangs pa'i tshul gyis gnas/_/bde chen cho 'phrul dpag med pas/_/gsang ba'i zhing khams dag byed cing /_/gsang ba chos kyi 'khor lo bskor/_/bde chen nyams dang dga' ba'i gar/_/chags pa'i sgra ni sna tshogs pas/_/ji srid nam mkha'i 
[\[184b.4\]]mthar thug par/_/glu ni sna tshogs len byed cing /_/mdzes dang ngo tsha spangs pa'i tshul/_/mdog dmar rlan dang ldan pa yis/_/rol pa'i tshul ni sna tshogs kyis/_/rdo rje bcud chen zlar bcas pas/_/nyi ma chags pa dang bcas pa'i/_/pad+ma'i snying po'i spongs mdzad cing /_/
[\[184b.5\]]dga' ba'i 'od dang 'khyud pa'i gar/_/rlung gi snying po rjod byed cing /_/srid pa'i myu gu 'gog par mdzad/_/rdo rje sems dpa' sgyu 'phrul dra ba gsang ba'i me long gi rgyud chen po las/_/bsgrub pa ma lus pa bshad pa'i le'u ste dgu pa'o//_//de nas gzhan yang bshad 
[\[184b.6\]]bya ba/_/rtog pa'i rgyal po ma lus pa/_/bya ba las kyi rim pa dag_/bzhir ni gsal bar gsungs pa yin/_/dang por zhi ba'i rang bzhin te/_/de 'og rgyas pas rgyas phyir ro/_/rgyas pas dbang du bya ba dang /_/dbang mi 'du ba bsgral phyir te/_/thun mong khyad par yon tan rdzogs/_/
[\[184b.7\]]bya ba'i las la ma rmongs shing /_/nus pa brtan pa'i rang bzhin gyis/_/rim pa ji bzhin brtsam par bya/_/gangs dkar 'dab dang yid 'dab pa/_/zhi ba'i ljon shing me tog tshal/_/'bras ldan rgyas pa'i rang bzhin no/_/sum mdo ngam grog gting zab pas/_/dbang du bsdu 
[\[185a\]]
[\[185a.1\]]ba'i gnas su bshad/_/dur khrod mtshan gcig rgya gram gnas/_/'byung po 'du sar drag po shis/_/zhi la sa gzhi dkar ldan pa/_/zlum po sum rim o~M dang bcas/_/'khor lo 'od dkar dang bcas pa/_/zhi ba'i thab kyi rang bzhin no/_/rgyas la ser po 
[\[185a.2\]]tsan+dan bcas/_/gru bzhi rim gsum tra~M dang bcas/_/rin chen 'od zer 'phro bcas pa/_/thab ni rgyas par gsungs pa yin/_/dbang la sa dmar chags 'od can/_/zla gam gzhu 'dra pad+mas mtshan/_/rim gsum hri dang bcas pa ni/_/dbang du bya ba'i thab yin no/_/drag po 
[\[185a.3\]]sa nag dur sol can/_/gru gsum rdo rje rtse gsum gdeng /_/thod phreng 'od nag rim gsum hU~M/_/drag po thab kyi rim pa yin/_/'o ma can dang gser can dang /_/chags pa can dang tsher ma can/_/phrin las bzhi ni so so yi/_/yam shing bsreg shing nyid du bshad/_/
[\[185a.4\]]ling+ga kha dog so so ste/_/gnas kyang thab khung bzhi dang mtshungs/_/mar dkar 'bras dkar til dkar dang /_/nas dkar chan dang 'o ma zho/_/dngul phye gtor ma dkar por bcas/_/zhi ba'i bsreg gtor rdzas su bshad/_/mar rnying bu ram sbrang rtsi dang /_/'bras 
[\[185a.5\]]dang chan rnams ldong ros dang /_/me tog gser dang tsan+dan bcas/_/gser phye gtor ma ser por bcas/_/'di dag rgyas pa'i rdzas nyid de/_/dpal dang gzi byin rgyas par 'gyur/_/tsha ba'i mar dang chang skyur dang /_/ram bu pad+ma rak+ta dang /_/'bras dmar tsan+dan zangs phye 
[\[185a.6\]]dang /_/gtor ma dmar po dbang rdzas yin/_/tshil chen mar dang tsha ba gsum/_/klung chen sha khrag sran chan dang /_/dug gsum thal chen tsha ba'i mar/_/ske tshe phye gsum mi khrag dang /_/ming rus spel mar bcas gtor mas/_/bsgral ba drag po'i rdzas su bshad/_/
[\[185a.7\]]dngul lam dkar po'i shing rnams la/_/mgo bo rgya mdud rtse zlum po/_/logs la zhi ba'i lha bkod la/_/de bzhin gshegs par gsal bas gdab/_/gser ram ser po'i shing rnams la/_/mgo rtse rgya mdud gru bzhi bcas/_/logs la rgyas pa'i lha bsgoms te/_/
[\[185b\]]
[\[185b.1\]]rin chen nga rgyal bcas pas gdab/_/zangs sam byu ru dmar shing rnams/_/mgo bo rgya mdud rtse zla gam/_/logs la dbang gi lha bkod la/_/chags pa rdo rjer gsal bas gdab/_/lcags sam nag po'i shing rnams la/_/mgo bo rgya mdud rtse zur gsum/_/logs 
[\[185b.2\]]la drag po'i lha bkod de/_/zhe sdang rdo rjer gsal bas gdab/_/o~M dang tra~M hri hU~M nyid las/_/'byung lnga'i rim pa gsal stengs su/_/e ba~M ma ya b+h+ru~M las bskyed/_/gzhal yas zlum po gru bzhi dang /_/zla gam gru gsum ji bzhin dbyibs/_/kha dog rang gi tshul bzhin bskyed/_/
[\[185b.3\]]rang rang sa bon gdan stengs la/_/'od bzhi 'phro 'du'i cho ga yis/_/las bzhi gtso bo las bzhin bskyed/_/'khor mang gtso bo'i cha 'dra ba/_/phyag mtshan rang rang thugs rtags la/_/las bzhi rtags kyi mtshan ma ste/_/kha dog las kyis dbye bar bshad/_/dbang 
[\[185b.4\]]bskur las bzhi rigs kyis brgyan/_/las bzhi 'od kyi 'phro 'du can/_/cho gas gsal bar bskyed byas la/_/spyan drang bstim sogs las rdzogs bya/_/las dang ting 'dzin bzhi nyid kyis/_/las bzhi rtse gcig ting 'dzin bya/_/gang du dmigs pa rtse gcig pas/_/
[\[185b.5\]]las bzhi bya ba'i cho ga dag_/ma lus pa dag 'grub 'gyur na/_/phra mo'i las rnams smos ci dgos/_/shar phyogs su ni kha bltas te/_/dang ba'i yid ni mi g.yo bas/_/rdzogs pa'i skyil krung la gnas te/_/ma rungs gdug pa zhi bar bya/_/lho phyogs 
[\[185b.6\]]su ni kha bltas te/_/dga' ba'i 'du shes rtse gcig pas/_/rin chen skyil krung la gnas pas/_/dpal dang gzi byin 'phel bar bya/_/nub kyi phyogs su kha bltas te/_/chags dang zhen pa rtse gcig pa/_/pad+ma'i skyil krung la gnas te/_/ma lus dbang du 
[\[185b.7\]]bsdu bar bya/_/byang phyogs nyid du kha bltas te/_/khros pa'i sems kyis so bca' zhing /_/rus sbal dang ni gyad stabs kyis/_/gdug pa bsgral te lam du gzhug_/so so'i sngags kyi rim pa dag_/snga dro zhi ba'i las byas te/_/gung la rgyas pa nyid du bya/_/
[\[186a\]]
[\[186a.1\]]dgongs ka dbang gi dus nyid de/_/drag po nam gyi gung la bya/_/nam zla dus bzhir bsgrubs pas na/_/nges par las bzhi 'grub par 'gyur/_/o~M che ge mo shIn+taM ku ru swA hA/_swA che ge mo puSh+TiM ku ru swA hA/_hrI che ge mo pa shaM ku ru swA hA/_hU~M che ge mo mA ra 
[\[186a.2\]]ya phaT/_ling+ga'i gnas kyang las bzhi'i dbyibs/_/dgug dang phur bu bzhi btab la/_/ril bu'am lhag ma gtubs pa de/_/so so lha yi zhal du bstabs/_/rtse mo zhi byed yal ga rgyas/_/sdong po dbang la rtsa ba drag_/kha dang mngar skyur tsha ba'i shing /_/ro yi 
[\[186a.3\]]mchod pa de bzhin te/_/rgyud bzang rgyal po smad 'tshong ma/_/shan pa'i khyim nas me blangs te/_/las dang mthun pa'i ra skyes mnan/_/sa bon bzhi las rim pa bzhin/_/pa pa ka dang dbang chen dang /_/gzi byin can dang 'joms byed bzhi/_/sku mdog las bzhis 
[\[186a.4\]]phye ba ste/_/gun d+he sgrom dang zhags pa dang /_/rtse gsum g.yon pa bgrang phreng nyid/_/rigs bzhis las bzhi byin brlabs dbu/_/spyan drang mchod ston las rdzogs nas/_/lto par b+h+ru~M las gzhal yas su/_/las dang mthun pa'i lha bskyed la/_/rang rang rtog pa'i cho 
[\[186a.5\]]ga bzhin/_/bsreg dang bro gar las byas pas/_/gang yang 'grub par the tshom med/_/zhe sdang can dang nga rgyal can/_/sdug bsngal gdug sems nad gzir ba/_/de 'dra zhi bar bya ba'i phyir/_/zhi ba'i las ni rtsom pa yin/_/tshe thung nad mang dpal longs spyod/_/
[\[186a.6\]]phongs dang nyam nga 'jigs pa dag_/dngas snyigs zad nas snying por thim/_/thig le mi shigs bcud 'dus pa/_/stong nyid thig le'i ngang du 'gag_/rgyu ba'i rlung la dbang thob cing /_/mngon shes skye 'jig thob bral bas/_/bde chen nam mkha'i ye shes nyid/_/rdo 
[\[186a.7\]]rje thig le 'gyur 'jig med/_/steng dang 'og las gang sbyar bas/_/sku gsung thugs kyi pho brang dag_/bde chen til 'bru bcud bzhin du/_/nyi zla gnas pa'i bar du 'bar/_/'bab pa thig le zla ba'i gzugs/_/kha bcad rlung gis gzung bya zhing /_/'og gis phul zhing 
[\[186b\]]
[\[186b.1\]]steng gis drang /_/ma lus bde chen khyab par gnas/_/mi rtog gsal ba mthar phyin pa/_/seng phrug zla ba rdzogs pa ltar/_/thabs dang ting 'dzin sbyor ba yis/_/bde ba'i ye shes chen po la/_/ma lus yon tan rdzogs par gnas/_/chags can brtul zhugs bral ba 
[\[186b.2\]]yi/_/lus dang dran rtogs bag chags bcas/_/rigs dang rigs min gang yang rung /_/sgo gsum ma lus bcas pa dag_/steng sgo'i gdul bya des 'dul yin/_/dang por gsang ba'i rim thob pas/_/rlung dang thig le'i las goms nas/_/bde chen byang chub 
[\[186b.3\]]sems kyi ro/_/sems lnga'i tshul gyis gang snang ba/_/g.yo thob brtan pa'i nyams nyid kyis/_/lus dang phyi nang dran rtogs bcas/_/nam mkha'i gzugs can nyid du skye/_/lus dang snang bar bcas pa yi/_/nam mkha'i mtha' ltar mi phyed pa/_/bde chen thig le a dang 
[\[186b.4\]]gnas/_/thig le stong pa'i ri mo can/_/gsal bar shes pa rgyu bas mngon/_/'og nas bskul zhing steng nas mnan/_/dngas snyigs bsre ba'i thabs la 'jug_/bde ba'i rlung can yaM gi sgo/_/bskyod pa'i sbyor bas gyen du phul/_/rgyu ba rlung gi snying po can/_/dpa' 
[\[186b.5\]]bo lam nas thur du 'then/_/rig pa'i ye shes gnas pa'i rlung /_/stong nyid nam mkha'i dbyings su thim/_/phyi nang rgyu ba chad pa dang /_/rig pa thig le'i ngang la gnas/_/bde ba'i rtags ni 'byung 'gyur te/_/'dar dang rdul dang ba spu ldang /_/sgra dang lus bde 
[\[186b.6\]]rgyug pa dang /_/dgod dang brgyal sogs gang byung ba/_/brtan dang sbyang ba'i cho ga bya/_/mi mthun log pa'i chos brtags na/_/thabs kyi rim pa'i cho ga yis/_/gdon dang spos dang gnon pa dag_/ji ltar rigs par brtags par bya/_/rang lus thig le'i nyams myong 
[\[186b.7\]]la/_/bar chad med par gsal 'jug pa/_/tha mal zhen pa bsgyur ba dang /_/bde ba'i dbang phyug smin pa dang /_/dran rtogs rgyud sogs zhi ba dang /_/bde chen rgyas pas khyab pa dang /_/rlung dang bde ba'i rnal 'byor gyis/_/thams cad dbang du sdud pa dang /_/
[\[187a\]]
[\[187a.1\]]dran rtog a yi ngang du gnas/_/'di ni nang gi rim pa yin/_/de nas gsang ba bshad bya ba/_/thabs dang shes rab 'brel pa las/_/gsang ba'i phrin las bzhir 'byung ba/_/dka' thub can dang tha mal dang /_/thun mong lam las bzlog phyir ro/_/
[\[187a.2\]]'dod chags zhen cing dbang po smin/_/tshad ldan yum dang bcas pa yi/_/bde chen dgon pa thig le'i gnas/_/yon tan khyad par kun du rdzogs/_/gnyis med 'khril ba'i ngo bo ni/_/bde ba chen po 'byung ba'i gnas/_/gsang ba'i b+ha ga rgyas pa ni/_/zhi rgyas dbang drag 
[\[187a.3\]]tshul bzhin dang /_/nus pa byin brlabs gang ldan pa/_/gsang ba'i thig le'i tshul la gnas/_/pad+ma gsang ba'i thab khung du/_/gsang ba'i sbyin sreg gang phul ba/_/lo dang zla ba ma yin par/_/myur du bde chen lus su 'gyur/_/thabs dang shes rab las byung ba'i/_/
[\[187a.4\]]dngas snyigs bcud dang bag chags dang /_/nyi zla khu bar bcas pa ni/_/bde chen gsang ba mchod pa'i rdzas/_/gdung dang bde ba bral ba dang /_/zhen rtog de nyid chags pa yi/_/rang gi ling+ga de nyid la/_/gsang ba'i phur ba bzhi rdzogs pa/_/gsang ba'i yul la 
[\[187a.5\]]btab pa yis/_/lhan cig skyes pa'i ting 'dzin la/_/las bzhi ma btsal rdzogs par ldan/_/rol pa'i tshul dang thig le gnyis/_/pad+ma rdo rje snying po'i rtsa/_/nyams dang sbyor tshul gang yin pa/_/gsang ba'i sbyor ba'i dus su blta/_/gnas pa rtsa yi tshul dag ni/_/
[\[187a.6\]]kha dog dbyibs sogs tha dad pas/_/mchod rdzas nyi zlar bcas kun la/_/gzar bu gnyis bcas thab phul bas/_/thig le chen por 'bab par 'gyur/_/gsang ba'i don la dga' ba dang /_/rig pa'i brtul zhugs spyod pa dang /_/dbang po dar cing smin pa dang /_/
[\[187a.7\]]thig le'i don la mos pa dang /_/rlung dang bcud la goms pa yis/_/rnal 'byor pho mor bcas pa kun/_/dran rtog phyi ma bcas pa'i yid/_/gdul bya'i don du de bshad do/_/gang dag thabs la mkhas pa dang /_/dbang dang dam tshig ldan pa yis/_/thabs dang 
[\[187b\]]
[\[187b.1\]]sbyor ba la brtson zhing /_/nyi zla rtse sbyor dbang thob nas/_/gzung zlog 'byangs pa'i gar thabs kyis/_/dngos po lhan cig skyes pa'i don/_/sems lnga'i tshul gyis gsal bar skye/_/nyi zla zhon pa'i rdzu 'phrul dang /_/rgyu ba'i rlung la dbang thob pas/_/khams bzhi 'dus 
[\[187b.2\]]pa'i snying po las/_/bde chen thig le mi rtog pa/_/thabs kyis da ltar mngon du snang /_/thabs dang bral ba'i slob dpon gyis/_/skal med las kyis dman pa la/_/dbang dang brgyud pa bral ba yis/_/tshig dang rigs pas ci bstan kyang /_/rigs ngan rgyal sar bzhag pa 
[\[187b.3\]]ltar/_/bdag phung gzhan brlag 'jig par 'gyur/_/gang du gsang ba'i thig le nyid/_/gsang ba'i lam lngar nyams skyes pas/_/zag med bde ba'i dkyil 'khor du/_/mkha' 'gro gsum la gang brten nas/_/ye shes thig le rgya dpag med/_/rim pas mthar 
[\[187b.4\]]thug gnas su 'gyur/_/gang zhig 'di la 'dris goms pas/_/rgyu ba thig ler thim pa dang /_/dran rtog nam mkhar gsal ba dang /_/bde chen sngon du smin pa yis/_/'chi med sangs rgyas sa la sbyor/_/'jigs pa kun las grol ba dang /_/lha mo tshogs kyis byin 
[\[187b.5\]]brlabs nas/_/rol rtsed sna tshogs sgyur byed cing /_/thabs dang shes rab gnyis med cing /_/longs spyod rdzogs pa'i zhal mthong zhing /_/rdo rje dbang gis mtshams sbyar nas/_/yi ge 'khor lo tshogs mchog mnyes/_/nam mkha'i mthar thug bar du ni/_/bde 
[\[187b.6\]]chen ye shes zag pa med/_/ye shes rgya mtsho byin brlabs can/_/nam mkha' lta bur dpag med pa/_/rgyal ba kun gyi ngo bor 'gyur/_/rdo rje sems dpa' sgyu 'phrul dra ba gsang ba me long gi rgyud las phrin las mtha' yas pa bshad pa'i le'u ste bcu pa'o//_//
[\[187b.7\]]de nas gzhan yang bshad bya ba/_/gsang ba'i lam la gang dga' bas/_/thun mong ma gyur gsang ba'i lam/_/rim pa nyid du bshad par bya/_/dad dang brtul zhugs che ba dang /_/theg pa chen por rigs nges shing /_/snying brtse dbang dang dam tshig ldan/_/sgrub la 
[\[188a\]]
[\[188a.1\]]brtson pa'i gang zag gis/_/lus dang longs spyod 'tsho ba dang /_/bu dang chung ma rgyal srid kyis/_/dang por bla ma mnyes byas la/_/thabs la mkhas pas 'dod pa blang /_/phyi nang snod bcud ma lus pa/_/rang byung ye shes rang snang ba/_/gcig dang 
[\[188a.2\]]du ma med tshul gyis/_/bden pa gnyis med 'brel ba nyid/_/byin brlabs sgra dang gtan tshigs kyi/_/rang 'byung ye shes mngon du snang /_/rang gnas 'khor lo bsam mi khyab/_/rtog ge'i spyod yul ma gyur pa/_/thabs chen thabs las byung ba yi/_/'phel dang 
[\[188a.3\]]dga' bde longs spyod phyir/_/rgyas pa'i las la 'bad par bya/_/dbang chen gzi byin che ba dang /_/rgyal rigs blon po bram ze dang /_/gdug pa dbang du bsdu ba'i phyir/_/rjes dgug dbang gi las brtsam mo/_/dgra dang bgegs sogs ma rungs pa/_/gang gis 'dul 
[\[188a.4\]]bar mi nus pa/_/gzir zhing 'du shes bsgyur ba'i phyir/_/drag po bsgral ba'i phrin las brtsam/_/gang yang rung ba'i dngos po la/_/dang po mi mthun zhi bar bya/_/de nas yon tan rgyas par bya/_/de nyid dbang bsdu las la sbyar/_/gal te dbang du ma gyur na/_/drag pos 
[\[188a.5\]]gzir te bsgral bar bya/_/gal te log par ltung srid pas/_/'og min gnas su phaT kyis 'phang /_/nges par 'grub 'gyur gdon mi za/_/dang por sngon bya'i las kyis ni/_/nus dang mi nus khyad par brtag_/de nas nus pa thob pa ste/_/de nas bde ba'i rtsal thob nas/_/
[\[188a.6\]]thogs pa med pa'i phrin las 'grub/_/zag med lam la goms sbyangs pas/_/cho 'phrul bzhi dang phrin las bzhi/_/gdul bya zhing dang nus mthu dang /_/byin brlabs rtsal gyi khyad par 'phags/_/mthar phyin sku lnga'i zhing thob pas/_/ma rtsal chu dang rlabs bzhin du/_/
[\[188a.7\]]dpag med yon tan ngo bo'i phyir/_/lhun gyis grub pa'i phrin las yin/_/las dang nyon mongs gdug pa dang /_/sdug bsngal rtog pa ji snyed pa/_/cho ga thabs dang ting 'dzin gyis/_/lhan ne lhang nger zhi bar 'gyur/_/nga rgyal rin chen gzi brjid kyis/_/dpal dang longs 
[\[188b\]]
[\[188b.1\]]spyod 'phel ba dang /_/tshe dang lang tsho stobs ldan zhing /_/yon tan nam mkha'i mtha' dang mnyam/_/'dod chags rdo rje ting 'dzin gyis/_/bdud dang gdug pa rgyal po dang /_/lha dbang srin po mkha' 'gro ma/_/phyag na rdo rje'ang dbang du 'gyur/_/zhe sdang rdo rje ting 
[\[188b.2\]]'dzin gyis/_/cho ga rdzas dang sngags ldan pas/_/chos sku rdo rje'ang 'jig 'gyur na/_/gzhan lta smos kyang ci zhig dgos/_/rang lus bde chen kun gyi dbyings/_/rang lus thig le'i thabs mkhas pas/_/sbyor ba rlung gi goms stobs can/_/dkyil 'khor 
[\[188b.3\]]nang la gnas gyur pas/_/nyams kyis las bzhi gsal gyur te/_/rim pa ji bzhin 'gyur ba dang /_/rang gi mngon par gsal gyur pa/_/nus pa brtan pas mngon du 'gyur/_/gzhan min 'khor lo pho brang nyid/_/gnas dang 'jug dang gzung ba dang /_/bstim 
[\[188b.4\]]zhing gnas pa gang yin pa/_/de dag nyid du bshad pa yin/_/d+harma tsakra gzhal yas khang /_/rtsa bzhi yan lag brgyad dkyil na/_/e ba~M ma ya las bzhi dbyibs/_/kha dog las kyis gtsor gyur pa/_/bag chags sa bon snyigs ma dang /_/rtog dang tha mal zhen 
[\[188b.5\]]pa'i rdzas/_/nyams myong 'gyur med bzhir gnas te/_/thig les de nyid zhi ba dang /_/rang lus phyi nang thig les rgyas/_/rlung dang thig le rtog par bcas/_/nus pas dbang du 'dus pa dang /_/thig les ma bcos nam mkha'i ngang /_/srog dang thig ler bcas 
[\[188b.6\]]bsdus pa/_/a yi ngang du thim 'gyur de/_/rgyu ba dngas shing 'phar ba gnon/_/mi 'gyur dbyings la gnas par bya/_/rang lus thabs kyi ngo bo las/_/'khor lo bzhi dang me rlung dang /_/bskyod pa rlung gis las rung bas/_/nam mkha'i ye shes cir yang gsal/_/
[\[188b.7\]]thig les rgyud dang lus rgyas pas/_/bde chen dbang thob zhen chags bral/_/ting 'dzin sbyor bas gang bskul na/_/rim pa'i rtags dang nus pa byung /_/kha dog grangs dang snying po dang /_/dbyibs dang tshad dang thig le yi/_/khyab pa la sogs mtha' yas pa/_/
[\[189a\]]
[\[189a.1\]]bzhugs tshul de nyid de bzhin no/_/'khor lo bzhi yi thab khung du/_/gtum mo byin za'i las bskul bas/_/dngas snyigs rtog pa'i bag chags dag_/mi shigs thig ler mchod pa phul/_/phyi nang rgyu ba ma lus pa/_/rang 'byung 'khor lo 
[\[189a.2\]]thig le mchog_/spyod yul thun mong ma lus pa/_/phyi yi rnam pa lam byed pas/_/thun mong phyi yi lam du bshad/_/de nyid nang du rtsa 'khor lo/_/thig les nang du nyams skyed pa/_/rim pa 'di ni nang du bshad/_/dbang thob sbyangs pa ma rtogs pa/_/skal ngan 
[\[189a.3\]]rigs chad yul min pa/_/gsang bas gsang ba zhes bshad do/_/dang por blo ldan gang zag ni/_/ma lus bden pa dbyer med la/_/rang bzhin rig pa'i gtan tshigs kyis/_/phung po khams dang skye mched la/_/thabs dang shes gnyis med pa'i don/_/ye nas 
[\[189a.4\]]sangs rgyas rdzogs pa nyid/_/de nyid dus gsum ma skyes pa/_/gang la brten nas rtogs pa la/_/lam gyi yan lag kun rdzogs te/_/sa bcu rim par ma bkod rdzogs/_/ma lus yon tan rang shar bas/_/thams cad ma lus ma 'da' la/_/tshogs gnyis rdzogs pa'i 
[\[189a.5\]]'bras bu nyid/_/dbang po cig car spyod yul yin/_/gang su blo dang mos pa dang /_/rtogs chung mtshan ma dga' ba la/_/thun mong sgom thun khyad par can/_/rim pa'i rnal 'byor bslab par bya/_/dang por phyi nang snod bcud kun/_/rang sa nyid na mi dmigs pa/_/ma bcos 
[\[189a.6\]]ma bsal mi gnas pa/_/dngos po ci la'ang mi brtag cing /_/de nyid la yang mi rtog pa/_/'dzin rtog zhen pa mi gnas par/_/bsam dang bsam bya med tshul gyis/_/bdag gzhan phyi nang ma lus pa/_/gang gi ngo bor ma grub pa/_/ci la'ang mi gnas sbyor ba yis/_/
[\[189a.7\]]rang sar mi rtog ngo bo nyid/_/bcos pa med pa'i tshul du bsgom/_/gal te mtshan ma'i rgyu ba dag_/chu las rnyog pa'i tshul byung na/_/ma bcos rang bzhin bzhag pa yis/_/ma lus rtog med de bzhin nyid/_/rang bzhin bzhag pas dag par 'gyur/_/nam mkha' dag 
[\[189b\]]
[\[189b.1\]]par 'gyur ba'i tshe/_/sprin kyang rang 'byung dag pa ltar/_/byung tshor dran rtog ma lus pa/_/chos nyid stong pa'i rang bzhin no/_/gang du snang srid ma lus pa/_/phyi nang med pa'i sems nyid de/_/de nyid stong pa'i rang bzhin du/_/goms shing nus pa brtan pa'i tshe/_/de nyid 
[\[189b.2\]]rnal 'byor de nyid ni/_/stong pa chen po rnal 'byor yin/_/sgo gsum byed spyod ma bcos pa/_/ma brtags mi rtog cir mi gnas/_/'di ni rnal 'byor rtse gcig pas/_/bya ba spangs pa'i spyod pa yin/_/de nas de las langs pa'i tshe/_/sgyu ma chu zla smig rgyu dang /_/'ja' 
[\[189b.3\]]tshon dbu ba chu bur ltar/_/snang yang dngos por gnas ma yin/_/rig pa phyi nang ma lus pa/_/stong pa'i cho 'phrul snang du zad/_/ma lus rig pa'i ngo bo ste/_/de yang sgyu ma'i rang bzhin ltar/_/zhen chags med pa'i tshul du bsgom/_/ye shes sgyu ma'i cho 'phrul ni/_/dpag med ngo 
[\[189b.4\]]bor rang snang yang /_/byin brlabs cho 'phrul rang snang ba/_/de ltar ma rtogs dman pa la/_/rang 'byung snying rjer 'char ba'i phyir/_/snying rje chen po rnal 'byor yin/_/'gro ba gang dang gang dag las/_/snying rje chen po gang gzigs pas/_/sna tshogs mdzad pa'i tshul nyid kyis/_/de 
[\[189b.5\]]snyed spyod la mtha' yas te/_/don dang mthun pa 'ba' zhig ston/_/tha mal ba dang thabs nyid dang /_/lus ngag yid kyis ci 'tsham par/_/don 'gyur spyod pa bsam mi khyab/_/gang du byams dang snying rje yis/_/ma khyab ming gi rnal 'byor te/_/theg pa chen po'i rigs 
[\[189b.6\]]chad cing /_/dman pa'i rigs su gyur pa yin/_/rtsa ba med pa'i sems nyid ni/_/chos rnams kun gyi rtsa ba ste/_/nam mkha'i ris dang dbyer med ltar/_/ma lus rang rgyud bral ba yi/_/ngo bo bden min [{]brdzun [,]rdzun [}]pa min/_/chos rnams ming tsam dngos po med/_/sgo gsum 
[\[189b.7\]]'di ltar brtan pa ni/_/thugs rje chen po spyod pa yin/_/de nas sgyu ma'i rang bzhin nyid/_/rang bzhin gnyis med rig pa ni/_/yi ge hU~M du gsal bar bsgom/_/phyi nang snod bcud ma lus pa/_/'phro 'dus hU~M du gsal bar bya/_/rdul phran de snyed 'dus pa las/_/thig le mi 
[\[190a\]]
[\[190a.1\]]dmigs stong par blta/_/ma dang a las nyi zla'i gdan/_/gang bsgril hU~M bcas gsal bar bya/_/rang rang gsung yang 'gal ba med/_/sgril ma'i snying po phyag mtshan te/_/'phro 'du phra mo'i rang bzhin sku/_/gsal la skyon dang bral bar bsgom/_/de 
[\[190a.2\]]nas rang rang tshad gyur pa/_/rigs pa'i phyag rgya chen po nyid/_/zhi dang khro bo skabs nyid du/_/ji ltar 'thad par bsgom par bya/_/yang na zhal gcig phyag gnyis te/_/yang na zhal gsum phyag drug bsgom/_/gnas gcig gnas gsum gnas lngar yang /_/yan 
[\[190a.3\]]lag lha ni tshang bar bsgom/_/goms nas bstims te spyod yul kun/_/de ltar gsal bar brtag par bya/_/rtsa ba gcig pa'i lha bsgom pa/_/phyag rgya gcig pa'i rnal 'byor yin/_/sgo gsum bsgom la rab 'bad pas/_/rnam par g.yeng ba'i chos spyod 'das/_/ma 
[\[190a.4\]]lus rtsa ba'i spyod pa ste/_/phyogs gcig pa yi spyod par gsungs/_/de nas rtog pa'i yan lag dag_/gnyis ka thabs dang shes rab tu/_/brtags te de ltar bsgom par bya/_/'od zer 'phro ba 'bru gsum nyid/_/yang na ye shes lnga nyid de/_/gnas gcig snying por gnas 
[\[190a.5\]]par bya/_/de bzhin gtso bo gtso mo dang /_/sems dpa' dang ni sems ma dang /_/khro bo khra mo 'khor du bsgom/_/yid chos dag la'ang shes par bya/_/zhal dang phyag dang lha grangs dang /_/tshom bu spros pas spros bcas yin/_/sku gsung thugs dang yon tan las/_/tshom bu lnga 
[\[190a.6\]]la khro bcas bsgom/_/yang na sku gsung thugs ldan pa'i/_/tshom bu gsum dang bcas pa yi/_/khro bo khro mo 'khor du bsgom/_/rigs kyi gtso ste thugs kyi mchog_/khro bo tshogs dang bcas pa yi/_/mos pa'i tshul dang sbyor ba yis/_/tshom bu gcig pa'i lha rnams 
[\[190a.7\]]bsgom/_/slob dpon mthar nye'i lam gnas pas/_/rgyang grags dpag tshad la sogs pa/_/rdo rje thig tshad bor tsam gyis/_/phyag rgya'i dkyil 'khor gsal ldan pa/_/sna tshogs dkyil 'khor mchog tu gsungs/_/dang po rgyang grags dkyil 'khor te/_/de nas 
[\[190b\]]
[\[190b.1\]]dpag tshad dkyil 'khor nyid/_/nam mkha'i dbyings ni bsam yas par/_/sangs rgyas dkyil 'khor sna tshogs bsgom/_/de nas yo byad lnga ldan pas/_/ting 'dzin mos pa spyod mthun pa'i/_/skye bo tsam du grangs mthun pas/_/tshom bus 'dod pa'i don bsgrub bya/_/thabs dang 
[\[190b.2\]]shes rab 'brel ba yi/_/pho mo 'dus pa'i grangs mnyam par/_/yo byad 'dus pa'i tshogs ldan pas/_/dgon par 'khor khang rab brtsigs te/_/rang rang thabs dang shes rab tu/_/brtags te yo byad longs spyad cing /_/rdo rje glu bro gar thabs kyis/_/zhag ni sum cu phrag 
[\[190b.3\]]drug gam/_/bcu gnyis bcu bzhi bcu drug gis/_/tshe la dbang sgyur zag med thob/_/de nas brgya phrag bcu drug gis/_/sku lnga lhun gyis grub par 'gyur/_/skye bo mdza' ba kun tshogs pa/_/rnal 'byor 'dus pa'i tshogs zhes bya/_/'byor pa'i longs spyod tshang ba ni/_/
[\[190b.4\]]bde ba'i longs spyod tshogs su bshad/_/lha dang dam can kun 'dus pas/_/'dus pa chen po'i tshogs su gsungs/_/thams cad spyod pa mi 'dzin pas/_/tshogs gnyis rgyun du rdzogs byed pas/_/tshogs chen po ru nges par bshad/_/bar chad med pa'i lam rdzogs 
[\[190b.5\]]pas/_/rig pa'i skyes bu thub pa med/_/lha mi cha byad 'dzin mod kyi/_/'byung lnga cho 'phrul dbang sgyur thob/_/zhing dang longs spyod dag pa yis/_/gong nas gong du mnyam par sbyor/_/rdo rje rig pa 'dzin gyi sku/_/zhing khams kun la gnas par byed/_/gal te mtshan mar zhen 
[\[190b.6\]]dbang gis/_/rtogs pa'i stobs ni chung gyur na/_/byang chub phyag rgya rdo rje sku/_/mtshan dang dpe byad la sogs pa/_/cha lugs mngon du byung na yang /_/zhi ba de nyid mthong ba min/_/gang du sbyar ba'i yum rnams kyang /_/thun mong lam dang skabs gnyis su/_/nus pa'i khyad 
[\[190b.7\]]par che chung gis/_/phrin las bzhi ru bshad pa ni/_/dkar mo bong chung skad che la/_/bzhin lus gtsug phud g.yas su 'khyil/_/yan lag phra 'jam skad gsal zhing /_/rlung khar lci bas zhi ba bya/_/zla dang yan lag mang ba dang /_/phra zhing bshan la gzangs su ring /_/
[\[191a\]]
[\[191a.1\]]bzhin lus ser zhing gru bzhir gnas/_/rnam 'phyangs sha dang nu ma rgyas/_/'phel ba'i dus su 'di dag gzung /_/bzhin mdog pad 'dra sog ka la/_/smin dkyus ring la stod smad phyed/_/lus dang chu rlung dri zhim zhing /_/bde ba ldan zhing yan lag med/_/
[\[191a.2\]]'di ni sdud pa'i mchog tu 'gyur/_/nag mo gru gsum rtsid mgo ma/_/khro gnyer byis pa'i lus ldan zhing /_/gtum zhing brlang tshig 'dzem pa med/_/gtsang sme'i rtog bral gsod par bshad/_/gang du nus pa brtan thob pa/_/de dag sa nas sar sbyong ba/_/rig pa'i skyes 
[\[191a.3\]]bu dam pa nyid/_/rnal 'byor rim pa'i lung ldan pa/_/ma skyes mnyam la dbang sgyur zhing /_/ma lus gsal bar mthar phyin pa'o/_/rang rig ye shes rgyud don phyir/_/rang snang rig pa mngon byas pa/_/rig 'dzin mchog ste lhun grub pa'o/_/ting 'dzin nus pa'i mthu 
[\[191a.4\]]med kyang /_/sa sbyong sems dpa' bskyed du med/_/bder gshegs nyid dang spyod yul gcig_/rig pa'i skyes bu'i lung thob pa'o/_/gal te 'byung ba'i lus 'jig na/_/bdag nyid sgo gsum lhar lta zhing /_/'byung ba bsags pa'i lus las grol/_/ting 'dzin phyag 
[\[191a.5\]]rgya chen por smin/_/khyung phrug sbubs dang bral ba ltar/_/ma lus phyag rgya sgyu ma'i mchog_/rnam par smin ces de la brjod/_/zag pa zad pa rdo rje lus/_/phyin cad 'gyur 'jig chos dang bral/_/bde ba chen po lung thob pas/_/zag bcas bslab pa'i chos dang 
[\[191a.6\]]bral/_/zhing la dbang sgyur sprul pa'i lus/_/ting 'dzin longs spyod dpag tu med/_/bsgrubs pa'i nus pa gang brtan pa/_/rdo rje lus gyur 'jig pa med/_/'jig pa lnga bral zag pa zad/_/dbang sgyur gsum la dbang thob pas/_/bde ba longs spyod dpag 
[\[191a.7\]]tu med/_/grangs med bskal par don byed cing /_/mthong bas de bzhin gnyis med rigs/_/rgyal tshab skyes bu sa sbyong ba/_/phyi nang snod bcud ma lus pa/_/nam mkha' lta bur dpag med cing /_/mtha' dbus bsam pa'i rgyun las 'das/_/'jigs 
[\[191b\]]
[\[191b.1\]]bral dbugs phyin mya ngan 'das/_/rang snang dpag med zhal mthong bas/_/gzhan du blta ba'i yul dang bral/_/ting 'dzin rig pa goms pa'i mthu/_/mtshan ma sdug po yul las 'das/_/'jig rten stong phrag dbang sgyur zhing /_/gnyis med phyag rgya chen po'i 
[\[191b.2\]]rigs/_/nam mkha' mthar thug med pa ltar/_/bsgoms dang nus pa'i rtsal stobs kyis/_/bag chags mtshan ma'i tshang tshing la/_/ting 'dzin rig pa'i me byung bas/_/zhing khams rgya bral dpag med du/_/ting 'dzin rig pas gang sbyangs pa/_/bsgoms dang ting 
[\[191b.3\]]'dzin rig pa yis/_/rdo rje 'dzin pa'i lung thob pa/_/phyag rgya chen po'i rig 'dzin yin/_/de nas rig pa'i rtsal rdzogs shing /_/ye shes lha mo rol dbang gis/_/mthar phyin rig pa'i skyes bu ste/_/zhing khams bye ba'i dbang thob cing /_/rdo rje 'dzin pa nyid kyi sras/_/dbang 
[\[191b.4\]]dang cho 'phrul kun thob pa/_/nam mkha'i mtha' ltar dgongs pas khyab/_/mnyam bzhag rjes thob khyad par gyis/_/rgyal ba'i lung mnod bka' la gnas/_/zhing khams dag par kun spyod kyang /_/rmad 'byung gsang ba'i rang bzhin la/_/spyod kyang lta ba'i rang bzhin gyis/_/
[\[191b.5\]]phyogs bral nam mkha' mi mthong bas/_/dbang dang dgongs pas mthar phyin 'gyur/_/dbang dang dam tshig brtul zhugs te/_/dang po bslab pa mthar phyin cing /_/thig le rdzogs par 'dod pa yis/_/gsang ba nang gi don la sbyar/_/thun mong bya ba mthar phyin nas/_/lus dang 
[\[191b.6\]]spyod yul bcas pa dang /_/lha yi rnal 'byor ma lus pa/_/bde chen thig le nyid du blta/_/lha dang bde bar mnyam sbyor bas/_/thig le bde bar snang ba nub/_/sku bzhi dkyil 'khor khams thig le/_/dngas ma lnga ru mnyam sbyor bas/_/ngo bo dang ni rkyen dag gis/_/thabs kyi 
[\[191b.7\]]rim pa bskul las shes/_/bde ba'i thig le nyams myong ba/_/mi rtog bde ba cha shas med/_/mi shigs thig le kun gyi bdag_/stong nyid 'brel pa'i ri mo can/_/tha mal bya ba kun bral ba/_/spyod pa nyid du bstan pa yin/_/thig le bzhu ba'i rang bzhin gyis/_/'dzag 'bar 
[\[192a\]]
[\[192a.1\]]thim gang bde ba ni/_/sa yang bcu gsum bde bas brgyan/_/lus kun khyab pa'i thig le shum/_/til 'bru bcud kyis khyab pa ltar/_/ma lus khyab pa'i ros gang ba/_/ma lus 'od dang snying po ltar/_/snang srid thig le chen po nyid/_/bde ba chen pos khyab 
[\[192a.2\]]par gsal/_/ma lus 'dus pa'i thig le ni/_/khams lnga 'dres pa'i snying po ste/_/mi shigs thig le bde ba'i bcud/_/ma lus bde ba'i rgyas btab pas/_/nam mkha'i ye shes cir yang gsal/_/dus gsum rgyal ba'i dgongs pa ste/_/thig le gcig gis kun khyab pas/_/
[\[192a.3\]]bde chen snying rjes gcig tu 'khyil/_/de nyid bde chen phyag rgya ste/_/nang gi phyag rgya gcig par bshad/_/de nyid nges par las rung bas/_/thig le bde chen dang bcas pa'i/_/bye brag brgyad cu ma lus par/_/so so'i thig ler sku 'phros shing /_/khams lnga ye shes ro dang 
[\[192a.4\]]bcas/_/sa bon thig le bde bas brgyan/_/mi rtog thig le thugs mchog sgra/_/rang lus smin nas snang bar spro/_/gang nas gang la spros gyur pa/_/de srid thig le'i phyag rgya ste/_/bde ba'i thig le grangs las 'das/_/ye shes lnga dang sku gsung thugs/_/mi phyed ro yis 
[\[192a.5\]]gang khyab pas/_/grangs 'das bde chen tshogs rdzogs nas/_/ma lus bde ba'i phyag rgyar snang /_/gang de de yis rgyas btab pas/_/de nyid bde chen thig ler smin/_/rnam pa phyi nang snyigs mar bcas/_/bde chen thig le'i ngo bor smin/_/snyigs ma 'byung ba'i lus 
[\[192a.6\]]las 'das/_/snying po bar chad med pa'i lus/_/thig les tha ma'i snod gang bas/_/ma lus bde ba chen por smin/_/de nas thabs dang ting 'dzin dang /_/rlung gi 'dren pa'i stobs ldan pa/_/rin chen lung gi thig ler zhugs/_/skad cig mngon shes lngar smin cing /_/
[\[192a.7\]]'gro ba ris dang thar par 'gyur/_/mi shigs a la thig le thim/_/'byung 'jug med pa'i rlung 'thob cing /_/'gyur 'jig med pa'i lus la gnas/_/'phel 'grib med pa'i bde ba nyid/_/snang ba thig le nyid du ste/_/thig le thung ngu a ru thim/_/gnyis med bde ba 
[\[192b\]]
[\[192b.1\]]cha shas bral/_/'di ni zag med rang byung ba/_/rkyen dang bral ba'i bde chen nyid/_/dper na me dang tsha ba'am/_/rgya mtsho dang ni rlan bzhin no/_/rlung dang thig le rig pa dang /_/tshe dang longs spyod 'byung ba dang /_/'dod lnga kun la dbang sgyur thob/_/bde ba'i phyag rgya 
[\[192b.2\]]chen po ni/_/ma lus zag med thig le ste/_/rgya bral rig pa'i thig le nyid/_/snyigs ma'i zag pa rlung zad pas/_/ting 'dzin bde chen thig ler gsal/_/rig pa bde chen ror gsal bas/_/ci mthong bde chen phyag rgya nyid/_/'du bas sgyur ba'i spyod yul lam/_/
[\[192b.3\]]mun 'gyur dug rtsi ji bzhin du/_/rgya dang bral ba'i zhing khams dag_/bde chen phyag rgya chen por 'gyur/_/gang dag bsgoms pa'i skyes bu ni/_/tha mal pa dang brkam chags pa/_/rnam pa'i spros pa ma lus pa/_/bsgoms dang ched du ma byas par/_/bde chen thig ler lhun 
[\[192b.4\]]gyis grub/_/dper na chu dang rlabs bzhin nam/_/rgya mtshor phyin pa'i 'du shes ltar/_/goms pas bde chen gsal mthar phyin/_/rkyen dang gnod pa ma lus pa/_/reg dang mthong thos dran pas kyang /_/bde chen thig le nyams su 'bar/_/bskal pa du mar gnas gyur 
[\[192b.5\]]cing /_/'byung ba lnga dang spyod yul kun/_/rang lus bde bar bsre ba 'grub/_/gsang ba'i lam la goms byed na/_/mtshon byed rig pa'i bde ba yis/_/lhan cig skyes pa'i dga' ba rtogs/_/mthar phyin lam gyi rim pa 'grub/_/dbang po dar zhing chags pa dang /_/bde 
[\[192b.6\]]chen mos pa'i rnal 'byor pas/_/e dang ba~M la gnas pa yi/_/byang chub rdo rje dril las 'byung /_/dngos po lhan cig skyes pa yis/_/ma lus bde bar rtogs byas la/_/phyi nang sbyor ba'i cho ga yis/_/gang zhig rtags dang ldan pa'i tshe/_/gsang ba'i phyag rgya bzhi ldan pas/_/
[\[192b.7\]]bde chen mchog la rol par bya/_/ye shes nyi zla mnyam ldan pas/_/re dogs chad pa'i thig le 'byung /_/lhung med gnas dang thim pa dang /_/bdag po gdung can phrad pa las/_/nyin mtshan bral ba'i snang ba ltar/_/dus gcig nyi zla shar ba'i tshe/_/ma lus bde bas khyab gyur 
[\[193a\]]
[\[193a.1\]]na/_/g.yo ba med pa'i thig le 'char/_/gal te nyams pa'i ltas byung na/_/thabs dang nyams dang rol pa yis/_/rim pa bzhin du bslab par bya/_/thabs dang shes rab gnyis med pa'i/_/nyi zla 'dres pa'i thig le nyid/_/dngos bral lhan cig skyes 
[\[193a.2\]]pa nyid/_/rgyal ba kun gyi phyag rgya yin/_/lhan cig skyes la gnas pa'i tshe/_/ma lus bde chen ro gcig pas/_/bde chen phyag rgya gcig tu gnas/_/rdo rje pad+ma'i thig le nyid/_/sa ya bcu gsum phrag gnyis rtsa/_/nyi zla 'dres pa'i gar thabs kyis/_/so so bde ba'i pho brang 
[\[193a.3\]]du/_/thig les gang bar spros pa'i tshe/_/sku gsung thugs dang ye shes lnga/_/nyams myong ro yis rgyas btab bo/_/lus kyi bde ba mthar phyin nas/_/rgyu rkyen rten 'brel las 'das pa'i/_/rig pa'i bde ba la gnas bya/_/gal te nyams na bsam pa'am/_/blta dang mnyan 
[\[193a.4\]]pa la sogs pas/_/bar chad med par bsgom par bya/_/rig pa bde bar gang smin pas/_/sgo gsum bde ba chen por smin/_/spyod yul rlung dang thig ler bcas/_/goms pa'i thabs la dbang sgyur bas/_/rten dang brten par bcas pa yi/_/thig le rlung la dbang sgyur 
[\[193a.5\]]zhing /_/lha mo mi mo gnod sbyin mo/_/mkha' 'gro rnams la dbang byed nus/_/thig le dbab dang 'dzin pa dang /_/zlog dang sbyor la dbang sgyur te/_/gal te mkha' la 'phros pa'i tshe/_/dngos grub lam dang bral ba yin/_/phyin cad mchod dang nus pa sbyin/_/rang gi skabs 
[\[193a.6\]]ni ma gtogs pa/_/gzhan du thig le mi ltung zhing /_/dbang sgyur lam la goms par bya/_/nyi zla 'dres pa'i bde ba nyid/_/zag med snying por thim pa'i tshe/_/sems kyi bde bar rang snang zhing /_/sems kyi bde ba bar chad med/_/gsal byed stobs dang bral ba'i tshe/_/
[\[193a.7\]]ma lus bde chen phyag rgya ste/_/lus sems mnyam du gnas pa nyid/_/tshad dang rgya dbyings ro las 'das/_/dpag med bde ba'i rol mo ni/_/sangs rgyas kun gyi dgyes chen te/_/thig le sa bon zag pa bral/_/bde chen nyams myong rgyun mi chad/_/rang nyid thig ler 
[\[193b\]]
[\[193b.1\]]nyams myong bas/_/snying po'i thig le bral ba med/_/phra zhing rdul bral dri ma med/_/rdo rje thig le dril bu nyid/_/'bad rtsol med par rang snang ba/_/bral thob med pa'i ngo bor gnas/_/gang du yon tan tshogs kyis rab rgyas pa/_/bde chen chu rgyun lta bu'i rgyun las byung /_/
[\[193b.2\]]tshogs gnyis yongs rdzogs bdag gzhan lhun gyis grub/_/gzhan na med de rang nyid snang bar zad/_/rang bzhin gnas phyir gzhan nas 'ong ba med/_/zhen pa bzlog pas bdag zhal bdag gis mthong /_/rdo rje sems dpa' sgyu 'phrul dra ba gsang ba me long gi rgyud chen 
[\[193b.3\]]po las lam gyi khyad par ma lus pa bshad pa'i le'u ste bcu gcig pa'o//_//de nas gzhan yang bshad bya ba/_/ma lus kun gyi bsgrub bya nyid/_/phyogs bcu ma lus rdul snyed kyi/_/che ba'i yon tan bshad par bya/_/mthar phyin lnga yi rang bzhin ni/_/
[\[193b.4\]]rtogs dang 'bras bur gnas mod kyi/_/mthong dang goms dang grub pa nyid/_/thun mong 'bras bur yang dag bshad/_/yang dag mthar phyin 'bras bur ni/_/thabs chen thabs las byung ba yi/_/yid bzhin nor bu rin po che/_/dpag med yon tan lhun rdzogs 
[\[193b.5\]]pa/_/tshad dang dmigs pa las 'das pa/_/bsam yas lhun gyis grub pa ste/_/nam mkha'i mtha' ltar dpag med pa/_/thams cad mkhyen pa'i ye shes ni/_/ma lus mchog gi gter gyur pa/_/zad 'phel med pa'i nor bu ste/_/ma lus kun la mnyam 
[\[193b.6\]]du gnas/_/sangs rgyas kun gyi rang bzhin ni/_/rgya dbyings tshad las 'das pa yi/_/dag dang ma dag ci snang yang /_/blang dor phyogs ris yongs kyis med/_/rang 'byung 'od gsal maN+Dal la/_/ma lus gcig gi rang bzhin te/_/thugs rje'i byin brlabs tshad med 
[\[193b.7\]]pas/_/ma lus bsam pa skong bar mdzad/_/rang byung ye shes lhun grub ni/_/chos rnams kun gyi ngo bo bas/_/ma lus phyogs med rang snang yang /_/zhen dang ched du byas pa med/_/sa dang lam la sogs pa yi/_/theg pa kun gyi 'bras bu ni/_/rang rang ltos pa'i 
[\[194a\]]
[\[194a.1\]]mthar thug kyang /_/che mchog lhun grub mnyam dang bral/_/skad cig nyid la lhun rdzogs pa'i/_/sangs rgyas dpag med yon tan rnams/_/rigs bdag rdo rje 'chang chen gyis/_/ye shes lha mo rol dbang gis/_/nyi zla'i bde ba mngon thob ste/_/rdo rje 
[\[194a.2\]]'chang gi sa la bkod/_/dpag med rgyal ba thams cad kyi/_/'gro ba'i gdul bya mtha' yas pas/_/sku gsung thugs kyang de bzhin te/_/bzhugs tshul dpag med rnam par snang /_/che ba'i yon tan lhun rdzogs pa'i/_/sangs rgyas drug pa'i rang bzhin te/_/nam 
[\[194a.3\]]mkha'i mthas gtugs mtshan pa yis/_/bde chen ye shes rgyas par gnas/_/bcu drug zhag gis rdzogs pa ltar/_/ma lus rdzogs pa'i ye shes nyid/_/sa mtha'i nyes pa kun bral ba/_/kun gyi yon tan bdag nyid gnas/_/sangs rgyas zhing khams mtha' 
[\[194a.4\]]yas pa'i/_/nam mkha'i mtha' thug bar du ni/_/gdul bya'i rdul snyed gnas kyi bar/_/skad cig 'du 'bral med par gnas/_/bcud 'dus thig le chen po ni/_/bde ba'i zag med thig le ste/_/a dang bde bar 'brel ba yi/_/ma lus khyab pa'i tshul du bzhugs/_/
[\[194a.5\]]thig le'i bye brag brgyad cu'i rtsa/_/bcud 'dus gsang ba'i thig le'i ro/_/ma skyes mnyam la gnas 'gyur zhing /_/ma lus gang ba'i tshul gyis ni/_/zhing khams phyogs bcu mtha' yas pa/_/zag med thig ler ro gcig pas/_/nam mkha'i gzugs can de bzhin 
[\[194a.6\]]nyid/_/sku bzhi 'dus pa'i khams thig le/_/dngas ma lnga 'dus snying po can/_/gsum 'dus mi 'gyur snying po ste/_/bdes gang bzhi bcu rtsa gnyis po/_/thig le ro yis gang phye ba/_/dpag med sku gsung yon tan thugs/_/bsam gyis mi khyab rang snang ba/_/thig 
[\[194a.7\]]le phyag rgya bsam mi khyab/_/phyi nang dngas snyigs ma lus pa/_/rang 'byung dngas ma'i thig le nyid/_/gzhan med phyogs med rang snang ba/_/phyogs med bde ba chen po nyid/_/gsang ba'i thig le chen po ni/_/yon tan rdzogs pa'i ngo bo ste/_/bde ba chen po'i snying po las/_/
[\[194b\]]
[\[194b.1\]]dpag med yon tan rnam par 'phrul/_/bde ba chen po'i thig le ni/_/'du 'phro brel bas zag pa med/_/phyogs ris 'das pas ma khyab med/_/thog mtha' med par mnyam pa yin/_/rgyal ba kun gyi rang bzhin te/_/thig le ro la mnyam bzhugs pas/_/nam mkha'i 
[\[194b.2\]]mthas gtugs chos thams cad/_/bde ba chen por gsal bar myong /_/mtshan dang dpe byad tshad 'das pa/_/rang la rdzogs pa'i thig le nyid/_/ji snyed bde ba'i rol pa kun/_/rang la rdzogs pa nyid du gnas/_/sangs rgyas kun gyi bde ba ni/_/rang 'byung thig le chen po ste/_/
[\[194b.3\]]A li kA li zhu ba las/_/nam mkha' khyab pa'i bde ba 'byung /_/gsang ba'i thig le kun gyi rgyu/_/nam mkha'i thig le gsang ba'i ngang /_/khyab pa chen po phyogs cha med/_/lus gnas rang bzhin ma skyes pa/_/bde ba'i dbang phyug sku gsung thugs/_/nam mkha' lta 
[\[194b.4\]]bur dpag tu med/_/thabs dang shes rab dbyer med pa'i/_/gsang ba'i thig le bzhugs pa'i gnas/_/dpag med til 'bru rdul snyed kyi/_/rgyal ba kun dang lhan cig tu/_/ma lus bde ba chen po'i ro/_/lhan cig skyes pa'i rang bzhin gyis/_/ma gsungs rig pas nyams 
[\[194b.5\]]btang bas/_/mi 'dzin longs spyod chen po'i gnas/_/rang 'byung nyi zla rten gyi ro/_/ma spangs 'dus pas 'du 'bral med/_/gsang ba'i thig le bcud 'dus pa/_/nam mkha' gang ba bde ba'i ro/_/gnyis med 'khril ba'i stobs las byung /_/mkha' dbyings byang chub 
[\[194b.6\]]'byor pa'i sems/_/ma btang ma spros thig le che/_/nam mkha' rgyas pa'i mtha' bzhin du/_/bde ba'i tshad kyang dpag tu med/_/yab yum gnas pa'i grangs tshad kyang /_/nam mkha'i mtha' dang mnyam/_khams kyi rdul snyed de/_/re re'ang bde ba'i dkyil 'khor ni/_/rdul snyed nam 
[\[194b.7\]]mkha'i mtha' dang mnyam/_/yab yum gnyis med 'brel pa yi/_/thabs dang shes rab bcud 'dus pa/_/gang yang mi sgrib thig le'i ro/_/snang gsum mtshan ma las 'das pa/_/sangs rgyas rin chen kun gyi bcud/_/bye ba rdul snyed grangs 'das pa'i/_/ma lus kun dang 
[\[195a\]]
[\[195a.1\]]lhan cig tu/_/mos dang chags pa'i khyad par gyis/_/cha lugs mtha' yas snang ba ni/_/la lar chags par lta ba'i tshul/_/de bzhin 'jam par smra ba dang /_/la lar 'khyud cing lta ba ste/_/la lar sen thabs zhal sbyor zhing /_/la lar mnye 
[\[195a.2\]]dang rdebs dang 'bud/_/'gyed dang 'dud dang 'gying ba yi/_/dkar 'dzin ston dang lte ba ston/_/'o dang 'tshir dang dgod pa dag_/sna tshogs rol pa 'di dag gis/_/ma chags pa dag chags byed cing /_/chags pa myur du nyams par byed/_/tha skam myur du bengs byed 
[\[195a.3\]]cing /_/bde chen lo tog skyed par byed/_/bye ba rdul snyed bcas pa yi/_/lha dang lha mo 'khor bcas pas/_/steg cing 'dzum pas lhan cig tu/_/rol cing glu ni len par byed/_/e ma'o sangs rgyas kun gyi rang bzhin bde ba che/_/lhan cig skyes pa mkha' ltar 
[\[195a.4\]]rdul dang bral ba ste/_/rdo rje pad+mar bcug bskyod pas ni brtags pa'i snang ba nub/_/ma lus khyab pas mkha' ltar dga' bar byas kyang dbang po rlung gis rlabs/_/bde ba'i sa bon zag pa rnams ni slar yang ldang bar byed/_/rgyu ba rnam par chad pa'i kha sbyor bde chen 
[\[195a.5\]]ni/_/nam mkha'i rgya mnyam yun yang de srid bar du gnas pa ste/_/'dod pa'i yon tan lnga ni lha mo khyod la tshang ba ste/_/bdag ni khyod la bsten cing dga' bas mig bteg ma lus rgyal ba'i zhing du blta/_/gang tshe 'gro ba tha mal bder spyod yul la chags par zhugs 
[\[195a.6\]]pa na/_/dga' dang bde dang rtse gcig yid 'ong 'dod par rab zhugs pas/_/dbang po gnyis rol nyi zla phrad cing bde chen mchog skyes che/_/skye rga na 'chi re dogs ngo tsha mi tsha grags pa'i chos brgyad tshod kyang byis pas mi shes so/_/gang zhig thabs dang shes rab 
[\[195a.7\]]bral bas gsang ba'i don 'jug pa/_/rgya mtsho la ni sa bon btab bzhin 'dod pa'i 'bras bu mi 'byung ste/_/nyan thos rang rgyal byang chub sems dpa' tha skabs te/_/rgyal ba nyid kyang thabs dang shes rab bral bas byang chub myu gu gtan nas skams to/_/'di ni glu 
[\[195b\]]
[\[195b.1\]]ru blangs pa yis/_/rdul snyed bcas pa'i 'khor tshogs rnams/_/rang rang rgyan dang gos dor te/_/dpa' bos sgeg mo'i tshul 'dzin cing /_/dkyil 'khor phyogs bcu'i rdul snyed du/_/glu dang gar ni sna tshogs kyis/_/tha mal yid rtogs bcad nas ni/_/bde chen 
[\[195b.2\]]yid ni 'phrog par mdzad/_/de bzhin dkyil 'khor bsam yas dang /_/zhing thabs bde ba rmad 'byung ba/_/'dul ba'i thabs ni sna tshogs pa/_/dpag med mtha' mas cir snang yang /_/rang byung ye shes byang chub sems/_/thig le gcig gi ngo bo las/_/
[\[195b.3\]]mdzad pa'i gar thabs sna tshogs kyis/_/'dul ba'i dbang du ci yang spro/_/thabs la thabs kyis dbang sgyur bas/_/thabs chen thabs las byung ba yi/_/ngo mtshar ya mtshan rmad po che/_/sangs rgyas kun gyi rang bzhin te/_/thabs chen sgyu ma rmad du byung /_/
[\[195b.4\]]sgyu ma skye 'gag med pa'i dbyings/_/sku gsung yon tan phrin las thugs/_/ma lus kun 'dus rnam par dag_/thams cad rang rig byang chub sems/_/kun nas 'khyil ba'i dkyil 'khor te/_/kun gyi rang bzhin 'byung gnas nyid/_/bya ba byed la byas pa med/_/zad 
[\[195b.5\]]dang 'phel ba med pa yi/_/dngos grub gter chen bsam mi khyab/_/ye shes thig le rang snang ba/_/bsam gyis mi khyab mtha' yas mchog_/mtha' dbus med pa'i ye shes ni/_/gcig ces 'di zhes brjod du med/_/nam mkha' rang 'byung rtag pa ltar/_/'pho 
[\[195b.6\]]'gyur med pas de bzhin no/_/nam mkha' mtha' dbus med pa bzhin/_/rang 'byung ye shes thog mtha' med/_/ma byung ma skyes byang chub sems/_/ye shes nyi ma'i 'od ltar gsal/_/sangs rgyas sems can grol thar kun/_/ma lus rang rig 'od gsal bas/_/
[\[195b.7\]]rang 'byung ye shes rang snang phyir/_/mkhyen dang bsgribs pa [{]chung zad [,]cung zad [}]med/_/mkhyen pa'i ye shes nyag gcig la/_/rang gi cha shas chos bral bas/_/nam mkha'i mtha' thug chos rnams kun/_/skad cig ma 'dres tshul du mkhyen/_/rang rig byang chub sems nyid 
[\[196a\]]
[\[196a.1\]]las/_/mtho dman blang dor ma dmigs pas/_/'khor ba'i ngo bor rang snang yang /_/ma chags skyon med pad+ma 'dra/_/dpag med yon tan ngo bo rnams/_/rang 'byung rig pa rang snang bas/_/ma lus ngo mtshar rgya mtsho rnams/_/rang snang gzhan las 
[\[196a.2\]]thob bya med/_/byin brlabs cho 'phrul rmad kyi chos/_/rang 'byung nyid las rnam par spro/_/tshul ni rnam pa sna tshogs te/_/dag dang ma dag khyad par gyis/_/ngo bo gcig las ma g.yos kyang /_/mos pas mthong tshul de bzhin no/_/gsung ni nam mkha' khyab par ni/_/phyogs 
[\[196a.3\]]bcu khyab par sgra sgrogs pa/_/mos pa bzhin du sna tshogs pa'i/_/bsam yas 'dul thabs sna tshogs snang /_/thugs ni ma lus mkhyen pa'i thugs/_/phan dang bder bcas brtser ldan pa'i/_/mngon shes mkhyen pa'i ye shes spro/_/ye shes thugs la khyad par med/_/
[\[196a.4\]]yon tan tshad khyad bral ba ste/_/nam mkha'i nor bu gter 'chang ba/_/dpag med bsam pa bskang ba'i phyir/_/byin brlabs yid bzhin nor bu'i tshul/_/phrin las byin brlabs rang snang ba/_/'gro 'ong med pa'i don tshul gyis/_/dpag bsam bum dang rin chen gyi/_/bya byed 
[\[196a.5\]]med par don rnams rdzogs/_/ma lus spros pa rnam dag cing /_/rang 'byung rig pa mtha' dbus med/_/ma lus kun gyi 'byung gnas te/_/bde ba chen po chos kyi sku/_/'dod pa'i longs spyod thams cad ni/_/gnyis med ngang la kun rdzogs pas/_/de nyid tshad bral mnga' 
[\[196a.6\]]brnyes pas/_/longs spyod yongs su rdzogs pa'i sku/_/sku gcig thig le'i ngo bo las/_/'jig rten khams ni thams cad du/_/ji ltar 'dul ba'i tshul bzhin du/_/rnam par 'phrul pa sprul pa'i sku/_/ma byung ma skyes don rtogs pas/_/ma lus dbyer med rdo rje nyid/_/mi 
[\[196a.7\]]'jigs gnyen po kun bral ba/_/rdo rje sku zhes rnam par bstan/_/gang du mngon par byang chub pa'i/_/'od gsal nam mkha'i mtha' dbus med/_/sku bzhi mtha' yis ma reg pa/_/dang po mngon par byang chub pa'o/_/ma lus dbye ba mtha' spangs shing /_/de ltar kun dang 
[\[196b\]]
[\[196b.1\]]mnyam par gnas/_/don gyis ma lus khyab 'gyur ba/_/brjod med don gyi gsung nyid do/_/sku dang phyag rgya gzigs tshul gyis/_/ting 'dzin dgongs pas 'dul ba la/_/brjod med tshul gyis gang ston pa/_/brda yi gsung du rnam par bstan/_/gang yang rung ba mthong 
[\[196b.2\]]thos tshe/_/dpa' bos bltas pas g.yul sel ltar/_/dngos pos byang chub nam mkhar rtogs/_/byin brlabs rtogs pa'i gsung zhes bya/_/gang gi don du gang snang ba/_/gnyen po bar chad mi gnas shing /_/gzhan dag pham byed mi thub pa/_/zil gyis gnon 
[\[196b.3\]]pa'i gsung du brjod/_/tshig gcig brjod pas tshig mtha' yas/_/mos pa de rnyed rnam grol cing /_/yon tan rgya mtsho phun sum tshogs/_/'di ni brjod pa tshig gi gsung /_/ji snyed mang por rnam spros kyang /_/chos kyi dbyings la khyad par med/_/rtog la rnam rtog mtshan 
[\[196b.4\]]ma yang /_/mi rtog ye shes grol ba'i thugs/_/gnyis med bde ba chen po yis/_/'dod pa'i longs spyod lnga la rol/_/ma lus bde bar snang ba'i tshe/_/'di ni bde ba chen po'i thugs/_/bdag gzhan phyi nang mi mnga' yang /_/rang 'byung gnyis kyi phyogs bral bas/_/
[\[196b.5\]]gdul bya'i bsam pa kun mkhyen pas/_/'gro ba ma lus bsgral ba'i thugs/_/ji snyed rig pa'i don snang zhing /_/ma lus kun gyi ngo bo la/_/skye 'jig gnyen po gdod nas stong /_/mi 'gyur rdo rje thugs zhes bya/_/dpag med nam mkha'i zhing khams dang /_/
[\[196b.6\]]che ba'i khyad par bstan pa'i gdan/_/zag pa med pa'i rgyan rnams dang /_/ye shes 'bar ba'i gzhal yas khang /_/mtha' dbus med par khyab pa yi/_/'od zer tshogs ni rnam par snang /_/gzhan yang yon tan chen po ni/_/mtha' dbus med pa'i nam mkha' ltar/_/
[\[196b.7\]]dpag cing gzhal bar mi nus te/_/zag med che ba'i yon tan snang /_/gzhan yang mdzad pa'i phrin las ni/_/gdul bya'i yul ni ji snyed pa/_/mdzad pa'i sgo ni bsam yas te/_/mtha' thug med par rnam par snang /_/'di dag bsdus pas bshad bya na/_/zhi rgyas 
[\[197a\]]
[\[197a.1\]]dbang drag la sogs pas/_/mtha' yas bzhis ni rnam par bsdus/_/lhun gyis grub par kun kyang 'grub/_/mdor na 'bras bu'i rnam grangs ni/_/bsdus pas nyi shu rtsa lngar gnas/_/rdo rje sems dpa' sgyu 'phrul dra ba gsang ba me long gi rgyud 
[\[197a.2\]]chen po las lhun gyis grub pa ma lus pa bshad pa'i le'u ste bcu gnyis pa'o//_//de nas gsang bdag rdo rje 'dzin/_/dpag med rgyal bas dbang bskur ba/_/gsang ba'i bdag po sngags kyi mdzod/_/gter 'dzin rgyal po stobs po che/_/rang gi lag gi 
[\[197a.3\]]rdo rje nyid/_/dga' zhing mgu bas gsor byas te/_/bye ba rdul snyed bcas pa yis/_/rab tu bskor ba byas pa yis/_/'jig rten drug tu bcas pa dag_/'khrugs shing rnam par g.yo mdzad de/_/kun du rab g.yo rnam par g.yo/_/stong gsum 'jig rten 'khor 
[\[197a.4\]]yug bcas/_/'od dang sgra yis gang mdzad de/_/rmad 'byung sku gsung thugs rnams kyi/_/ngo mtshar cho 'phrul rnam par snang /_/ngo mtshar cho 'phrul rmad 'byung gi/_/phyi nang gsang ba'i mchod pa dang /_/'dod yon lnga yis khyab mdzad de/_/rgyal ba'i tshogs 
[\[197a.5\]]kun mnyes par byas/_/kun kyang dga' zhing mos pa yis/_/zhing khams rdul dang mnyam pa yi/_/'khor tshogs rnams ni bstod pa 'di/_/sna tshogs sgras ni glu ru blangs/_/o~M AHhU~M a la la ho/_/sgyu 'phrul dra ba'i thugs ni mi skye ye shes bde ba'i thugs/_/mi 
[\[197a.6\]]rtogs gsal ba'i thugs ni kun la khyab par gnas/_/gang yang dbyer med 'dus byas ma yin 'dus ma byas min skye 'jig med/_/dam pa'i thugs la byung tshor g.yo 'gog ci yang med pas bde ho/_/sgyu 'phrul dra ba'i sku ni sna tshogs 'od 'bar bde ba'i sku/_/sna tshogs 
[\[197a.7\]]mtha' yas ji ltar snang ba ngo bos dben/_/de nyid 'du ba'i thabs kyis de ltar yid 'phrog tshim pa'i sku/_/mtha' yas sna tshogs bye brag ji ltar gsal yang nam mkha'i ngang du bye brag med ho/_/sgyu 'phrul dra ba'i yon tan yid bzhin nor bu rin po che/_/mi zad par ldan 
[\[197b\]]
[\[197b.1\]]rgyan gyi 'khor lo dpag med rgyas par snang /_/'gro ba rnams ni yid 'phrog bltas pas chog shes med par mdzes/_/rgyal ba ma lus yon tan rdzogs par snang la de dag mtha' thug med ho/_/sgyu 'phrul dra ba'i gsung ni zab cing rgya cher nam mkha' 'dra/_/ma lus go 
[\[197b.2\]]zhing tshim mdzad rdo rje'i sgra 'byin snyan sgrogs pa/_/rdo rje sgra chen mtha' yas mos dang 'thad pa de bzhin rnam par snang ho/_/sgyu 'phrul dra ba'i phrin las sna tshogs bya ba lhun gyis grub/_/bskal pa zhing gi rdul snyed 'gro ba ma lus kun 'dul ba/_/thabs dang shes rab 'du 'bral 
[\[197b.3\]]med pa'i rdzu 'phrul sna tshogs 'di ni rnam par rol ho/_/de nas rgyal mchog skyes bu yis/_/rdo rje 'dzin pa la sogs pa/_/bye ba rdul snyed bcas pa la/_/gsang ba 'di ni gtad par mdzad/_/nga yi gsang ba'i snying po 'di/_/dus gsum sangs rgyas thams cad kyi/_/bstan pa 
[\[197b.4\]]kun gyi rang bzhin te/_/ma lus kun gyi thabs su snang /_/gsang sngags rdo rje theg pa ste/_/dpal ldan sgyu 'phrul thugs kyi rgyud/_/chos rnams ma lus kun snang ba/_/gsang ba'i me long thabs kyi rgyud/_/rgyal ba rdul snyed kun 'dus nas/_/dam pa 'di la bsngags par 
[\[197b.5\]]mdzad/_/sgyu 'phrul dra ba'i rgyud chen po/_/zab mo'i lung gi nges don 'di/_/rigs chad dman pa'i gang zag gis/_/thams cad la ni me long ltar/_/bltas kyang gzugs brnyan mi snang bas/_/ston pa gnyis la rgyab phyogs shing /_/brtags pa'i phyi rol chos la zhen/_/
[\[197b.6\]]slob dpon la ni brnyas byed dang /_/rdo rje spun la sdang sems che/_/zab mo'i don la skur byed cing /_/gsang rgyud don la 'phya ba dang /_/ser sna rang phyogs chags pa che/_/dad dang dam tshig mi ldan zhing /_/rgyal srid rin chen mi gtong ba'i/_/phyi nang gnyis lta'i gang zag la/_/
[\[197b.7\]]bskal pa zhing gi rdul snyed du/_/lus sems bral bar byed gyur kyang /_/gsang ba'i glegs bam mi bstan na/_/dbang dang dngos grub nams kyang min/_/rmongs pas gal te byin na ni/_/de nyid mnar med dmyal bar ltung /_/dad dang dam tshig ldan pa yis/_/phun 
[\[198a\]]
[\[198a.1\]]sum tshogs pa kun gtong zhing /_/dam pa'i yo byad ldan gyur pas/_/lus dang srog la'ang mi lta na/_/dman pa'i longs spyod nams kyang min/_/theg pa che la mos pa dang /_/brtul zhugs snying brtser gus par ldan/_/rdo rje slob dpon bsnyen 
[\[198a.2\]]bkur zhing /_/skyon dang spyo ba yongs su bzod/_/bskal par 'grogs kyang yid mi 'khrug_/nyes dang legs pa ci la yang /_/ngo mtshar skyo ba'i 'du shes med/_/rang bzhin bzang dang tshul shes dang /_/'grogs pas dug nad mi ldang ba'i/_/dam pa 'di la gsang 
[\[198a.3\]]ba gtang /_/slob dpon man ngag mi ldan cing /_/gsang ba'i don la ma goms pas/_/rang rtags log pa'i tshad ma yis/_/gsang ba'i sbas don gtan la 'bebs/_/blun po mun pas chod pa rnams/_/log par zhen pa'i rjes 'brangs nas/_/mthong ba'i chos 
[\[198a.4\]]la dmyal bar smin/_/de bzhin gshegs pa thams cad kyi/_/phyag rgya gsang chen snying po 'di/_/ma lus kun gyi gsang yin pas/_/rtogs nas gsal bar gang byed pa/_/dbang dang dkyil 'khor rdzogs pa ste/_/bdag dang gzhan don lhun gyis grub/_/rdul snyed 
[\[198a.5\]]zhing la bsnyen bkur zhing /_/tshogs kyi bla ma bsten byas pa'i/_/'bras bu gsang chen 'di yin te/_/de bas rgyal sras gcig gi yul/_/rnyed dang bkur stis 'tsho ba yi/_/grags pa'i stobs ldan rnam par spangs/_/a ho rdo rje gsang ba'i tshig tu'o/_/rdo rje sems dpa'i sgyu 
[\[198a.6\]]'phrul dra ba gsang ba me long gi rgyud las mthar phyin pa'i le'u ste bcu gsum pa'o//_//rdo rje sems dpa'i sgyu 'phrul dra ba rdo rje sems dpa' gsang ba me long gi rgyud chen po rdzogs [{]s+ho[,]so[}]//_//rgya gar gyi mkhan po bi ma la 
[\[198a.7\]]mi tra dang /_ban+de dz+nyA na ku mA ras bsgyur cing zhus te gtan la phab pa/_/slad nas bi ma la mi tra nyid la ze mo dge slong mas yang dang yang du zhus pa 'di gzhan la spel na dam tshig nyams so//_//
[\[198b\]]
[\[198b.1\]{D834}]@##/_/bod skad du/_gsang ba'i snying po de kho na nyid nges pa/_bcom ldan 'das dpal kun du bzang po la phyag 'tshal lo/_/'di skad bshad pa'i dus gcig na/_de bzhin gshegs pa dgra bcom pa yang dag par rdzogs pa'i sangs rgyas 
[\[198b.2\]]bcom ldan 'das longs spyod chen po phyogs bcu dus bzhi'i de bzhin gshegs pa thams cad kyi sku gsung thugs rdo rje'i bdag nyid ma lus mi lus lus pa med pa thams cad dang so so ma yin tha mi dad dbyer med pa'i rang bzhin te/_/'og min gyi gnas mtha' dang 
[\[198b.3\]]dbus med pa na gzhi tshad med pa'i ye shes kyi 'khor lo khyab par gsal ba la ye shes rin po che sna tshogs 'bar ba'i gzhal yas khang /_rgya phyogs bcur yongs su ma chad pa/_yon tan dpag tu med par rgyas pa'i phyir gru bzhir gyur pa/_lhag pa'i ye 
[\[198b.4\]]shes rin po che'i glo 'bur gyis mdzes pa/_rtse mo phyogs bcu dus bzhi'i sangs rgyas kyi dkyil 'khor ma lus pa thams cad so so ma yin ngo bo nyid gcig pa'i ye shes kun du 'khyil pa/_ye shes bsam gyis mi khyab pa'i rin po che dbyibs dang kha dog 
[\[198b.5\]]la sogs te/_/rnam pa tha dad pa'i bye brag dang khyad par du gyur pa'i tshad dpag tu med pa/_ye shes rin po che sna tshogs kyi phreng ba dang /_chun 'phyang dang /_shar bu'i rgyan dang /_gzugs sna tshogs dang /_sgra sna tshogs dang /_dri sna tshogs dang /_ro sna tshogs 
[\[198b.6\]]dang /_reg bya sna tshogs kyis phyogs bcur 'khrigs par rang byung la/_mi sgrib par gsal ba'i rgyan bsam gyis mi khyab pas bklubs pa/_rnam par thar pa bzhi'i sgo nas 'jug pa'i sgo khyud can/_rnam par thar ba brgyad kyi rta babs dang ldan pa'i phyi dang nang 
[\[198b.7\]]med par kun du yang nang du gyur pa na mi 'jigs pa seng ge'i khri dang /_stobs kyi glang po'i khri dang /_rdzu 'phrul gyi rta'i khri dang /_dbang gi rma bya'i khri dang /_thogs pa med pa nam mkha' lding gi khri dang /_rang bzhin gyis 'od gsal ba nyi zla'i dkyil 'khor dang /_/
[\[199a\]]
[\[199a.1\]]gos pa med pa pad+ma rin po che'i gdan la sku mdun dang rgyab med pa thams cad du yang zhal thal le bar gsal zhing /_mtshan dang dpe byad du ldan pa/_bsam gyis mi khyab pa thams cad du sku gsung thugs sna tshogs par kun du snang ba/_lhun gyis 
[\[199a.2\]]grub pa'i sku gsung thugs chen po las thabs dang shes rab kyi zhabs gnyis mnyam pa'i brtul zhugs kyi skyil mo krung du bzhugs pa/_ye shes drug gi phyag_/ye shes rin po che'i phyag 'bar ba can/_sku gsung thugs bsam gyis mi khyab pa'i dbu gsum dang 
[\[199a.3\]]ldan pa 'di lta ste/_bcom ldan 'das de bzhin gshegs pa rnam par shes pa'i rgyal po dang /_de bzhin gshegs pa gzugs kyi rgyal po dang /_de bzhin gshegs pa tshor ba'i rgyal po dang /_de bzhin gshegs pa 'du shes kyi rgyal po dang /_de bzhin gshegs 
[\[199a.4\]]pa 'du byed kyi rgyal po dang /_de dag kun kyang mthing ga dang /_dkar po dang /_ser po dang /_le brgan dang /_ljang gu'i mdog tu 'tsher ba/_btsun mo dam pa'i snang ba'i dbyings dang /_sra ba'i dbyings dang /_mnyen pa'i dbyings dang /_dro ba'i dbyings dang /_bskyod pa'i dbyings 
[\[199a.5\]]la sogs pa/_btsun mo'i tshogs dang gnyis su med pa'i chos kyis dbyings kun du mtha' yas par khyab pa ni 'di lta ste/_dper na til gyi gang bu bzhin du gang nas khyab par bzhugs so/_/de nas byang chub chen po rdo rje mthong ba dang /_byang chub chen po rdo rje thos pa dang /_/
[\[199a.6\]]byang chub chen po rdo rje snom pa dang /_byang chub chen po rdo rje myong ba dang /_btsun mo mthong bar bya ba dang /_mnyan par bya ba dang /_bsnam par bya ba dang /_myang bar bya ba'i tshogs dang /_byang chub chen po rdo rje mthong byed dang /_byang chub chen po rdo rje thos byed dang /_byang 
[\[199a.7\]]chub chen po rdo rje snom byed dang /_byang chub chen po rdo rje myong byed dang /_btsun mo 'das pa dang /_da ltar 'byung ba dang /_ma byon pa'i tshogs dang /_'joms pa chen mo reg pa dang /_'joms pa chen mo reg byed dang /_'joms pa chen mo reg shes dang /_btsun mo 
[\[199b\]]
[\[199b.1\]]rtag par ma yin pa dang /_chad par ma yin pa dang /_bdag tu ma yin pa dang /_mtshan mar ma yin pa la sogs pa de lta bu'i tshogs brjod kyis mi lang ba dang gnyis su med par bzhugs so/_/de nas de bzhin gshegs pa btsun mo'i tshogs dang gnyis 
[\[199b.2\]]su med pa'i dkyil 'khor de dag nyid kyi gsang ba 'di nyid sku dang /_gsung dang /_thugs dang /_yon tan phrin las rdo rje las phyung ngo /_/e/_e/_e ma'o/_/de bzhin nyid kyi dbyings nyid dang /_dbang sgyur ye shes dkyil 'khor thugs dang rang snang ba nyid 
[\[199b.3\]]ting nge 'dzin gzugs brnyan sgyu ma rnam dag gsal ba ni sku dang gsung dang thugs yon tan phrin las sel med pa'i yid bzhin nor bu rin po che mi zad par ldan pa rgyan gyi 'khor lo rdo rje mchog gi gnas nyid do zhes rdo rje gsang ba'i tshig tu'o/_/gsang ba'i 
[\[199b.4\]]snying po de kho na nyid nges pa las gleng gzhi'i le'u ste dang po'o//_//de nas bcom ldan 'das byed pa po rdo rje yid kun du bzang po thams cad ma lus pa'i rang bzhin gyi tshul rdo rjes btsun mo chos bya ba mo kun du bzang mo la 'jug par gyur te ched du 
[\[199b.5\]]brjod pa 'di brjod do/_/o~M chos kyi chos nyid shes bya'i dbyings/_/kun du bzang mo bde ba'i yum/_/ma g.yos rang bzhin dkyil 'khor ni/_/bdag yin bdag gi spyod yul ba/_/phyag rgya sna tshogs so sor gsal/_/nub phyogs 'og min gnas mchog tu/_/
[\[199b.6\]]ma chags pad+ma'i gdan bting ba/_/dus gsum rgyal ba bzhugs pa'i gnas/_/rnam par thar pa'i sgo bzhi la/_/phyag rgya bzhi dang yang dag ldan/_/dbang dang skal min gsal ba'i phyir/_/nang dang phyi rim lcags dang ldan/_/rgyal ba yongs kyi sbas 
[\[199b.7\]]pa yi/_/sus kyang gting dpag dka' ba de/_/kun du bzang po nyid kyis gzigs/_/zhes brjod pas btsun mo bya ba mo chos kun du bzang mo la 'jug par gyur to/_/zhugs nas btsun mo bya ba mo chos kun du bzang mos bcom ldan 'das yid kun du bzang po dang /_
[\[200a\]]
[\[200a.1\]]gnyis su med pa'i longs spyod bde ba la mnyam par gnas te ched du brjod pa brjod do/_/sems kyi sems nyid byed pa'i gtso/_/kun du bzang po rdo rje yid/_/ye shes drug gi rang bzhin te/_/shar phyogs mngon dga'i bsam yas na/_/nI la lta 
[\[200a.2\]]bu'i gter 'byin pa/_/gsang 'dus 'phrul gyi lde mig gis/_/rnam par thar pa'i sgo phye nas/_/byang chub mchog gis nang gtan dgrol/_/mnyam sbyor pad+ma'i gdan la bzhugs/_/'gro don byang chub sems bskyed nas/_/'gro lnga skye bzhi dbang du bsdus/_/
[\[200a.3\]]sku gsung thugs gnas dbang bskur to/_/zhes brjod pas thams cad mnyam pa chen po'i tshul rdo rje nyid du gsal bar gyur to/_/zhugs pas phyogs bcu'i de bzhin gshegs pa ma lus pa thams cad gcig gi rang bzhin dbyer med pas de bzhin gshegs pa 
[\[200a.4\]]nyid de bzhin gshegs pa nyid la ched du brjod pa 'di brjod do/_/e ma'o rdo rje phung po'i yan lag ni/_/rdzogs pa'i sangs rgyas lnga ru grags/_/skye mched khams rnams mang po kun/_/byang chub sems dpa'i dkyil 'khor nyid/_/sa chu spyan dang mA ma kI/_/me rlung 
[\[200a.5\]]gos dkar sgrol ma ste/_/nam mkha' dbyings kyi dbang phyug ma/_/srid gsum ye nas sangs rgyas shing /_/thams cad ma lus chos so cog_/sangs rgyas nyid las gzhan pa min/_/sangs rgyas nyid las gzhan pa'i chos/_/sangs rgyas nyid kyis mi rnyed do/_/
[\[200a.6\]]zhes brjod pas de bzhin gshegs pa thams cad mnyes par gyur to/_/de nas btsun mo bya ba mo chos kun du bzang mos bcom ldan 'das yid kun du bzang po dang gnyis su med par gyur nas ched du brjod pa 'di brjod do/_/e ma'o phyogs bcu'i stong khams ye shes 
[\[200a.7\]]dben/_/srid pa gsum nyid dag pa'i zhing /_/snyigs ma lnga nyid bde ldan nas/_/phung po lnga nyid mngon sangs rgyas/_/thams cad mchog gi snying po bas/_/gzhan du rgyal bas chos mi 'tshal/_/nyid las gzhan zhes bya ba'i chos/_/btsal kyang rgyal bas mi rnyed do/_/
[\[200b\]]
[\[200b.1\]]zhes brjod pas thams cad ye nas sangs rgyas par de bzhin gshegs pa nyid kyis mkhyen to/_/gsang ba'i snying po de kho na nyid nges pa las gleng bslang ba'i le'u ste gnyis pa'o//_//de nas gnyis su med pa'i bdag nyid chen pos ye shes sangs rgyas pa'i 
[\[200b.2\]]sems ye shes su bskyed pa 'di gsungs so/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/skye ba med las thams cad skyes/_/skyes pa nyid na skye ba med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/'gag 
[\[200b.3\]]pa med las thams cad 'gag_/'gag pa nyid na 'gag pa med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/gnas pa med las thams cad gnas/_/gnas pa nyid na gnas pa med/_/e ma'o ngo mtshar rmad kyi chos/_/rdzogs pa'i 
[\[200b.4\]]sangs rgyas kun gyi gsang /_/dmigs pa med las thams cad dmigs/_/dmigs pa nyid na dmigs pa med/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/'gro 'ong med las 'gro dang 'ong /_/'gro 'ong nyid na 'gro 'ong med/_/ces 
[\[200b.5\]]brjod pas de bzhin gshegs pa thams cad dang btsun mo'i tshogs thams cad mnyes pas khyab par gyur to/_/de nas de bzhin gshegs pa thams cad btsun mo'i tshogs dang bcas pas ched du brjod pa 'di brjod do/_/e ma'o ye nas gsang ba'i chos/_/sna tshogs 
[\[200b.6\]]snang la rang bzhin gsang /_/ngo bo nyid kyis rab tu gsang /_/gzhan du min yang shin tu gsang /_/zhes brjod pas de bzhin gshegs pa thams cad ye nas sangs rgyas pa'i ngo bo nyid du gcig pa'i mtshan nyid yin pas dbyer med na/_'gro ba'i rnam par rtog pa ma rig 
[\[200b.7\]]pa la 'gro ba lnga'i rigs bsam gyis mi khyab par smin pa la thugs rje chen po'i sangs rgyas kyi ye shes chen po skyes nas ched du brjod pa 'di brjod do/_/e ma'o bde gshegs snying po las/_/rang gi rnam rtog las kyis sprul/_/sna tshogs lus dang longs spyod dang /_/
[\[201a\]]
[\[201a.1\]]gnas dang sdug bsngal la sogs pa/_/bdag dang bdag gis so sor 'dzin/_/sus kyang mi 'ching bcings med de/_/bcing bar bya ba yod ma yin/_/rnam rtog bdag tu 'dzin pa yin/_/nan gyis mkha' la mdud pa 'dor/_/bcings 
[\[201a.2\]]med rnam par grol med pa'i/_/ye nas lhun rdzogs sangs rgyas chos/_/bstan phyir spro ba sna tshogs mdzad/_/ces de bzhin gshegs pa nyid la ched du gleng ngo /_/gsang ba'i snying po de kho na nyid nges pa las don dam pa dang kun rdzob kyi byang chub kyi sems ye shes 
[\[201a.3\]]su bskyed pa'i le'u ste gsum pa'o//_//de nas de bzhin gshegs pa thams cad las thugs rje chen po byin gyis brlabs zhes bya ba'i rig pa'i skyes bu thub pa drug de bzhin gshegs pa'i sku dang gsung dang thugs rdo rje las bton to/_/bton nas kyang las 
[\[201a.4\]]kyi dbang gis snrel zhi dang /_yan man gyi 'jig rten drug gi phyogs bcu mtha' yas mu med pa'i stong gsum gyi stong chen po re rer thub pa chen po bcom ldan 'das re res 'dul ba rnam bzhis 'gro ba lnga'i don mdzad de bltams pa dang /_rab tu 'byung ba dang /_dka' 
[\[201a.5\]]thub mdzad pa dang /_sangs rgyas pa dang /_bdud btul ba dang /_chos kyi 'khor lo bskor ba dang /_cho 'phrul chen po ston pa dang /_mya ngan las 'das pa la sogs pa ston pa'i thub pa dus bzhi kun du mkhyen pa dang /_thams cad kyi sems kyi rgyud du kun du mkhyen pa 
[\[201a.6\]]dang /_rdzu 'phrul gyi spyan gyis kun du gzigs pa dang /_rdzu 'phrul gyi snyan gyis kun du gsan pa dang /_rdzu 'phrul gyi cho gas kun du don spyod pa dang /_zag pa med pas kun du bzang po'i spyod pa rdzogs pa'i mngon par shes pa drug dang /_/kun du sku bsam gyis 
[\[201a.7\]]mi khyab pa dang /_kun du thugs bsam gyis mi khyab pa dang /_kun du zhal bsam gyis mi khyab pa dang /_kun du gsung bsam gyis mi khyab pa dang ldan pa dang /_bsam gyis mi khyab pa grangs med par yang phyogs bcur snang bar gyur to/_/de ltar snang 
[\[201b\]]
[\[201b.1\]]bar gyur nas ji snyed pa'i thub pa chen po snying rje'i go 'phang chen po thams cad kyang 'di lta ste/_'dul ba'i dbang gis lha dang mi'i theg pa dang /_nyan thos kyi theg pa dang /_rang sangs rgyas kyi theg pa dang /_byang chub sems dpa'i theg pa dang /_bla na med pa'i theg 
[\[201b.2\]]pas ma rig pa'i rnam par rtog pa nyon mongs pa stong phrag brgyad cu rtsa bzhi'i gnyen por chos kyi phung po stong phrag brgyad cu rtsa bzhi gsungs so/_/gsung ngo /_/gsung bar 'gyur ro/_/de dag thams cad kyang gzung ba dang 'dzin pa'i phyi nang gi rten cing 'brel par 
[\[201b.3\]]'byung ba 'dzin pa 'khrul pa la dgos pa dang /_las dang las kyi 'bras bu chud mi za ba dang /_las dang las kyi 'bras bus mi gos gos par mi 'gyur ba dang /_gos pa med pa'i ston pa'i mthar thug go/_/de nas de bzhin gshegs pa thams cad kyis/_/'khor 
[\[201b.4\]]ba'i skyon dang /_mya ngan las 'das pa'i yon tan bstan pa'i phyir de bzhin gshegs pa nyid la ched du brjod pa 'di brjod do/_/e ma'o dkyil 'khor bsam yas par/_/snying po bla med ji snyed pa'i/_/gzhan gyis mi 'phrogs rang bzhin rgyal/_/mtha' dang bral bas 
[\[201b.5\]]bdag med pa'o/_/de nas de bzhin gshegs pa thams cad kyis ched du brjod pa 'di brjod do/_/e ma'o ji snyed 'jig rten 'khrul pa'i chos/_/ma rig rtog pa'i gzung 'dzin gyis/_/stong gi 'jig rten bsam yas par/_/phyi nang rten 'brel gnyis su 'khor/_/
[\[201b.6\]]rtog pa'i bag chags stug po yin/_/mi mthun bde sdug myong bar 'gyur/_/de nyid ji bzhin dbyings nyid dang /_/rang bzhin bdag med tshul gcig ste/_/rang bzhin nyid la nyams pa med/_/yang dag sgyu ma'i tshul gnyis su/_/bdag dang bdag gi gzhan med de/_/
[\[201b.7\]]de nyid ngo bo nyid dbyings pas/_/rnam dag dbyings nyid tshul gcig go/_/bdag dang bdag gi gzhan rnams ni/_/log par rtog pa tsam nyid las/_/phra zhing zab pa yod ma yin/_/log rtog nyid la nyid spyod de/_/gzhan du g.yo ba ci yang med/_/log rtog rgyu 'bras rgyun 
[\[202a\]]
[\[202a.1\]]nyid kyang /_/gzhi rtsa med de skad cig ma/_/rnam par dag pa'i dbyings nyid tshul/_/nyid la dbang sgyur nyid spyod phyir/_/bdag dang gzhan dang rtog pa'i rgyun/_/rnam dag bla med theg pa'i mchog_/theg pa bzhi yis nges 'byung la/_/theg pa gcig 
[\[202a.2\]]gi 'bras bur gnas/_/yang dag rtogs pas rab brtags na/_/rang bzhin med la cir yang 'grub/_/sangs rgyas mya ngan yong mi 'da'/_/chos kyang nub par mi 'gyur te/_/ma rig smin mdzad gdul ba'i phyir/_/'byung gnas mya ngan 'da' bar ston/_/'dul ba mdo 
[\[202a.3\]]sde chos mngon dang /_/dam tshig sgrub dang grub pa dang /_/sku dang gsung dang thugs kyi rgyud/_/ji snyed 'jig rten mtha' klas par/_/phyogs bcur kun du rab grags pa/_/gsang ba'i snying po las 'phros te/_/rang bzhin gsang ba'i snying po 'di/_/sde snod kun dang rgyud 
[\[202a.4\]]kun gyi/_/ston pa'i thub pa bsam yas pa/_/'byung gnas gtan la nges par 'bebs/_/chos rnams ming du btags pa tsam/_/ston pa'i don dang mthun phyogs su/_/ming nyid tshig tu btags nas bstan/_/ston ming tshig la dngos po med/_/ces brjod pas chos 
[\[202a.5\]]thams cad ngo bo nyid kyis lhun gyis grub pa chen por gsal bar gyur to/_/de nas de bzhin gshegs pa lhun gyis grub pa gnyis su med pa'i dkyil 'khor de dag nyid kyi gsang ba 'di nyid sku gsung thugs dang yon tan phrin las rdo rje las phyung ngo /_/a'o srid rtse'i 
[\[202a.6\]]nyes dmigs bdag tu rtog las 'phros/_/rgyud drug skye 'gag lus dang longs spyod dang /_/gnas dang sdug bsngal 'khrul 'khor la sogs pa/_/log rtog nyid las gzhan du ci yang med/_/stong nyid bdag med ye mkhyen rang rig thugs/_/dmigs bya dmigs 
[\[202a.7\]]med med par dran dbang sgyur/_/ngo mtshar sku gsung yon tan zhing khams la/_/gzhan na med de de nyid de ltar yin/_/zhes rdo rje gsang ba'i tshig tu'o/_/thub pa drug gis sprul pa grangs med pa dang /_de bzhin gshegs pa thams cad kyis gsungs pa yang de dag 
[\[202b\]]
[\[202b.1\]]tu 'dus par de bzhin gshegs pa nyid kyis mkhyen to/_/gsang ba'i snying po de kho na nyid nges pa las chos thams cad gtan la phab pa'i le'u ste bzhi pa'o//_//de nas de bzhin gshegs pa bcom ldan 'das dgyes pa chen pos 'gro ba thams cad kyi rang bzhin 
[\[202b.2\]]gyi dkyil 'khor yod par bstan pa dang /_rigs rgyud drug tu yang bshad/_de la chos nyid kyi rigs ni thams cad kun la yang yod do/_/nam mkha' kyang kun la khyab par gnas so/_/de ltar chos kyi dbyings dang /_nam mkhas kun la khyab kyang rnam par thar ba'i don 
[\[202b.3\]]ma rtogs na me long g.yas g.yogs pa dang 'dra ste gzugs brnyan snang ba'i bya ba byed mi nus so zhes gsungs nas yang 'di skad rdo rje 'chang gis gsungs so/_/mnyam nyid don rtogs rang rig rgyal po dang /_/rgya mtsho chen por chu klung 'bab pa ltar/_/bla med don rtogs 
[\[202b.4\]]thabs chen 'di dag tu/_/rnam pa'i theg pa bsam yas ma lus 'dus/_/a ho/_/bdag med gnyis rtogs pha rol phyin rdzogs pa/_/sa bcu rim gyis bsgoms pa'i rnal 'byor pa/_/sangs rgyas sar 'gro go 'phang thob pa'i lam/_/bden pa gnyis kyis rab tu 
[\[202b.5\]]thob par 'gyur/_/phyi nang rten 'brel sgyu ma mig yor tshul shes pa'i/_/dngos po gzugs la thogs med rab tu 'jug_/dge bshes mi slob rang gi rig pas rtogs/_/byang chub sar 'gro yid bzhin bde ba'i mchog_/bden bzhi don rtogs rab tu spong ba yi/_/
[\[202b.6\]]ye shes bcu drug cha sbyangs rab zhi ba'i/_/rgyun zhugs la sogs rim par sbyangs nas ni/_/nyon mongs dgra rnams rab tu zhi ba'i sa ru 'gro/_/theg pa gang du bstan pa ma nges pa'i/_/yang na kun la mthun nas 'byam par 'jug_/yang na nges med 'di zhes brtag tu 
[\[202b.7\]]med/_/'di ni ma nges rdo rje 'chang gis gsungs/_/dge bcu spyod cing mi dge spong byed pa/_/'dod khams lha dang mi ru skye ba'i rgyu/_/tshad med bzhi spyod mi g.yo sgom byed pa/_/tshangs gnas lha sogs skye ba'i rgyu yin no/_/chos kyi dbyings kyis kun la khyab gyur 
[\[203a\]]
[\[203a.1\]]kyang /_/rang rig rtogs pa'i skal dang mi ldan na/_/ji ltar dmus long mdun du mdog bstan bzhin/_/'di ni skal med rigs chad sa yin no/_/chos kyi dbyings kyis kun la khyab pa yis/_/bla med theg pa bsam yas gsungs pa yang /_/so 
[\[203a.2\]]so rang rig blo la snang bar zad/_/ngan song 'gro drug sna tshogs rgyu ba yang /_/'khrul ba'i blo log rtog pa nyid snang ste/_/de bzhin nyid kyi dbyings la 'gyur ba med/_/mi dmigs rang rig goms byas bla na med pa'i mchog_/log rtog bdag dang bdag gir 
[\[203a.3\]]'dzin gyur na/_/dngos med mi sdug sna tshogs snang bar 'gyur/_/yang dag shes pa'i rang rig blo med na/_/bde gshegs zhing yang ngan song gnas su mthong /_/theg mchog mnyam pa'i don nyid rtogs pa ni/_/ngan song gnas nyid 'og min dga' ldan gnas/_/
[\[203a.4\]]nam mkha'i dbyings ni de nyid bsam yas par/_/nyi zla gza' skar mtshan ma glog 'gyu dang /_/'ja' tshon sprin mang sna tshogs 'khrugs gyur kyang /_/nam mkha'i dbyings la gyur cing nyams pa med/_/mi dmigs chos kyi dbyings ni bsam yas par/_/sku gsung yon 
[\[203a.5\]]tan phrin las rmad 'byung dang /_/'jig rtog gtso mchog ma lus thams cad dang /_/'khrul 'khor sdug bsngal sna tshogs rnam mang yang /_/de bzhin nyid la 'phel zhing bri ba med/_/ces rdo rje gsang ba'i tshig tu'o/_/rgyud kyi rgyal po sgyu 'phrul dra ba las 
[\[203a.6\]]thams cad la chos nyid kyi rgyu yod pa dang rigs rgyud chad pa dang rigs brgyad so sor dbye ba'i mdor bshad pa'i le'u ste lnga pa'o//_//de nas de bzhin gshegs pa thams cad dgongs pa gcig tu gyur nas mnyam pa chen po'i tshul rdo rje'i dbyings su chos 
[\[203a.7\]]thams cad ye nas sangs rgyas pa'i ting nge 'dzin las mi g.yo bar chos thams cad ming tsam du gnas pa'i yi ge phreng ba 'khor lo zhes bya ba 'di sku gsung thugs rdo rje las phyung ngo /_/a rab tu brtan 'gyur a dkar las/_/shin tu phra ba'i a rnams spro/_/
[\[203b\]]
[\[203b.1\]]phyogs kun gang par gsal gyur nas/_/bsdus kyang 'phel 'grib med par brtan/_/de las ming tshogs gsal 'bar kun/_/spro zhing bsdu ba'ang de bzhin no/_/'di ni rdo rje dngos grub kyi/_/brten 'byung ye shes rgyu yin no/_/a/_ka kha ga g+ha nga /_tsa tsha dza dz+ha 
[\[203b.2\]]nya/_Ta Tha Da D+ha Na/_ta tha da d+ha na/_pa pha ba b+ha ma/_ya wa ra la/_sha Sha sa ha/_k+Sha/_i I/_u A/_e ai/_o au/_/'di dag phyung bas 'jig rten drug gi phyogs bcu mtha' yas pa rnam pa drug tu g.yos/_/rab tu g.yos kun du g.yos nas chos thams 
[\[203b.3\]]cad ming gi mtshan nyid du gyur to/_/de nas de bzhin gshegs pa thams cad kyis ched du brjod pa 'di brjod do/_/a ni stong dang mi stong gi/_/dbu ma dmigs su yod ma yin/_/thams cad ming tsam sangs rgyas kun/_/yi ge phreng ba nyid la gnas/_/a nyid sna 
[\[203b.4\]]tshogs par snang ba'i/_/ka la sogs pa bzhi bcu gnyis/_/sgra yi ming gis thams cad bsdus/_/mngon rdzogs rgyal por de nyid nges/_/e ma'o ngo mtshar ya mtshan gyi/_/'phrul chen bzhi bcu rtsa lnga'i ming /_/tshig rnams ma lus 'dzin pa'i gnas/_/sna 
[\[203b.5\]]tshogs don kun smra zhing ston/_/dngos med yi ge rang bzhin sems/_/bdag med mtha' bral mi dmigs kyang /_/dbyibs dang kha dog ming tshogs kyis/_/rol pa cir yang sprul cing ston/_/phyogs bcu dus bzhi gshegs pa yi/_/ye shes sems dpa'i 
[\[203b.6\]]sku gsung thugs/_/dkyil 'khor bzhi bcu rtsa lnga nyid/_/yi ge mgo nas k+Sha la rdzogs/_/sems ni rang bzhin yi ge ste/_/yi ge dngos po yod ma yin/_/dmigs med de nyid sna tshogs pa'i/_/sku gsung thugs kyi 'khor lo che/_/sku gsung thugs ni ngo mtshar 
[\[203b.7\]]gyi/_/ya mtshan 'phrul chen rab 'gugs pa/_/dbyings la dbyings kyis bris pa ste/_/yi ge zhes ni de phyir brjod/_/mgo ni ma nor lam yin te/_/tshig ni shes rab ming du smras/_/shad ni thabs chen tshigs su gcod/_/a ni skye med de bzhin nyid/_/Tha ni sgyu 'phrul 
[\[204a\]]
[\[204a.1\]]rdo rje nyid/_/Ta ni snang ba'i sgyu 'phrul nyid/_/Da ni sgyu 'phrul yid bzhin nyid/_/D+ha ni sgyu 'phrul rnam dag nyid/_/Na ni kun du sgyu 'phrul nyid/_/tha ni dra bas mngon rdzogs nyid/_/ta ni dra bas brtan pa nyid/_/da ni dra bas lham me nyid/_/d+ha ni dra bas 
[\[204a.2\]]'khyil pa nyid/_/na ni dra bas kun du 'gyur/_/ka ni spyan gyi thugs kyi mchog_/kha ni snyan gyi thugs kyi mchog_/ga ni shangs kyi thugs kyi mchog_/g+ha ni ljags kyi thugs kyi mchog_/nga ni thugs kyang 'jig byed pa'o/_/tsa ni spyan gyi sku yi mchog_/tsha ni snyan 
[\[204a.3\]]gyi sku yi mchog_/dza ni shangs kyi sku yi mchog_/dz+ha ni ljags kyi sku yi mchog_/nya ni sku yang 'jig byed pa'o/_/pa ni spyan gyi gsung gi mchog_/pha ni snyan gyi gsung mchog ste/_/ba ni shangs kyi gsung mchog yin/_/b+ha ni ljags kyi gsung gi mchog_/ma ni 
[\[204a.4\]]gsung yang 'jig par byed/_/ya ni skye ba rnam par dag_/wa ni gnas pa dag pa yin/_/ra ni 'jig pa dag pa ste/_/la ni stong pa dag pa'o/_/sha ni rtag med dag pa ste/_/Sha ni chad pa'ang yod ma yin/_/sa ni mtha' bral bdag med pa/_/ha ni mtshan ma med 
[\[204a.5\]]pa nyid/_/k+Sha ni ye shes thugs kyi thugs/_/i ni rdul snyed lha rnams su/_/I ni rdul snyed lha ma yin/_/u ni rdul snyed mi rnams su/_/U ni rdul snyed byol song rnams/_/e ni rdul snyed [{]yi dgas [,]yi dwags [}]su/_/ai ni rdul snyed dmyal ba rnams/_/o ni thams cad 
[\[204a.6\]]'jig par byed/_/au ni thams cad zhig pa yin/_/yi ge 'khor lo tshogs chen 'dis/_/sku gsung thugs kyi phreng ba bsdus/_/a ho/_/de nas de bzhin gshegs pa btsun mo'i tshogs dang gnyis su med pa'i dkyil 'khor de dag nyid kyi gsang ba 'di nyid 
[\[204a.7\]]sku gsung thugs dang yon tan phrin las rdo rje las phyung ngo /_/a ho/_/thabs dang shes rab dgyes sprin byang chub sems tshogs rgyu 'khor lo/_/'bras bu rgyal ba'i smin grub ngo mtshar ming tshogs bzhi bcu gnyis/_/'dus ma byas nyid 'dus byas rdo rje dkyil 
[\[204b\]]
[\[204b.1\]]'khor 'byin pa'i dam/_/'da' bar mi mdzad dbang med rgyu rkyen tshogs pa'i mthu chen yin/_/a ho/_/rdo rje gsang ba'i tshig tu'o zhes brjod pas de bzhin gshegs pa thams cad yi ge 'khor lor gyur to/_/gsang ba'i snying po de kho na nyid nges pa las 
[\[204b.2\]]yi ge phreng ba 'khor lo bkod pa'i le'u ste drug pa'o//_//de nas de bzhin gshegs pa rgyud kyi rgyal po sgyu 'phrul dra ba las shin tu gsang ba'i phyir gsang sngags kyi rgyud de'i phyi pa dang /_nang pa thabs kyi rgyud gzhan la khams [{]bcwa [,]bco [}]brgyad du bstan/_
[\[204b.3\]]gtsug lag thams cad la yang khams [{]bcwa [,]bco [}]brgyad du bstan pa yin/_lung gi spyi 'di ni shin tu zab pa'i phyir khams nyi shu rtsa gcig tu bstan te/_lung gi spyi yang rgyud dang gsung rab thams cad 'byung ba'i gnas yin/_/gsang ba'i dbang po dang gsang ba'i yul 
[\[204b.4\]]gnyis ka yang /_skye mched dang khams thams cad 'byung ba'i gzhi yin pa'i phyir shin tu gsang bar gsungs so/_/dkyil 'khor de dag shin tu gsal bar bstan pa'i phyir nyid la nyid ched du brjod pa 'di brjod do/_/e ma'o ye nas gsang ba'i chos/_/thams 
[\[204b.5\]]cad kun la rang bzhin gnas/_/ngang gis dag mnyam ma rtogs pas/_/kun la yod cing rang bzhin gsang /_/gzhan du min la shin tu gsang /_/don nyid kyis ni gsang ba'i rgyu/_/mnyam pa'i rdo rje can gyis gsung /_/'di ni byang chub snying po mchog_/a ho/_/
[\[204b.6\]]rdo rje gsang ba'i tshig tu'o/_/dbang po yul du snang ba'i rnams/_/byang chub sems dpa'i dkyil 'khor nyid/_/phung po lnga dang 'byung ba lnga/_/rigs lnga yab yum bcu ru 'byor/_/skye mched khams rnams [{]bcwa [,]bco [}]brgyad po/_/sems dpa' sems ma'i dkyil 
[\[204b.7\]]'khor nyid/_/thams cad byang chub sems ma yi/_/rdo rje gsang ba'i dbang por 'dus/_/rdo rje dbang po gsang ba'i thabs/_/dbang po yul nyid shes rab dbyings/_/dbang po'i thugs ni rdo rje sems/_/thams cad 'byung ba'i gter nyid dang /_/thams cad 'gro 
[\[205a\]]
[\[205a.1\]]ba'i gnas nyid de/_/de yis ma bskyed gang yang med/_/'khor dang mya ngan 'das pa'i rgyu/_/de las thams cad skye zhing 'byung /_/kun gyi phyag rgya'i rgyu yin te/_/bde ba byang chub sgrub pa'i rdzas/_/de las bskyed cing de las spro/_/dngos grub 
[\[205a.2\]]thams cad sgrub pa'i gnas/_/dbang po rdo rje pad+mor ldan/_/gnyis med byang chub sems 'phro na/_/mi dmigs bde dang longs spyod 'phro/_/sku gsung thugs dang ye shes lnga/_/gsang ba'i lha mo bzhi rnams dang /_/mchod pa'i lha mo rdzogs ldan bzhi/_/'jug dang 
[\[205a.3\]]ldang dang gnas dang smon pa'i byang chub sems/_/g.yo dang bskyod dang ldang dang gnas/_/'gug dang 'dzin dang de bzhin te/_/bsdus dang 'khril ba'i don bsgrub phyir/_/bsdams dang mi gtong dbang sgyur te/_/bde ba sgra snyan phyogs bcur sgrogs/_/shin tu sgeg 
[\[205a.4\]]pa'i gzi brjid 'bar/_/yid bzhin rin chen phreng ba ra 'bar/_/dbyangs snyan yid 'phrog gzi ldan 'bar/_/gzugs mdzes bskyod pas phyogs bcur g.yo/_/kun du tshim byed bro bsung thim/_/lha mdzes rin chen phung po 'phro/_/'od gsal 'phro bas kun du 
[\[205a.5\]]'bar/_/bdud rtsi bsil dro 'jam pa'i dbyings/_/a la la ho/_/gsang ba'i dbang po pad+mar ldan gyur nas/_/chags pa med pa'i tshul gyis su/_/pha rol phyin bcu rgyu 'bras rdzogs/_/sa bcu rim gyis bkod med rdzogs/_/kun du 'od gsal pad+ma spyan yang 
[\[205a.6\]]rdzogs/_/yi ge phreng ba 'khor lo bsam gyis mi khyab pa/_/yang dag rdzogs chen thabs dang ldan/_/thabs dang shes rab bla med sa yang rdzogs/_/bsod nams ye shes tshogs chen rdzogs par rol/_/a la la ho/_/de bzhin nyid kyi gsang mchog las/_/
[\[205a.7\]]khams ni nyi shu rtsa gcig ste/_/[{]bcwa [,]bco [}]brgyad po ni rgyud gzhan bzhin/_/gsum ni de bzhin kun gyi bdag_/[{]bcwa [,]bco [}]brgyad 'byung ba'i gnas yin te/_/byang chub 'grub pa'i zhing yang yin/_/bde ba 'byin pa'i rgyu yang yin/_/gsang ba'i mtshan nyid brjod pa ni/_/dbang po rdo 
[\[205b\]]
[\[205b.1\]]rje gsang ba'i rgyal/_/yul ni pad+ma bde mchog dbyings/_/sems ni byang chub 'byung ba'i gter/_/dbang po yul sems ldan gyur nas/_/gsang ba mchog gi 'phrul chen spro/_/dkyil 'khor rdul snyed grangs med dang /_/phun sum tshogs pa'i lhun grub rnams/_/
[\[205b.2\]]gsang ba mchog gis 'byin par byed/_/'di ni rtse gcig yin par gsungs/_/gsang ba'i don mchog 'di dag ni/_/lta ba dman la bshad byas na/_/dus min par ni srog zad nas/_/mgo 'gas snying yang tshig par 'gyur/_/khab len gyis ni lcags sdud 
[\[205b.3\]]ltar/_/mi 'dod bzhin du dbang med par/_/ngan song mi khom bskal par brgyud par 'gyur/_/de bas 'di ni shin tu gsang bar bya/_/shes rab rgya chen blo zab yangs pa yis/_/blo brtan snying rje che dang dad ldan ngang tshul bzang la brtan/_/gzhan du nams kyang 
[\[205b.4\]]sbyin mi bya zhes nyid la yang nyid brjod do/_/gsang ba'i snying po de kho na nyid nges pa las khams nyi shu rtsa gcig tu bsdus nas/_/thams cad ma lus par dbyings su bkod pa'i le'u ste bdun pa'o//_//de nas yi ge'i dkyil 'khor gyi sprin bkod pa 
[\[205b.5\]]las sgyu 'phrul rnam par spros pa 'di ched du brjod do/_/rtsa ba med pa'i sems nyid ni/_/chos rnams kun gyi rtsa ba yin/_/sems nyid yi ge'i rang bzhin te/_/yi ge yid bzhin rin chen sprin/_/sgyu 'phrul dkyil 'khor bzhi bcu gnyis/_/dra ba'i dkyil 'khor 
[\[205b.6\]]mngon rdzogs pas/_/phyogs bcu dus bzhi rdzogs pa yi/_/dkyil 'khor thams cad grub par 'gyur/_/bdud rtsir 'gyur zhing 'byung ba dang /_/bzhi brgya rtsa bzhi nad sel cing /_/longs spyod 'byung zhing ngan song sbyong /_/ci yang gzhan du 'gyur bar 'grub/_/
[\[205b.7\]]nam mkha' rdo rje sra 'byung zhing /_/'bar nas me yang 'tshig pa dang /_/chur 'gyur 'bab pa'ang de bzhin te/_/'jig rten khams ni gtor ba dang /_/thams cad stongs shing lhung bar 'gyur/_/dgug dang btang dang bcing dang dgrol/_/gso dang bsad dang 
[\[206a\]]
[\[206a.1\]]pham dang rgyal/_/ting 'dzin 'di yis byed par 'gyur/_/de nyid ye shes rang snang ba'i/_/ming tshig gzugs tshogs yid bzhin gyis/_/mun la snang byung ji bzhin du/_/'gyur bas gser 'gyur sman gyi tshul/_/ston pa mchod brtson rtogs 
[\[206a.2\]]pa gsal/_/dam tshig sngags dang phyag rgya rnams/_/ma nyams shes shing yo byad ldan/_/'grub 'gyur mi ldan don med brlag_/dus gsum rgyal bas thugs chud pa'i/_/dngos grub mchog gi snying po ni/_/zad pa'i dus med yid bzhin mdzod/_/'phel 'grib 
[\[206a.3\]]med par 'byung ba ste/_/dngos po med las dngos po'i sprin/_/sna tshogs rnam par 'byung zhing 'gyur/_/dngos rnams nyid na dngos med par/_/rtogs pa'i dbang sgyur ting 'dzin yin/_/gang gis dmigs med mi shes pa/_/de yis chos kyi dbyings mi shes/_/de phyir 
[\[206a.4\]]dngos dang dngos med pa/_/'jigs pas dmigs med shes par gyis/_/gzhi rtsa med pa'i sems nyid ni/_/pho mo ma yin ma ning min/_/mtshan med ma yin rigs rgyud min/_/kha dog ma yin dbyibs ma yin/_/gnas su ma yin gang yang min/_/de bzhin nyid dbyings 
[\[206a.5\]]ye shes te/_/thabs kyi phyag rgya kun gyi rgyu/_/thabs las thabs byung thabs bsam yas/_/tha dad min la tha dad pa'i/_/nad dang nang gi phyi rol pa/_/dkyil 'khor bsam yas ye shes rol/_/'jigs med kun bzang phyag rgya mchog_/gang gis glang chen 
[\[206a.6\]]myos 'dra'i sems/_/mnyam par bzhag pas btul nas su/_/sngags dang phyag rgyas rab brtan na/_/dngos grub ya mtshan chen por 'gyur/_/zhes brjod pas de bzhin gshegs pa nyid gzigs mos mnyes par gyur to/_/de nas de bzhin gshegs pa'i sku 
[\[206a.7\]]dang gsung dang thugs rdo rje las gsang ba'i tshig 'di phyung ngo /_/e ma'o snying por lam bcas pas/_/'jigs med dbyings nyid kun bzang phyag rgya mchog_/rang bzhin sku gsung thugs chen po/_/byang chub lhun grub bdal ba'i ngang /_/snying po nyid ni snying 
[\[206b\]]
[\[206b.1\]]por kun bcas kun du gnas/_/de nyid rdzogs pa'i ngang las dngos grub kun shar kun du gnas/_/a ho rdo rje gsang ba'i tshig tu'o/_/gsang ba'i snying po de kho na nyid nges pa las sgyu 'phrul sgrub pa'i le'u ste brgyad pa'o//_//de nas de bzhin gshegs pa 
[\[206b.2\]]rgyud kyi rgyal po sgyu 'phrul dra ba rang bzhin gyi dkyil 'khor las lhag pa'i dkyil 'khor gyis sngags 'chang rnams lhar sgrub pa'i dkyil 'khor 'di don yod par bya ba'i phyir ched du brjod pa 'di brjod do/_/e ma'o ye nas rnam dag pa'i/_/thabs dang shes 
[\[206b.3\]]rab ldan par gnas/_/byang chub mchog tu nyi zla shar/_/de nyid bzhugs gnas yin par gsungs/_/chos rnams thams cad bdag med pa'i/_/dbyings su thim pa'i 'od zer gsal/_/gcig dang spros pa thams cad med/_/dkyil 'khor spros med zlum 
[\[206b.4\]]po'i tshul/_/ye nas mya ngan 'das pa'i chos/_/ye shes rgyu dang 'bras bu ldan/_/thams cad mkhyen pa'i ye shes sku/_/chos kyi 'khor lo yongs kyis bskor/_/thugs rje byin brlabs 'phros pa yis/_/ye shes bzhi yi dkyil 'khor spro/_/ye shes lnga 
[\[206b.5\]]dang sku gsung thugs/_/byin brlabs ya mtshan bsam mi khyab/_/rang snang ba yi thabs las 'byung /_/bsod nams ye shes tshogs rdzogs pa'i/_/thugs rje rgyas pa'i gzhal yas khang /_/dbus mtha' med par rgyas par gnas/_/stong smon mtshan med 
[\[206b.6\]]'od gsal 'jug_/de phyir ye shes sgo bzhir bshad/_/der 'gro lam stegs brgyad dang ldan/_/rang bzhin ye nas 'od gsal phyir/_/nyi zla brtsegs pa'i gdan khri 'bar/_/ye nas rnam par dag pa'i phyir/_/ma chags pad+mo 'bar ba'i gdan/_/zad 
[\[206b.7\]]med ye shes gter gyur pas/_/yid bzhin rin chen 'bar ba'i gdan/_/ye nas mnyam nyid mi 'da'i phyir/_/ta la'i ljon shing rang bzhin gnas/_/re ba yid bzhin skong ba'i phyir/_/dpag bsam shing gi rin chen 'bar/_/yid bzhin rin chen rgyan 
[\[207a\]]
[\[207a.1\]]gyis bskor/_/thams cad la ni dbang sgyur phyir/_/'jig rten lha chen rnams kyis bskor/_/gsang ba de nyid nges pa las/_/'phrul chen bzhi bcu rtsa gnyis kyis/_/thams cad lha nyid rtag tu sbyor/_/thams cad ma lus dkyil 'khor 
[\[207a.2\]]mchog_/'di ni rang bzhin dkyil 'khor dang /_/gzugs brnyan lhag pa'i dkyil 'khor gsum/_/ting 'dzin lhag pa'i dkyil 'khor dang /_/byang chub sems dang tshogs mchog brten/_/zhes nyid la nyid bshad do/_/gsang ba'i snying po de kho na nyid nges pa 
[\[207a.3\]]las shin tu gsang ba'i dkyil 'khor bsdus nas/_/lhag pa'i gzugs brnyan bstan pa'i le'u ste dgu pa'o//_//de nas de bzhin gshegs pa thams cad kyi rang bzhin gcig dang du ma med pa bdag nyid thams cad kyis 'jig rten drug gi phyogs 
[\[207a.4\]]bcu thams cad la nyid kyi che ba'i dkyil 'khor 'byung bar bzhed nas ched du brjod pa 'di brjod do/_/ye shes phyogs bzhi dbus brtags te/_/dkyil 'khor bsam yas lhun grub ni/_/rdzogs chen rtogs pa'i rnal 'byor bas/_/kun 'byung dkyil 'khor 
[\[207a.5\]]chen por spyod/_/'khor lo rtsibs bzhi mu khyud bcas/_/gru chad bzhes brgyan bar khyams dang /_/kun du gru bzhi sgo khyud ldan/_/rol mo sna tshogs sprin phung bzhin/_/dkyil 'khor bzhi bcu gnyis kyis brgyan/_/seng ge glang chen rta dang khyung /_/nam mkha' 
[\[207a.6\]]lding gi khri chen la/_/nyi zla pad+ma rin po che/_/gdan la rdzogs dang sems dpa'i tshul/_/'khor lo rgyal po rgyal mo dang /_/g.yas nas mthong thos mnam pa dang /_/myong dang btsun mo'i tshogs su bcas/_/gru chad la ni mthong byed dang /_/thos byed mnam byed 
[\[207a.7\]]myong byed rnams/_/btsun mo dag dang bcas par gnas/_/bar khyams la ni thub drug dang /_/mdun dang rgyab tu byed pa dang /_/bya bdag ni gnas par bstan/_/sgo khyud bzhi la 'joms pa ni/_/btsun mo'i tshogs dang ldan par gnas/_/rdo rje 'khor lo rin po che/_/
[\[207b\]]
[\[207b.1\]]pad+ma ral gri dril bu 'bar/_/ut+pal klu shing la sogs mtshan/_/mdzes tshul mnyes pa'i yo byad 'dzin/_/mthing ga dkar po ser le brgan/_/ljang gu la sogs sna tshogs pa'i/_/mnyen lcug 'khril ldem gzhon tshul can/_/gsal 'tsher lhun stug gzi 
[\[207b.2\]]byin can/_/'od zer 'phro ba'i tshogs chen po/_/'bar ba'i phreng bas 'khyil pa ste/_/dbus mtha' med par khyab pa yi/_/dkyil 'khor bsam yas lhun gyis grub/_/sku yi phyag rgya che mchog ni/_/de bzhin dbyings las ma g.yos kyang /_/yang dag thar ba'i 
[\[207b.3\]]gzugs sku dang /_/'gro ba ma lus 'dul ba'i phyir/_/mthun byas sku ni sna tshogs ston/_/ston nyid sgyu ma mig yor tshul/_/tshul nyid dbyings las g.yos pa med/_/ma g.yos bzhin du sna tshogs pa'i/_/de'i tshe mi mthun sna tshogs la/_/so so 'dra bar snang ba ni/_/
[\[207b.4\]]de bzhin nyid kyis ma bcos kyang /_/las 'phro dbang gis so sor snang /_/dper na me long chu zla bzhin/_/de tshe 'gro drug thams cad la/_/sdig spong gzugs su rnam par bstan/_/dge tshul rnams la dgra bcom gzugs/_/rang rgyal rnams la bse ru'i tshul/_/gzhan 
[\[207b.5\]]yang theg mchog rim pa bzhin/_/'og min bla med gnas mchog tu/_/sku ni rnam par snang mdzad tshul/_/byang chub sems dpa'i 'khor rnams la/_/de bzhin gsung mchog mi smra ste/_/sku yis chos rnams 'jal bar ston/_/me long bstan pa'i tshul bzhin du/_/
[\[207b.6\]]dngos kyi mdog ngan thams cad sel/_/'khor gyis de bzhin sku bltas na/_/byang chub sgrib pa gting dpag med/_/me long bzhin du sku la snang /_/de nas sa bcu rim gyis 'byung /_/bla med byang chub yang dag 'thob/_/chos sku dpag med brjod du med/_/longs spyod 
[\[207b.7\]]zad med rin chen gter/_/sprul pa bye ba bsam mi khyab/_/mtshan dang dpe byad thams cad rdzogs/_/spyod yul kun du maN+Da la/_/tshogs chen gnyis kyang rdzogs par rol/_/thabs dang shes rab sa yi mchog_/de la sogs te bsam yas mchog_/skye shi med 
[\[208a\]]
[\[208a.1\]]pa'i g.yung drung sku/_/nyon mongs kun gyi zhing du gnas/_/zad mi shes kyi gter du gyur/_/rdo rje rig pa 'dzin gyi sku/_/thams cad dbyer med mnyam pa'i sku/_/thams cad mkhyen pa'i ye shes sku/_/de tshe sku lnga kun kyang rdzogs/_/zhes brjod 
[\[208a.2\]]pas 'jig rten drug gi phyogs bcu mtha' yas mu med pa thams cad du dkyil 'khor brjod kyis mi lang ba zhing gi rdul snyed du gsal bar gyur to/_/de nas de bzhin gshegs pa btsun mo'i tshogs dang gnyis su med pa'i yon tan chen po'i dkyil 'khor de dag nyid kyi 
[\[208a.3\]]gsang ba 'di nyid sku gsung thugs dang yon tan phrin las rdo rje las phyung ngo /_/a ho/_/dmigs bya dmigs med mi dmigs dpag med bsam mi khyab/_/ye shes rang rig dkyil 'khor sna tshogs brjod mi lang /_/mnyam dang mi mnyam kun khyab khyab med khyab pa'i 
[\[208a.4\]]dbyings/_/ye nas kun gsal dkyil 'khor rnams spro spros pa med/_/ye nas kun khyab dkyil 'khor bsam yas zhing gi rdul snyed du/_/ye nas rnam spros snying po kun gnas gnas pa med/_/rdo rje gsang ba'i tshig tu'o/_/a'o zhes gsang ba'i tshig tu'o/_/gsang 
[\[208a.5\]]ba'i snying po de kho na nyid nges pa las dkyil 'khor spros pa'i le'u ste bcu pa'o//_//de nas de bzhin gshegs pa thams cad mnyam pa nyid la bzhugs nas 'khor bsam gyis mi khyab pa thams cad kyang /_/nyid la nyid mnyes par mchod cing /_/kun du bzang 
[\[208a.6\]]po dgyes te/_phyogs bcu dus bzhi ma lus pa thams cad kyi bzhugs gnas thams cad gzhal yas khang rin po che sna tshogs bsam gyis mi khyab pa/_tshad dpag tu med pa/_rgyas pa/_mtha' dbus med par khyab cing 'od zer sgrib pa med pa rang byung ba la bzhugs nas 
[\[208a.7\]]ched du brjod pa 'di brjod do/_/nyid kyi dbyings nyid 'phro ba dpag tshad med/_/kun nas dkyil 'khor yongs su ma chad pa'i/_/srid gsum yang dag mnyam sbyor spyod yul te/_/mtshan 'dzin 'das pa mchog gi rgyu las byung /_/dbang sgyur shin tu rnam par dag pa 
[\[208b\]]
[\[208b.1\]]yi/_/de bzhin gshegs pa 'og min gnas bzhugs nas/_/gzung 'dzin bral ba'i bla med rjes 'dod dang /_/'jig rten 'khor gyi gtsos bkur dbang phyug dang /_/gzhan dang 'jig rten phyogs bcu khams gnas pa/_/bdud rtsi ro yis dga' ba bde chen 
[\[208b.2\]]'grub/_/dug gsum dri bral bdud sde tshar bcad pa'i/_/'das dang ma byon de bzhin nyid du sbyor/_/shes rab thabs ldan nges pa'i don phyung ba/_/rig pa'i thabs chen dbang sgyur nyid du bsgom/_/stong smon mtshan med rang bzhin 'od gsal ba'i/_/zad med bsod 
[\[208b.3\]]nams tshogs kyis brgyan par 'gyur/_/b+h+ru~M/_rang byung nyi zla pad+ma rin chen rgyas la bzhugs/_/rdo rje mnyam nyid thugs su chud pa yi/_/mnyam rdzogs chen po lhun la rol pa mdzad/_/bde gshegs dbyings nyid de bzhin nyid gnas pa/_/dus bzhi rgyal ba kun 
[\[208b.4\]]dang mnyam par 'ub/_/thams cad 'od gsal dkyil 'khor thugs chud pa'i/_/sku gsung thugs kyi rdo rje 'chang las 'byung /_/spyod yul 'phrog med brjod kyis mi lang ba'i/_/dus bzhi mnyam nyid nges pa'i don nyid nyon/_/thugs rje dbang gis 'gro drug 
[\[208b.5\]]dus gnas bzhugs/_/nga dang bdag med mnyam pa'i dbyings mkhyen pa/_/mnyam pa'i don grub rdo rje can gyis bya/_/rnam par rtog med byang chub rdo rje can gyi sku/_/shes rab mchog gis ma lus yongs bsdus pa/_/bde gshegs mi gnas mnyam nyid ngang du 
[\[208b.6\]]byon/_/thabs chen ma 'dres rnam par sbas pa yi/_/dmigs med bde gshegs nyid dbyings thugs chud pa/_/thabs dang shes rab dbyings nyid dam pa'i mchog_/phyogs bcu dus bzhi dbyings gnas mthas gtugs pa/_/shes rab mchog ldan gsal ba'i ngang 
[\[208b.7\]]'chang ba/_/thugs rje byin brlabs sna tshogs 'phro ba yi/_/bde gshegs ma lus thams cad 'byung ba'i gnas/_/yid bzhin rin chen mi zad par ldan 'phro/_/rang rig rgyal po che yis rtogs par 'gyur/_/zhes nyid la nyid du ched du brjod de rdo rje gsang ba'i 
[\[209a\]]
[\[209a.1\]]tshig tu'o/_/gsang ba'i snying po de kho na nyid nges pa las gzhal yas khang dbub pa thabs dra ba'i le'u ste bcu gcig pa'o//_//de nas de bzhin gshegs pa btsun mo'i tshogs dang bcas pa thams cad kyi sku dang gsung dang /_thugs rdo rje 
[\[209a.2\]]las 'di dag phyung ngo /_/b+h+ru~M bi shwa bi shud d+he/_hU~M badzra b+h+r-Ika/_o~M dzI na dzI ka/_swA rat+na ng+h+r-Ika/_A~M A ro lI ka/_hA~M bradz+nyA ng+h+r-Ika/_mA~Md+hA twA shwa ri/_lA~M dwe Sha ra ti/_mA~M mo ha ra ti/_pA~M rA ga ra ti/_tA~M badzra ra ti/_k+ShIM hi rA dzA ya/_tra~M A ka sha gar+b+hA ya/_hrI ha hU~M ba da ma/_dzri ku ru pA 
[\[209a.3\]]Na hrI/_hU~M lA s+ye sa ma ya s+t+wa~M/_tra~M mA l+ye sa ma ya hoH_hrI gI ti rA go\u0f85ha~M/_a nr-i d+ya rA ga ya mI/_mai d+hA ra Ni swA hA/_b+l+hIM ni s+sa ra ma bA ya swA hA/_hU~M swa rA dzA ya swA hA/_mu~M shrI a ra~M gA ya swA hA/_dzaHd+hU pa pra bi sha/_hU~M puSh+pa a bi sha/_ba~M dI pa su khi ni/_ho gan d+he tsit+taM/_hU~M ya 
[\[209a.4\]]mAn+ta krita phaT/_pradz+nyAn+ta krita phaT/_hU~M big+h+nAn+ta krita phaT/_hU~M pad+mA n+ta krita phaT/_o~M ma hA badzra d+ta ra ma hA kro d+he shwa ri dz+wa la nI phaT/_o~M ma hA rat+na d+ha ra mahA kro d+te shwa ri dz+wa la ni phaT/_o~M ma hA ran+ta d+ha ra mahA kro d+te shwa ri dz+wa la nI phaT/_o~M ma hA pad+ma d+ha ra ma hA kro d+he shwa ri dz+wa la nI phaT/_
[\[209a.5\]]hU~M hU~M hU~M badzra tsit+ta hU~M/_a a a badzra b+ta dra sa man+ta a/_o~M mu ne krIM swA hA/_o~M mu ne tru~M swA hA/_o~M mu ne spu~M swA hA/_o~M mu ne bra~M swA hA/_o~M mu ne k+Sha swA hA/_o~M mu ne ye swA hA/_e h+ye hi/_b+ha ga bA na/_ma hA kA ru ni ka/_tri sh+ya ho/_sa ma ya sta~M/_dzaHhU~M ba~M hoH_o~M AHhU~M 
[\[209a.6\]]swA hA/_ba ba ba ba ba/_dzra dzra dzra dzra dzra/_sa sa sa sa sa/_ma ma ma ma ma/_ya ya ya ya ya/_o~M AHhU~M swA hA/_o~M ye shes rgyal po sku gsung thugs/_/yon tan phrin las rmad po che/_/de nyid du ni mnyam sbyor ba'i/_/phyag rgya chen por bdag gyur cig_/o~M 
[\[209a.7\]]badzra sa ma ya hU~M/_o~M badzra sa ma ya s+t+wa~M/_o~M badzra sa ma ya ho zhes brjod pas/_/gsung gi dkyil 'khor 'di dag gis 'jig rten drug gi phyogs bcu thams cad khyab par grags so/_/gsang ba'i snying po de kho na nyid nges pa las gsang sngags kyi le'u 
[\[209b\]]
[\[209b.1\]]ste bcu gnyis pa'o//_//de nas bcom ldan 'das byed pa po rdo rje dang /_bya ba mo rdo rje gnyis su med pa'i dkyil 'khor la thim par mdzad do/_/de nas phyogs bcu dus gsum gyi de bzhin gshegs pa'i bdag nyid chen po/_/ye shes dang byin bsdu ba zhes bya ba 'di sku 
[\[209b.2\]]gsung thugs rdo rje'i sgyu 'phrul dra ba las phyung ngo /_/o~M shU n+ya tA dz+nyA na badzra swa b+hA ba At+ma ko\u0f85ha~M/_o~M ma hA A dar+sha shU n+ya tA dz+nyA na badzra swa b+hA ba At+ma ko\u0f85ha~M/_o~M ma hA pra t+ya bek+She NA shU n+ya tA dz+nyA na badzra swa b+hA ba At+ma ko\u0f85ha~M/_o~M ma hA sa man+ta shU n+ya tA dz+nyA na badzra swa b+hA ba At+ma ko\u0f85ha~M/_o~M ma 
[\[209b.3\]]hra kr-i t+ya a nuSh+ThA na shU n+ya tA dz+nyA na badzra swa b+hA ba At+ma ko\u0f85ha~M/_o~M sarba ta thA ga ta ma hA kA ya badzra swa b+hA ba At+ma ko\u0f85ha~M/_o~M sarba ta thA ga ta ma hA bA ka badzra swa b+hA ba At+ma ko\u0f85ha~M/_o~M sarba ta thA ga ta ma hA tsit+ta badzra swa b+hA ba At+ma ko\u0f85ha~M/_o~M sarba ta thA ga ta ma hA a nu rA ga Na badzra swa b+hA ba At+ma 
[\[209b.4\]]ko\u0f85ha~M/_o~M sarba ta thA ga ta ma hA pU dza badzra swa b+hA ba At+ma ko\u0f85ha~M/_zhes brjod pas thim par gyur to/_/gsal bar gyur to/_/'bar bar gyur to/_/e ma'o ngo mtshar rmad kyi chos/_/rdzogs pa'i sangs rgyas kun gyi gsang /_/sgra dang ming tshig kun las 'das/_/sna 
[\[209b.5\]]tshogs sgra rnams gsal bar 'byung /_/gsung gcig dkyil 'khor yan lag ni/_/bsam gyis mi khyab kun du khyab/_/sgra dang ming tshig so sor grags/_/thams cad gsung gi phyag rgya mchog_/rgyud mchog rgyud chen dra ba las/_/bde ldan gsung gi don 
[\[209b.6\]]'byung ba'ang /_/thams cad pad+ma'i ngang gyur na/_/grol thar lam dang 'khor ba'i sgra/_/ji skad brjod kyang gsung mchog ste/_/theg pa mtho dman thams cad dang /_/log 'gro ma lus thams cad skad/_/byang chub rdo rje gsung du bsdus/_/bsdus nyid phyogs 
[\[209b.7\]]bcur rnam par grags/_/sgra nyid ma chags ngang du gsungs/_/gsungs pa nyid na brjod du med/_/brjod med de nyid sna tshogs sgra/_/kun la grags shing so sor 'jal/_/dper na de bzhin sbrid sangs bzhin/_/gsung gcig sgra yis thams cad go/_/
[\[210a\]]
[\[210a.1\]]'di ni gsung mchog rgyal po yin/_/theg pa mtho dman bsam yas kyang /_/de bzhin nyid las ma gsungs te/_/gdul pa'i thabs su so sor thos/_/ji ltar gsung rab kun brjod kyang /_/de bzhin nyid kyis gsungs pa med/_/yi ge 
[\[210a.2\]]med dang rig pa'i gsung /_/ljags kyi rtse mor ma phyung yang /_/thugs rje gsung gi byin brlabs kyis/_/'gro don sna tshogs so sor gsal/_/gsal nyid gsung gi rdo rje mchog_/de bzhin gsung gis 'gro don rnams/_/de bzhin ngang las ma g.yos kyang /_/
[\[210a.3\]]dper na brag ca'i sgra bzhin no/_/gsang ba'i snying po de kho na nyid nges pa las dkyil 'khor bsdu ba dang gsang sngags kyi le'u ste bcu gsum pa'o//_//de nas bcom ldan 'das de bzhin gshegs pas nyid kyi phyag rgya ston pa'i snying po zhes bya ba 'di ched 
[\[210a.4\]]du brjod pa 'di brjod do/_/o~M hU~M badzra satwa hU~M/_badzra pra b+hA na hU~M/_mU~M badzra gan d+ha hU~M/_o~M tsakra maN+Da la hU~M A~M/_lA~M badzra gan b+hA Sha lA~M/_swA rat+na pra b+hA na swA~M/_o~M badzra gan d+ha b+hA Sha A~M/_o~M pad+ma pra b+hA na A~M/_pa~M badzra gan+d+ha pra b+hA na pA~M/_hA~M badzra ga tIk+Sh+Napra b+hA na ha~M/_ta~M badzra 
[\[210a.5\]]ga na d+ha b+hA Sha pra b+hA na ta~M/_shI rat+na pra b+hA na shI hU~M/_badzra gan d+ha pra b+hA na g+ho Sha hU~M/_trA~M khaD+ga pra b+hA na trA~M/_trA~M badzra gan d+ha b+hA Sha pra b+hA na tri/_hrIH_pad+ma pra b+hA na hrIH/_badzra gan d+ha b+hA Sha pra b+hA na hrIH_ha badzra gan+d+ha b+hA Sha pra b+hA na ha~M/_a badzra gan d+ha b+hA Sha pra b+hA na AH_me kA la pra b+hA 
[\[210a.6\]]na me/_hU~M badzra gan d+ha pra b+hA na b+hA Sha hU~M/_thA~M pra b+hA na maN+Da la thA~M/_swA~M badzra gan d+ha b+hA Sha ha~M pra b+hA na swA~M/_hU~M rat+na swa~M sA d+ha b+ha dra pra b+hA na swA hrIH_badzra gan d+ha b+hA Sha pra b+hA na hrIH_mu ut+pa la nI la bra b+hA na mu/_A badzra gan d+ha b+hA Sha pra b+hA na AH/_phaT badzra a maH_mut+ga ra pra b+hA na phaT 
[\[210a.7\]]phaT/_o~M badzra gan+d+ha b+hA Sha pra b+hA na o~M o~M/_phaT ma hA badzra pra b+hA na phaT phaT/_hU~M ma hA rat+na badzra ga na d+ha b+hA Sha pra b+hA na hU~M hU~M/_phaT hriH_pad+ma mut+ga ra pra b+hA na hrI hrIH/_o~M ma hA badzra pad+ma badzra gan d+ha b+hA Sha pra b+hA na hrIHhrIH/_a karma mut+ga ra badzra pra b+hA na phaT phaT/_a karma badzra 
[\[210b\]]
[\[210b.1\]]gan d+ha b+hA Sha pra b+hA na hU~M/_a a a zhes brjod pas phyag rgya gsung gi dkyil 'khor kun du gsal bar gyur to/_/'bar bar gyur to/_/gsang ba'i snying po de kho na nyid nges pa las don dam pa dang /_kun rdzob kyi byang chub kyi sems las phyag rgya gsung gi dkyil 'khor 
[\[210b.2\]]rdzogs pa'i le'u ste bcu bzhi pa'o//_//de nas de bzhin gshegs pas rgyud kyi rgyal po sgyu 'phrul dra ba bstan pa las/_chos thams cad nam mkha' dang yum gyi dbyings su 'dus par bstan nas ched du brjod pa 'di brjod do/_/yang dag don gyi gsang 
[\[210b.3\]]mchog ni/_/bde ba thugs kyi dkyil 'khor la/_/nges pa'i don chen bzhi bcu gnyis/_/yid bzhin rin chen gsal 'bar thim/_/thams cad ma lus thig le'i dbyings/_/sku lnga'i 'od zer mang po kun/_/thams cad yum 'gyur dbyings su thim/_/gsal 
[\[210b.4\]]'bar sprin gyi bdag por 'gyur/_/byang chub sems kyi thigs pa ni/_/kun la khyab cing mi gnas pa/_/kha dog gnas dang dbyibs ma yin/_/yon tan mchog gi snying po ni/_/rtog ge spyod yul yong ma yin/_/zab cing rgya chen rab sbyangs pa'i/_/gsal ldan brtan 
[\[210b.5\]]pa'i spyod yul te/_/gzhan nas btsal zhing brtag tu med/_/thams cad nam mkha'i mtshan nyid de/_/sna tshogs 'jig rten brtan g.yo dang /_/rgyal ba mngon byung thams cad kun/_/nam mkha'i dbyings su ma gyur pa/_/dus bzhi phyogs bcu gang na med/_/dus gsum 
[\[210b.6\]]bde gshegs nyid kyi mnga'/_/sngon gyi bde gshegs thugs chud pa'i/_/nam mkha'i dbyings su thams cad thim/_/thams cad shes rab dbyings nyid de/_/dbyings la dbyings ni rnam par sbyor/_/shes rab dbyings nyid 'byor pa yis/_/byang chub rdo rje thig le 
[\[210b.7\]]yin/_/dkyil 'khor gzhal yas lhun grub dang /_/rgya dang bral ba'i bsam yas kyis/_/kun la khyab cing mi gnas pa/_/yon tan mchog gi gnas yin te/_/ma bcos rgyun gyi skad cig ma/_/de yis ma zin gang yang med/_/rang gi rnam rtog ma yin pa/_/yang 
[\[211a\]]
[\[211a.1\]]dag gshegs dang log rtog dang /_/gzhan yang sprul pa mang po'i tshogs/_/phyogs bcu ma lus thams cad kun/_/de la gsad cing gzung du med/_/kha dog dbyibs dang gnas ma yin/_/skyes bu dam pa mchog 'dod pas/_/de la rtag 
[\[211a.2\]]'grus gsal bar gyis/_/de yi 'bras bu mthar phyin ni/_/rgyu 'bras med pa'i dus gcig ste/_/thams cad ming gi mtshan nyid du/_/yi ge 'bru gsum rdzogs par gyur/_/mi zad rgyan gyi 'khor los bsdus/_/tshogs chen gnyis kyang rdzogs par rol/_/skye 
[\[211a.3\]]'jig med pa'i dbyings la zhugs/_/'jig rten 'das dang 'jig rten pa'i/_/mtha' yas 'jig rten bsam yas kun/_/rgyal ba yum gyi dbyings su thim/_/thams cad ma lus chos skur 'dus/_/ho/_chos thams cad ming gi mtshan nyid do/_/gsang ba'i 
[\[211a.4\]]snying po de kho na nyid nges pa las thams cad yum gyi dbyings su 'dus pa shin tu gsang ba'i le'u ste bco lnga pa'o//_//de nas de bzhin gshegs pa thams cad kyis/_yan lag thams cad dkyil 'khor du lhun gyis grub par byin gyis rlob pa zhes bya ba ched du brjod 
[\[211a.5\]]pa 'di brjod do/_/sgyu 'phrul dra bas mngon rdzogs pas/_/thams cad byang chub mchog gi rgya/_/gsang ba de nyid nges pa yi/_/snying po phyag rgya 'da' bar dka'/_/mi bskyod nyi ma'i dkyil yi ge/_/rin chen zla ba'i dkyil yi ge/_/lnga gnyis zung du spros pa las/_/sbyar ba 
[\[211a.6\]]phyag rgya 'byung ba'i rgyu/_/o~M dang mU~M gnyis rtse sbyar te/_/'bru brgyad bsnol nas rtser sprad pa/_/rgyal ba kun dang mnyam sbyor ba'i/_/bde ba chen po sbyin pa'i rgya/_/'bru bzhi sbas nas thugs kar bkan/_/hU~M bsgreng rtse mor rdo rjer 'bar/_/zla ba rtul 'bru sbas dril gsil 
[\[211a.7\]]zhing /_/'khril pa'i tshul gyis chos la brtan/_/'bru bzhi sbas nas thugs kar bkan/_/mU~M gyi rtse mor dril gsil 'bar/_/nyi ma 'bru lnga las su 'khril/_/btud de 'dzum pa'i mdangs kyis blta/_/'bru bzhi sbas nas thugs kar bkan/_/o~M bsgreng rtse 
[\[211b\]]
[\[211b.1\]]mor 'khor lo 'bar/_/zla brtul 'bru sbas dril gsil zhing /_/'khril ba'i tshul gyis chos la brtan/_/'bru bzhi sbas nas thugs kar bkan/_/lA~M gyi rtse mor dril gsil 'bar/_/nyi ma 'bru lnga las su 'khril/_/btud de 'dzum pa'i mdangs kyis blta/_/
[\[211b.2\]]'bru bzhi sbas nas thugs kar bkan/_/swA~M rtser 'bar ba rin po che/_/zla brtul 'bru sbas dril gsil zhing /_/'khril pa'i tshul gyis chos la brtan/_/'bru bzhi sbas nas thugs kar bkan/_/mA~M gyi rtse mor dril gsil 'bar/_/nyi ma 'bru lngas las su 
[\[211b.3\]]'khril/_/btud de 'dzum pa'i mdangs kyis blta/_/'bru bzhi sbas nas thugs kar bkan/_/A~MH_gyi rtser pad+ma 'bar/_/zla brtul 'bru sbas dril gsil zhing /_/'khril ba'i tshul gyis chos la brtan/_/'bru bzhi sbas nas thugs kar bkan/_/pA~M bsgreng rtse mor 
[\[211b.4\]]dril gsil 'bar/_/nyi ma 'bru lnga las su 'khril/_/btud de 'dzum pa'i mdangs kyis blta/_/'bru bzhi sbas nas thugs kar bkan/_/hA~M gyi rtse mor ral gri 'bar/_/zla brtul 'bru sbas dril gsil zhing /_/'khril pa'i tshul gyis chos la brtan/_/'bru bzhi 
[\[211b.5\]]sbas nas thugs kar bkan/_/tA~M bsgreng rtse mor dril gsil 'bar/_/nyi ma 'bru lngas las su 'khril/_/btud de 'dzum pa'i mdangs kyis blta/_/ut+pal la sogs klu shing mtshan/_/rin chen myu gu ral gri 'bar/_/pad+ma dkar po rdo rje 'bar/_/chos kyi 'khor lo 
[\[211b.6\]]rin chen te/_/gzugs mdzes rin chen phreng ba dang /_/bi bang gar mkhan mchog nyid de/_/me tog phreng ba spos mchod ma/_/mar me byug la sogs pa yis/_/las la 'khril cing chos la brtan/_/dbu rnams byon nas 'dud pa'i tshul/_/gong gi phyag rgya chen po 
[\[211b.7\]]bzhin/_/gnyis med dbyings kyi ngang du thim/_/sgo bzhi phyag rgya chen po ni/_/nr-i mgo gdengs dang rdo rjes gnon/_/thod phreng chen pos gnon pa dang /_/rdo rje rgya gram las kyis gnon/_/lcags kyu zhags pa s+pho Ta hoH/_/sgo bzhir gnas pa de dag kyang /_/'dud tshul 
[\[212a\]]
[\[212a.1\]]'khril ba gong ma bzhin/_/thub drug phyag rgya sna tshogs te/_/mdor bsdus phyag rgya drug yin no/_/gseg par dang ni pi bang dang /_/go cha po ti rin chen sgrom/_/me dang chu ru rab tu bstan/_/yum ni gnyis med chos kyi dbyings/_/kun bzang mnyam 
[\[212a.2\]]bzhag ye shes 'phro/_/yum 'gyur mnyam rdzogs pad+ma'i dkyil/_/gzhan yang phyag rgya sna tshogs te/_/yang na de bzhin gshegs nyid de/_/yang na rdo rje thal mo nyid/_/phyag rgya chen po tshogs mchog ni/_/thabs dang shes rab ldan 'byor na/_/ma bskyod ma bsgul thams cad 
[\[212a.3\]]kun/_/phyag rgya chen po'i ngang du gnas/_/yan lag bzhi bcu rtsa gnyis ldan/_/de nyid yan lag spros bdag ste/_/bzhi bcu rtsa gnyis su ma 'phror 'bar/_/de ltar ldan pa'i gtso mchog gis/_/rgyal ba rgya mchog de bzhin du/_/bcu gnyis drug gi 'od 'phro 'bar/_/de la 
[\[212a.4\]]sogs te bsam mi khyab/_/phyogs bcu dus bzhi bsam yas su/_/'dul ba'i don rnams so sor ston/_/theg pa mtho dman thams cad dang /_/phyin ci log rnams bsam yas dang /_/zhi khro tshogs chen thams cad la/_/so sor mthun byas kun du snang /_/dper na gar 
[\[212a.5\]]mkhan nyid 'dra ba/_/lus las ma dgod sna tshogs ston/_/mdor na phyag rgya thams cad ni/_/'di zhes gcig ces brjod du med/_/gnyis dang gsum du rnam par 'phro/_/bskyod dang spro ba de bzhin nyid/_/mdor na bskyod 'gul thams cad kun/_/phyag rgya chen po'i ngang 
[\[212a.6\]]du gnas/_/gnas nyid mi gnas gnas pa'ang min/_/de skad dag mchog nyid kyis bshad/_/mthe bo mdzub mo rdo rje 'dzin/_/mthe bo gung mo rgyal ba 'dzin/_/srin lag mthe bo chags pa che/_/mthe'u chung mthe bo legs pa mchog_/hU~M hoH/_mdzub mo gnyis 
[\[212a.7\]]sbyar rin chen mchog_/gung mo gnyis sbyar gzi brjid don/_/srin lag gnyis sbyar rgyal ba'i tog_/bzhad pa'i sgras ni mthe'u chung sprad/_/tra~M te ru ha/_mdzub mo steng 'og chos kyi mchog_/gung mo steng 'og 'jam dpal mchog_/srin lag steng 'og 'khor 
[\[212b\]]
[\[212b.1\]]lo mchog_/mthe'u chung steng 'og smra gsung yin/_/hrIH_p+ha~M TA~M ha~M/_mdzub mo rgya gram las kyi mchog_/gung mo rgya gram bsrung bar byos/_/srin lag rgya gram gnod sbyin mchog_/mthe'u chung rgya gram gnas par bshad/_/ha tru~M a b+ha~M/_/phyag rgya brda tshig chen po 
[\[212b.2\]]'dis/_/sangs rgyas dkyil 'khor mdzes par snang /_/rang bzhin dkyil 'khor phun sum tshogs/_/glu gnyis phyag rgya ldan pa yis/_/sa ler gsal ba'i dkyil 'khor 'bebs/_/phyag rgya spros pa chen pos ni/_/gzung dang 'dzin pa rnam gnyis pa/_/dag par 
[\[212b.3\]]gsal bas phyag rgya yin/_/yi ge so so gsal ba yis/_/gar du bsgyur bas mya ngan 'das/_/dzaHdang hoHla sogs pa yis/_/gar du bsgyur bas rdo rjer 'ching /_/gsang ba'i snying po de kho na nyid nges pa las phyag rgya spros pa'i le'u ste bcu drug pa'o//_//de nas 
[\[212b.4\]]bcom ldan 'das dpal kun du bzang pos mtshon cha dam tshig ces bya ba'i glu 'di blangs so/_/hU~M lus ngag yid gsum rdo rje ni/_/sku gsung thugs kyi ye shes te/_/sku gsung thugs kyi ye shes ni/_/rdo rje sems dpa' rang gnas pas/_/ye shes rdo rje gsor 
[\[212b.5\]]zhing spro/_/e ma'o rdo rje che mchog ni/_/nyid kyi mtshan du gsol ba ni/_/cis kyang mi shigs mi phyed la/_/cis kyang ma g.yos ma 'dres pas/_/bde chen mchog tu gyur pas na/_/kun kyang phyag rgya bzhi rgyas gdab/_/rgyal ba rnams kyi thugs nyid la/_/rdo rje 'chang 
[\[212b.6\]]rgyal thams cad kyi/_/rang gi rtags su bstan pa'i phyir/_/mi phyed rdo rje 'chang zhes bya/_/hU~M/_/ji ltar rgyal po rang gi rgyas/_/rgyal po gtsigs la btab pa ltar/_/bde chen snying la gnas pa dang /_/dbang chen dus la brtson pa yis/_/thams cad kun 
[\[212b.7\]]la de ltar 'debs/_/'da' dka' ji bzhin mi shigs pas/_/rgyal po phyag rgya mchog gi gnas/_/bdag nyid chen po mtshan ma'i gzugs/_/hU~M/_phyag rgya zhes ni bsgrags pa yin/_/nyid kyi lus ni brtan phyir ro/_/rdo rje rdo rje drag chen dang /_/rang nyid che ba'i bdag 
[\[213a\]]
[\[213a.1\]]nyid dang /_/'dul ba thabs kyi rgyal po yis/_/phye zhing bshig dang bcom la sogs/_/dkrugs shing thal ba rdul phran bzhin/_/btsan zhing 'bar ba'i 'phro 'du 'dis/_/thams cad rdo rje nyid pas na/_/nam mkha'i khams kun bkang ba 
[\[213a.2\]]yin/_/de las rdo rje gsung 'byung ba'o/_/o~M badzra dz+wa lA na lA rka hU~M phaT/_o~M/_lus ngag yid gsum 'khor lo ni/_/sku gsung thugs kyi ye shes te/_/snang mdzad 'khor lo dpa' bo yin/_/snang mdzad 'khor lo rang gnas pas/_/ye shes 'khor lo gsor 
[\[213a.3\]]zhing spro/_/e ma'o 'khor lo che mchog gi/_/nyid kyi mtshan du gsol pa ni/_/cis kyang mi shigs mi phyed pas/_/cis kyang ma g.yos ma 'dres pas/_/bde chen mchog tu gyur pas na/_/kun kyang phyag rgya bzhi rgyas gdab/_/rgyal ba rnams kyi thugs nyid las/_/
[\[213a.4\]]'khor lo 'chang rgyal thams cad kyi/_/rang gi rtags su bstan pa'i phyir/_/mi phyed 'khor lo 'chang zhes bya/_/hU~M/_ji ltar rgyal po rang gi rgyas/_/rgyal po'i gtsigs ni btab pa ltar/_/bde chen snying la gnas pa dang /_/dbang chen dus la brtson pa yis/_/thams 
[\[213a.5\]]cad kun la de ltar 'debs/_/'da' dka' ji bzhin mi shigs pas/_/rgyal po phyag rgya mchog gi gnas/_/bdag nyid chen po mtshan ma'i gzugs/_/phyag rgya zhes ni bsgrags pa yin/_/nyid kyi lus ni brtan phyir ro/_/o~M/_'khor lo 'khor lo drag chen dang /_/
[\[213a.6\]]rang nyid che ba'i bdag nyid dang /_/'dul ba'i thabs kyi rgyal po yis/_/phye zhing gzhig dang bcom la sogs/_/dkrugs shing thal ba rdul phran bzhin/_/hU~M/_btsan zhing 'bar ba'i 'phro 'du 'dis/_/thams cad 'khor lo nyid pas na/_/nam mkha'i khams kun 
[\[213a.7\]]bkang ba yin/_/de las 'khor lo gsung 'byung ba/_/o~M tsakra dz+wa lA na lA rka hU~M phaT/_/o~M/_lus ngag yid gsum pad+ma ni/_/sku gsung thugs kyi ye shes te/_/sku gsung thugs kyi ye shes ni/_/pad+ma sems dpa' dpa' bo yin/_/pad+ma sems dpar rang gnas 
[\[213b\]]
[\[213b.1\]]pas/_/pad+ma dgra sta gsor zhing spro/_/e ma'o pad+ma che mchog gi/_/nyid kyi mtshan du gsol ba ni/_/cis kyang mi shigs mi phyed la/_/cis kyang ma g.yos ma 'dres pas/_/bde chen mchog tu gyur pas na/_/kun kyang phyag rgya bzhi rgyas btab/_/rgyal ba rnams kyi thugs nyid 
[\[213b.2\]]las/_/pad+ma 'chang rgyal thams cad kyis/_/rang gi rtags su bstan pa'i phyir/_/mi phyed pad+ma 'chang zhes bya/_/o~M ji ltar rgyal po rang gi rgyas/_/rgyal po gtsigs ni btab pa ltar/_/bde chen snying la gnas pa dang /_/dbang chen dus la brtson pa yis/_/thams cad kun la 
[\[213b.3\]]de ltar 'bebs/_/'da' dka' ji bzhin mi shigs pa/_/rgyal po phyag rgya mchog gi gnas/_/hU~M/_bdag nyid chen po mtshan ma gzugs/_/phyag rgya zhes ni bsgrags pa yin/_/nyid kyi lus ni brtan phyir ro/_/pad+ma dgra sta drag chen dang /_/rang nyid che ba'i bdag nyid 
[\[213b.4\]]dang /_/'dul ba thabs kyi rgyal po yis/_/phye zhing bshig dang bcom la sogs/_/dkrugs shing thal ba rdul phran bzhin/_/btsan zhing 'bar ba'i 'phro 'du yis/_/thams cad pad+ma nyid pas ni/_/nam mkha' khams kun bkang ba yin/_/de las pad+ma'i gsung phyung 
[\[213b.5\]]ba/_/o~M pad+ma dz+wa lA na lA rka hU~M phaT/_/swA~M/_lus ngag yid gsum rin chen ni/_/sku gsung thugs kyi ye shes te/_/sku gsung thugs kyi ye shes ni/_/yon tan chen po dpa' bo yin/_/rin chen sems dpa' rang gnas pa/_/ye shes dbyug pa gsor zhing spro/_/e 
[\[213b.6\]]ma'o rdo rje rin chen che mchog gi/_/nyid kyi mtshan du gsol ba ni/_/cis kyang mi shigs mi phyed la/_/cis kyang ma g.yos ma 'dres pas/_/bde chen mchog tu gyur bas na/_/kun kyang phyag rgya bzhi rgyas gdab/_/swA~M/_rgyal ba rnams kyi thugs nyid la/_/rin chen 'chang 
[\[213b.7\]]rgyal thams cad kyi/_/rang gi rtags su bstan pa'i phyir/_/mi phyed rin chen 'chang zhes bya/_/swA~M/_ji ltar rgyal po rang gi rgyas/_/rgyal po'i gtsigs ni btab pa ltar/_/bde chen snying la gnas pa dang /_/dbang chen dus la brtson pa yis/_/thams cad kun 
[\[214a\]]
[\[214a.1\]]la de ltar 'debs/_/'da' dka' ji bzhin mi shigs pas/_/rgyal po phyag rgya mchog gi gnas/_/bdag nyid chen po mtshan ma'i gzugs/_/phyag rgya zhes ni bsgrags pa yin/_/nyid kyi lus ni brtan phyir ro/_/rin chen dbyug pa drag chen dang /_/
[\[214a.2\]]rang nyid che ba'i bdag nyid dang /_/'dul ba thabs kyi rgyal po yis/_/phye zhing bshig dang bcom la sogs/_/dkrugs shing thal ba rdul phran bzhin/_/btsan zhing 'bar ba'i 'phro 'du yis/_/thams cad rin chen nyid pas na/_/nam mkha' khams kun bkang ba 
[\[214a.3\]]yin/_/de las rin chen gsung 'byung ba/_/swA~M rat+na dz+wa lA na lA rka swA~M phaT/_/hU~M/_lus ngag yid gsum phrin las ni/_/sku gsung thugs kyi ye shes te/_/sku gsung thugs kyi ye shes ni/_/las kyi sems dpa' dpa' bo yin/_/las kyi sems dang rang gnas 
[\[214a.4\]]pas/_/ye shes ral gri 'debs shing spro/_/e ma'o las kyi che mchog gi/_/nyid kyi mtshan du gsol ba ni/_/cis kyang mi shig mi phyed la/_/cis kyang ma g.yis ma 'dres pas/_/bde chen mchog tu gyur pas na/_/kun kyang phyag rgya bzhi rgyas btab/_/
[\[214a.5\]]hU~M/_rgyal ba rnams kyi thugs nyid las/_/ral gri 'chang rgyal thams cad kyi/_/rang gi rtags su bstan pa'i phyir/_/mi phyed ral gri 'chang zhes bya/_/hA~M/_ji ltar rgyal po rang gi rgyas/_/rgyal po'i gtsigs ni btab pa bzhin/_/bde chen snying la gnas pa 
[\[214a.6\]]dang /_/dbang chen dus la brtson pa yis/_/thams cad kun la de ltar 'debs/_/'da' dka' ji bzhin mi shigs pas/_/rgyal po phyag rgya mchog gi gnas/_/bdag nyid chen po'i mtshan ma'i gzugs/_/phyag rgya zhes ni bsgrags pa yin/_/nyid kyi lus 
[\[214a.7\]]ni brtan phyir ro/_/ha~M ral gri ral gri drag chen dang /_/rang nyid che ba'i bdag nyid dang /_/'dul ba thabs kyi rgyal po yis/_/phye zhing bshig dang bcom la sogs/_/dkrugs shing thal ba rdul phran bzhin/_/btsan zhing 'bar ba'i 'du 'phro 'dis/_/thams 
[\[214b\]]
[\[214b.1\]]cad ral gri nyid pas na/_/nam mkha' khams kun bkang ba yin/_/de las phrin las gsung byung ba'o/_/hA~M karma dz+wa lA na lA rka hU~M phaT/_mU~M lus ngag yid gsum dril bu las/_/sku gsung thugs nyid gtum por 'gyur/_/bskor thabs che ba'i mchog tshul 
[\[214b.2\]]du/_/rdo rje lan gsum gsor ba yis/_/lha mo klu mo rigs ngan mo/_/dam can rnal 'byor dbang du 'gyur/_/rnal 'byor pho mo gang snang ba'i/_/thams cad gcig tu 'dus par ni/_/yul la mngon du snang bar 'gyur/_/mi bskyod rdo rje thabs ldan pas/_/o~M dang ha~M 
[\[214b.3\]]ni ma thal bar/_/lan gsum gsor chen gur dkar bsgom/_/lhan ne'i dkyil 'khor mchog tu 'gyur/_/o~M dang ha~M ni thal tsam du/_/kun du gru bzhir bdag gnas te/_/lan gsum gsor la gang brtson pa/_/tshe dang skal pa 'phel bar 'gyur/_/longs 
[\[214b.4\]]spyod ci 'dod grub par 'gyur/_/de nas zla gam mdog dmar sham/_/'brel pa mnyam par lan gsum gyis/_/khros pas gsor la gang brtson pas/_/yin la dmigs dang las thams cad/_/dbang chen dkyil 'khor nyid du 'gyur/_/de las gtum pa'i 
[\[214b.5\]]mdog gnas te/_/drag tu phaT ces brjod pas ni/_/kha dog nag por bdag gnas shing /_/bskal pa 'bar ba'i dbus gnas pa/_/khros te dgug pa nyid dag tu/_/rgyang ni ring du 'phangs pa na/_/ci 'dod las rnams 'grub par nges/_/o~M badzra da ha dz+wa la ha na badzra 
[\[214b.6\]]pa tsa dz+wa la badzra hU~M phaT/_chos la brtan pa phyag bsnams pa/_/sbubs ni dril bu chos khams te/_/shes rab yum gyi tshogs su brtag_/skad ni gsung bsnyan bde ba mo/_/lce ni gar mkhan mya ngan 'das/_/chos sku thugs kyi thugs nyid las/_/rab tu gsor la 
[\[214b.7\]]gang brtson pas/_/mU~M la sogs pa'i yi ge bsgom/_/rdo rje 'khor lo pad+ma 'bar/_/mu~M gyi tshogs kyi dkyil 'khor ni/_/kun du dbang sgyur yid 'ong ba'i/_/'dod pa bzhin du mthun pas 'grub/_/o~M badzra g+haN+Da pA sha d+ha rma d+hA ra/_hU~M hU~M hU~M zhes brjod pas de bzhin 
[\[215a\]]
[\[215a.1\]]gshegs pa nyid de bzhin gshegs pa nyid la dgyes par gyur to/_/gsang ba'i snying po de kho na nyid nges pa las sgyu 'phrul chen po thabs dang shes rab tu 'byung ba phyag 'tshal gyi le'u ste bcu bdun pa'o//_//de nas de bzhin gshegs 
[\[215a.2\]]pa dgyes pa chen po rdo rje gsang ba'i dam tshig bkod pa la snyoms par zhugs nas/_ched du brjod pa 'di brjod do/_/shin tu phra ba'i dam tshig mchog_/phyag rgya chen po'i phyag mthil du/_/thugs kyi dkyil 'khor dam pa de/_/sor ni bzhi yi tshad du bya/_/'bru lnga spos 
[\[215a.3\]]lnga rin chen lnga/_/snying po lnga dang sman lnga dang /_/bdud rtsi lnga yis rab mnyam la/_/rig pas thig ni gdab par bya/_/lte ba rtsibs dang ldan pa yi/_/rtse bzhi 'khor lo mu khyud bcas/_/gru chad bzhi dang gru bzhi yi/_/bar khyams sgo khyud ldan par bya/_/sen zlum tsam gyi 
[\[215a.4\]]nyi zla la/_/tsa na 'bru tsam pad+mo gdan/_/yungs 'bru tsam gyi yi ge las/_/phyag rgya til 'bru tsam du bri/_/bcos bu'i ras ni sna tshogs dang /_/rgyan phreng dung dang bro bas bskor/_/glu tshig bro gar rol mo yi/_/sprin phung tshogs kyis rab tu mchod/_/yum dang 'jo ma sems 
[\[215a.5\]]ma dang /_/ji ltar 'dod pa'i las bzhin mchod/_/dbyibs dang kha dog mtshan ldan pa'i/_/zhal du gyur pa'i me bos la/_/bza' btung bro ba'i tshogs rnams kyis/_/las bzhi mchod pa rab tu sbyin/_/khro bo'i dkyil 'khor de bzhin te/_/shin tu phra la sbyangs pa yis/_/
[\[215a.6\]]bsam yas dag la de bzhin bya/_/rig pas dpag pa tsam du'o/_/mchod pa'i phyag rgya chen po ni/_/sems kyi yid bzhin sprin tshogs kyis/_/phyogs bcu thams cad sangs rgyas zhing /_/mnyen 'jam reg na bde ba yi/_/sna tshogs rin po che yi gzhi/_/mdzes par bris 
[\[215a.7\]]shing spras pa dang /_/kun 'byung rin chen phung po 'bar/_/dbyibs legs rdzing bu bro mchog bsil/_/rin chen khang pa sna tshogs dang /_/rgyan dang dpag bsam ljon pa'i tshal/_/glu dbyangs tshigs su bcad pa'i sgra/_/bla re rgyal mtshan na bza' gdugs/_/do shal dpung 
[\[215b\]]
[\[215b.1\]]rgyan se mo do/_/bza' dang btung ba'i mchog rnams dang /_/rang la mdzes pas brgyan pa yi/_/lha dang lha mo rdul snyed kyi/_/bro gar la sogs bsam yas kyis/_/phyogs bcu nam mkha'i khams bkang nas/_/dkyil 'khor kun la rgyas par dbul/_/skal 
[\[215b.2\]]ldan gsal ba'i khyab bar gyis/_/rim gyis yang na cig char du/_/chos kyi dbyings dang mnyam sbyor zhing /_/mchod pa'i phyag rgya chen po bsgom/_/gsal ldan ma'am byin brlabs la/_/stong gsum yungs 'brur 'jug tshul du/_/dbyings nas dkyil 'khor spyan 
[\[215b.3\]]drangs mchod/_/mnyes nas 'grub pa'i dam tshig mchog_/bdag nyid chen po mchod pa yis/_/sangs rgyas dkyil 'khor ma lus mnyes/_/srid gsum 'gro ba ma lus la/_/dga' ba chen pos khyab par gyur/_/sgyu 'phrul dra ba brtan pa yis/_/phyogs bcu dus 
[\[215b.4\]]bzhir gshegs pa yi/_/sangs rgyas dkyil 'khor ma lus dang /_/khams gsum 'gro rnams mngon du gyur/_/lus ngag sems dang chos thams cad/_/gang na mi gnas mi dmigs pa/_/rang bzhin mnyam pa'i chos nyid la/_/mig yor tshul du sbyor ba yis/_/
[\[215b.5\]]nam mkha' la ni nam mkha' bsgom/_/goms pa'i dkyil 'khor chen po la/_/kun byas dbang phyug rig pas 'jug_/de nas slob ma gzhug par bya/_/de nas rigs kyi bu mchog des/_/rgyal srid dang ni rang gi lus/_/bu dang chung ma nor gyi dbyig_/rab tu gces dang 
[\[215b.6\]]yid 'thad dbul/_/dbang phyug longs spyod lngas mchod nas/_/dkyil 'khor thams cad mchod pa yin/_/nye ba'i dkyil 'khor smos ci dgos/_/nyes pa thams cad dag par 'gyur/_/dad brtson brtul zhugs rab rtogs nas/_/phan pa'i dbang sbyin nus pa'i dbang /_/
[\[215b.7\]]rim pa bzhin du sbyin par bya/_/snying rjes chud ma zos par gzung /_/yang na thal mo rab bsnol nas/_/phyag chen po yi 'phang du ni/_/dkyil 'khor mdzub gang tshad du bya/_/mkhas pas cho ga bzhin du bya/_/yang na sa gzhi mnyam pa la/_/dkyil 'khor khru gang tshad 
[\[216a\]]
[\[216a.1\]]du bya/_/yang na lus gang tshad du ste/_/yang na lus ni gsum gyi tshad/_/phur bu srang bu tshon phye dang /_/gos rgyan mdzes ma yid 'ong grogs/_/thig gdab cho ga phun sum tshogs/_/mkhas ldan chen pos bsgrims te bya/_/yang na khru ni bcu 
[\[216a.2\]]drug dang /_/nyi shu'am nyi shu rtsa lngar bya/_/rigs kyi dkyil 'khor lnga rnams bsgom/_/sku gsung thugs ldan gzugs kyang dgod/_/yang na rgyang grags dpag tshad dam/_/nam mkha'i dbyings ni bsam yas par/_/sangs rgyas dkyil 'khor sna tshogs bsgom/_/
[\[216a.3\]]ma mthong rmongs pa ston phyir tshon/_/kha dog nyi shu rtsa lnga'am/_/lnga yi tshon gyis bri bar bya/_/'dul ba'i cho ga bzhin du dgye/_/ting 'dzin rol mo mtha' yas mchog_/yi ge'am gdan nam snying po 'am/_/phyag rgya'am sku gsung thugs ldan par/_/byin brlabs ya 
[\[216a.4\]]mtshan rmad po che/_/'grub 'gyur sangs rgyas kun gyi dam/_/sa la sogs pa phyag rgyar byas/_/rnam grol rim par thob par 'gyur/_/dag pa'i ye shes kyis byas pa/_/smos ci dgos te de nyid yin/_/phyogs dus dkyil 'khor bdag nyid che/_/mi dmigs thugs kyi 
[\[216a.5\]]dkyil 'khor las/_/dkyil 'khor thams cad spyan drang ngo /_/rang snang dbyer med dkyil 'khor la/_/'jug pa'i mtshan nyid mnyam sbyor ba/_/phyogs dus kun nas gshegs pa yi/_/sku gsung thugs kyi ye shes ni/_/kun du bzang mo mi bsnyengs yin/_/kun du 
[\[216a.6\]]bzang mo rang gnas pas/_/ye shes dril bu gsil zhing spro/_/e ma'o sangs rgyas yum chen gyi/_/nyid kyi mtshan du gsol ba ni/_/cis kyang mi shigs mi phyed la/_/cis kyang ma g.yos ma 'dres pas/_/bde chen yum du gyur pas na/_/kun kyang phyag rgya yum lngas 
[\[216a.7\]]btab/_/mU~M/_kun du bzang mo'i thus nyid las/_/rdo rje yum chen thams cad kyi/_/rang gi rtags su bstan pa'i phyir/_/mi phyed dril bu 'chang zhes bya/_/mU~M ji ltar rgyal po'i gnas bshams te/_/rgyal pos gtsigs chen 'gyed pa ltar/_/bde chen yum du 
[\[216b\]]
[\[216b.1\]]gnas ba dang /_/dbang chen dus la brtson ba yis/_/thams cad kun la de ltar 'debs/_/'da' dka' ji bzhin mi shigs pas/_/rgyal po phyag rgya mchog gi gnas/_/bdag nyid yum chen mtshan ma'i gzugs/_/phyag rgya zhes ni bsgrags pa yin/_/nyid kyi lus 
[\[216b.2\]]ni brtan phyir ro/_/mU~M dril bu dril bu grags snyan dang /_/yum nyid che ba'i bdag nyid dang /_/'dul ba thabs kyi rgyal mo yis/_/phye zhing bshig dang bcom la sogs/_/dkrugs shing thal ba rdul phran bzhin/_/btsan zhing 'bar ba'i 'phro 'du 'dis/_/thams cad dril bu 
[\[216b.3\]]nyid pas na/_/nam mkha' khams kun bkang ba yin/_/de las chos sku gsung 'byung ba/_/mU~M g+ha dz+wa lA na lA rka mU~M zhes brjod pas phyag rgya'i tshogs su snang bar gyur to/_/gsang ba'i snying po de kho na nyid nges pa las mtshon cha dam tshig phyag rgya glu'i le'u ste [{]bcwa [,]bco [}]brgyad 
[\[216b.4\]]pa'o//_//de nas bcom ldan 'das dpal kun du bzang pos thabs dang /_/shes rab 'byung ba zhes bya ba 'di ched du brjod pa 'di brjod do/_/de nas yid dang chos mthun par/_/thugs kyi phyag rgya rdo rje 'chang /_/shes rab dril bu chos la brtan/_/hU~M dang mU~M 
[\[216b.5\]]gyi snying po 'bar/_/de las rdo rje rtse bcur 'bar/_/oM dang mU~M gyi mchog tu brtag_/shes rab nyi zer zla rgyas thabs/_/'bar ba'i phung pos chos la brten/_/de las gzung thabs gnyis kyis ni/_/'bru lnga phyag rgya nyid du ste/_/de las rdo rje phyag bsnams gsor/_/
[\[216b.6\]]de las 'khor lo phyag bsnams gsor/_/de las nor bu phyag bsnams pa/_/de las pad+ma phyag bsnams 'dzin/_/de las ral gri phyag bsnams gcod/_/de nyid rdo rje phyag bsnams pa/_/thabs chen drug tu yang dag gsor/_/de las rdo rje gzung thabs gnyis/_/
[\[216b.7\]]o~M dang mU~M gyi mtshon bzhin du/_/rdo rje rtse bcu thabs chen po/_/thugs kar brtan pa'i tshul du 'bar/_/sangs rgyas rdo rje sems dpa' yi/_/phyag na mi 'jigs thugs kar 'dzin/_/mU~M las phyag rgya chen po ni/_/dril gsil 'bar bas sangs rgyas yum/_/mchod 
[\[217a\]]
[\[217a.1\]]gnas chos la brten par 'dzin/_/thams cad kun du phyag rgya yi/_/thabs dang shes rab rdo rje 'chang /_/sku gsung thugs ni thams cad pa/_/yon tan phrin las kun du rdzogs/_/sgyu 'phrul dra bas byang chub pa'i/_/sangs rgyas rdo rje 'chang du 
[\[217a.2\]]dmigs/_/de las rdo rje mchog bsnams pa/_/de las mi bskyod nyi ma'i lam/_/sku gsung thugs kyi yon tan las/_/o~M hU~M swA~M gyi rtser 'dzin pa/_/nyid las yang dag bskyed tshul du/_/shes rab yum du shin tu brtags/_/rdo rje 'bar bas rab brten pa/_/thabs 
[\[217a.3\]]chen yid ni sangs rgyas yab/_/gcig dang dum yongs kyis med/_/de las 'gro don phrin las 'char/_/yid dang chos su rab brtags pa'i/_/rdo rje 'chang rgyal tshul chen las/_/rdo rje drag por lan gsum gsor/_/gtum pa'i sngags brjod de bskyed pas/_/bsnyen 
[\[217a.4\]]pa'i dkyil 'khor rab tu rdzogs/_/nye bar gyur pa'i dam tshig mchog_/dpag bsam shing dang yid bzhin gyi/_/rin chen dbyig dang 'byung ba kun/_/de dag rdzas yod ma yin te/_/rang sems bsod brtan pa yin/_/ngo mtshar cho 'phrul rmad kyi chos/_/gzhan 
[\[217a.5\]]nas yod 'ong ma yin te/_/thabs la brten pa'i shes rab nyid/_/de lta bu yi ngang du 'byung /_/shes rab dbyings kyi de bzhin nyid/_/thabs kyi phyag rgyar gyur pa'i phyir/_/ye shes la ni ye shes rol/_/ye shes rol pa nyid gang gsog_/rgyal ba mngon byung skyob pa 
[\[217a.6\]]dang /_/byin brlabs ston pa'ang de bzhin te/_/bya byed nus mthu'i gzi byin gyis/_/sgyu ma rdo rje btsan po mchog_/cho ga lnga ni rdzogs byas shing /_/yo byang lnga ni rdzogs par ldan/_/sngags kyi yan lag lnga rdzogs pas/_/ma nyams 'jug la rab brtson pa/_/zhag ni 
[\[217a.7\]]sum cu phrag drug gam/_/bcu gnyis bcu bzhi bcu drug gis/_/dbang sgyur rigs kyi dam pa 'grub/_/de tshe bcu drug tshun chad kyis/_/sku lnga lhun gyis rdzogs pa ni/_/ye shes thig le de nyid la/_/ye shes thig le nyid snang ba/_/bsam gyis mi khyab mtha' yas 
[\[217b\]]
[\[217b.1\]]mchog_/phyogs bcu dus bzhi mngon rdzogs pa'i/_/zhing khams rnam dag bsam yas dang /_/rgya dang bral ba'i gzhal yas khang /_/'khor lo rgyan dang rol mo'i tshogs/_/dkyil 'khor ma lus bsam yas kun/_/mthong nas nye bar mnyes pa dang /_/
[\[217b.2\]]rgya chen gsung las don byung ba/_/mthun pa'i ye shes rang snang ngo /_/gcig dang du mar bral ba yi/_/mtha' dang dbus med de bzhin nyid/_/sangs rgyas nyid kyis mi gzigs te/_/rang byung ye shes gnas med snang /_/log par rtog brtags rnam dag cing /_/
[\[217b.3\]]ye shes dbyings las mi gzhan phyir/_/thugs rje chen pos 'brel pas na/_/'gro drug dus gnas ma lus snang /_/bde ba chen mo'i dkyil 'khor ni/_/stangs dbyal gnyis sam yang na lnga/_/byas te dad ldan rab zhugs na/_/'dod pa yid 'ong mnyam par 'gyur/_/
[\[217b.4\]]skal ba mnyam pa'i ye shes de/_/gnyer na nye bar mnyam pa yi/_/ya mtshan chen po 'byung bar nges/_/dad med nyams na phung par 'gyur/_/zhes ched du brjod do/_/rdo rje bkod pa gsang ba dam tshig gi le'u ste bcu dgu pa'o//_//de nas de bzhin gshegs 
[\[217b.5\]]pa rgyud kyi rgyal po sgyu 'phrul dra ba las lhag pa'i gzugs brnyan gyi dkyil 'khor gyi dngos grub blang ba'i thabs 'di gsungs so/_/ye nas mnyam nyid dkyil 'khor la/_/thabs dang shes rab ldan byas te/_/rang rig ye shes rgyal po yis/_/thams cad ma lus 
[\[217b.6\]]maN+Da la/_/de bzhin nyid kyi gzhal yas la/_/rig par byung gyur pa yis/_/mnyam par mnyam la mi gnas pa'i/_/chos sku'i phyag rgya chen por bsgom/_/'jig rten brtan g.yo thams cad la/_/rang bzhin dkyil 'khor gnas mod kyi/_/gzung 'dzin rnam 
[\[217b.7\]]rtog zhags pa yis/_/rang rig bsgribs shing bdag tu bcings/_/kun gyis yang dag rtogs bya'i phyir/_/de bzhin chos sku'i gzugs brnyan bstan/_/rtog dag mi rtog rang rig dang /_/yang dag thabs chen rdzogs pa'i don/_/rin chen sna tshogs la sogs dang /_/
[\[218a\]]
[\[218a.1\]]'byung ba bzhi las gyur rnams kun/_/thams cad byang chub mchog gi rgyu/_/gzugs sogs ri mor bris pa dag_/ye shes chen po rab 'byam gyis/_/don du mi 'gyur yong ma gsungs/_/de bzhin ting 'dzin dkyil 'khor gyis/_/thams 
[\[218a.2\]]cad dbyings su bsdus nas ni/_/nyid kyi thugs la bstim byas te/_/thams cad chos sku'i phyag rgya che/_/dkyil 'khor rnam gsum dag byas pas/_/nam mkha'i dbyings kyi dkyil 'khor du/_/rang rig ye shes 'du 'phro yis/_/thams cad chos sku phyag rgya 
[\[218a.3\]]che/_/yang dag rtogs pa'i khyad par gyis/_/ting 'dzin don rnams gsal bsgoms te/_/mA ma kI yi rgyun chags la/_/yang dag chos sku phyag rgya che/_/de bzhin ting 'dzin gsal bsgoms nas/_/don mchog ma lus rdzogs pa'i phyir/_/mkha' la 'phro ba'i dkyil 
[\[218a.4\]]'khor du/_/dri med chos sku phyag rgya gsal/_/dbyings dang de bzhin nyid med par/_/ting nge 'dzin gyis dbang bsgyur nas/_/kha dog dbyibs dang gzugs su bsgyur/_/sna tshogs phrin las rnam par rol/_/don gyi snying po mchog rnams kyang /_/byang chub phyogs rnams 
[\[218a.5\]]rab tu rdzogs/_/'jig rten gtso mchog rnams kyis bskor/_/a hoHchos sku phyag rgya de dag las/_/las lnga'i dkyil 'khor rab tu bsgrub/_/ting nge 'dzin gyis dbang bsgyur na/_/ji ltar dmigs pa bzhin du 'grub/_/drag po gtum po gdul ba'i phyir/_/bdag 
[\[218a.6\]]nyid drag po bsgoms nas ni/_/chos sku nag po 'od 'bar gyis/_/bgegs kyi ling+ga mnan par bya/_/gtum po rngam po'ang brlag par 'gyur/_/mi mthun phyogs kyang rdul du rlog_/'di dang 'gro ba thams cad du/_/shin tu stobs drag che ldan 'gyur/_/thams cad 
[\[218a.7\]]gnyis med dbyings bsdu'i phyir/_/bdag nyid ha ya grI bar bsgom/_/dmar po'i chos sku gsal bsgoms te/_/mi mthun phyogs rnams gdan du gdeng /_/ting 'dzin gsal bas byin brlabs na/_/thams cad ma lus dbang du bsdu/_/mthu chen dag kyang phyi bzhin 
[\[218b\]]
[\[218b.1\]]'brang /_/ci 'dod las rnams byed par 'gyur/_/thams cad yon tan 'phel bya'i phyir/_/bdag nyid rgyal ba'i khyu mchog ste/_/gser gyi mdog 'dra phyag rgyar bsgom/_/gang 'phel chos sku gdan du gzhag_/de ltar dag pas byin brlabs na/_/yon tan nam 
[\[218b.2\]]mkha'i mtha' dang mnyam/_/tshe dang longs spyod 'phel ba dang /_/ji ltar dmigs pa bzhin du 'grub/_/thugs rje chen po'i byin brlabs kyis/_/gtum khro ma lus zhi bya'i phyir/_/dkar zhing 'tsher ba'i chos sku bsgom/_/gang zhig gtum khro zhi ba'i gdan/_/de 
[\[218b.3\]]bzhin ting 'dzin byin brlabs na/_/gtum po rngam po'ang zhi bar 'gyur/_/gzhan yang ji ltar dmigs pa bzhin/_/zhi zhing dul ba nyid du 'gyur/_/thams cad mkhyen pa'i ye shes kyis/_/rnam bzhi dkyil 'khor dbyings su bsdus/_/bya byed med par dkyil 'khor 
[\[218b.4\]]spyod/_/lhun grub dkyil 'khor ye nas rdzogs/_/a hoH/_chos sku phyag rgya chen po ni/_/dngos grub gang 'dod sbyin par nges/_/nye ba'i lha ni gang bsgrub pa/_/phyag rgya'i snying po bris bcug na/_/gang bsgoms the tshom med par 'grub/_/de ni rgyal ba kun dang 
[\[218b.5\]]mnyam/_/the tshom med de nges 'grub 'gyur/_/'jig rten pa yi lha sgrub na/_/lha yi snying po gang yang rung /_/bris te dkyil 'khor nang bcug na/_/lha de nye bar 'grub par 'gyur/_/chos nyid rten cing 'brel bris na/_chos kyi don rnams rtogs 'gyur te/_/rang dang 
[\[218b.6\]]spyi yi don rtogs nas/_/skye rga na 'chi med par rtogs/_/phyag rgya chen po de dag la/_/nyon mongs las rnams sbyong byed pa'i/_/snying po ma nor don bris na/_/ngan song sdug bsngal med par 'gyur/_/gzhan yang dkyil 'khor bsam yas dang /_/dbag tshad med pa'i 
[\[218b.7\]]phyag rgya che/_/sku gsung thugs ni rgyun mi chad/_/zhing khams bye ba rdul dang mnyam/_/a ho/_/rdo rje gsang ba'i tshig tu'o/_/sgyu 'phrul dra ba las lhag pa'i gzugs brnyan gyis dngos grub len pa'i thabs te mchod rten gdab pa'i le'u ste nyi shu pa'o//_//de nas 
[\[219a\]]
[\[219a.1\]]bcom ldan 'das dgyes pa chen po rgyal po dbang sbyin pa zhes bya ba'i ting nge 'dzin la snyoms par zhugs nas ched du brjod pa 'di brjod do/_/shes rab thabs kyi phyag rgya las/_/bde ba'i 'bru tshogs gsal ba'i rgyun/_/rdo rje lam las pad+mor 
[\[219a.2\]]dkyil/_/rtse nas bstim zhing dkyil 'khor sgyur/_/nyan byed 'khor lo'i gzhal yas su/_/gsal ba'i thig le ngo bo nyid/_/tra~M gi phyag rgya'i tshogs mchog las/_/rin chen dkyil 'khor gsal spro bstim/_/tra~M gsang ba'i gsang chen gsang mchog dang /_/
[\[219a.3\]]gsang ba kun la mnyam par bya/_/gsang ba'i don nyid rtogs pa las/_/gzhan du smra bar bya ba min/_/gsal ba'i 'khor lo gzhal yas su/_/gsal ba'i thig le ngo bo nyid/_/yi ge phreng ba'i tshogs mchog las/_/rigs kyi dkyil 'khor gsal spro 
[\[219a.4\]]thim/_/o~M dus gsum rgyal ba'i sras chen po/_/sku gsung thugs kyi rdo rje zung /_/rgyal ba thams cad mnyes mchod la/_/rgyal ba kun dang mnyam par sbyor/_/lag pa'i 'khor lo gzhal yas su/_/gsal ba'i thig le'i ngo bo nyid/_/hU~M gi phyag rgya'i tshogs 
[\[219a.5\]]mchog las/_/las kyi dkyil 'khor gsal spro thim/_/o~M khyod ni rdo rje las yin pas/_/las rnams ma lus kun byos shig_/pho nya 'du 'phro mang po kun/_/khyod kyi dgos pa byed pa yin/_/smra byed 'khor lo'i gzhal yas su/_/gsang ba'i thig le ngo bo 
[\[219a.6\]]nyid/_/hrIH_yi phyag rgya tshogs mchog las/_/chos kyi 'khor lo gsal spro thim/_/oM chos kyi bdud rtsi bla med kyis/_/dad ldan skyes bu ngoms par byos/_/rab 'bring tha ma'i blo can la/_/mthun par gsang bsgrags gzhan du min/_/bskyod chen 'khor lo'i gzhal 
[\[219a.7\]]yas su/_/gsal ba'i thig le'i ngo bo nyid/_/hU~M o~M swa~M a~M ha~M rnams las/_/dkyil 'khor lnga dang khro phreng bsgom/_/phyogs bcu dus bzhi thams cad kyis/_/sku gsung thugs kyi rdo rje che/_/dkyil 'khor kun gyi byed pa po/_/dkyil 'khor kun gyi sbyin pa spyod/_/
[\[219b\]]
[\[219b.1\]]slob dpon mnyes par ma byas shing /_/dbang rnams thob par ma byas par/_/nyan pa la sogs rtsom pa rnams/_/'bras bu med cing brlag par 'gyur/_/dbu rgyan cod pan phreng ba dang /_/go cha rgyal mtshan phyag rgya dang /_/gdugs dang bum pa bza' btung dang /_/
[\[219b.2\]]snying po lnga yis dbang bskur na/_/dus 'di phan chad rgyal ba'i sras/_/ngan song thams cad med pa dang /_/gnyen por gyur pa'i rtsal 'chang bas/_/tshe ring bde ba phun sum tshogs/_/kun du bzang po la sogs mtshan/_/mtho ris thar pa'i dbang por 'gyur/_/lus 
[\[219b.3\]]dang phung por bcas pa'i sa/_/rig 'dzin sa la gnas pa yin/_/rig 'dzin sa la gnas pa'i sa/_/bla med kun du bzang por 'gyur/_/yum dang sgeg mo la sogs la/_/de nyid byin gyis rlob par 'gyur/_/pho nya 'du 'phro mang po rnams/_/sangs rgyas bka' 
[\[219b.4\]]las mi 'da' zhing /_/de yi dgos pa byed pa dang /_/sgro dang skur pa la sogs pa/_/de ni myur du brlag par 'gyur/_/tshe ring bde ba phun sum tshogs/_/mtho ris thar pa'i bdag por 'gyur/_/zhes ched du brjod do/_/gsang ba'i snying po de kho na nyid nges pa 
[\[219b.5\]]las dbang sbyin pa'i le'u ste nyi shu gcig pa'o/_/de nas de bzhin gshegs pa dgyes pa chen po mnyam pa nyid la bzhugs nas lhag pa'i ting nge 'dzin gyis dngos grub myur bar len pa'i thabs 'di gsungs so/_/de bzhin nyid dang mnyam sbyor 
[\[219b.6\]]phyir/_/dam pa'i don gyis bsgom par bya/_/byang chub phyogs la gzung bar gnas/_/mchog tu bde ba'i zhing gnas pas/_/mnyam rdzogs chen po lhun bsgom zhing /_/byang chub sems su brtan par gzung /_/bya ba med las bya byed bya/_/mi gnas gnas 
[\[219b.7\]]la gnas par bsgom/_/b+ha ga'i dkyil du ling+ga a/_/shin tu 'tsher zhing gsal bsgoms nas/_/'od 'phro 'bar bas thams cad khyab/_/dus gsum ngan song gnas bsregs nas/_/b+ha ga'i dkyil du 'od 'phro thim/_/thim 'gyur dbyings nas 'od 'phro 
[\[220a\]]
[\[220a.1\]]'bar/_/a ma las ni zla nyi 'bar/_/phyogs bcur 'thoms pa'i mun sel zhing /_/nyon mongs sdug bsngal bsil ba'i sman/_/thugs rje'i byin brlabs bsam mi khyab/_/rol pa'i phyag rgya bsam mi khyab/_/mkha' la 'ja' tshon sprin mang 
[\[220a.2\]]yang /_/nam mkha'i dbyings su thams cad bsdus/_/thams cad mkhyen nyid bsam yas kyang /_/chos kyi dbyings su thams cad 'dus/_/thams cad yi ge hU~M du gyur/_/hU~M nyid gsang ba'i thugs rje'i dkyil/_/'od zer 'phros pas 'bru gsum ste/_/yang na 'od 
[\[220a.3\]]zer 'bru lnga yi/_/lnga pa'i don spros bzhi bcu lnga'i/_/gzhan yang dkyil 'khor bsam yas mchog_/ma bcos ngang gis gnas pa la/_/ye shes lhag pa'i dkyil 'khor bsgom/_/sen zlum zla ba gang ba yi/_/thugs kyi dkyil du gnas par bya/_/nyi 
[\[220a.4\]]ma'i dkyil 'khor gang ba yi/_/gzhal yas 'od zer 'bar ba'i khang /_/pad+ma'i gdan dang rin po che/_/de dkyil yi ge hU~M gnas pa/_/shin tu phra zhing yungs 'bru 'bar/_/gnas gcig dang ni gnas gsum dang /_/gnas lnga dag tu rab tu bsgom/_/
[\[220a.5\]]shes rab spyan la 'dris pa dang /_/nr-i yi mig gis bltar yod par/_/shin tu phra zhing gsal bar bsgom/_/shin tu blo gsal 'dris gyur nas/_/phyogs bcu'i stong khams rdul snyed du/_/thugs rje'i byin brlabs bsam yas spro/_/spros kyang hU~M las nyams pa 
[\[220a.6\]]med/_/bsdus kyang phyogs bcu bri ba med/_/spro med bsdu med de bzhin las/_/yi ge mu~M du thim par gyur/_/thim 'gyur dbyings nas phyag rgya 'bar/_/shin tu gsal zhing 'dres pa dang /_/phyag rgya'i sku nyid gsal bar bsgom/_/sku de tshon gang 'od 'bar nas/_/
[\[220a.7\]]thabs dang shes rab ldan pa'i rgya/_/'od 'phro 'bar zhing don byed bsgoms/_/yang na phyag rgya chen po ste/_/bdag nyid zhal gcig phyag gnyis bsam/_/zhal gsum phyag drug rtag tu bsgom/_/gzhal yas khang dang gdan khri rnams/_/phra ba'i tshul de 
[\[220b\]]
[\[220b.1\]]snga ma bzhin/_/mtshan dang dpe byad thams cad ldan/_/dbu rgyan yi ge lnga dang ldan/_/rdo rje 'khor lo ral gri 'bar/_/rin chen pad+ma dril bu 'bar/_/phyag rgya chen po de dag las/_/phyogs bcu ma lus gzhal yas khang /_/nyi zla gza' skar dkyil 'khor gdan dang rgyan/_/
[\[220b.2\]]bde gshegs dkyil 'khor ma lus bsgom/_/thugs rje byin brlabs 'gro don mdzad/_/zhi ba phyogs gcig shes bya spro/_/sa bcu mnyam par sbyong byed cing /_/bde gshegs 'khor yang dag par byed/_/de ltar sgrub pa'i rigs mchog de/_/'bras bu mngon 
[\[220b.3\]]du ma smin kyang /_/sdug bsngal thams cad yong mi 'byung /_/lha mi mtshan rdzogs yongs su 'grub/_/theg pa dman par yong mi skye/_/bde gshegs 'byung dang skol mi 'gyur/_/byang chub gzungs la zhugs pa yin/_/zhes nyid la nyid gsungs so/_/rdo rje 
[\[220b.4\]]gsang ba'i tshig tu'o/_/gsang ba'i snying po de kho na nyid nges pa las rdo rje sems dpa' sgrub pa'i le'u ste nyi shu gnyis pa'o//_//de nas de bzhin gshegs pa dgyes pa chen po sgyu 'phrul dra ba'i rgyal po sgyur ba zhes bya ba la snyoms par zhugs nas ched du brjod 
[\[220b.5\]]pa 'di brjod do/_/rgyu gcig dang ni yig 'bru tshul/_/byin gyi brlabs dang mngon sum par/_/rab tu rtogs pa rnam bzhi yis/_/thams cad mngon rdzogs rgyal po che/_/yan lag dbang po rnam shes kun/_/rnam smin oM du shes par bya/_/rdzogs pa'i dkyil 
[\[220b.6\]]'khor nyid du bsgom/_/yang na khros pa'i dkyil 'khor bsgom/_/gzugs sgra dri ro reg la sogs/_/rnam smin mu~M du shes par bya/_/yum gyi dkyil 'khor nyid du bsgom/_/yang na khro mo'i dkyil 'khor bsgom/_/gos rgyan bza' btung glu dang tshig_/bro gar 
[\[220b.7\]]tshogs kyi sprin phung la/_/hU~M du shes pas rab spyad na/_/ngo mtshar rmad du byung ba yi/_/dkyil 'khor ma lus mnyes par 'gyur/_/lha mo klu mo rigs ngan mo/_/dbye ba'am yang na mi dbye bar/_/bsnyen pa dang ni nye bsnyen pa'i/_/sgrub pa dang ni sgrub chen po/_/yum gyi 
[\[221a\]]
[\[221a.1\]]pad+ma'i dkyil 'khor du/_/bde ba'i thugs kyi dkyil 'khor spro/_/sangs rgyas sprin tshogs ma lus la/_/dgyes mnyam mchog gi sbyin pas bstim/_/grub pa'i nyi zla snying po de/_/'gro drug dus gnas de dag nyid/_/mchod pa chen por mnyes sbyar 
[\[221a.2\]]zhing /_/dkyil 'khor rdo rje rtse yis blang /_/mkha' 'gro gsal 'bar tshe la sogs/_/yid bzhin sprin gyi bdag por 'gyur/_/zhing 'gyur mchog dang mchog phran rnams/_/nyi zla'i dkyil du mkhas pas gzhag_/nga rgyal lag gis 'du byed bsgom/_/hU~M du gyur 
[\[221a.3\]]pas rnam par dag_/dbyings su thim nas phyag rgyar 'bar/_/skur 'gyur 'od zer 'phro bas brjid/_/gtsug tor rnam par rgyal ba bsgom/_/ngo mtshar ngan 'gro thar pa'i thabs/_/ye nas skye med de bzhin nyid/_/sgyu ma snang ba mig yor tshul/_/sbyor sgrol bya ba 
[\[221a.4\]]kun byas kyang /_/rdul cha tsam yang byas pa med/_/snod bcud rgyud rnams dag rtogs shing /_/mnyam nyid lhag pa'i mnyam nyid kyis/_/dkyil 'khor kun du bzang po'i zhing /_/byed spyod tshogs chen gnyis gyur nas/_/yan lag ma nyams yo byad ldan/_/cho ga 
[\[221a.5\]]rdzogs par shes pa yi/_/rnal 'byor tshogs pa'i dkyil 'khor gyis/_/nges par legs pa'i dgos pa 'grub/_/lnga zhing lnga dang sbyor ba yi/_/tshom bu lnga yi lha bkod la/_/khro bo bcu dang khro mo bcu/_/'khor lo'i tshul du rnam par sgom/_/de bzhin 
[\[221a.6\]]gshegs dang rdo rje'i rigs/_/pad+ma'i rigs dang sku gsung thugs/_/khro bo'i tshogs dang ldan pa yi/_/tshom bu gsum gyi lha rnams bsgom/_/rigs kyi rigs te rigs kyi gtso/_/thugs kyi thugs te thugs kyi mchog_/khro bo'i tshogs dang ldan pa yi/_/tshom bu 
[\[221a.7\]]gcig gi lha rnams bsgom/_/khro bo khro mo tshogs chen dang /_/pho nya phyag brnyan bka' nyan tshogs/_/ci bgyi la sogs pa rnams kyis/_/dngos grub las rnams rdzogs par byed/_/rnal 'byor sngags 'chang dngos grub ni/_/mnyam rdzogs lhun grub ngang gnas 
[\[221b\]]
[\[221b.1\]]shing /_/spyod pa ci la'ang thogs med pa'i/_/thams cad ye nas dbyer med pa'i/_/rdo rje'i rigs su thams cad dkyil/_/'od 'phro 'bar ba rab tu bsgom/_/chags med tshul gyis bstim par bya/_/gnyis med gyur nas phyag rgya che/_/yang na sku gsung thugs 
[\[221b.2\]]nyid de/_/thams cad ma lus sku gsung thugs/_/ting 'dzin gsal bar 'od zer 'phro/_/gnyis med dbyings kyi ngang du thim/_/rig 'dzin dngos grub mchog thob 'gyur/_/dkyil 'khor ma lus 'bar ba 'grub/_/nyon mongs sdug bsngal sel bar 
[\[221b.3\]]byed/_/rdo rje rigs su bskyed pa'i gnas/_/sngags 'chang dngos grub yang dag ni/_/thabs dang shes rab thams cad kyis/_/dkyil 'khor lnga dang khro phreng bsgom/_/chags pa med pa'i tshul gyis ni/_/'od zer rnam pa mang po spro/_/gnyis su med par 
[\[221b.4\]]bstim par bya/_/dngos grub mchog gi snying po 'grub/_/rnal 'byor thabs dang shes rab kyis/_/de bzhin gshegs dang yum du bsgom/_/sems dpa' sems ma nyid du bsgom/_/so so sngags dang phyag rgya dang /_/ting 'dzin yang dag so sor gsal/_/
[\[221b.5\]]gnas dang longs spyod ci bde dang /_/ma nyams blo ni rab ldan pas/_/dang po dam mnos bzhin du bya/_/le lo sgyid snyom med pa yis/_/the tshom med par bsgrub byas na/_/dkyil 'khor thams cad 'grub par 'gyur/_/rdo rje gsang mchog dam pa thob/_/sgrub 
[\[221b.6\]]pa'i zhag dang tshes grangs ni/_/rgyud las smos pa bzhin du bya/_/rdo rje gsang ba'i tshig tu'o/_/zhes de bzhin gshegs pa nyid la de bzhin gshegs pa nyid ched du brjod pa 'di brjod do/_/gsang ba'i snying po de kho na nyid nges pa las tshogs kyi dkyil 
[\[221b.7\]]'khor gyi le'u ste nyi shu gsum pa'o//_//de nas de bzhin gshegs pa dgyes pa chen po rol mo'i sprin rnam par spros te/_/rgyan bkod pa'i ting nge 'dzin la snyoms par zhugs nas ched du brjod pa 'di brjod do/_/sgyu 'phrul dra bas mngon 
[\[222a\]]
[\[222a.1\]]rdzogs pa'i/_/dkyil 'khor brten pa'i ting nge 'dzin/_/bro gar phyag rgya'i 'du 'phro yis/_/'dzul lam nam mkha' 'gro bar 'gyur/_/glu tshig sgra yi phyag rgya yis/_/chos kyi dngos grub thob par 'gyur/_/rgyan dang bgo ba'i phyag rgya yis/_/
[\[222a.2\]]'bar ba'i rgyal po thogs med 'grub/_/bza' dang btung ba'i phyag rgyas ni/_/yid bzhin sku dang bdud rtsir 'grub/_/A li kA li'i phyag rgya yis/_/sku gsung mchog gi thugs ldan pas/_/thams cad thams cad 'grub par 'gyur/_/shes 'jug mtshan nyid 
[\[222a.3\]]'byor pa'i gzungs/_/'bras bu smin byed rgyu dang rkyen/_/nus mthu can du gang gyur pa/_/rig 'dzin rgyal ba'i zhing du grags/_/mi dang lha dang tshangs pa yi/_/skye ba rnam dag 'dzin mod kyi/_/khyad par sa la gnas gyur yin/_/pha rol phyin pa kun du rdzogs/_/thabs 
[\[222a.4\]]dang shes rab mchog gi mchog gyur pa'i/_/sa yi khyad par bcu dang gsum/_/rgyu 'bras khyad par lhun gyis rdzogs/_/mkha' dbyings dang ba'i dbyings nyi zla/_/ye shes rgyal po stangs dpyal sgom/_/rgyal ba'i dkyil 'khor thams cad kun/_/ma lus par 
[\[222a.5\]]ni bsgoms par 'gyur/_/dus bzhi phyogs bcu gang nas kyang /_/rdzogs pa'i sangs rgyas rnyed mi 'gyur/_/sems nyid rdzogs pa'i sangs rgyas te/_/sangs rgyas gzhan du ma tshol cig_/dkyil 'khor kun du rab sbyor bas/_/dkyil 'khor thams cad grub 
[\[222a.6\]]par 'gyur/_/cho ga lhag gam ma tshang na/_/skyon nyid dag ste nyes pa med/_/ces ched du brjod pas rol mo'i sprin gyis mnyes par gyur to/_/rol mo'i sprin gyis mnyes par gyur te/_sku gsung thugs dang yon tan phrin las rdo rje las rdo rje gsang ba'i tshig 'di 
[\[222a.7\]]phyung ngo /_/a hoH/_/ma mthong rmongs la chags pa yis/_/chos rnams ming du btags pa tsam/_/'gro drug dus gnas ming tshogs khyad par rab snang ba'i/_/zab chen spyod yul log par rtogs btags ming tsam pa/_/A li kA li la sogs 'dod pa'i 
[\[222b\]]
[\[222b.1\]]snying po nyid/_/phyag rgya glu tshig sku gsung thugs/_/thugs kyi thugs chen yon tan rdzogs pa'i sangs rgyas ni/_/nyid de mnyam pa'i thugs su rab tu gsal/_/mnyam nyid khyab pa'i stangs dpyal yon tan mchog ste sngags kyi phrin las rdzogs/_/rdo rje 
[\[222b.2\]]gsang ba'i tshig tu'o/_/gsang ba'i snying po de kho na nyid nges pa las tshogs sgrub pa'i le'u ste nyi shu bzhi pa'o//_//de nas de bzhin gshegs pa phyogs bcu dus bzhi'i sku gsung thugs rdo rje'i dkyil 'khor thams cad gcig tu 'dus nas dgyes pa 
[\[222b.3\]]chen pos chos thams cad ye nas rdzogs pa chen por lhun gyis grub pa'i dam tshig shin tu gsang ba'i snying po'i sprin bkod pa'i ting nge 'dzin la snyoms par zhugs nas ched du brjod pa 'di brjod do/_/ma rtogs pa dang log par rtogs/_/phyogs rtogs yang 
[\[222b.4\]]dag nyid ma rtogs/_/'dul ba dgongs pa gsang ba dang /_/rang bzhin gsang ba'i don rnams ni/_/yi ge sgro btags ming tshogs la/_/brten pa'i tshig gis rab mtshon te/_/khong nas gab sbas don 'byin pa/_/ston pa rdo rje thugs la gnas/_/dkyil 'khor 
[\[222b.5\]]ldan pa'i dkyil 'khor gyis/_/dkyil 'khor la ni dkyil 'khor bsgom/_/dkyil 'khor dkyil 'khor las byung ba/_/thugs kyi dkyil 'khor dkyil 'khor mchog_/gsang ba'i thig le dkyil 'khor dbyings/_/sku gsung thugs rig kun mnga' 
[\[222b.6\]]ba'i/_/bder gshegs kun gyi snying po rdzogs/_/'byung ba zhes rab rigs kyi yum/_/chen po rigs kyi de bzhin te/_/byang chub sems ni rdo rje tshogs/_/dbang po yul dus rig pa'i rnams/_/kun du bzang po'i dkyil 'khor la/_/bdag nyid chen po 
[\[222b.7\]]lhag pa yi/_/thugs kyi ye shes lngas lta zhing /_/snying po thig le mnyam sbyor bas/_/bde ba'i ye shes rol mo yis/_/ye shes dgyes la mnyes par dbul/_/zag pa med pa'i bsod nams kyis/_/ye shes sgyu ma rang snang ba/_/rol mo'i dkyil 'khor 
[\[223a\]]
[\[223a.1\]]mtha' yas mchog_/gsang ba'i thig le nyid kyi dbyings/_/de ni sangs rgyas kun gyi dngos/_/phyogs cu dus bzhi mngon rdzogs pa'i/_/sku gsung yon tan phrin las thugs/_/ma lus bdag nyid zhal mthong ba/_/dbang sgyur mchog nyid 
[\[223a.2\]]dam pa yin/_/dkyil 'khor la gnas dkyil 'khor nyid/_/rdzogs pa'i dkyil 'khor lhun gyis grub/_/rgyun du dkyil 'khor ma lus thogs/_/rdzogs pa'i dkyil 'khor mnyam sbyor las/_/thugs kyi dkyil 'khor yongs kyis 'byung /_/phyogs dus 
[\[223a.3\]]dkyil 'khor 'dul ba'i mgon/_/sgyu ma'i dkyil 'khor sgrol ba yis/_/bya byed med par dkyil 'khor spyod/_/ye shes rdzogs pa'i dkyil 'khor la/_/thos bsam bsgom pa'i mnyam sbyor gyis/_/rang byung kun nas lhun gyis grub/_/'di ni sangs rgyas 
[\[223a.4\]]thams cad kyis/_/'da' bar mi mdzad dam tshig mchog_/gang zhig 'di la mos gyur pa/_/sangs rgyas dkyil 'khor thams cad kyis/_/phyogs dus kun nas thams cad du/_/dkyil 'khor ma lus bsnyen pa yis/_/nye ba'i sras su dgongs par 'gyur/_/
[\[223a.5\]]bskal pa zhing gi rdul snyed du/_/shin tu sbyangs la rab gnas shing /_/dkyil 'khor ma lus bsnyen pa yi/_/'bras bu gsang chen 'di yin te/_/'jig rten drug gi phyogs bcu na/_/'das dang da ltar byung ba yi/_/rgyal ba'i dkyil 'khor ma lus pas/_/
[\[223a.6\]]brnyes pas sku lnga lhun gyis rdzogs/_/'byung dang ma 'ongs thams cad kun/_/'di yis lhun gyis grub par 'gyur/_/'di ni gsang chen nges pa yi/_/'bras bu lam du gyur pa yin/_/rgyal ba'i dkyil 'khor ma lus la/_/'di yis gsang 
[\[223a.7\]]ba'i nges don med/_/btsal kyang rgyal bas mi rnyed do/_/kun gyi phyag rgya chen po mchog_/thos bsams bsgoms la rab sbyangs pa'i/_/shes rab mig ldan rnams kyis gzung /_/snod ldan ngang tshul bzang la brtan/_/lus dang longs spyod gtong la 
[\[223b\]]
[\[223b.1\]]sbyin/_/gzhan du nam yang sbyin mi bya/_/rmongs la 'phyar bas gal te sbyin/_/dus min par ni srog zad nas/_/bsregs dang sbrebs par yun ring gnas/_/zhes de bzhin gshegs pa nyid la ched du brjod do/_/dkyil 'khor ldan pa'i dkyil 'khor gyis/_/dkyil 
[\[223b.2\]]'khor la ni dkyil 'khor bsgom/_/dkyil 'khor dkyil 'khor las byung ba/_/thugs kyi dkyil 'khor dkyil 'khor mchog_/gsang ba'i snying po de kho na nyid nges pa las shin tu gsang ba man ngag gi snying po'i le'u ste nyi shu lnga pa'o//_//de nas bcom 
[\[223b.3\]]ldan 'das dpal kun du bzang pos dgyes pa chen po'i ngang las gsang ba 'byung ba bya ba 'di ched du brjod pa 'di brjod do/_/e ma'o thams cad ma lus dus gsum bder gshegs mchog_/gdod nas ma skyes rnam dag byang chub sems/_/rang bzhin dbyer med 
[\[223b.4\]]gdod mtha' mi 'byed cing /_/ye nas mnyam pas rgyal ba rgya mtsho yin/_/'gro 'ong med par dus gsum cig char rdzogs/_/dbye bsal med phyir bzang ngan blang dor med/_/rnam rtog nyid na ye shes rang bzhin te/_/rnam rtog mi skyed ye shes brjod du med/_/
[\[223b.5\]]bdag tu med pa'i skyes mchog sngon sbyangs pa/_/khri la 'ga' tsam gal te 'byung 'gyur zhing /_/snga rabs phyis 'byung dag dang dbyer med pa'i/_/mngon sum sangs rgyas skyes mchog de dag la/_/bskal pa 'ga' nas shes rab blo sbyangs pa/_/dad ldan 'ga' 
[\[223b.6\]]yis 'tsham par ci theg gi/_/bdag nyid ma mthong shes rgyud ma 'byongs pa/_/gzhan du tshol zhing rmongs pa'i sems can gyis/_/bstan kyang ma thos mtshon kyang ma mthong ba/_/bdag cag gzhan du tshol bas sangs mi rgyas/_/de dang ma bral ston pa mi mthong zhing /_/
[\[223b.7\]]bgrod par 'dod pas phyin par mi nus te/_/shes rgyud ci yin gang gis ngo shes shing /_/bya byed las 'phags gyin da 'dug byed pa/_/gang zhig blo la dpyod pa byang chub thob/_/ma spangs mtshan ma kun bral yod med pas/_/dran byed mi spong 'khor rgyun mi 'byed 
[\[224a\]]
[\[224a.1\]]de/_/ma snyigs mi 'byed mngon sum sangs rgyas la/_/blo yi rig pas dpyod cing nan tan dang /_/mchod cing bsten pas byang chub thob mngon te/_/nam mkha' gzung bas sprin gyis khebs par 'gyur/_/nam mkha' med par gang gis shes pa 
[\[224a.2\]]na/_/sprin zhig 'byung zhing khebs par mi srid do/_/rnam par rtog pa'i g.yung drung sangs rgyas la/_/thams cad ye nas mnyam gnas rnam dag cing /_/mi rtog sa ler gnas la rtog pa mdzad/_/bsnyad du med pas sna tshogs 'byung ba yin/_/bdag med bdag chen 
[\[224a.3\]]thams cad 'byung ba'i gter/_/ma bkag pa las rgyu zhing 'byung med pa'i/_/thams cad sems kyi ngang ste sems zhes gdags su med/_/ma bcos lhun gnas ye nas byang chub cing /_/thob rgyu med pas ye nas bder gshegs yin/_/zhes brjod pas chos dang ye 
[\[224a.4\]]shes kyi khams thams cad rang bzhin sangs rgyas par de bzhin gshegs pa nyid kyis mkhyen to/_/mkhyen nas ji bzhin pa'i bdag nyid chen po de bzhin gshegs pa thams cad kyi sku dang gsung dang thugs rdo rje sgyu 'phrul dra ba las rdo rje gsang ba'i tshig 'di phyung ngo /_/
[\[224a.5\]]e ma'o ma bsgrubs grub chen po/_/grub pa chen po ye shes che/_/blang dor med pa'i sa chen po/_/mi g.yo 'du 'bral med pa'i gzungs/_/rtog pa'i ye shes yid bzhin gter/_/thams cad la yang me long bzhin/_/bltas kyang gzugs brnyan mi snang ngo /_/gang na 
[\[224a.6\]]gsang chen 'di yod par/_/me ma mur gyi dong 'bogs la/_/spu gri so ni gtams pa la/_/'dzegs nas bu dag 'gro bar byos/_/khong na gnas pa'i yang khong du/_/lcags kyi sgrom bu kha bsdam mo/_/dbyings nyid la ni nyid spyod phyir/_/dbyings nyid mchog gi gnas 
[\[224a.7\]]la spyod/_/de nyid mi gnas mya ngan 'das/_/rdo rje gsang ba'i tshig tu'o/_/gsang ba'i snying po de kho na nyid nges pa las gsang ba chen po man ngag gtan la phab pa'i le'u ste nyi shu drug pa'o//_//de nas de bzhin gshegs pa dgyes pa chen pos mnyam pa'i 
[\[224b\]]
[\[224b.1\]]dkyil 'khor la bzhugs nas nyid kyi sku la thams cad ma lus par ston te ched du brjod pa 'di brjod do/_/'das dang da ltar ma 'ongs dang /_/'byung bar ma nges dus 'di dag_/snga phyi med par mnyam yin par/_/nges pa med par yang dag gsungs/_/'jig rten 
[\[224b.2\]]'das dang 'jig rten pa'i/_/rang dang spyi ru bstan pa dang /_/ji snyed brtan g.yo la sogs pa/_/sgyu ma mig yor tshul yin te/_/skyes bu blo rtsal rab ldan pas/_/de la rtag tu mnyam sbyor zhing /_/sems can kun gyi zhing gyur pa/_/de dag gnyis med dbyings su 
[\[224b.3\]]sbyor/_/thams cad thabs kyi mtshan nyid de/_/thabs la thabs ni rnam par sbyor/_/thabs dang thabs las byung ba yi/_/de ni byang chub rdo rje mchog_/ji snyed brjod pa'i kha brgyud kyang /_/yang dag don gyi snying po ni/_/gang nas btsal kyang mi rnyed de/_/rang rig sgrib med 
[\[224b.4\]]dag pa yin/_/de la rtag 'grus goms pa ni/_/bsnyen pa'i dam pa de yin te/_/de ni ma nor lam yin par/_/a yis b+ho d+hi rab tu bsdus/_/de bzhin nyid kyi dbyings nyid ni/_/gcig gam 'di zhes brjod du med/_/gsum du sna tshogs 'byung zhing 'phro/_/byin 
[\[224b.5\]]brlabs bsam yas mtha' yas mchog_/don bsdus gsung rab bzhin bcu gnyis/_/de las lhag pa'i don smra ba/_/de ni rnam dag lam min te/_/rang blos bsam pa'i 'khrul pa yin/_/thams cad rang rig byang chub sems/_/de ni lung gi tshad mar bshad/_/
[\[224b.6\]]tshad bzhin phab pa'i don yin te/_/dag pa rnam gsum tshul bsgom zhing /_/'bru lngar bsdus pa thabs chen te/_/'gro ba kun la rang rig gnas/_/bya ba med la byas pa med/_/zad pa'i dus med yid bzhin gter/_/bum pa bzang dang yid bzhin mdzod/_/
[\[224b.7\]]za ma tog dang yid bzhin rgyal/_/gzhan nas yod 'ong ma yin te/_/gsang ba'i snying po de kho na nyid nges pa las bsnyen pa'i le'u ste nyi shu bdun pa'o//_//de nas de bzhin gshegs pa thams cad kyi sku gsung thugs rdo rje'i bdag po sangs rgyas 
[\[225a\]]
[\[225a.1\]]thams cad kyi ngo bo nyid kyis khro bo'i dkyil 'khor du mngon par 'du mdzad de/_de ci'i phyir zhe na/_bdag tu rmongs pa'i rtogs pas brtags pa la mngon par zhen pa dang yang dag pa'i lam dang bral ba dag gab pa'i gsang ba ma rtogs par sbas 
[\[225a.2\]]pa'i gsang ba la mngon par 'chel nas rgyu dang 'bras bu la rmongs pas/_srid pa'i sa bon rtsub mos 'phangs nas mtshams med pa'i rab tu tsha ba'i dmyal bar skyes so/_/de rab tu tsha ba'i sdug bsngal drag pos gdungs pa dang 'dod pas gdungs nas 'di bas shin 
[\[225a.3\]]tu grang yang ci ma rung snyam pa'i mod la rab tu sbrebs pa pad+ma ltar gas pa'i sdug bsngal drag po dag gis rab tu nyen pa de lta bu'i sdug bsngal rab tu tsha ba la sogs pa brgyad dang /_shin tu grang ba la sogs pa brgyad po dag tu 'jig rten gyi khams brgyud cing bskal 
[\[225a.4\]]pa chen po stong phrag bcu gnyis su myong ngo /_/de nas rnam par smin pa de zad pa dang [{]yi dgas [,]yi dwags [}]ltogs pa dang skom pa'i sdug bsngal gyis nyen pa dang /_'dod pa'i dngos po rnams yid du mi 'ong ba dang /_gdug cing rtsub pa'i dngos po sna tshogs su 'gyur ba dang /_yong 
[\[225a.5\]]med par yang 'gyur zhing shin tu rid cing skams pa dang /_lus dang yan lag dang dbang po mi 'tsham par gyur pa dang /_bskal pa chen po drug tu skyes so/_/de nas las kyi sgrib pa rtsub mo'i rnam par smin pa de khad kyis bsrabs pa dang sngon gyi srid pas mtshams sbyar 
[\[225a.6\]]nas [{]yi dgas [,]yi dwags [}]srin po chen po rab tu gdug pa gtum po lus gcig la mgo brgya pa dang /_mgo sna tshogs pa dang /_lus brgya mgo gcig pa dang /_lus sna tshogs pa dang /_yan lag mang po dang /_yan lag sna tshogs dang /_gdug pa'i lag cha sna tshogs 
[\[225a.7\]]pa thogs pa 'khor rab tu mang po dang /_'jigs pa'i gzugs sna tshogs dang /_'jigs pa'i nga ro sna tshogs sgrogs pa/_gzugs dang /_ro dang /_dri dang /_kha rlangs kyis thams cad skyi bung zhes byed pa/_rab tu 'jigs pa'i rlung grang ba dang tsha ba'i dbugs 
[\[225b\]]
[\[225b.1\]]kyis phyogs kun du khams 'khrugs par byed pa/_nad bzhi brgya rtsa bzhis 'debs par byed pa/_myos shing nyams par byed pa'i mthus klu'i ris dang /_lha ma yin gyi ris dang /_lha'i ris dang /_tshangs pa'i ris dang /_'od gsal dang /_dge rgyas dang /_'bras bu 
[\[225b.2\]]che man cad dbang du bsdus so/_/de sngon gyi rten pa'i stobs dang thams cad mkhyen pas gzigs nas thugs rjes 'dul bar gyur te thams cad kyis mtshan nyid bstan pa'i glu 'di blangs so/_/e ma'o 'gro ba yongs ni bder gshegs la ma yin te/_/sdug bsngal sreg 
[\[225b.3\]]mdzad sgyu ma'i sprul par snang /_/yon tan rmad 'byung che ba'i rang bzhin 'di/_/sdug bsngal kun la bshes gnyen mgon po yin/_/rmongs dang 'khrul pa rab sel zhe sdang 'joms/_/kun 'byung bde ba rdo rje sku mchog ste/_/rdzogs ldan mdzad pa'i phrin las bsam 
[\[225b.4\]]yas pas/_/thugs rje chen po'i dbang gis bdud rnams 'joms/_/sku mdog sna tshogs thabs mkhas bsam yas la/_/rol pa'i rtsed mor 'gro ba'i don mdzad cing /_/byang chub sems kyis lam la gnas par mdzad/_/'gro ba kun las bde ba gcig pu pa/_/
[\[225b.5\]]a hoH_dgyes pa'i mnyes pa nyid la gnas par mdzad/_/byin brlabs kun gyis bde ba nyid la snang /_/zhes brjod pas de bzhin gshegs pa nyid la kun las rnam par rgyal ba nyid du mkhyen nas mnyes par gyur to/_/de nas de bzhin gshegs pa che ba'i rdo rje bkod 
[\[225b.6\]]pa'i sgyu 'phrul dra ba las 'jig rten drug gi phyogs bcu'i srid pa gsum gyi bdag po 'dul ba'i nga rgyal chen po gzi brjid ston pa'i phyir de bzhin gshegs pa thams cad kyi sku gsung thugs rdo rje'i bdag po bcom ldan 'das dgyes pa chen po khro bo'i rgyal po'i dkyil 
[\[225b.7\]]'khor gyi sprin chen po rnam par 'phro ba'i sgyu 'phrul dra ba'i rgyal po'i ting nge 'dzin la snyoms par zhugs te/_de bzhin nyid kyi dbyings nas khro mo'i dbang phyug chen mo mngon du phyung ste hi hi zhes dgyes pa'i gzi mdangs kyis pad+ma rgyas par mdzad nas gnyis su med par 
[\[226a\]]
[\[226a.1\]]'khyil pa'i dgyes pas thim nas byang chub sems kyi sprin las/_hU~M hU~M hU~M bi shwa badzra kro d+ha dz+wa la na maN+Da la phaT phaT phaT ha la ha la ha la hU~M zhes brjod pas 'jig rten drug gi phyogs bcu mtha' yas pa thams cad khyab par khro bo'i dkyil 'khor gyi 
[\[226a.2\]]tshogs stong gsum gyi 'jig rten tsam phyogs bcu'i rdul phra mo snyed 'thon par gyur pas/_'jig rten drug gi phyogs bcu thams cad g.yos/_rab tu g.yos kun du rab tu g.yos/_/'ur 'ur rab tu 'ur 'ur/_/kun du rab tu 'ur 'ur/_chem chem rab tu chem chem/_
[\[226a.3\]]kun du rab tu chem chem mo/_/shig shig rab tu shig shig_/kun du shig shig go/_/gtor gtor rab tu gtor gtor/_kun du gtor gtor ro/_/'jig rten drug gi phyogs bcu'i stong khams thams cad na gnas pa'i dbang che ba dang mthu che ba'i dbang phyug 
[\[226a.4\]]chen po la sogs pa thams cad brgyal rab tu brgyal bar gyur to/_/de nas bcom ldan 'das dgyes pa chen po nyid 'jigs byed chen po shin tu rngam pa'i skyi bung zhes byed pa'i 'bar ba chen po khrag 'thung sku smug gnag cir yang 'gyur ba dbu dang phyag dang zhabs 
[\[226a.5\]]stong khams kyi rdul snyed mtshon cha sna tshogs 'dzin pa de dbu gsum phyag drug zhabs bzhir gyur te/_dur khrod chen por dgyes nas khrag gi rgya mtsho'i dkyil na keng rus chen po ri rab kyi steng gi 'bar ba chen po'i klong gi 'khor lo'i dkyil na dbang phyug chen po dang dur khrod 
[\[226a.6\]]kyi bdag po dregs pa chen po khyo shug gi gdan la brkyang bskum du bzhugs so/_/khro bo'i dkyil 'khor gyi sprin phung de dag kyang la la ni dpal khrag 'thung chen po rdo rjer gyur te shar phyogs su bzhugs so/_/la la ni dpal khrag 'thung chen po rin po cher gyur te lho 
[\[226a.7\]]phyogs su bzhugs so/_/la la ni dpal khrag 'thung chen po pad+mar gyur te nub phyogs su bzhugs so/_/la la ni dpal khrag 'thung chen po kun du las su gyur te byang phyogs su bzhugs so/_/de dag kun kyang 'jigs byed chen po'i cha lugs dang /_rngam pa'i nga ro 
[\[226b\]]
[\[226b.1\]]dang /_'bar ba'i klong na dbu gsum phyag drug zhabs bzhis dri za dang /_gnod sbyin dang /_gshin rje la sogs pa khyo shug gis gdan du byas pa la bzhugs so/_/btsun mo khrag 'thung chen mo rnams kyang so so'i sku la 'khril ba'i tshul gyis bzhugs so/_/rigs 
[\[226b.2\]]lnga'i he ru ka las gcig tu bstims te bsdus nas gcig gis mang po 'dul ba'i ngo mtshar bstan nas dregs pa chen po la sogs pa gtum pa'i sems kyis gdug pa'i rdzu 'phrul sna tshogs bstan nas mgrin gcig tu 'dug pa'i nga ros brlang po'i gtum tshig 
[\[226b.3\]]tu smras pa/_thong thong snying rje'i bdag po ci de ltar byed dam zhes 'dzer zhing shin tu gtum sems kyis rngam nas khros so/_/de nas bcom ldan 'das dgyes pa chen po thams cad kyi bdag nyid des dbu dgu phyag [{]bcwa [,]bco [}]brgyad zhabs brgyad du gnas nas rngam pa'i skad 
[\[226b.4\]]kyis thugs rjes 'dul ba'i thabs kyis shin tu khros nas/_hU~M hU~M hU~M/_ha ha ha/_khA hi khA hi zhes brjod nas dbang phyug chen po la sogs pa gdug pa chen po'i tshogs de dag gi snying dang dbang po kun phyung /_nang grol kun drangs/_yan lag kun bcad gtubs nas 
[\[226b.5\]]khrag kun 'thungs/_/rus pa kun 'chos so/_/de nas hU~M hU~M hU~M e A ra li dzaHdzaHzhes brjod pas phyogs bcu'i 'jig rten gyi khams nam mkha' dang bcas par yungs 'bru gcig tsam du chud par bsdus so/_/de nas 'byung bo ma lus pa'i rgyal po'ang rgyal po 
[\[226b.6\]]dregs pa chen po la sogs pa'i chung ma/_'byung po thams cad kyi chung ma/_'byung mo thams cad kyi rje mo'i yang rje mo/_/srin mo chen mo mi'i srin mo dang /_tshangs ma dang /_'khrug mo dang /_dbang mo dang /_'jug sred mo dang /_gzhon nu mo dang /_dmar mo dang /_
[\[226b.7\]]bdud rtsi mo dang /_zhi ba mo dang /_be con mo dang /_srin mo dang /_za ba mo dang /_dga' ba mo dang /_ra ro khrag 'thung myos byed dang /_gcig spyod mo dang /_yid 'phrog ma dang /_grub mo dang /_rlung mo dang /_gsod byed mo dang /_me mo dang /_phag mo dang /_rgan byed mo dang /_
[\[227a\]]
[\[227a.1\]]sna chad mo dang /_chu lha mo dang /_nag mo chen mo dang /_ra mgo dmar ser chen mo dang /_bum rna sngo gnag chen mo dang /_gsus 'dzin ser nag chen mo la sogs pa/_bran dang yang bran g.yog dang yang g.yog 'khor zhing gi rdul snyed kyang bsdus 
[\[227a.2\]]so/_/de nas bcom ldan 'das dgyes pa chen po dpal khrag 'thung chen po'i 'dul ba'i thabs kyis yang rigs lnga'i 'jigs byed snang bar byas nas de dag kun dgyes pa rol pa'i dkyil 'khor gyi sprin 'byung ba zhes bya ba'i ting nge 'dzin la snyoms par zhugs nas sku 
[\[227a.3\]]dang gsung dang thugs rdo rje las 'di dag phyung ngo /_/o~M hU~M a~M badzra pra be sha a la la hoHzhes brjod pas 'byung po'i rgyal mo rnams shin tu chags pa'i yid g.yos nas pad+ma'i dkyil 'khor sdud cing rgyas par gyur nas/_dper na khab len la lcags 'du ba'i tshul du 
[\[227a.4\]]bcom ldan 'das dgyes pa chen po dpal khrag 'thung rdo rje'i sku la srin mo chen mo mi srun mo dang /_dmar mo dang /_dga' mo dang /_gsod byed mo dang /_nag mo chen mo dang /_dmar ser chen mo dang /_sngo gnag chen mo dang /_ser nag chen mo rnams 'khril to/_/bcom 
[\[227a.5\]]ldan 'das dpal khrag 'thung chen po'i sku la tshangs ma dang /_'khrug mo dang /_dbang mo dang /_'jug sred mo dang /_gzhon nu mo rnams 'khril to/_/bcom ldan 'das dpal khrag 'thung rin po che'i sku la bdud rtsi mo dang /_zhi ba mo dang /_be con mo dang /_za ba 
[\[227a.6\]]mo dang /_srin mo rnams 'khril to/_/bcom ldan 'das dpal khrag 'thung pad+ma chen po'i sku la khrag gis myos pa dang /_gcig pu spyod pa dang /_yid 'phrog ma dang /_gru mo dang /_rlung mo rnams 'khril to/_/bcom ldan 'das dpal khrag 'thung chen po'i kun 
[\[227a.7\]]du las kyi sku la me mo dang /_phag mo dang /_rgan byed mo dang /_sna chad mo dang /_chu lha mo rnams 'khril to/_/de nas bcom ldan 'das dgyes pa chen po'i khro bo'i dkyil 'khor de dag gis hU~M hU~M zhes brjod pas pad+ma'i dkyil 'khor gyi tshogs bsdus nas shin 
[\[227b\]]
[\[227b.1\]]tu bcum par gyur to/_/de nas dgyes te he zhes brjod pas byang chub sems kyi sprin las dkar mo'i tshogs dang /_rkun mo'i tshogs dang /_rmongs mo'i tshogs dang /_thal byed ma'i tshogs dang /_sbos mo'i tshogs dang /_gtum mo'i tshogs dang /_sme sha can 
[\[227b.2\]]gyi tshogs dang /_ma mo'i tshogs rnams rang gi lag cha dang ngo mtshar dang chas nas 'thon to/_/'thon nas kyang 'bar ba chen po 'khor lo'i mtshan shar phyogs nas 'khor bar 'jigs pa'i gzugs dang rang gi lag chas chags nas 'khod do/_/de nas shin 
[\[227b.3\]]tu dgyes nas he zhes brjod pas seng gdong chen mo'i tshogs dang /_stag gdong chen mo'i tshogs dang /_wa gdong chen mo'i tshogs dang /_khyi gdong chen mo'i tshogs dang /_bzhad gdong chen mo'i tshogs dang /_kAng+ka gdong chen mo'i tshogs dang /_dur bya 
[\[227b.4\]]gdong chen mo'i tshogs dang /_'ug gdong chen mo'i tshogs rnams rang gi lag cha dang ngo mtshar du chas nas 'thon par gyur to/_/'thon nas kyang 'bar ba chen po'i 'khor lo'i mtshan shar phyogs kyi phyi rol nas 'khor ba'i rngam pa'i mdangs kyis 'khod do/_/
[\[227b.5\]]de nas shin tu dgyes pas phyogs bcu'i zhing du ma lus par khyab nas phaT ces brjod pas rdo rje bsrings 'gro ma'i tshogs dang /_rdo rje gdong mo'i tshogs dang /_rdo rje 'jig rten ma'i tshogs dang /_rdo rje ro langs ma'i tshogs rnams rang gi lag cha dang ngo mtshar 
[\[227b.6\]]du chas nas 'thon par gyur to/_/'thon nas kyang 'bar ba'i dkyil 'khor gyi sgor shin tu gtum pa'i gzugs kyis gnas so/_/de nas dgyes pa chen po'i sprin las phyogs bcu nas phaT ces bsgrags pas thams cad khros nas ma mo thams cad kyang rang rang gi gnas ga 
[\[227b.7\]]la bar yud tsam gyis bgyi'o/_/de nas bcom ldan 'das dgyes pa chen po dpal khrag 'thung chen po de dag kun thugs rje chen po'i bdud rtsi 'byung ba zhes bya ba'i ting nge 'dzin la snyoms par zhugs nas sku dang gsung dang thugs rdo rje las 'di dag phyung ngo /_/
[\[228a\]]
[\[228a.1\]]o~M badzra ma hA a mr-i ta ma hA kro d+he a~M a~M a~M zhes brjod pas dbang phyug chen po la sogs pa thams cad bcom ldan 'das khro bo chen po de dag gi sna nas 'thon to/_/mi gtsang ba'i 'dam gyi rgya mtshor btsud pa las gnam nas uts+tshuSh+ma 
[\[228a.2\]]kro d+ha phyung bas 'dam kun 'thungs te/_dran pa slar rnyed nas khro bo'i dkyil 'khor gyi tshogs de dag thams cad kyang dbu dgu brgya/_phyag stong brgyad brgya zhabs brgyad brgya/_sku 'bar ba chen po'i dkyil na bzhugs par mthong ngo /_/de'i dus su 'jig rten 
[\[228a.3\]]drug gi phyogs bcu'i srid pa kun du dregs pa'i dbang phyug thams cad 'dul ba thabs sna tshogs bsam gyis mi khyab par so sor snang bas dus gcig tu btul to/_/de nas de dag shin tu 'dar zhing bred pas rab tu zhum pa'i nga ros 'bangs su mchi 'bangs 
[\[228a.4\]]su mchi/_'bangs su nan tan ma bgyis na/_mgo dang lus ni brgyar 'gas shing /_/snying yang 'gas shing gtubs gyur cig_/rul myags tshig nas brlag pa dang /_/dmyal bar lhung nas 'bod par shog_/ces 'bangs su mchi bar mna' bor nas dkyil 
[\[228a.5\]]'khor gyi gdan la bzhag go/_/thams cad kyis mgrin gcig tu yang smras pa/_bdag cag rnams kyi mchis brang dang /_/ma dang sring mo bu mo rnams/_/dkyil 'khor chen por bzhes su gsol/_/dpa' bo lha rje bzhes su gsol/_/bdag cag so so'i 
[\[228a.6\]]'khor bcas kyis/_/tshogs kyi dkyil 'khor chen po 'dir/_/ming tsam 'dzin par byed pa yang /_/gtsug gi nor bu 'bar ba ltar/_/g.yo sgyu med cing gus ldan pa'i/_/sems kyis blangs nas spyi bo yi/_/gtsug tu bzhag ste bkur bar bgyi/_/de yi dgos 
[\[228a.7\]]pa ci yang rung /_/ma lus rdzogs par bdag cag sgrub/_/gal te dpa' bo'i spyan snga 'dir/_/smras pa bzhin du ma bsgrubs na/_/bdag cag rnams kyi mgo lus snying /_/gas gtubs dum bur ral bar mchi/_/zhes smras so/_/de nas de'i chung ma'i tshogs dang 
[\[228b\]]
[\[228b.1\]]sring mo dang bu mo'i tshogs thams cad yud tsam gyis 'ongs nas thams cad kyis mgrin gcig tu smras pa/_/bdag cag 'khor tshogs thams cad kun/_/dpa' bo chen po'i 'bangs su mchi/_/dpa' bo chen pos bdag cag rnams/_/las kyi dngos grub stsal du 
[\[228b.2\]]stsol/_/zhes smras so/_/de nas bcom ldan 'das dgyes pa chen pos lag tu rdo rje byin nas ming gi dbang bskur te dkyil 'khor gyi phyi rol du bkod do/_/gsang ba'i snying po de kho na nyid nges pa las khra bo'i rang bzhin gyi dkyil 'khor gyi sprin rnam par spros pa'i le'u 
[\[228b.3\]]ste nyi shu brgyad pa'o//_//de nas bcom ldan 'das dgyes pa chen pos dkyil 'khor tshogs chen po 'di dag dam tshig gis grub par bya ba'i phyir/_de bzhin gshegs pa'i khro bo khrag 'thung chen po btsun mo dang bcas pa'i tshogs de dag gi sku dang gsung thugs 
[\[228b.4\]]rdo rje rngam pa las gsung gi dkyil 'khor 'di dag phyung ngo /_/oM ta thA ga ta ma hA shrI he ru ka ma hA tsaN+Da sarba duSh+TA~M ta ka ha na da ha pa tsa hU~M hU~M hU~M phaT/_oM badzra ma hA shrI he ru ka ma hA tsaN+Da sarba duSh+TA~M ta ka ha na da ha pa tsa hU~M hU~M hU~M phaT/_o~M rat+na ma hA shrI he ru ka ma hA tsaN+Da tsarba duSh+TA~M ta ka ha na 
[\[228b.5\]]da ha pa tsa hU~M hU~M hU~M phaT/_o~M pad+ma ma hA shrI he ru ka ma hA tsaN+Da sarba duSh+TA~M ta ka ha na da ha pa tsa hU~M hU~M hU~M phaT/_o~M karma ma hA shrI he ru ka ma hA tsaN+Da sarba duSh+TA~M ta ka ha na da ha pa tsa hU~M hU~M hU~M phaT/_o~M ta thA ga ta ma hA kro d+he shwa ri dz+wa la nI sarba duSh+TA~M hU~M phaT/_o~M ma hA badzra d+hA ra ma hA kro d+he shwa ri dz+wa la nI hU~M 
[\[228b.6\]]phaT/_o~M ma hA sUr+ya rat+na ma hA kro d+he shwa ri bi d+ha ma hU~M phaT/_o~M hriHme hA sA ra swa ta ma hA pad+ma kro d+he shwa ri khA hi hU~M phaT/_o~M sarba a mo g+ha ma hA kro d+he shwa ri bi shwa hU~M phaT/_badzra gau rI haH/_badzra tsau rI haH/_badzra pra mo he haH/_badzra be tA lI haH/_badzra tsaN+Da lI haH/_badzra puk+ka sI haH/_
[\[228b.7\]]badzra g+hasma rI haH/_badzra sma shA nI haH/_badzra siM ha mu khI he/_badzra byA g+h+ra mu khI he/_badzra sr-i gla mu khI he/_badzra shwa nA mu khI he/_badzra g+h+r-i D+ha mu khI he/_badzra kAd+ha mu khI he/_badzra kha ga mu khI he/_badzra u lU ka mu khI he/_badzra Ar+ya te dza te dA dzaMH_badzra a ma ka hU~M/_badzra 
[\[229a\]]
[\[229a.1\]]lo kA ba~M/_badzra b+ha sh+mi pa la ya ba to hoH/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_b+h+yo b+h+yo/_ru lu ru lu hU~M/_e h+ye hi A na ya dzaHhU~M ba~M hoHrA~M/_o~M badzra kro d+ha sa ma ya hU~M/_o~M badzra kro d+ha sa ma ya 
[\[229a.2\]]phaT/_/o~M khro la khros pas zhi mdzad pa/_/thugs rjes khros dpal rngam pa'i tshogs/_/'bar ba'i byin brlabs rmad po che/_/de nyid du ni bdag la stsol/_/o~M badzra kro d+ha sa ma ya s+t+wa~M/_o~M badzra kro d+ha sa ma ya ho/_a li u le/_ta li ta pa ti/_daMSh+Ta~M/_go nA ro/_tri kha ra~M 
[\[229a.3\]]yo gi nI khA hi hoH/_hU~M ha he phaT ces brjod pas 'jig rten drug gi phyogs bcu thams cad tshig rab tu tshig rab tu tshig kun du tshig go/_/'bar rab tu 'bar kun du 'bar ro/_/thams cad du 'bar ba'i dkyil 'khor gyi tshogs kyis gang rab tu gang kun du rab tu gang bar gyur 
[\[229a.4\]]to/_/gsang ba'i snying po de kho na nyid nges pa las khro bo'i tshogs chen po gsung gi dkyil 'khor spros pa'i le'u ste nyi shu dgu pa'o//_//de nas de bzhin gshegs pa khro bo chen po'i byin brlabs phyag rgya 'byung ba zhes bya ba'i ting nge 'dzin la snyoms par zhugs 
[\[229a.5\]]nas ched du brjod pa 'di brjod do/_/dbang po'i yul de rig pa'i rnams/_/thabs dang shes rab ldan gyur cing /_/mnyam pa'i ngang nyid rtogs gsal na/_/thams cad bde ba chen po'i rgya/_/bskyod chen 'khor lo'i gzhal yas su/_/khro bo khro mo thams cad 
[\[229a.6\]]kun/_/gsal zhing 'od zer 'phro bsgoms na/_/bsgul bskyod thams cad phyag rgya yin/_/zla med chen pos de skad gsungs/_/yan lag snying po rtse lnga rtse dgu bcu gcig tu/_/las rnams so sor rab tu bsgom/_/thabs dang shes rab ldan pa'i zhabs/_/
[\[229a.7\]]rtag tu rdo rje 'bar bar 'gyur/_/thabs chen re re bskyong na ni/_/pad+ma chags med re re 'byung /_/rdo rje pad+ma de 'byor na/_/sems can thams cad bla na med/_/byang chub zhing du skye bar 'gyur/_/rang bzhin dkyil 'khor lha rnams kyang /_/khro bo'i dkyil 'khor 
[\[229b\]]
[\[229b.1\]]bsgom byas te/_/dbu yi dkyil 'khor bsgul bskyod na/_/sangs rgyas dkyil 'khor thams cad g.yo/_/lag gi 'du byed bskyod byas na/_/rig 'dzin zhing khams thams cad g.yo/_/rkang pa'i stabs chen gnan mchongs na/_/sdug bsngal mi bzad thams 
[\[229b.2\]]cad dang /_/bdud dang log 'dren thams cad gnon/_/yan lag thams cad bsgul bsig na/_/ba spu bu ga re re nas/_/khro bo grangs med rdul snyed 'phro/_/de dag sprul pa grangs med kyis/_/phyogs bcu khams mang rdul snyed du/_/khro bo'i don rnams rdul 
[\[229b.3\]]phran snyed/_/thugs rjes gdul zhing dbyings su bstim/_/thams cad khro bo'i dkyil 'khor dang /_/khro mo'i dkyil 'khor rab tu 'dus/_/thams cad rdo rje'i brag stengs dang /_/me ri'i dkyil 'khor rab tu 'bar/_/'di ni spyi rgya chen po yin/_/steng gi 
[\[229b.4\]]bgegs rnams 'dul ba'i phyir/_/rdo rje 'khor lo nr-i mgo gdengs/_/'og gi 'jig rten bgegs 'dul ba'i/_/rdo rje thong gshol nri spar dang /_/rdo rje gtun chen dril bu'o/_/shar gyi bgegs rnams 'dul ba ni/_/rdo rje rab tu 'bar ba dang /_/sti ra 
[\[229b.5\]]chen po'i dbyug pa'o/_/lho yi bgegs rnams 'dul ba ni/_/rin chen mi mgo'i dbyug pa dang /_/gshin rje chen po'i rkang bzung ba'o/_/nub kyi bgegs rnams 'dul ba ni/_/sbrul dang sti ra'i dbyug pa dang /_/khyung chen gshog gis rab tu rdebs/_/rgya mtsho 
[\[229b.6\]]che rnams rked par gtub/_/byang gi bgegs rnams 'dul ba ni/_/rin po che yi dbyug to dang /_/nr-i mgo gsum pa'i dbyug to can/_/gnod sbyin gdon rnams tshar gcod pa'o/_/mtshams bzhi'i bgegs rnams 'dul ba ni/_/phyogs bzhi dag gis 
[\[229b.7\]]gdul bar 'gyur/_/gal te de yis ma dul na/_/byang shar mtshams kyi bgegs 'dul ba/_/rdo rje rtse gsum nr-i mgo gdengs/_/i sha nyid kyang phyag na bsnams/_/'byung po de kun rab tu btul/_/shar lho mtshams kyi bgegs 'dul ba/_/rdo rje ye 
[\[230a\]]
[\[230a.1\]]shes me lce 'bar/_/me de nyid kyang 'tshig par byed/_/drang srong nyid kyang phyag rgyar bsnams/_/me lha gdon 'khor dbang du bsdus/_/lho nub mtshams kyi bgegs 'dul ba/_/rdo rje dang ni srin po'i mgo/_/rab tu rno ba'i ral gri 'bar/_/bden bral 
[\[230a.2\]]nyid kyang phyag na bsnams/_/srin po'i tshogs rnams dbang du bsdus/_/nub byang mtshams kyi bgegs 'dul ba/_/rlung gi ba dan nr-i mgo gdengs/_/shin tu drag po glang po'i brjid/_/tshig srung nyid kyang phyag na bsnams/_/g.yeng ba thams cad dbang du bsdus/_/'og 
[\[230a.3\]]tu 'jig rten bgegs 'dul phyir/_/phyag rgya ri rab chen po ste/_/phag chen po ni phyag na bsnams/_/'og gi bgegs rnams 'dul ba'o/_/gzhan yang nyi zla'i dkyil 'khor gyis/_/tsha dang grang ba'i sdug bsngal sel/_/me yi dkyil 'khor chen po yis/_/thams 
[\[230a.4\]]cad ma lus sreg par byed/_/chu yi dkyil 'khor chen po yis/_/thams cad ma lus 'khru bar byed/_/rlung gi dkyil 'khor chen po yis/_/thams cad ma lus gtor bar byed/_/gzhan yang ral gri 'khor lor bcas/_/mda' gzhu tho chen gri chen dang /_/rdo rje mdung 
[\[230a.5\]]chen dgra star bcas/_/mche gtsigs spu gri so dang ni/_/mda' dang mdung dang sti ra dang /_/gzhan yang phyag rgya sna tshogs so/_/dbus kyi he ru'i phyag rgya ni/_/sti ra dbyug to chen po dang /_/'khor lo chen po rab tu 'bar/_/dung chen dmar gyis gang ba la/_/rdo rjes dkrug cing 
[\[230a.6\]]rab tu gsol/_/shar gyi khro bo'i phyag rgya ni/_/sti ra chen po'i dbyug pa dang /_/rdo rje chen po rab tu 'bar/_/nr-i mgo dmar chen bkang ba gsol/_/lho yi phyag rgya chen po ni/_/sti ra chen po'i dbyug pa dang /_/yid bzhin nor bu'i gzhal yas su/_/dmar gyi ar+g+ha 
[\[230a.7\]]rab tu gsol/_/nub kyi khro bo'i phyag rgya ni/_/sti ra chen po'i dbyug pa dang /_/pad+ma chags med rab tu 'bar/_/dung chen dmar gyis bkang ba gsol/_/byang gi khro bo'i phyag rgya ni/_/sti ra chen po'i dbyug pa dang /_/rdo rje rgya gram rab tu 'bar/_/dung chen dmar gyis 
[\[230b\]]
[\[230b.1\]]bkang ba gsol/_/khro mo rnams kyang khro dang mthun/_/gnas dang yul gyi phyag rgya ni/_/rgyud gzhan dag dang mthun par bshad/_/ma mo rnams kyi phyag rgya ni/_/'jig rten 'das mdo che las bshad/_/gsang ba'i snying po de kho na nyid nges pa sgyu 'phrul dra ba las phyag 
[\[230b.2\]]rgya spros pa'i le'u ste sum cu pa'o//_//de nas bcom ldan 'das dgyes pa chen pos de dag gi dkyil 'khor bstan pa'i phyir ched du brjod pa 'di brjod do/_/'bar ba'i dkyil 'khor rtsibs bzhi pa/_/gru chad bzhi yis rnam par brgyan/_/gru bzhi 
[\[230b.3\]]sgo khyud bzhi dang ldan/_/'bar ba'i bar khyams gnyis kyis mdzes/_/thod sprul sna tshogs nyi mas brjid/_/'bar ba'i 'phro ba mang po 'khrug_/khyu mchog ma he gzig dang stag_/gtum pa'i dom gyis sbar bas ni/_/dbang phyug lha chen la sogs bzung /_/smug 
[\[230b.4\]]gnag sngo gnag ser gnag dang /_/dmar gnag ljang gnag 'jigs pa'i sku/_/dbu gsum phyag drug zhabs bzhi bgrad/_/ko rlon gos ni sna tshogs gyon/_/rngam pa'i sgra chen 'jigs par sgrogs/_/sbrul dang thod phreng nyi zlar bcas/_/steng gi 'jig rten khor yug 
[\[230b.5\]]bcas/_/rdo rje dung chen gang ba dang /_/ral gri dgra sta gshol la sogs/_/rang gi lag cha sna tshogs bsnams/_/btsun mo 'dzin pa'i tshogs dang 'khril/_/gnas dang yul gyi phyag rgya dang /_/sgo bzhi phyag rgyar rab mdzes shing /_/slas dang byi mo tshogs kyi 
[\[230b.6\]]gtso/_/bcu gnyis dang ni brgyad kyis mdzes/_/rang gi stan dang lag cha dang /_/ci bgyi zhes te chas te gnas/_/zhes brjod pas 'jig rten drug gi phyogs bcu thams cad du 'bar ba'i dkyil 'khor kun du gsal bar gyur to/_/de nas dgyes pa chen po bcom 
[\[230b.7\]]ldan 'das nyid kyi sku dang gsung dang thugs rdo rje sgyu 'phrul dra ba las rdo rje gsang ba'i tshig 'di phyung ngo /_/a ho/_/bskal par bcas shing dug tshogs 'bar ba yi/_/nyon mongs kun g.yo dkyil 'khor 'khor lo brjod dka' ba'i/_/ji snyed 'jig rten rgyan 
[\[231a\]]
[\[231a.1\]]gyis rdul snyed bsam yas pa/_/ro tshogs khrag la brkam pa dpung gnyen kun bkye nas/_/zhen pa'i gdug mo shin tu gsal ba dka' ba yi/_/mi mngon dbyings nas gzugs kyi cho 'phrul bsam yas kyis/_/snyigs mar bcas shing 
[\[231a.2\]]mtshams sbyor kun ngam zil gyis gnon/_/rab tu gnon pa'i 'jigs byed bsam mi khyab/_/de bzhin de nyid gnyen por kun byung kun du gsal/_/ho/_chos rnams ji snyed 'gro drug smin byed brjod mi lang /_/dus mtha' rmongs la gnas pa brjod mi lang /_/
[\[231a.3\]]'dod pas zhen pa'i las kyang ji snyed ji srid par/_/drag po bdo ba'i rlung chen bsam mi khyab/_/bde bar bcas pa gzhan du med par brjod mi lang /_/bskal par bsags pa'i dug chen rab rtog kun du rtog_/de rnams zil gnon khrag 'thung sku gsung 'jigs 
[\[231a.4\]]byed par/_/rkyen du bcas nas sbu bus 'bras bu smin pa rab smin ltar/_/dgyes pa chen po bcom ldan 'das ni mang po'i tshogs/_/dpag med bsam yas lhun grub pas/_/rab tu 'dul bar shin tu gsal/_/ho/_/khro bo'i rang bzhin gdug bar 'jigs pa ma 
[\[231a.5\]]yin zhing /_/zhi ba mdzes pa kun gyi yid dang 'thad par gnas rgyud yong ma yin_/de nyid gnyis su mi pa'i cho 'phrul bsam yas thams cad kun du khyab/_/rigs lnga khrag 'thung 'jigs pa'i rol pa rdul snyed rab ston pa'i/_/rnam dag byang chub mchog gi 
[\[231a.6\]]dbyings te gsang ba'i snying por rab bstan nges pa nyid de shin tu gnas par gsal/_/ho/_rdo rje gsang ba'i tshig tu'o/_/gsang ba'i snying po de kho na nyid nges pa las khro bo'i dkyil 'khor bstan pa'i le'u ste sum cu gcig pa'o//_//de nas bcom ldan 'das dgyes 
[\[231a.7\]]pa chen pos nyid kyi byin brlabs dang yon tan ston pa zhes bya ba 'di ched du brjod pa 'di brjod do/_/oM sangs rgyas rnal 'byor chen po ni/_/dus gsum sangs rgyas thams cad kyi/_/ye shes snying po'i mchog nyid de/_/sangs rgyas kun du bzang po nyid/_/'di 
[\[231b\]]
[\[231b.1\]]yin gzhan na med pa ste/_/rol pa kun la mnga' brnyes shing /_/srid pa 'jig rten thams cad kun/_/sangs rgyas nyid de dus gsum du/_/ma g.yos lhun gnas snying po ste/_/rang bzhin che ba'i yon tan las/_/ma rtogs rmongs pa'i 'gro ba la/_/sgyu 'phrul dra bas 
[\[231b.2\]]mngon rdzogs pa/_/snying rje chags pa'i dam tshig gis/_/nga rgyal nyid kyi sku chen bstan/_/gdug cing gtum pa'i khams gsum na/_/'dul ba'i zhing du rab sbyor zhing /_/phrin las rnam bzhi rdzogs par mdzad/_/ye shes ngo mtshar tsham ngam gyis/_/chos bzhi rnam 
[\[231b.3\]]dag che ba'i lta/_/ye shes sku ste khyad par che/_/chags pa'i tshogs kyis mtshan ma ni/_/'dod chags chen po nyid kyi sku/_/gtum rngam gdug pas mtshan pas na/_/zhe sdang chen po nyid kyi sku/_/gdul bya zhing du rab sbyong zhing /_/chos nyid mnyam las bzhengs pas na/_/
[\[231b.4\]]gti mug chen po nyid kyi sku/_/snod bcud dag pa'i spyod yul ba/_/thugs sku gsung las 'phros pa dang /_/rgyal ba nga yis mtshan pas na/_/nga rgyal chen po nyid kyi sku/_/gsang ba'i snying po bzhi bcu gnyis/_/thig le thugs su bsdus pa nyid/_/gzhan du me gtong 
[\[231b.5\]]mtshan bas na/_/de nyid phrag dog nyid sku rdzogs/_/stong gsum stong gi stong chen po/_/'jig rten khams mang sna tshogs pa/_/rdul dang bye ba la sogs pa'i/_/bgrang ba las ni rab 'das mtshan/_/de nyid snang zhing srid pa nyid/_/'jigs byed sku gsung thugs kyi dbyings/_/
[\[231b.6\]]chos sku ye shes rang bzhin la/_/sgyu 'phrul dra ba'i thig le mchog_/snying po thig le bsam yas nyid/_/'jigs byed dbu dgu [{]bcwa [,]bco [}]brgyad phyag_/sgyu mas mtshan pa'i dra ba yin/_/de nyid tshogs dang dkyil 'khor sngags/_/gcig la gsum du mchog tu sngags/_/
[\[231b.7\]]yul dang 'byung ba de nyid do/_/bdag rig gzhan don snying po nyid/_/thabs dang shes rab phyag mtshan pa/_/gnyis med rig pa'i ye shes che/_/ming dang gzugs dang dbur gyur pa/_/phyag dang zhabs su rnam par brtags/_/brtags pa las ni 'phros pa'i sku/_/ci 
[\[232a\]]
[\[232a.1\]]yang med las cing yang snang /_/skal bzang mchog gi sgyu 'phrul ba/_/dra ba'i dkyil 'khor rab tu rdzogs/_/brtags pa zig gnon chos nyid spyan/_/spyan ni chos nyid mnyam pa nyid/_/ji bzhin dbyings kyi yul la sbyor/_/rol pa'i rtsed mor sdang mig 
[\[232a.2\]]pa/_/gzhan du mi gzigs yul la gzigs/_/pad+ma 'khyil pa nyid sku gsung /_/mtshan mar 'dzin pa'i dngos po 'jig_/ye shes chen po'i spyan bgrad las/_/khro gnyer glog stong 'gyur ba yi/_/me yi tshogs kyi gzhan phug glog_/bdud rtsi zhing du sbyor bas na/_/
[\[232a.3\]]bdud rtsi mchog gi khro bo yin/_/sku nyid mnyam pa rdzogs pa las/_/sna tshogs 'char bar rab ston pa/_/ye shes sgyu 'phrul stobs chen po/_/mi g.yo mchog gi 'du 'phro las/_/gshog pa rdo rje gtams pa ni/_/shes rab tshogs la 'phrul pa dang /_/thugs rje 
[\[232a.4\]]dra ba'i byin brlabs kyis/_/'khor yug ji snyed mtha' klas pa/_/dbyings nyid bde la skyod pa ste/_/'phros nas dbang du byed pa'i don/_/rta yi gar thabs rdzu 'phrul gyis/_/gcig kyang yal ba ma yin pa'o/_/chos dbyings mnyam dang mi mnyam pa'i/_/sgyu 'phrul 
[\[232a.5\]]dkyil 'khor mthas klas par/_/rtsed mo mchog gi phyag rgya ni/_/brkyang dang bskum pa zhabs tshul te/_/thabs dang shes rab rol pa'i don/_/rang dbang thabs chen rgyal po yis/_/sangs rgyas kun gyi sku gsung ba/_/thig le mchog gi gnas la rdzogs/_/
[\[232a.6\]]dbang phyug lha chen la sogs la/_/zil gnon khros pa'i phyag mtshan pa/_/sna tshogs mtshon rnon mang po bsnams/_/nga rgyal gdug pa'i zhe sdang gcod/_/gti mug chos sku sgyu 'phrul ba/_/dra ba'i thugs rje mtha' dag ni/_/khros pa'i dam tshig 
[\[232a.7\]]snying rje yis/_/mnyam pa'i thig ler dgod pa ni/_/gshin rje gshed por gdug pa'i rgyal/_/gdug pa'i tshogs rnams mchog sgrol bden/_/'gro la mgon du gyur pas na/_/dug dang bdud rtsi khyad med pa'i/_/chos sku gdug pas brgyan pa'i 
[\[232b\]]
[\[232b.1\]]sbrul/_/dbang rtags ye shes rgyan du bzhag_/dur khrod rdzas dang khrag 'thung ba'i/_/g.yang gzhi stag gi pags chen bgos/_/'jigs byed snying rje'i dam tshig ni/_/skye shi rtsa ba gcod mdzad pa/_/mi g.yo mgon zhes mchog tu bsgrags/_/nga rgyal 
[\[232b.2\]]lag gis 'du byed pa/_/nga rgyal 'phrog pa'i dam tshig ste/_/kun du bzang po'i spyod yul la/_/sngags kyi snying po de nyid pa/_/hU~M hU~M hU~M gis sdud za 'thung /_/rdo rje thugs kyi byin brlabs kyis/_hU~M mdzad ches ni rnam par bsgrags/_/mi mched gti mug chen po ni/_/
[\[232b.3\]]nyon mongs rgya mtsho rngub pa'i phyir/_/b+han d+ha klong chen 'thung bar snang /_/'jig rten 'bar ba'i sprin chen po/_/bskal pa las kyi zil gnon pa/_/rdo rje me yi 'bar ba 'byung /_/nyon mongs rgya mtsho skems par byed/_/'jigs byed thabs kyi dam tshig gis/_/bsam 
[\[232b.4\]]yas 'jig rten 'khor yug bcas/_/rang gi sku yi gzhal med bsdus/_/sgyu 'phrul dra ba'i ye shes ni/_/zil gyis gnon pa dur khrod gling /_/tshom bu gnyis kyi lha chen po/_/rdo rje sku yi byin brlabs kyis/_/thig le mi g.yo bde ba las/_/rang bzhin rol pa chen 
[\[232b.5\]]pos ni/_/rdo rje phra men pho nya'i tshogs/_/khams gsum 'dul bar yang dag mdzod/_/ha ni thig le zhi ba nyid/_/ha ni thig le zhi khro snyoms/_/ha ni thig le dbang chen yin/_/ha ni thig le drag po nyid/_/ha ni thig le rol pa nyid/_/ha ni thig les phrin las nyid/_/ha ni thig 
[\[232b.6\]]les chags dbang 'dul/_/ha ni thig le las kun rdzogs/_/he ni thig le ye shes thugs/_/he ni thig les gsung snyan pa/_/he ni thig les tsham ngam lce/_/he ni thig le rol pa nyid/_/he ni thig le dbang rtags yin/_/he ni thig les drag shul ba/_/he ni thig les 
[\[232b.7\]]thugs chen rdzogs/_/he ni thig les dkyil 'khor ba/_/'jigs byed mchog gi sgyu 'phrul te/_/dra bas zil gnon lam 'gog go/_/hU~M ni ye shes thugs kyi thugs/_/hU~M ni ye shes thugs sku nyid/_/hU~M ni ye shes thugs sku gsung /_/hU~M ni ye shes yid bzhin 
[\[233a\]]
[\[233a.1\]]las/_/hU~M ni thig le ye shes so/_/phaT ni sku yi thugs kyi thugs/_/phaT ni gsung gi gsung gi thugs/_/phaT ni thugs kyi thugs kyi thugs/_/phaT ni chos sku'i thugs kyi thugs/_/phaT ni chos sku'i gsung gi thugs/_/phaT ni chos thugs thugs 
[\[233a.2\]]kyi thugs/_/sgyu 'phrul dra bas dgyes pa ho/_/dbang phyug chags pas dgyes pa ho/_/gar thabs rol pas dgyes pa ho/_/sku gsung thugs ldan dgyes pa ho/_/yon tan las kyis dgyes pa ho/_/pho nya 'du 'phros dgyes pa ho/_/kun la snang bas dgyes pa ho/_/byin 
[\[233a.3\]]gyi brlabs kyis dgyes pa ho/_/chos kyi sku la dgyes pa ho/_/ye shes rol pa dgyes pa ho/_/ci yang min pas dgyes pa ho/_/gnod pa sdud pas dgyes pa ho/_/chos kyi dbyings nyid dgyes pa ho/_/des dgyes pa chen po nyid la nyid shin tu dgyes par gyur te/_chos thams 
[\[233a.4\]]cad gcig gi rang bzhin du gyur to/_/gsang ba'i snying po de kho na nyid nges pa stong phrag brgya las dgyes pa chen po'i byin brlabs dang yon tan mchog ston pa'i le'u ste sum cu gnyis pa'o//_//de nas bcom ldan 'das dgyes pa chen pos 'jigs byed kyi bsod 
[\[233a.5\]]nams sbyin pa zhes bya ba'i ting nge 'dzin la snyoms par zhugs te ched du brjod pa 'di brjod do/_/'khor lo bar khyams sgo rnams su/_/'jigs byed 'khor lo rigs kyi gtso/_/btsun mo tshogs dang ldan par bsgom/_/zhi dang drag po dbang dang rgyas/_/'jigs pa'i 
[\[233a.6\]]tshogs chen de dbus su/_/bdag nyid drag po bcos tshul du/_/sku gsung thugs kyi dkyil 'khor bsgom/_/'khor lo bar khyams sgo rnams su/_/'jigs byed rin chen rigs kyi gtso/_/btsun mo 'dzin pa'i tshogs dang bcas/_/khro mo'i tshogs dang ldan par bsgom/_/
[\[233a.7\]]zhi dang drag po dbang dang rgyas/_/'jigs pa'i tshogs chen de dbus su/_/lus dang ngag yid byin brlabs nas/_/bdag nyid drag po bcos tshul du/_/sku gsung thugs kyi dkyil 'khor bsgom/_/'khor lo bar khyams sgo rnams su/_/'jigs byed rin chen rigs 
[\[233b\]]
[\[233b.1\]]kyi gtso/_/btsun mo 'dzin pa'i tshogs dang bcas/_/khro mo'i tshogs dang ldan par bsgom/_/zhi dang drag po dbang dang rgyas/_/'jigs pa'i tshogs chen de dbus su/_/lus dang ngag yid byin brlabs nas/_/bdag nyid drag po bcos tshul du/_/sku gsung thugs kyi 
[\[233b.2\]]dkyil 'khor bsgom/_/yang na rigs dbang dkyil 'khor ro/_/'khor lo bar khyams sgo rnams su/_/'jigs pa'i phrin las rigs kyi gtso/_/btsun mo 'dzin pa'i tshogs dang bcas/_/khro mo'i tshogs dang ldan par bsgom/_/zhi dang drag po dbang dang rgyas/_/las bzhi 
[\[233b.3\]]dkyil 'khor rdzogs par dgod/_/'jigs pa'i tshogs chen de dbus su/_/lus dang ngag yid byin brlabs nas/_/bdag nyid drag por rab gnas nas/_/sku gsung thugs kyi dkyil 'khor bsgom/_/'jigs byed lnga rdzogs dkyil 'khor ni/_/nyi shu rtsa lnga sku gsung 
[\[233b.4\]]thugs/_/yon tan phrin las rdzogs par bsgom/_/rgyan dang cha lugs la sogs pa/_/'jigs pa'i tshogs ni ji bzhin par/_/tsham ngam chen po'i cha lugs bsgom/_/glu dang gar dang phyag rgya dang /_/shes rab thabs su shes pa dang /_/byang chub sems kyi mchod pa 
[\[233b.5\]]dang /_/brda la sogs pa'i yon tan dang /_/bza' dang bca' dang btung dang bgo/_/longs spyod lnga ldan thams cad kyi/_/mdor na tshogs rnams mngon du bsgrub/_/gsang ba'i snying po de kho na nyid nges pa las 'jigs byed chen po'i bsod nams sbyin pa dam tshig gi le'u ste 
[\[233b.6\]]sum cu gsum pa'o//_//de nas bcom ldan 'das dgyes pa chen pos cho ga dang dkyil 'khor yongs su shes par bya ba'i phyir ched du brjod pa 'di brjod do/_/de bzhin gshegs pa'i sku gsung thugs/_/chos dbyings rnam dag dkyil 'khor ro/_/gsang sngags 
[\[233b.7\]]spyi yi dkyil 'khor las/_/shes 'jug yum gyi dkyil 'khor bsgom/_/rgyang grags dpag tshad la sogs dang /_/lus gang lus do gsum gyi tshad/_/rang gi rig pas ci nus par/_/sgyu 'phrul dra ba'i dkyil 'khor bsgom/_/gnod bskrad sa gnon byin gyis brlab/_/
[\[234a\]]
[\[234a.1\]]ljon pa lcug phran sdong gcig dang /_/ma rig tshon gyis ji bzhin du/_/goms par bya ba'i ting 'dzin dbab/_/'jigs byed sku gsung dkyil 'khor bzla sa/_/gnas dang zla dang rdzas rnams ni/_/tshogs kyi mchog tu dmigs pas gzhag_/dang por 
[\[234a.2\]]mchod sbyin dam pas mchod/_/gzugs dang lugs chen dung mchog ni/_/ci 'dod snang bar bdag gis dgod/_/'jigs byed dbang du bdag zhugs nas/_/khro mo ji snyed 'khor du bya/_/bar chad ting 'dzin mchog gis zlog_/gsang ba'i snying por nyid bshams te/_/
[\[234a.3\]]'das pa bdag tu mnyam sbyar zhing /_/thugs kyi sngags kyis spyan drangs nas/_/bdag gi lus la zhugs tshul du/_/de yi gzugs gzung mchog tu bstim/_/dzaHzhes lan gsum brjod pas na/_/de nyid bsod nams lus thob cing /_/ye shes lnga yi dngos grub sbyin/_/pho 
[\[234a.4\]]nya 'du 'phro mang po rnams/_/de yi dgos pa byed par 'gyur/_/yang na sa gzhi rab mnyam la/_/phyag rgya gzugs dang snying po rnams/_/lnga yi tshon gyis bri bar bya/_/dkar rtsi dmar rtsi dri sha chen/_/rdo rje dung chen dmar rtsis dgang /_/dung dang srog shing gsar rnying dang /_/zhing 
[\[234a.5\]]'gyur mchog dang mchog phran dang /_/ji snyed pa yi rdzas rnams kun/_/'jigs byed chen po'i ting 'dzin dang /_/nyams pa med pa'i sems kyis spyad/_/sgyu 'phrul dra ba'i dkyil 'khor la/_/rdeng dang bcas pa'i bsam pa yis/_/re ba med par rab tu bsgrub/_/bsnyen pa dang 
[\[234a.6\]]ni nye bsnyen pa/_/sgrub pa dang ni sgrub chen pos/_/zhag ni tshang zhing rtags byung na/_/dkyil 'khor mthun pa nyid du sbyar/_/zhag ni sum cu phrag drug gam/_/drug cu dgu bcu rtsa drug tu/_/'jigs byed chen po'i dkyil 'khor bsgom/_/'jigs byed tshogs la bdag lus 
[\[234a.7\]]dbul/_/de nyid dkyil 'khor nyid du brtag_/'da' bar mi mdzad dam tshig las/_/nams kyang 'da' bar mi mdzad do/_/gsang ba'i snying po de kho na nyid nges pa las dgyes pa chen po'i dkyil 'khor dam tshig gi le'u ste sum cu bzhi pa'o//_//de nas bcom 
[\[234b\]]
[\[234b.1\]]ldan 'das dgyes pa chen pos sngags kyi snying po 'di ched du brjod do/_/a ki du na dz+wa la maN+Da la phaT phaT phaT/_o~M sarba ta thA ga ta ma hA shrI he ru ka ma hA kro d+he shwa ri hU~M phaT/_ru lu ma hA sa ma ya hU~M ru lu ru lu hU~M b+h+yo hU~M/_o~M ma hA badzra shrIhe ru ka badzra kro d+he shwa ri sarba du Sh+TAn hU~M phaT/_ru 
[\[234b.2\]]lu ma hA sa ma ya hU~M ru lu ru lu hU~M b+h+yo hU~M/_o~M rat+na ma hA shrI he ru ka rat+na ma hA kro d+he shwa ri bi ng+ha mu kha hU~M phaT/_ru lu ru lu ma hA sa ma ya hU~M b+h+yo hU~M/_o~M hrIHpad+ma ma hA shrI he ru ka pad+ma ma hA kro d+he shwa ri khA hi hU~M phaT/_ru lu ma hA sa ma ya hU~M ru lu ru lu ru lu hU~M b+h+yo hU~M/_o~M karma ma hA shrI he ru ka sarba 
[\[234b.3\]]a ga ma hA kro d+he shwa ri bi shwa rU be hU~M phaT/_ru lu ma hA sa ma ya hU~M/_ru lu ru lu ru lu hU~M b+h+yo hU~M/_o~M ma hA sarba ta thA ga ta badzra rat+na pad+ma a mo g+ha ma hA badzra shrI he ru ka_/ma hA sa ma ya ha he hU~M phaT/_ru lu ru lu ru lu ru lu hU~M b+h+yo hU~M/_o~M sarba ta thA ga ta ma hA pad+ma shrI he ru ka man+t+ra dz+wa la ma hA 
[\[234b.4\]]maN+Dal kA ya bA ka tsit+ta/_oM oM oM hU~M hU~M hU~M/_swA~M swA~M swA~M/_A~M A~M A~M/_hA~M hA~M hA~M/_badzra ma hA ka pA la khang+ga daN+De na dz+wa la sid d+ha/_ma hA shrI he ru ka a me du me sid d+hod b+hA be/_sa~M ha ra Na/_hU~M hU~M hU~M/_ma hA yo ga ad d+ha ma hA sa ma ya/_ru lu ru lu/_a la la hoH/_ho sems nyid thig ler rab 
[\[234b.5\]]gnas pa'i/_/dkyil 'khor bzhi bcu gnyis nyid rdzogs/_/sangs rgyas rdo rje he ru ka_/tshom bu dkyil 'khor bsam yas/_/sku gsung thugs su bdag sbyor cig_/o~M badzra kro d+ha sa ma ya hoH/_o~M badzra kro d+ha sa ma ya s+t+wa~M/_o~M a~M hU~M sur s+t+wa~M/_ka ma la ma hA su kha mA lai ma 
[\[234b.6\]]nu sa man dz+wa la ni d+ha na a ba yo ga khA hi a la a la hoH/_/gsang ba'i snying po de kho na nyid nges pa las 'jigs byed chen po sngags kyi bzlas pa snying po 'byung ba zhes bya ba'i le'u ste sum cu lnga pa'o//_//de nas bcom ldan 'das dgyes pa chen po'i dam tshig chen 
[\[234b.7\]]pos phung po dang /_khams dang skye mched sbyin pa'i ting nge 'dzin la zhugs te gdug pa'i tshogs byin gyis rlob pa zhes bya ba 'di sku dang gsung dang thugs rdo rje las phyung ngo /_/o~M sarba ta thA ga ta pad+ma sam yo gi nI dzaH/_zhes brjod pas 'jig rten drug gi phyogs bcu thams 
[\[235a\]]
[\[235a.1\]]cad de bzhin gshegs pa'i sku gsung thugs kyi snying po kun du pad+mar gyur te/_dbu dgu phyag [{]bcwa [,]bco [}]brgyad pa las dbu dang phyag dang zhabs stong khams kyi rdul snyed du srid pa'i rtse mor thug par gnas par gyur to/_/de nas yang dkyil 'khor chen po rdzogs 
[\[235a.2\]]pa zhes bya ba'i ting nge 'dzin la snyoms par zhugs te/_ri rab chen po brkyang bskum gyi tshul gyis 'dril zhing /_o~M a b+hi tsa ra ba shIn zhes brjod pas lha'i tshogs dang /_klu'i tshogs dang /_gnod sbyin chen po dang /_srin po dang /_mi dang /_mi ma yin pa ji snyed pa thams cad 
[\[235a.3\]]rang dbang med par zhabs 'dril ba'i 'og tu gnas par gyur to/_/de nas yang ha ha a bi ra tsa tiSh+Tha zhes brjod pas la la ni lus shin tu te ri rab chen po'i 'og tu gnas par gyur te/_la la ni mngon sum gcan mar ri rab chen po'i 'og tu gnas par gyur to/_/de 
[\[235a.4\]]nas yangs 'dzin gyi rgyal po zhes bya ba gdug cing zhe sdang che ba dad pa med cing rdo rje theg pa smod pa zhig yongs kyi 'jig rten na gnas par mkhyen to/_/mkhyen nas ting nge 'dzin de las bzhengs nas/_o~M pad+ma sa ma yo gi ni ru lu ru lu ru lu hU~M zhes brjod pas kun du sku chags 
[\[235a.5\]]pa'i bdag nyid dang /_kun du gsung chags pa'i cha lugs dang /_kun du thugs chags par gyur pa dang /_kun du rin po che chags pa chen po dang /_kun du phrin las chags pa chen por gyur te/_shar dang /_lho dang /_nub dang /_byang dang /_dbus chen por khrag gi dpa' 
[\[235a.6\]]klong keng rus chen po'i ri rab chen po na dus kun dang de nyid snang bar gyur to/_/de yang kun du sku lnga 'jigs pa'i gzugs bsam gyis mi khyab pa dang /_kun du gsung lnga'i nga ro bsam gyis mi khyab pa dang /_'jigs byed bsam gyis mi khyab pa dang /_kun du thugs lnga'i 
[\[235a.7\]]rol pa dang /_zhal bsam gyis mi khyab pas 'jigs pa dang /_rigs lnga tshom bu chen po'i steng du gnas par gyur to/_/de las mchog gi snying po chen po ma hA rat+na ti la ka'i dbur gyur las rab tu sku gsung thugs spras pa'i gzhal med khang na 'jigs byed chen po'i 
[\[235b\]]
[\[235b.1\]]thig le snying po nyid dbu gsum phyag drug tu gnas te gnyis su med par bzhugs so/_/de nas de nyid du sku dang /_dbu dang /_phyag dang /_zhabs dang /_'khor stong khams kyi rdul snyed du 'jigs byed chen po bsam gyis mi khyab par khebs par mthong ngo /_/de nas 
[\[235b.2\]]yang bdud chen po sa 'dzin gyi rgyal pos skyes bu chen po sa 'dzin gyi bdag po/_/thong thong ji de lta bu byed dam zhes pa las de nas yang dgyes pa chen po'i bdag nyid kyis/_/o~M a b+hi tsar ba shI na hU~M hU~M hU~M zhes brjod pas dam pa'i bstan pas dam pa'i bstan pa rdo rje theg pa smod 
[\[235b.3\]]cing 'gro ba'i rnal 'byor pa la gnod pa'i tshogs 'khor bsam gyis mi khyab pa dang /_g.yog dang yang g.yog tu bcas pa'i bdud chen po de dag nyid kyi yid kyis gdungs te rab tu brgyal nas ma mthong bar rmongs pa'i gnas nas rang dbang med cing dran pa med par keng 
[\[235b.4\]]rus kyi ri rab chen po'i 'og zhabs kyi gnas su phyin par gyur to/_/de nas 'jigs byed chen pos tiSh+Tha badzra a~M a~M zhes brjod pas gdug pa'i blo dang phral/_mi mthun pa'i lus brdzes te lha chen po'i tshogs 'dul ba'i 'khor los sgyur ba'i rgyal po chen por gnas par 
[\[235b.5\]]gyur to/_/de nas dgyes pa chen po dpal 'jigs byed chen pos de dag gi dkyil 'khor sgyu 'phrul chen po zhes bya ba'i ting nge 'dzin la snyoms par zhugs te/_de bzhin gshegs pa thams cad kyi sku dang gsung dang thugs dang yon tan dang phrin las las thugs kyi dkyil 
[\[235b.6\]]'khor thig le chen po zhes bya ba 'di nyid kyi rdo rje thig le chen po'i dam tshig sgyu 'phrul dra ba las phyung ngo /_/o~M khrag [{]mangs [,]mang [}]dba' klong 'khyil ba yi/_/keng rus tshogs kyi ri rab 'bum/_/'dus pa'i tshom bu lnga yi ri/_/'khor lo rtsibs bzhi 'bar ba'i khang /_/gru chad bzhis 
[\[235b.7\]]brgyan rab brjid pa'i/_/gru bzhi sgo khyud bzhi dang ldan/_/'bar ba'i bar khyams gnyis kyis mdzes/_/thod sbrul sna tshogs nyi zlas brjid/_/stan mang po lha chen brten/_/dgyes pa chen po kun du bzang /_/phyag dang zhabs ni brgyad pa yi/_/thod sbrul sna tshogs nyi zlas 
[\[236a\]]
[\[236a.1\]]brjid/_/'jigs byed chen po khrag 'thung ba'i/_/rdo rje snying po thig le thugs/_/dbu gsum phyag drug zhabs bzhi bgrad/_/khro mo bzhis mchod ngos bzhir ni/_/dgyes pa chen po'i tshul 'chang ba/_/phyogs bzhi grwa dang bcas par ni/_/sprul pa'i rnal 
[\[236a.2\]]'byor phra men rnams/_/ri rab zhing chen steng na gnas/_/'bar bas phyag bsnams chen po ni/_/rdo rje dung chen gang ba dang /_/pad+ma'i gzhal med rde'u chung brdung /_/zhing gi zhags pas 'ching ba dang /_/kha T+wAM 'phen cing 'khril ba ste/_/btsun mo 'dzin pa'i tshogs dang bcas/_/
[\[236a.3\]]gnas dang yul gyi phyag rgya dang /_/sgo bzhi phyag rgya rab mdzes par/_/bran mo'i tshogs chen mang po rnams/_/'jigs pa'i gzugs kyis gnas par byed/_/gsang ba'i snying po de kho na nyid nges pa las de bzhin gshegs pa thams cad kyi dam tshig gdug pa'i tshogs byin 
[\[236a.4\]]gyis rlob pa zhes bya ba'i le'u ste sum cu drug pa'o//_//de nas de bzhin gshegs pa thams cad dgongs pa gcig tu gyur nas/_de bzhin gshegs pa nyid de bzhin gshegs pa nyid la ched du brjod pa 'di brjod do/_/byed pa rdo rje mchog nyid kyi/_/sgyu 'phrul 
[\[236a.5\]]lam gyi dkyil 'khor las/_/dra ba'i dkyil 'khor mngon rdzogs par/_/'jug pa'i yid kyi dgongs pa yin/_/shin tu phra la sbyangs pa ni/_/dkyil 'khor bzhi bcu gnyis kyis mdzes/_/tshom bu gnyis kyi bye brag tu/_/spro zhing bsdu ba'ang de bzhin no/_/yid du 'ong 
[\[236a.6\]]ba'i sa gzhir ni/_/rkang mthil thig gdab dkyil 'khor bri/_/o~M dang mU~M gyi dkyil 'khor bsgom/_/de las phra mo rdo rjes dgang /_/phra bar sa bsdus mthil du gzung /_/yum gyi tshogs su shes pas brtags/_/gang gi yul yang dbang du gyur/_/mi mthun gzugs su 
[\[236a.7\]]brtags pa ni/_/dra ba'i 'du 'phros de lus bzhin/_/lugs ka bzhin du ha~M du brtag_/de las 'od bzhin mthil du gzung /_/gsang nas ngag lam ha~M du bya/_/rlung zla'i steng du mkhas pas gzhag_/drag po lce yi sbyor ba yis/_/gling khams gzhan du shin tu gtang /_/
[\[236b\]]
[\[236b.1\]]bdag nyid hU~M gi tshogs bcas pa/_/ma skyes pa yi yi ge bsgom/_/bya ba chos khams de yi tshogs/_/mU~M du byin brlabs yi ger bstim/_/brtan pa a yi 'phro 'du yis/_/nam mkha' bzhin du shin tu bsgom/_/brtan 'gyur a yi snying po bzlas/_/nyams su lon par 
[\[236b.2\]]ma gyur tshe/_/'jug pa'i yid dang nyams su sbyor/_/dang po'i gnas su shes pa dang /_/rnam pa mang por mnyam du'o/_/de las mi snang gzugs zhi ba/_/rab tu blo yi thig gnas ni/_/gzhan du nams kyang mi bstan cing /_/gzhon dang spyad dang 'tshong la sogs/_/longs 
[\[236b.3\]]spyod rnam par sbyor ba dang /_/rdzas kyi nor phyir ma yin no/_/rmongs la 'phar dang brtson 'grus zhan/_/nams kyang sbyin par ma gsungs te/_/smad pa bam gyi gter bzhin du/_/sus kyang phyin par ma gsungs la/_/srog chags khwa yi gtam bzhin du/_/nams kyang 
[\[236b.4\]]smra bar mi bya'o/_/byed pa rdo rje gsha' yi tshogs/_/bzhi bcu rtsa bzhi gling bzhi'i lam/_/kun du bzang po thabs tshul ba/_/tshom bu gsum gyi lha rnams bsgom/_/chos khams bya ba a yi tshogs/_/bzhi bcu rtsa gnyis gleng slong ba/_/kun du bzang mo shes rab tshul/_/
[\[236b.5\]]gsha' la ye shes thugs kyi thugs/_/tshom bu gsum gyi lha rnams bsgom/_/de ni chos khams a la bstim/_/chos kyi chos bya ba yi dbyings/_/kun du bzang mo bde ba'i yum/_/de yi ngang du tshogs kun brtags/_/sa chu me yi 'byung ba rnams/_/de yi dbyings nas 
[\[236b.6\]]'byung bar ni/_/'dod pa'i bdag la shin tu brtag_/mi gnas nam mkha'i mtha' klas par/_/goms par 'dod pa thod pa dang /_/chu las sa bzhin 'gro ba dang /_/bsreg bya 'bar ba'i dbus gnas dang /_/tsha ba rlung gis bteg nas kyang /_/phyogs bcu kun du phyin 
[\[236b.7\]]par 'gyur/_/gsang ba'i snying po de kho na nyid nges pa las rdo rje snying po las thams cad kyi le'u ste sum cu bdun pa'o//_//de nas bcom ldan 'das dgyes pa chen pos gsang ba'i snying po 'di brtan par 'dzin pa'i don ched du brjod pa 'di brjod do/_/
[\[237a\]]
[\[237a.1\]]de nyid chos dbyings mnyam sbyor bas/_/sangs rgyas kun bdag byin gyis brlab/_/k+Sha lam a yi tshon bzhin du/_/sgyu 'phrul dra ba'i dkyil 'khor bsgom/_/lugs su blugs pa bzhin du ni/_/de nyid yid lam mchog grub pa'o/_/de nyid gsal 
[\[237a.2\]]bar mnyam sbyor las/_/sangs rgyas kun bdag byin gyis brlab/_/oM lA~M a yi tshon bzhin du/_/sgyu 'phrul dra ba'i dkyil 'khor bsgom/_/lugs su blugs pa bzhin du ni/_/de nyid gzugs lam mchog grub pa'o/_/de nyid mnyam nyid mnyam sbyor las/_/sangs 
[\[237a.3\]]rgyas kun bdag byin gyis brlab/_/swA~M la~M a yi tshon bzhin du/_/sgyu 'phrul dra ba'i dkyil 'khor bsgom/_/lugs su blugs pa bzhin du ni/_/de nyid khyad par lam mchog go/_/chos dbyings rtogs pa mnyam sbyor las/_/sangs rgyas kun bdag byin gyis brlab/_/
[\[237a.4\]]o~M la~M a yi tshon bzhin du/_/sgyu 'phrul dra ba'i dkyil 'khor bsgom/_/lugs su blugs pa bzhin du ni/_/de nyid gsum lam mchog grub pa'o/_/chos dbyings bya ba mnyam sbyor bas/_/sangs rgyas kun bdag byin gyis brlab/_/hA~M la~M a yi tshogs bzhin du/_/
[\[237a.5\]]sgyu 'phrul dra ba'i dkyil 'khor bsgom/_/lugs su blugs pa bzhin du ni/_/de ni phrin las ye shes so/_/de las ting 'dzin sgyu 'phrul bsgom/_/dra ba'i dkyil 'khor mchog nyid ni/_/rtse bcu rigs kyi phyag rgya bsgom/_/de nyid ha dang k+ShaHnyid de/_/mU~M gyi tshogs kyi 
[\[237a.6\]]lha rnams bsgom/_/sangs rgyas sgyu 'phrul mchog nyid las/_/dra ba'i dkyil 'khor mngon rdzogs pa/_/de nyid hU~M lam phyag bsnams pa/_/rtse bcu rgyan gyis rnam par brgyan/_/yang na rtse lnga thugs kyi thugs/_/dbus nas hU~M gi lo tsa na/_/lcags kyu 'dzin par rgya 
[\[237a.7\]]bcings shing /_/hU~M hU~M hU~M gis lan gsum du/_/rang lus ngag yid byin gyis brlab/_/mU~M gyi tshogs kyi lha rnams bskul/_/'bru lnga rgya bcings byin gyis brlab/_/bskyed pa rdzogs par gsor ba yis/_/bzhi bcu rtsa gnyis dkyil 'khor bri/_/zhi ba rgyas pa lan 
[\[237b\]]
[\[237b.1\]]gsum gyis/_/de 'dod las rnams grub par 'gyur/_/bcu pa drag po mthing gnag dbung /_/'gying ba'i gar gyis gsor ba yis/_/gsung snyan sgra yi bro rdebs pa'i/_/phyag rgya brgyad du sbyor bas na/_/phaT phaT hU~M gis gsor ba yis/_/snying po thugs rtags phyag 
[\[237b.2\]]bsnams pa/_/sku gsung thugs kyi rgyal po las/_/bsod nams lus 'jig dbang du 'gyur/_/ci 'dod re ba thob par mdzad/_/brgyan pa sgegs pa pho nya dang /_/tshangs pa dbang po 'dod dbang dang /_/mdor na bcu gnyis gling gi bdag_/drag shul mthu yi dregs pa can/_/
[\[237b.3\]]sngags shing brgyal te blo stor nas/_/bum pa bzang po 'bul bar 'gyur/_/lha mo klu mo brgyan pa dang /_/rta dang glang po bzhon pa dang /_/gnas dang rten dang bgo ba dang /_/gtsug na nor bu yod pa dang /_/ci 'dod yid la bsam pa 'bul/_/de la bran bzhin byed par 'gyur/_/de 
[\[237b.4\]]yi dgos pa thams cad ni/_/ma lus kun rdzogs 'grub par 'gyur/_/gsang ba'i snying po de kho na nyid nges pa las sgyu 'phrul chen po brtan par gzung ba bdud rtsi 'byung ba'i le'u ste sum cu brgyad pa'o//_//de nas de bzhin gshegs pa sgyu 'phrul dra ba las thugs rjes 
[\[237b.5\]]'gro ba 'dul ba bdud rtsi 'byung ba zhes bya ba la snyoms par zhugs nas ched du brjod pa 'di brjod do/_/e ma'o ye nas dag chos la/_/log rtog rnam pa gnyis su 'grub/_/thams cad 'byung ba lnga las skyes/_/thams cad gtsang zhing dri med las/_/rnam rtog mi mthun so 
[\[237b.6\]]sor gyur/_/la la'i sman la la la'i dug_/sman du ma gyur gang yang med/_/thams cad ma lus rgyu gcig las/_/mi mthun khyad par so sor snang /_/sus kyang ma byas su byed yod/_/rnam rtog zhags pas so sor bcing /_/sdug bsngal ma lus 'khrul 'khor dang /_/khams 
[\[237b.7\]]gsum phyin ci log bzhi dang /_/dus gsum 'gro lnga thams cad dang /_/nyon mongs sdug bsngal thams cad sbyong /_/rnam par thar pa lta rdzogs byed/_/sa bcu rdzogs shing sangs rgyas sa yang rdzogs/_/de phyir sman 'di bsgrub par bya/_/kun la phan pa'i sman yin pas/_/
[\[238a\]]
[\[238a.1\]]de phyir nga dang bdag ma 'dzin/_/gtsang dang sme ba'i blo rtog bor/_/thams cad mnyam pa nyid du spyod/_/rtsa ba byang chub sems nyid rtogs/_/thabs kyis pha rol phyin pa spyod/_/snying rjes chud ma zos par gyis/_/bdud rtsi mchog ni mnyam pa'i dbyings/_/
[\[238a.2\]]bdud rtsi'i don ni skye shi med/_/bdud rtsi gnas ni byang chub sems/_/bdud rtsi las ni rnam rtog sbyong /_/bdag dpal tshogs shing 'gro don mdzad/_/sman gyi byin brlabs bsam mi khyab/_/ngan song sbyong zhing mtho ris 'grub/_/gser 'gyur sman dang mun sel bzhin/_/
[\[238a.3\]]gzhan yang dgos pa sna tshogs 'grub/_/rkyen las byung ba'i dug rnams dang /_/rtsa ba'i dug dang sbyar ba'i dug_/klu dug sbod gtong dug la sogs/_/thugs rje chen po'i byin brlabs kyis/_/dug rnams thams cad gdul ba'i phyir/_/dkyil 'khor ma lus tshang bar 
[\[238a.4\]]bsgom/_/gnas lnga dag tu 'bru lnga bstim/_/o~M hU~M trA~M hrIHa/_/yang na yi ge A~M gyis bya/_/yang na yi ge hrIHlas gtang /_/dug rnams bdud rtsir bsgyur bar bya/_/mnyam pa'i dbyings su thim par bya/_/a hoHrdo rje gsang ba'i tshig tu'o/_/hU~M bdag nyid zhe sdang rdo 
[\[238a.5\]]rje ste/_/thugs rjes rtog bdag 'dul bar byed/_/nga dang bdag med dbyings sbyor zhing /_/byams pa'i thugs dang ldan pa'o/_/o~M bdag nyid gti mug chen po ste/_/ye shes 'od zer gsal ba'i ngang /_/thams cad 'byung ba'i 'khor lo yi/_/trA~M bdag nyid nga 
[\[238a.6\]]rgyal yon tan te/_/snying rjes 'gro don 'phel bar byed/_/zhi ba'i blo chen dbyings su sbyor/_/yon tan rgya mtsho dpag med pa'o/_/hrIHbdag nyid 'dod chags gsung mchog ste/_/nyon mongs las rnams dag par byed/_/nyon mongs sdug bsngal rnam par dag_/
[\[238a.7\]]chags med sems ni byang chub pa'o/_/A bdag nyid las kyi sems dpa' ste/_/don rnams ma lus grub par byed/_/log rtog ma lus 'dul ba'i mchog_/phyogs bcu dus bzhi 'phro ba'i/_/mU~M bdag nyid shes rab 'od gsal te/_/le lo g.yeng ba 
[\[238b\]]
[\[238b.1\]]sel bar byed/_/thugs rje myur ba las byung ba/_/rgyal ba kun du thogs med pa'o/_/nyon mongs las rnams dag byed cing /_/dbugs chen dag kyang 'byin par byed/_/dug rnams sbyong ba sku gsum ste/_/lam lnga sbyong ba ye shes lnga/_/'khor ba'i rtsad gcod shes 
[\[238b.2\]]rab mtshon/_/hU~M du bsdus shing hoHyis g.yeng /_/ra~M gyis bsregs shing phaT kyis 'phang /_/thabs dang shes rab 'brel pa yi/_/thig le'i dbyings su thim par bya/_/de nas gnyis med dbyings gyur nas/_/ye shes sems dpa'i sku ru bsgom/_/'bru gcig 
[\[238b.3\]]'bru gsum 'bru lnga bsgom/_/bzhi bcu rtsa gnyis ma lus dang /_/sangs rgyas dkyil 'khor tshang bar bsgom/_/nga med bdag med phyag rgyar gsol/_/de nas longs spyod lnga kun dang /_/ye shes lnga dang rigs lnga dang /_/lha mo lnga dang sman lngar bsgom/_/o~M hU~M trA~M hrIH
[\[238b.4\]]aH_o~M badzra a mr-i te kuN+Da li ha na ha na hU~M phaT/_/o~M bi shud d+he a mr-i te hU~M phaT/_o~M d+harma a mr-i te hU~M phaT/_o~M AHhU~M zhes brjod pas thams cad dag par gyur/_/bdud rtsir gyur/_sa chu me rlung nam mkha' rnams/_/rang bzhin med par gzhig pa'i phyir/_/gcig 
[\[238b.5\]]la lnga lngar dbye bya zhing /_/mU~M gyi dbyings su bstim par bya/_/'byung ba che rnam de dag la/_/lhag pa'i ting 'dzin bskyed par bya/_/rigs pa thabs kyi phyag rgya ste/_/de bzhin gshegs pa lngar bsgom zhing /_/'byung ba so so'i mtshan nyid de/_/yum lnga dag tu bsgom 
[\[238b.6\]]par bya/_/de rigs ye shes lnga nyid do/_/rgyur byas gzugs sogs bzhi bcu gnyis/_/phyi nang snod bcud thams cad kun/_/de bzhin nyid kyi dbyings nyid na/_/de ltar gyur cing skyes pa kun/_/smos ci dgos te de nyid yin/_/a hoHe ma'o lhag pa'i byin brlabs 
[\[238b.7\]]kyis/_/bdag la lha rnams bsdu bar bsgom/_/de nas lha dang gnyis med nas/_/bdag nyid yi ge o~M dang mU~M/_/gnyis dang bdag dang dbyings su thim/_/bdag nyid bdud rtsi 'khyil par bsgom/_/sku mdog gangs la nyi shar 'dra/_/zla ba pad+ma gdan khri la/_/nyi ma stong gi gdan 
[\[239a\]]
[\[239a.1\]]khri ldan/_/lha dang lha mo'i tshogs kyis bskor/_/khro bo khro mo'i dkyil 'khor bcas/_/gnas dang yul gyi phyag rgyas mdzes/_/slas dang byi mo tshogs kyis bskor/_/a ho 'khor lo rtsibs bzhi mu khyud bcas/_/dbus su bdud rtsi 'khyil pa ste/_/
[\[239a.2\]]shar gyi rtse la rdo rje'o/_/lho yi rtse la rin po che/_/nub kyi rtse la snang mtha' yas/_/byang gi rtse la don yod grub/_/thabs dang shes rab ldan par bsgom/_/phyag rgya rnams kyang gsal bar bsgom/_/snying po 'bru tshig gsal bar bzlas/_/de la bdud rtsi'i phyag rgya ni/_/
[\[239a.3\]]bum pa gang ba yid bzhin 'bar/_/re ba yid bzhin skong bar byed/_/nyon mongs sdug bsngal sel bar byed/_/'dod lnga yon tan ldan par byed/_/dngos grub chen po bla med pa'o/_/bdud rtsi char bzhin 'bebs par byed/_/sgo bzhi phyag rgya ldan pa dang /_/a mr-i ta yi rgyu nyid 
[\[239a.4\]]ni/_/byang chub sems dang sha chen dang /_/dri chu dri chen ma~M sar bcas/_/pad+ma rak+ta la sogs dang /_/gzhan yang don yod sna tshogs rnams/_/dbye 'am yang na mi dbye bar/_/bdud rtsi nyid du byin gyis brlab/_/rtog pa'i bag chags sbyang ba'i phyir/_/gtsang sme med par dag par 
[\[239a.5\]]bya/_/dbyings su yang ni bstim par bya/_/phyag rgya 'od zer 'bar bar bsgom/_/bzhi brgya rtsa bzhi'i nad sel zhing /_/dug gsum sdug bsngal med pa dang /_/bskal pa yun ring gnas pa dang /_/dngos grub chen po 'thob 'gyur te/_/tshogs gnyis rdzogs par yang dag 
[\[239a.6\]]gsung /_/bdag nyid yi ge hU~M gyur nas/_/longs spyod lnga ldan thams cad la/_/oM AHhU~M du gyur par bsgom/_/'od 'phro 'bar zhing phyogs bcur spro/_/slar 'dus 'od 'phro bdud rtsir 'bar/_/shin tu gsal zhing rtse gcig bsgom/_/gzhan yang yi ge'i tshogs pas 
[\[239a.7\]]gdab/_/'thungs na ngan song sgrib par byang /_/tra ta/_rtag bsten dngos grub mchog kyang 'grub/_/bzhi brgya rtsa bzhi nad sel cing /_/lha la rtag tu mchod byas na/_/bdag dang gnyis su med par 'gyur/_/mi mthun phyogs la gtor byas na/_/drag po gtum po'ang 
[\[239b\]]
[\[239b.1\]]lhan ner 'gyur/_/gzhan yang dngos grub thams cad kyi/_/ji ltar dmigs pa bzhin du 'grub/_/sangs rgyas go 'phang thob 'gyur na/_/lha srin la sogs smos ci dgos/_/the tshom med par bsgrub par gyis/_/rtag tu spyod cing dbyings su thim/_/gsang ba'i snying 
[\[239b.2\]]po de kho na nyid nges pa las rgyud kyi rgyal po sgyu 'phrul dra ba las sman sgrub pa'i le'u ste sum cu dgu pa'o//_//de nas dgyes pa chen pos de dag gi byin gyi brlabs 'byung ba zhes bya ba 'di ched du brjod pa 'di brjod do/_/de la mchod sbyin dam pa ni/_/'phrul chen bzhi 
[\[239b.3\]]bcu rtsa lnga nyid/_/khams dang 'byung ba nyid la gnas/_/de nyid sgyu 'phrul thabs mkhas pa/_/dra bas mngon rdzogs sku gsung thugs/_/thams cad ma lus phyag rgya nyid/_/chos sku mchog gi rten gyur pa/_/phyogs bcu gang bar gsal bar bsgom/_/de nyid ngag 
[\[239b.4\]]lam kun khengs par/_/hU~M gi tshogs su rnam par bsgom/_/lus nyid hA yi tshogs la bstim/_/gang la bya ba'i gzugs bzung bas/_/kha dog nag po'i tshon phye yis/_/de yi snying nang bdag zhugs la/_/dzaHzhes bya ba'i sngags bzlas nas/_/mgyogs su 'gro bar 
[\[239b.5\]]lcags kyis spang /_/dri rno snga bas mgyogs pa dang /_/gang du bya ba byin par byed/_/de yi lus las 'byung 'dod na/_/zhi bas bdag gi gzugs bzung la/_/dal bus hU~M zhes bsdus pa yis/_/bdag gi lus la chud par 'gyur/_/thams cad ma lus phyag rgya nyid/_/
[\[239b.6\]]chos sku mchog gi rten gyur pa/_/phyogs bcu gang bar gsal bar bsgom/_/de nyid ngag lam lus khengs par/_/o~M gyi tshogs su shin tu bsgom/_/lus nyid aHyi tshogs la bstim/_/gang la bya ba'i gzugs bzung nas/_/kha dog dkar po'i tshon phye yis/_/
[\[239b.7\]]de yi snying nang bdag zhugs la/_/hU~M zhes bya ba'i sngags bzlas nas/_/mang pos bkur ba rgyal chen po/_/blo rno yid mdzangs bzhin [{]bzangs [,]bzang [}]dang /_snga bas longs spyod 'du ba dang /_/gnas par dga' ba bzhin du 'gyur/_/de yi lus las 'byung 'dod na/_/zhi 
[\[240a\]]
[\[240a.1\]]bas bdag gi gzugs bzung la/_/dal bus o~M zhes bsdus pa yis/_/bdag gi lus la gzud par 'gyur/_/thams cad ma lus phyag rgya nyid/_/chos sku mchog gi rten gyur pa/_/phyogs kun gang bar gsal bar bsgom/_/de nyid ngag lam kun 
[\[240a.2\]]khengs par/_/swA~M gyi tshogs su rab tu bsgom/_/lus nyid swA~M gyi tshogs la bstim/_/gang la bya ba'i gzugs bzung nas/_/kha dog ser po'i tshon phye yis/_/de yi snying nang bdag zhugs la/_/swA~M zhes bya ba'i sngags bzlas nas/_/nor mang blon po yid mdzangs la/_/
[\[240a.3\]]blo rno snga bas longs spyod 'dud/_/de yi 'khor la longs spyod cing /_/gnas par dga' ba bzhin du 'gyur/_/de yi lus las 'byung 'dod na/_/rgyas bas bdag gi gzugs bzung la/_/dal bus swA~M zhes brjod pa yis/_/bdag gi lus la tshud par 'gyur/_/thams 
[\[240a.4\]]cad ma lus phyag rgya nyid/_/chos sku mchog gi rten gyur pa/_/phyogs bcu gang bas gsal 'bar bsgom/_/de nyid dag la lus khengs par/_/A~MHgyi tshogs su shin tu bsgom/_/lus nyid A~MHgyi tshogs la bstim/_/gang la bya ba'i gzugs bzung nas/_/kha dog 
[\[240a.5\]]dmar po'i tshon phye yis/_/de yi snying nang bdag zhugs la/_/A~MHzhes bya ba'i sngags bzlas nas/_/rgyal mo zhang blon dbang chen dang /_/ci 'dod yid bzhin dbang du 'gyur/_/de yi 'khor la longs spyod cing /_/gnas par dga' ba bzhin du 'gyur/_/de yi gzugs 
[\[240a.6\]]las 'byung 'dod na/_/dbang gis bdag gi gzugs bzung la/_/dal bus A~MHzhes brjod pa yin/_/bdag gi lus la tshud par 'gyur/_/thams cad ma lus phyag rgya nyid/_/chos sku mchog gi rten gyur pa/_/phyogs kun gang bar gsal bar bsgom/_/de nyid ngag 
[\[240a.7\]]lam lus khengs par/_/hA~M gyi tshogs su shin tu bsgom/_/lus nyid hA~M yi tshogs la bstim/_/gang la bya ba'i gzugs bzung nas/_/kha dog ljang gu'i tshon phye yis/_/de yi snying nang bdag zhugs la/_/hA~M zhes bya ba'i sngags bzlas nas/_/las kyi rigs chen gang 
[\[240b\]]
[\[240b.1\]]'dod gzugs/_/dmag mang mthu dpung go mtshon bzang /_/zhe sdang can rnams 'dul bar 'gyur/_/'dod chags can rnams 'du ba dang /_/nga rgyal chen po 'dud par 'gyur/_/de yi bstan pa 'dzin par byed/_/de yi 'khor la logs spyod cing /_/gnas par dga' 
[\[240b.2\]]ba bzhin du 'gyur/_/de yi lus las 'byung 'dod na/_/snyoms pas khro yi gzugs bzung la/_/dal bus ha~M zhes brjod pa yis/_/mi snang ba yi gzugs su 'char/_/bdag gi lus la chud par 'gyur/_/gling ngam dur khrod gnas rnams su/_/nga yi 'dod pa chos dbang 
[\[240b.3\]]gis/_/sgyu 'phrul dkyil 'khor mchog 'dzin la/_/dra ba'i dkyil 'khor yongs kyis 'byung /_/gsang ba'i snying po de kho na nyid nges pa las de bzhin gshegs pa thams cad kyi byin gyis brlabs 'byung ba'i le'u ste bzhi bcu pa'o//_//de nas bcom ldan 'das 
[\[240b.4\]]dpal kun du bzang pos nyid kyi che ba'i yon tan ston pa'i phyir 'gro ba'i sems can gyi don ched du de bzhin nyid kyi dbyings 'di sku gsung thugs rdo rje las phyung ngo /_/dpal nyid kyi mchog rigs kyi yum/_/dbab par bya ba'i gzugs brnyan la/_/spyi gtsug kha dang 
[\[240b.5\]]snying ga mtshan/_/'bru lngas byin brlabs mU~M du brtags/_/de nyid goms las gsang mtshan pa/_/mU~M gyi tshogs kyi lha rnams bsgom/_/de nyid mtha' bral mi dmigs las/_/de zla'i ngang tshul de bzung nas/_/sangs rgyas rdo rje tsa na ka_/shes rab yum dang ldan par 
[\[240b.6\]]bsgom/_/lam du zhugs la de lus dgang /_/de goms blo bde gsal spro thim/_/de bzhin rigs rnams o~M du bsgom/_/snod gnas bde ldan khengs gyur pa/_/yum gyi tshogs kyang gsal bar gnas/_/phyag rgya snying po gzugs la sogs/_/rigs dang mthun par rnam 
[\[240b.7\]]par bsam/_/brtan pa AHyi 'phro 'du ltar/_/rnam shes byin brlabs ngang du brtags/_/gzhi rtsa med pa'i sems nyid las/_/yid bzhin yi ge'i sprin tshogs bsgom/_/phyag rgya shin tu gsal ba na/_/nye ba'i bsnyen pa yin par bsgrags/_/'phro 'du rigs dang 
[\[241a\]]
[\[241a.1\]]mthun pa'i grangs/_/bsgoms nas bzlas dang mngon sum na/_/lcags kyu mchog gi phyag rgya bcing /_/des ni 'dod pa bzhin du 'gyur/_/rang bzhin sku gsung 'dus ma byas/_/gzhan dbang ma yin rdo rje rigs/_/dpal ldan rdo rje sgyu 'phrul yum/_/shin 
[\[241a.2\]]tu chos kyis bsgrags pa la/_/gsal bar 'dod pa smra bya ba/_/spyi gtsug kha dang snying ga mtshan/_/'bru lngar byin brlabs lA~M du brtags/_/de nyid goms las gsang mtshan pa/_/lA~M gyi tshogs kyi lha rnams bsgoms/_/sangs rgyas spyan gyi sbyor ba las/_/rgyal ba thams 
[\[241a.3\]]cad byin gyis rlob/_/de nyid mtha' bral mi dmigs las/_/rang bzhin mchog gi gzugs bcas nas/_/sangs rgyas rdo rje tsa na ka/_/she rab yum dang ldan par bsgom/_/de las rdo rjer byin brlabs te/_/pad+ma gsang nas 'dzum thabs yin/_/sbubs nas zhugs 
[\[241a.4\]]la de lus dgang /_/de goms blo bde gsal spro thim/_/rdo rje rigs rnams hU~M du bsgom/_/snod gnas bde ldan khengs gyur par/_/yum gyi tshogs kyang gsal bar gnas/_/phyag rgya snying po gzugs la sogs/_/rigs dang mthun par shin tu bsam/_/brtan 
[\[241a.5\]]ba hA yi 'phro 'du ltar/_/rnam shes byin brlabs ngang du brtags/_/gzhi rtsa med pa'i sems nyid las/_/yid bzhin yi ge sprin tshogs bsgom/_/phyag bya gsal ba nye bsnyen pa/_/'phro 'du rigs dang mthun pa'i grags/_/sgom dang bzlas dang mngon sum na/_/
[\[241a.6\]]lcags kyu'i stangs kyis bskul bar gsungs/_/rjes su chags pa'i phyag rgya yis/_/rigs dang mthun pa'i 'phro 'du bsgom/_/yon ton sku gsung yid bzhin gter/_/dpal ldan sgyu 'phrul mchog chen mo/_/chas shing bsgregs pa'i gzugs brnyan ni/_/
[\[241a.7\]]ljon pa lcug phran la sogs la/_/dbab pa mchog gi las bya ba/_/sbyi gtsug kha dang snying ga mtshan/_/'bru lngas byin brlabs oM du brtags/_/de nyid goms las gsang mtshan pa/_/oM gyi tshogs kyi lha rnams bsgom/_/sangs rgyas me yi sbyor ba las/_/
[\[241b\]]
[\[241b.1\]]rgyal pa thams cad byin gyis rlob/_/de nyid mtha' bral mi dgyes las/_/yon tan gter gyi gzugs bcas na/_/sangs rgyas rin chen tsa na ka/_/shes rab yum dang ldan par bsgom/_/de las rdo rjer byin brlabs te/_/pad+ma gsang nas 'dzum thabs yin/_/
[\[241b.2\]]sbubs su zhugs la de lus dgang /_/de goms blo bde gsal spro thim/_/rin chen rigs rnams swA~M du bsgom/_snod gnas bde ldan khengs gyur pa/_/yum gyi tshogs kyang gsal bar gnas/_/phyag rgya snying po gzugs la sogs/_/rigs dang mthun par shin 
[\[241b.3\]]tu bsam/_/brtan pa swA~M gyi 'phro 'du ltar/_/rnam shes byin brlabs ngang du brtags/_/gzhi rtsa med pa'i sems nyid las/_/yid bzhin yi ge sprin tshogs bsgom/_/phyag rgya gsal ba nye bsnyen pa/_/'phro 'du rigs dang mthun pa ni/_/bsgoms nas bzlas dang 
[\[241b.4\]]mngon sum na/_/dam tshig zhags pa mchog gis bcing /_/rjes su chags pa'i phyag rgya bzhi/_/rigs dang 'du 'phro mthun par bsgom/_/gso dang gsad dang pham dang rgyal/_/gzhan du 'gro dang 'dug pa dang /_/ci 'dod 'ong dang smra yang rung /_/mtshon dang 'jigs 
[\[241b.5\]]pa mang ba dang /_/bcings pa'i las dang mtshon las thar/_/dpal ldan pad+ma mchog gi yum/_/bde chen gar dbang gzugs 'dzin pa/_/dbab par bya ba'i gzugs brnyan ni/_/ljon pa'i lcugs phran la sogs la/_/dang por gnas lnga byin gyis rlob/_/de nas 
[\[241b.6\]]gnas lnga shes rab bsgom/_/spyi gtsug kha dang snying ga mtshan/_/las bzhi 'bru ba'i ba~M du brtags/_/de nyid goms las gsang mtshan pa/_/ba~M gyi tshogs kyi lha rnams bsgom/_/sangs rgyas chu yi sbyor ba las/_/rdo rje gsung rnams byin gyis rlob/_/de nyid 
[\[241b.7\]]mtha' bral mi dmigs las/_/rdo rje gsung gi gzugs bcas nas/_/sangs rgyas gsung chen tsa na ka/_/shes rab yum dang ldan par bsgom/_/de las rdo rjer byin brlabs te/_/pad+ma gsang nas 'dzul thabs yin/_/sbubs su zhugs la de lus dgang /_/
[\[242a\]]
[\[242a.1\]]de go mas blo bde gsal spro thim/_/ming dang snying po bcas pas dgug_/rdo rje gsung rnams o~M du bsgom/_/snod gnas bde ldan khengs gyur par/_/yum gyi tshogs kyang gsal bar gnas/_/phyag rgya snying po gzugs la sogs/_/rigs dang mthun 
[\[242a.2\]]par shin tu bsam/_/brtan pa o~M gyi 'phro 'du ltar/_/rnam shes byin brlabs dang du brtags/_/gzhi rtsa med pa'i sems nyid las/_/chos dbang yi ge sprin tshogs bsgom/_/phyag rgya gsal bar nye bsnyen pa/_/'phro 'du rigs dang mthun par ni/_/bsgoms nas 
[\[242a.3\]]bzlas dang mngom sum na/_/chags pa'i lcags sgrog mchog gis bcing /_/chags pa chen po'i phyag rgya bzhis/_/rigs dang mthun pa nyid du bsgom/_/zhi ba dbang dang drag po rgyas/_/ci 'dod par ni rab tu bsngags/_/dpal ldan 'grub pa sgyu 'phrul pa/_/dbab par 
[\[242a.4\]]bya ba'i gzugs brnyan ni/_/ljon pa mchog dang 'bring rnams la/_/spyi gtsug kha dang snying ga mtshan/_/'bru lngas byin brlabs hA~M du brtags/_/de ni e yi tshogs yin te/_/de nyid goms las gsang mtshan pa/_/me yi tshogs kyi lha rnams bsgoms/_/de nyid steng 
[\[242a.5\]]gi lha rnams te/_/bdag med mtha' bral mi dmigs las/_/don yod dang tshul de bzung nas/_/don yon mchog gi tsa na ka/_/shes rab yum dang ldan par bsgom/_/de las rgya gram byin brlabs te/_/pad+ma gsang nas 'dzul thabs yin/_/sbubs su zhugs 
[\[242a.6\]]la de lus dgang /_/rgya gram tshon gyis khengs pa dang /_/so so'i snying pos ming yang dgug_/de goms blo bde gsal spro thim/_/rdo rje la la rnams hA~M bsgom/_/snod gnas bde ldan khengs gyur par/_/yum gyi tshogs kyang gsal bar gnas/_/phyag rgya snying po gzugs 
[\[242a.7\]]la sogs/_/rigs dang mthun pa nyid du bsgom/_/brtan pa hA~M gyi 'phro 'du ltar/_/rnam shes byin brlabs ngang du brtags/_/gzhi rtsa med pa'i sems nyid las/_/grub pa sgyu 'phrul sprin tshogs bsgom/_/phyag rgya gsal ba nye bsnyen pa/_/'phro 'du rigs dang mthun 
[\[242b\]]
[\[242b.1\]]par ni/_/bsgoms nas bzlas dang mngon sum ni/_/dgyes pa gar gyi gsung snyan cing /_/rjes su chags pa'i phyag rgya bzhis/_/rigs dang mthun pa nyid du bsgom/_/phyogs su 'gro dang dprog pa dang /_/tshe bstung ba dang las rnams dang /_/mngon sum ci 'dod smra ba'i 
[\[242b.2\]]mchog_/rigs kyi yum dang rtsen par 'gyur/_/srid pa las 'phags mya ngan 'das/_/ting 'dzin 'di yis byed par 'gyur/_/zhes brjod pas rnam par smin pa'i tshogs de bzhin gshegs pa'i che ba'i yon tan nyid du mkhyen to/_/mkhyen nas de bzhin nyid kyi dbyings 
[\[242b.3\]]sku dang gsung dang thugs rdo rje las rdo rje gsang ba'i tshig 'di phyung ngo /_/a hoHbsam bya bsam par zin pa yi/_/bsam pas mi zin bsam mi khyab/_/bsam yas lhun gnas mi g.yo dpag med bsam mi khyab/_/rgyu dang 'brel pa'i rkyen du shes pa'i dbyings nyid 
[\[242b.4\]]zad mi shes/_/ngo mtshar srid lam mtha' bral dmigs med pa/_/de nyid yon tan mchog gi 'khor lo lam mchog yin/_/a hoH/_rdo rje gsang ba'i tshig tu'o/_/bcom ldan 'das dpal kun du bzang po de bzhin nyid kyi dbyings nas che ba'i yon tan ston pa zhes 
[\[242b.5\]]bya ba'i le'u ste bzhi bcu gcig pa'o//_//de nas bcom ldan 'das dpal kun du bzang pos che ba'i yon tan ston pa'i sgyu 'phrul chen po gsung gi dkyil 'khor byin gyis rlob pa zhes bya ba cho ga dang bcas pa 'di sku dang gsung dang thugs rdo rje las 
[\[242b.6\]]phyung ngo /_/dbab pa mchog gi dkyil 'khor rnams/_/kha dog grangs bcas ma brlams pas/_/shes pa blo che khongs yangs la/_/zab par spyod la mi skyo bar/_/zas srung gos rjes dam zas sbyin/_/dung chen snod du chu yis bsing /_/rten du rung bar ting 'dzin 
[\[242b.7\]]dang /_/dbang dang sgrub pa mchog kyang bstan/_/mi smra gsang ba'i dam tshig dbog_/o~M dang mU~M gyi blo bstan nas/_/gsang bas mtshan ma lnga nas sbyang /_/sgyu 'phrul dkyil 'khor bzhi bcu gnyis/_/phung po khams dang skye mched sbyar/_/longs spyod lnga ldan 
[\[243a\]]
[\[243a.1\]]mchod sbyin bya/_/rdo rje ngag lam gsung chen bzlas/_/oM sarba ta thA ga ta dzI na oM/_oM badzra ku la hU~M badzra/_oM sarba ta thA ga ta swA~M rat+na swA~M/_oM pad+ma ta thA hr-i da ya A ro lika_/hA pradz+nyA hA~M/_d+hA twI shwa ri mU~M/_dwe Sha ra ti lA~M/_mo ha ra ti A~M/_rA ga ra 
[\[243a.2\]]ti pA~M/_badzra ra ti tA~M/_mU~M mU~M mU~M/_lA~M lA~M lA~M/_A~MHA~MHA~MH/_pA~M pA~M pA~M/_tA~M tA~M tA~M/_e ba~M ma ya/_ba ba ba ba ba/_dzra dzra dzra dzra dzra/_sa sa sa sa sa/_ma ma ma ma ma/_ya ya ya ya ya/_s+t+wa~M hoHzhes brjod pas 'jig rten drug gi phyogs bcu mtha' yas par dam tshig thams 
[\[243a.3\]]cad kyi mchog_/de bzhin gshegs pa thams cad kyi sku dang gsung dang thugs rje'i bdag nyid dbyings kyi dbang phyug ma chen mo dang /_/spyan chen mo dang /_mA ma kI chen mo dang /_/gos dkar mo chen mo dang /_dam tshig 'phags ma sgrol ma chen po'i rang bzhin nyid du 
[\[243a.4\]]kun du snang par gyur to/_/de bzhin gshegs pa thams cad kyi sku dang gsung dang thugs rdo rje'i bdag nyid dbab pa'i gsung gi 'khor lo zhes bya ba'i le'u ste bci bcu gnyis pa'o//_//de nas bcom ldan 'das dpal kun du bzang pos sgyu 'phrul 
[\[243a.5\]]chen po'i byin bsdu ba zhes bya ba'i dam tshig la snyoms par zhugs nas de bzhin gshegs pa thams cad kyi sku dang gsung dang thugs rdo rje sgyu 'phrul dra ba las phyung ngo /_/sgeg mo mchod pa byin bsdu ba/_/gzugs ston dbab par bya ba ni/_/rigs dang mthun pa'i 
[\[243a.6\]]gzugs brnyan la/_/spyi gtsug kha dang snying ga mtshan/_/'bru lngas byin brlabs ya nyid sbyin/_/de nyid pad+ma'i dkyil 'khor yin/_/de nyid goms la gsang mtshan pa/_/ya yi tshogs kyi lha rnams bsgom/_/de nyid hU~M gi lha rnams te/_/bdag med mtha' bral 
[\[243a.7\]]mi dmigs las/_/rang gi ngang tshul de bzung nas/_/sangs rgyas rdo rje tsa na ka/_/shes rab yum dang ldan par bsgom/_/de las rdo rjer byin brlabs te/_/pad+ma gsag nas 'dzul thabs yin/_/sbubs su zhugs la de lus dgang /_/rdo rje tshon gyis khengs pa dang /_/
[\[243b\]]
[\[243b.1\]]so so'i snying po ming yang bod/_/de goms blo bde gsal spro thim/_/ming yang snying po bcas pas dgug_/rdo rje lha rnams hU~M du bsgom/_/snod nas sgeg mo khengs gyur par/_/yum gyi chogs kyang gsal bar gnas/_/phyag rgya snying po gzugs la sogs/_/rigs 
[\[243b.2\]]dang mthun pa nyid du bsam/_/brtan pa hA yi 'phro 'du ltar/_/rnam shes byin brlabs ngang du brtags/_/gzhi rtsa med pa'i sems nyid las/_/sangs rgyas rdo rje'i sprin tshogs bsgom/_/phyag rgya gsal ba nye bsnyen pa/_/'phro 'du rigs dang mthun par ni/_/bsgoms 
[\[243b.3\]]nas bzlas dang mngon sum na/_/sgom bzhi yi phyag rgya bcing /_/rjes su chags pa'i phyag rgya bzhis/_/rigs dang mthun pa nyid du bsgom/_/rin chen phreng ba'i byin bsdu ba/_/gzugs ston dbab par bya ba ni/_/rigs dang mthun pa'i gzugs brnyan la/_/spyi gtsug 
[\[243b.4\]]kha dang snying ga mtshan/_/'bru lngas byin brlabs e nyid sbyin/_/de nyid pad+ma'i dkyil 'khor yin/_/de nyid goms nas gsang mtshan pa/_/e yi tshogs kyi lha rnams bsgom/_/de nyid swA~M gyi lha rnams te/_/bdag med mtha' bral mi dmigs las/_/rang gi ngang tshul de 
[\[243b.5\]]bzung nas/_/sangs rgyas rin chen tsa na ka/_/shes rab yum dang ldan par bsgom/_/de las rdo rje byin brlabs te/_/pad+ma gsang nas 'dzul thabs yin/_/sbubs su zhugs la de lus dgang /_/rin chen tshon gyis khengs pa dang /_/so so'i snying pos mi yang dgug_/
[\[243b.6\]]de goms blo bde gsal spro thim/_/rin chen lha rnams swA~M du bsgom/_/snod gnas phreng ba khengs gyur par/_/yum gyi tshogs kyang gsal bar gnas/_/phyag rgya snyig po gzugs la sogs/_/rigs dang mthun pa nyid du bsam/_/brtan pa swA~M gyi 'phro 'du ltar/_/rnam shes 
[\[243b.7\]]byin brlabs ngang du brtags/_/gzhi rtsa med pa'i sems nyid las/_/sangs rgyas rin chen sprin tshogs bsgom/_/phyag rgya gsal ba nye bsnyen pa/_/'phro 'du rigs dang mthun par ni/_/bsgoms nas bzlas dang mngon sum na/_/sgo ma bzhi yi phyag rgya bcing /_/rjes su 
[\[244a\]]
[\[244a.1\]]chags pa'i phyag bzhis/_/rigs dang mthun pa nyid du bsgom/_/pad+ma'i dbyings kyi byin bsdu ba/_/gzugs ston dbab par bya ba ni/_/rigs dang mthun pa'i gzugs brnyan la/_/spyi gtsug kha dang snying ga mtshan/_/'bru lngas byin brlabs ba~M du 
[\[244a.2\]]brtags/_/de nyid pad+ma'i dkyil 'khor bsgom/_/de nyid goms la gsang mtshan pa/_/ba~M gyi tshogs kyi lha rnams bsgom/_/de nyid oM gyi lha rnams te/_/bdag med mtha' bral mi dmigs las/_/rang gi [(]dang tshul [,]ngang tshul [)]de bzung nas/_/sangs rgya pad+ma tsa na ka/_/shes rab 
[\[244a.3\]]yum dang ldan par bsgom/_/de las rdo rjer byin brlabs te/_/pad+ma gsang nas 'dzul thabs yin/_/sbubs su zhugs la de lus dgang /_pad+ma'i tshogs kyi khengs pa dang /_/so so'i snying pos mi yang dgug_/de goms blo bde gsal spro thim/_/pad+ma'i lha rnams 
[\[244a.4\]]o~M du bsgom/_/snod gnas dbyangs ma khengs gyur bar/_/yum gyi tshogs kyang gsal bar gnas/_/phyag rgya snyig po gzugs la sogs/_/rigs dang mthun pa nyid du bsgom/_/brtan pa hA~M gyi 'phro 'du ltar/_/rnam shes byin brlabs ngang du brtags/_/gzhi rtsa 
[\[244a.5\]]med pa'i sems nyid las/_/sangs rgyas rin chen sprin tshogs bsgom/_/phyag rgya gsal ba nye bsnyen pa/_/'phro 'du rigs dang mthun par ni/_/bsgoms nas bzlas dang mngon sum na/_/sgo ma bzhi yi phyag rgya bcing /_/rjes su chags pa'i phyag bzhis/_/rigs 
[\[244a.6\]]dang mthun pa nyid du bsgom/_/gar mkhan las kyi byin bsdu ba/_/gzugs ston dbab par bya ba ni/_/rigs dang mthun pa'i gzugs brnyan la/_/spyi gtsug kha dang snying ga mtshan/_/'bru lngas byin brlabs ma nyid sbyin/_/de nyid pad+ma'i dkyil 'khor bsgom/_/de nyid 
[\[244a.7\]]goms la gsang mtshan pa/_/ma yi tshogs kyi lha rnams bsgom/_/de nyid hA~M gyi lha rnams te/_/bdag med mtha' bral mi dmigs las/_/rang gi dang tshul de bzung nas/_/sangs rgya pad+ma tsa na ka/_/shes rab yum dang ldan par bsgom/_/de las 
[\[244b\]]
[\[244b.1\]]rdo rje byin brlabs te/_/pad+ma gsang nas 'dzul thabs yin/_/sbubs su zhugs la de lus dgang /_/las kyi tshogs kyis khengs pa dang /_/so so'i snying pos mi yang dgug_/de goms blo bde gsal spro thim/_/las kyi lha rnams hA~M du bsgom/_/snod gnas gar mkhan 
[\[244b.2\]]khengs gyur par/_/yum gyi tshogs kyang gsal bar gnas/_/phyag rgya snying po gzugs la sogs/_/rigs dang mthun pa nyid du bsgom/_/brtan pa hA~M gyi 'phro 'du ltar/_/rnam shes byin brlabs ngang du brtags/_/gzhi rtsa med pa'i sems nyid las/_/sangs rgyas las kyi 
[\[244b.3\]]sprin tshogs bsgom/_/phyag rgya gsal ba nye bsnyen pa/_/'phro 'du rigs dang mthun par ni/_/bsgoms nas bzlas dang mngon sum na/_/sgo ma bzhi yi phyag rgya bcing /_/rjes su chags pa'i phyag rgya bzhis/_/rigs dang mthun pa nyid du bsgom/_/dkyil 'khor bzhi bcu 
[\[244b.4\]]rtsa gnyis kyi/_/lha rnams mngon du snang ba dang /_/sgo ba sgo ma mang po dang /_/dus bzhi'i lha mo mchog dbab dang /_/lha dang klu yi tshogs bcas las/_/mngon du smra bar bya bar mthun/_/rgyal srid dang ni 'khor 'phrog dang /_/bsdu dang dbang du bya ba dang /_/gsad dang bskrad 
[\[244b.5\]]pa'i tshogs bcas dang /_/bdag 'gro myur du phyin pa dang /_/nor 'dod pa dang ci bya ba/_/ting 'dzin 'di yis byed par 'gyur/_/dus med par ni mchod dang phrad/_/ces brjod pas 'jig rten drug gi phyogs bcu thams cad byin bsdu ba'i mchod pa chen por gyur to/_/gsang 
[\[244b.6\]]ba'i snying po de kho na nyid nges pa las byin bsdu ba dang dam tshig dbab pa'i sgyu 'phrul dra ba'i thugs rje zhes bya ba'i le'u ste bzhi bcu gsum pa'o//_//de nas dgyes pa chen pos longs spyod chen po rdo rje snying po zhes bya ba'i ting nge 'dzin la snyoms par zhugs nas sgyu 
[\[244b.7\]]'phrul chen po'i dam tshig mchod pa'i longs spyod ces bya ba 'di de bzhin gshegs pa'i sku dang gsung dang thugs rdo rje sgyu 'phrul dra ba las phyung ngo /_/rab 'bring tha ma'i blo rnams kyis/_/nges par bsgom par bya ba ni/_/rgyal po'i sa 'dzin mchog 'dod pas/_/gzugs su bri'am 
[\[245a\]]
[\[245a.1\]]rten bcas la/_/spyi gtsug kha dang snying ga mtshan/_/goms par dzaHnyid mdog dmar bsgom/_/de goms gsang nas khong bsdus te/_/rang lus mdog dmar dang tshul 'dzin/_/spyi gtsug kha dang snying ga mtshan/_/'bru lngas byin brlabs ba~M du 
[\[245a.2\]]brtags/_/de goms gar gyi dkyil 'khor bsgom/_/dzaHzhes rgya bcings drang bya zhing /_/goms par gsang nas zhugs tshul du/_/lam nas ngag gi dbang por bsdu/_/o~M las sangs rgyas tsa na ka/_/snod gnas dkyil 'khor khengs par bsgom/_/ming dang snying po 
[\[245a.3\]]goms pas dgug_/mngon sum gsal bar gyur pa na/_/lcags kyu la sogs mtshan pa yi/_/rjes su chags pa'i mchod pas bsham/_/yid la goms pa gsal pa ni/_/gang la bya ba dbang du 'gyur/_/blon po'i sa 'dzin mchod pa bsham/_/yid la goms pa gsal ba 
[\[245a.4\]]na/_/gang la bya ba kha dang snying ga mtshan/_/goms par dzaHnyid mdog dmar bsgom/_/de goms gsang gnas khong bsdus te/_/rang lus mdog dmar dang tshul 'dzin/_/spyi gtsug kha dang snying ga mtshan/_/'bru lngas byin brlabs ba~M du brtags/_/de goms gar gyi dkyil 
[\[245a.5\]]'khor bsgom/_/dzaHzhes rgya bcings drang bya zhing /_/goms par gsang gnas zhugs tshul du/_/lam nas ngag gi mchog tu bsdu/_/A~MHnas sangs rgyas tsa na ka/_/snod gnas dkyil 'khor khengs par bsgom/_/ming dang snying bo goms par dgug_/mngon sum 
[\[245a.6\]]gsal bar gyur pa na/_/lcags kyu la sogs mtshan pa yi/_/rjes su chags pa'i mchod par bsham/_/de la las su stsal pa na/_/gang la bya ba dbang du 'gyur/_/lha mo klu mo rigs ngan mo/_/yud tsam rtag par 'dod bsgrub rnams/_/ting 'dzin 'di yis byed par 'gyur/_/dbang 
[\[245a.7\]]phyug lha chen lha dbang po/_/rgyal chen phyogs skyong mang po la/_/chung ma bu mo la sogs mtshan/_/'dod spyod dbang bar blo 'chang rnams/_/ting 'dzin 'di yis byed par 'gyur/_/de yi dgos pa thams cad ba/_/ma lus kun rdzogs 'grub par 'gyur/_/ces brjod pas 
[\[245b\]]
[\[245b.1\]]'jig rten drug gi phyogs bcu thams cad rab tu g.yos kun du gsal bar gyur nas de bzhin gshegs pa'i longs spyod chen po kun du snang bar gyur to/_/de bzhin gshegs pa thams cad kyi sku dang gsung dang thugs rdo rje'i bdag nyid gsang ba'i snying po de kho na nyid nges 
[\[245b.2\]]pa las sgyu 'phrul chen po dam tshig gi mchod pa'i longs spyod ces bya ba'i le'u ste bzhi bcu bzhi pa'o//_//de nas thub pa chen po bcom ldan 'das kyis klu'i tshogs bsam gyis mi khyab pa la rgyal po chen po sangs rgyas bcom ldan 'das nyid du snang bar gyur to/_/
[\[245b.3\]]gdug pa'i las klu'i tshogs 'dul bar gyur nas sgrub pa chen po la mos pa'i ched du brjod pa 'di brjod do/_/klu'i tshogs rigs gnyis pa dang /_/rigs gsum pa dang /_rigs tha dad pa dang /_phyogs gnyis pa las 'khor du byas pa bsam gyis mi khyab pas khengs pa'i 
[\[245b.4\]]gnas su nyid kyi bsnyen pa che chung la ma gtogs pa yid la dga' ba ci byas kyang mi 'grub cing bar chad byed par 'gyur ba'i phyir gegs bsal ba lnga pa zhes bya ba 'di 'thon par gyur pa 'di ched du gsungs so/_/sgrub la 'dug pa mi gnas dang /_/sa gzhi bdag tu dbang ba dang /_/
[\[245b.5\]]sgrub pa'i rdzas rnams ci yod pa/_/gdug pa'i sbrul rnams bsal ba dang /_/'khor du gtogs pa mang nyung la/_/gdug pas zin par mi 'gyur cing /_/ljon pa lcug phran la sogs la/_/gdug pas gnas par mi 'gyur phyir/_/lnga pa zhes ni rab tu bsngags/_/bdag gis 
[\[245b.6\]]gdug par mchod pa'i phyir/_/sgyu 'phrul dra ba'i ting 'dzin las/_/bdag nyid gdug pa'i mthing gnag mdog_/lag na zhags pa ut+pal 'dzin/_/mgo la gdengs ka sbrul chen bcu/_/nyi shu brgya 'am stong dang khri/_/bsam yas dag gi sbrul chen po/_/kha dog nag po lce 
[\[245b.7\]]gsum 'bar/_/gdug pa klu yi tshogs [{]mangs [,]mang [}]pas/_/'khor mang 'jigs brjod skyi bung bas/_/mchog tu phyag rgya 'di bca' bya/_/mi bskyod rin chen yig 'bru rnams/_/phral te go ran byas pa na/_/gdug pa sbrul gyis 'og tu gding /_/nA ga pu ka la nA ga phaT ces brjod/_/
[\[246a\]]
[\[246a.1\]]'di la goms par gang brtsom pas/_/nga yi cha lugs 'di bzung na/_/me lce'i tshogs la phung po bzhin/_/rgyal po chen po'i rgyal chen por/_/kun la snang bar gsal gyur nas/_/rang dbang med par 'bros pa dang /_/de la bran bzhin byed par 'gyur/_/sa la bdag 
[\[246a.2\]]tu bya ba ni/_/thog mar sa gzhi rab mnyam ste/_/o~M dang mu~M gyi tshogs kyis dgang /_/rin chen pho brang dkyil 'khor las/_/'jug pa'i lha tshogs dkyil 'khor bsgom/_/de la gshog pa rab brkyang ste/_/rdo rje thal mo drag tu rdab/_/o~M badzra kro d+ha du na mu ne du nA gats+tsha/_de nas yig 
[\[246a.3\]]'bru shin tu gshig_/de nas yig 'bru tha ma bsgreng /_/de nas yig 'bru 'phrul bskyed pa/_/nga yi cha lugs 'di bzung ste/_/sa gzhi mnyam pa'i dkyil 'khor bsgom/_/de la shin tu dngangs 'gyur te/_/phyogs bcu kun du 'bros par 'gyur/_/de la bran bzhin byed par 'gyur/_/
[\[246a.4\]]'khor du gtogs pa nga yi 'khor/_/'khor mang ji snyed mchog byed pa/_/gdug pa mang pos gnod bsgrub phyir/_/rdzas la mes ni rab sbar nas/_/nga yi snying pos brjod nas 'byung /_/de la yig 'bru drug brjod na/_/de la gnod par mi nus shing /_/gdug pas mchod cing bkur 
[\[246a.5\]]bar 'gyur/_/de yi nad rnams sos par 'gyur/_/mngon sum snang ba'i gzugs brnyan dang /_/mchog dang tha ma 'bring rnams la/_/gdug pa'i tshogs kyis zhen pa ni/_/snying gar a~M gyi 'bru rnams te/_/kha dog dmar po 'bar ba'i nang /_/gzugs su snang ba kun bzhugs te/_/
[\[246a.6\]]thub pa'i ngang tshul de bsgoms nas/_/rin chen yig 'bru yi ge bsam/_/de la rab tu 'jigs par brkyang /_/yi ge dang po tha ma mig_/a~M gyi tshogs su 'bar ba gzhan/_/mi bskyod nyid mas be con 'chang /_/thod pa'i dbyig par chas nas ni/_/lce la sngags ni dran pa yis/_/
[\[246a.7\]]rgyal ba kun gyis dbang bskur zhing /_/gdug pa'i klu rnams 'dul 'gyur te/_/phyogs bcu kun du 'bros par 'gyur/_/de la mchod dang bran du 'gyur/_/o~M mu ne pad+ma sa ma yo gi hU~M hU~M dza dza/_'di la goms par gang brtson pas/_/nga yi cha lugs 'di bzung nas/_/bkur gnas 
[\[246b\]]
[\[246b.1\]]mchod pa byed pa dang /_/sgrub pa thams cad myur bar 'gyur/_/gsang ba'i snying po de kho na nyid nges pa las thub pa chen po bcom ldan 'das kyis klu'i tshogs kyi gdug pa'i las 'dul ba'i le'u ste bzhi bcu lnga pa'o//_//de nas bcom ldan 'das dpal kun du bzang pos 
[\[246b.2\]]'byung po'i tshogs zil gyis gnon pa zhes bya ba 'di'i ched du brjod pa 'di brjod do/_/sgyu 'phrul dra ba'i dkyil 'khor las/_/tshom bu gnyis kyi lha rnams bsgom/_/nga nyid 'dug pa'i gnas bshams te/_/lo dang zla ba gsum dang lngar/_/rdo rje dung chen gang ba dang /_/rdo rje 
[\[246b.3\]]phyag bsnams dril bu la/_/sngags bzlas ting 'dzin goms par bsnyen/_/rdzas la tshon gyis mdog bsgyur bzhin/_/rtags dang mngon du gyur par ro/_/sangs rgyas rdo rje phyag bsnams nas/_/khro bo chen po rnam par rgyal/_/rang gi rang bzhin der bsgyur nas/_/spyan bgrad 
[\[246b.4\]]mche gtsigs sdang mig 'bar/_/brkyang bskum rngam pas zhing stengs bsgom/_/shig shig drag tu gyur pa na/_/de yi snying po bzlas nas ni/_/de bsnyen nyams su lon pa yin/_/de ltar 'grub pa'i rtags rnams ni/_/gang la dmigs pa'i mdun dag tu/_/bzhin bzlog mig 
[\[246b.5\]]gis bltas nas ni/_/lce la drag tu phaT ces brjod/_/brgyal 'gyur a~M nas dmar rtsi dbab/_/de las hU~M zhes bya ba yid/_/dang po'i gnas su 'dus pa na/_/mchongs par 'dod na langs par 'gyur/_/sgyu 'phrul dra ba'i dkyil 'khor las/_/tshom bu gnyis kyi lha rnams 
[\[246b.6\]]bsgom/_/nga nyid 'dug pa'i gnas bshams te/_/lo dang zla ba gsum lnga bdun/_/de yi dung chen gang ba dang /_/rdo rje phyag bsnams dril bu la/_/sngags bzlas ting 'dzin goms par bsnyen/_/rdzas la tshon gyis mdog bsgyur bzhin/_/rtags dang mngon du gyur par ro/_/
[\[246b.7\]]sangs rgyas rdo rje phyag bsnams nas/_/khro bo chen po gshin rje rgyal/_/gshin rje khros pa'i rgyal mor sbyor/_/rang gi rang bzhin der bsgyur nas/_/spyan bgrad mche gtsigs sdang mig par/_/brkyang bskum rngam pas zhing stengs bsgom/_/shig shig drag tu gyur pa na/_/de 
[\[247a\]]
[\[247a.1\]]yi snying po bzlas nas kyang /_/o~M zhes pas ni rked par gcad/_/des ni dbang du gyur par bsgom/_/sa las gser dang chu las sa/_/yid dang 'thad pa nyid du ni/_/ji bzhin ji bzhin 'grub par 'gyur/_/de las 'dod pa bzhin du nges/_/de bsnyen nyams 
[\[247a.2\]]su lon pa yin/_/de ltar nges pa'i rtags rnams ni/_/ming dang gzugs dang mngon sum na/_/dbu gsigs sdang mig drag pos blta/_/o~M gyi rtse mor phaT ces brjod/_/brgyal 'gyur o~M las dmar rtsi dbab/_/ngag las a~M zhes bya bas ni/_/bzlas brjod bcas de bdag 
[\[247a.3\]]nyid bstim/_/de nas 'dod pa bzhin du nges/_/de bsnyen nyams su len pa yin/_/de ltar nges pa'i rtags rnams ni/_/ming dang gzugs dang mngon sum la/_/bzhin bzlog mig gis bltas nas ni/_/o~M las drag tu phaT ces pas/_/brgyal 'gyur a~M las dmar rtsi 
[\[247a.4\]]dbab/_/de las hU~M zhes bya ba yin/_/dang po'i gnas su bsdus pa na/_/'tsho bar 'dod na langs par 'gyur/_/sgyu 'phrul dra ba'i mngon rdzogs pa/_/byang chub mchog gi kun ngo bo/_/phyag rgya bzhugs yun la sogs pa/_/gcig pu cha yi ting nge 'dzin/_/rdo rje dung 
[\[247a.5\]]chen gang ba dang /_/rdo rje phyag bsnams dril bu la/_/sngags bzlas ting 'dzin goms par bsnyen/_/rdzas la tshon gyis mdog bsgyur bzhin/_/rtags dang mngon du gyur par ro/_/sangs rgyas rdo rje phyag bsnams nas/_/khro bo chen po rta mchog dpal/_/rang gi rang bzhin 
[\[247a.6\]]der bsgyur nas/_/spyan bgrad mche gtsigs sdang mig par/_/brkyang bskum rngam pas zhing stengs bsgom/_/shig shig drag tu gyur pa na/_/de yi snying po bzlas nas kyang /_/o~M zhes bya bas rked par gcad/_/des ni dbang du gyur par bsgom/_/sa las gser dang chu las 
[\[247a.7\]]sa/_/yid dang 'thad pa ji lta ba/_/ji bzhin ji bzhin grub par nges/_/de la 'dod pa bzhin du 'gyur/_/de bsnyen nyams su lon pa yin/_/de yi grub pa'i rtags rnams ni/_/ming dang gzugs dang mngon sum na/_/dbu gsigs sdang mig drag pos blta/_/a~M 
[\[247b\]]
[\[247b.1\]]las drag tu phaT ces pas/_/brgya la 'gyur o~M las dmar rtsi dbab/_/de las hU~M zhes bya ba yid/_/dang po'i gnas su bsdus pa na/_/mchongs par 'dod na langs par 'gyur/_/sgyu 'phrul chen po de nyid las/_/sangs rgyas rdo rje phyag bsnams pa/_/khro bo chen po bdud rtsi 
[\[247b.2\]]'khyil/_/bdag nyid rang bzhin der bsgyur nas/_/spyan bgrad mche gtsigs sdang mig par/_/brkyang bskum rngam pas zhing stengs bsgom/_/shig shig drag tu gyur pa las/_/mgyogs par phyogs su song ba na/_/de yi snying po mchog bzlas nas/_/hU~M zhes pas ni 
[\[247b.3\]]bskul ba yis/_/dang po'i gnas su phyin par byed/_/des ni dbang du gyur par bsgom/_/de las sna tshogs ci 'dod par/_/thams cad thams cad grub par 'gyur/_/de bsnyen nyams su lon pa yin/_/o~M la drag tu phaT ces pas/_/gang la bya ba mngon bsam nas/_/se 
[\[247b.4\]]gol snol mar gtogs pa yis/_/brgyal 'gyur o~M las dmar rtsi dbab/_/yid la bsgoms pas langs par 'gyur/_/gsang ba'i snying po de kho na nyid nges pa las sgyu 'phrul chen po rab tu rgyal bar byed pa dam tshig mchod bkod pa'i le'u ste bzhi bcu drug pa'o//_//
[\[247b.5\]]de nas bcom ldan 'das dgyes pa chen po'i spyan sngar dregs pa chen po dang /_dbang phyug chen po dang /_rgyal po chen po bzhi dang /_phyogs skyong par gyur pa sde dpon dang chung mar bcas/_bran dang g.yog dang yang g.yog gi rab tu 'jigs pa dang bcas pa'i sems kyis gus 
[\[247b.6\]]par dam bcas shing /_/rang rang gi dkyil 'khor dang /_snying po zhes bya ba 'di mgrin gcig tu yang smras so/_/dregs pa 'khor bcas dkyil 'khor dang /_/lus dang ngag yid dbul ba ni/_/'khor g.yog bye ba drug cu rnams/_/keng rus gsar rnying gnas su gyur/_/rlon 
[\[247b.7\]]pa sha khrag tshogs la spyod/_/thod par 'thung za med pa'i nang /_/mdung thung ral gri dgra sta dang /_/zhags pa dbyig pa zor ba dang /_/rnga dang lda ldi khrag 'thor zhing /_/gdug pa'i tshogs rnams kun gyis bskor/_/dgyes pa'i dkyil 'khor 'di rnams la/_/ming tsam 'dzin 
[\[248a\]]
[\[248a.1\]]par byed pa yis/_/zhabs kyi mthil du 'di bsgoms te/_/rang gi snying po 'di brjod na/_/de bran bzhin du bdag cag bgyid/_/de yi dgos pa ci yang rung /_/ma lus rdzogs par bdag cag bsgrub/_/'dug nas snying po 'di bzhin dbul/_/o~M kha~M d+hu ha 
[\[248a.2\]]swA hA/_dbang phyug lha chen dkyil 'khor dang /_/lus dang ngag yid dbul ba ni/_/'khor g.yog bye ba brgyad cu stong /_/me tog sil ma bkram pa dang /_/ras stan 'phar ma mang po dang /_/rin chen bcal dang brdung ba dang /_/rol mo glu gar rab tu snyan/_/rin chen khang pa'i 
[\[248a.3\]]gnas su ni/_/lha mo mang por bdag spyod cing /_/rin chen snod du bdag cag 'thung /_/gdugs kyis rgyas par steng nas g.yogs/_/gzugs mdzes pas ni gda' bar bgyid/_/rin chen me tog la sogs dang /_/lha yi me tog phyogs su 'thor/_/lha yi tshogs mang kun 
[\[248a.4\]]gyis bskor/_/dgyes pa'i dkyil 'khor 'di rnams la/_/ming tsam 'dzin par byed pa yis/_/zhabs kyi mthil du 'di bris te/_/rang gi snying po 'di brjod na/_/de la bran bzhin bdag cag bgyid/_/gtsug tu bzhag nas bkur ba dang /_/de yi dgos pa ci yang rung /_/ma lus 
[\[248a.5\]]rdzogs par bdag cag bsgrub/_/de gzugs ston cing gda' bar bgyid/_/o~M sarba de bA ma hA u pa ha/_/rgyal po rnam thos yul 'khor srung /_/'khor tshogs stong phrag mang po yi/_/lus dang ngag yid 'bul ba ni/_/'khor g.yog stong phrag bye ba brgya/_/me tog sil mar 
[\[248a.6\]]bkram pa dang /_/rgyan mang byug pa gcal bkram pa/_/sde dpon nyi shu bye ba rnams/_/ci legs par ni rab tu smra/_/rim pa che zhing sri zhu gus/_/mchod par byed cing lugs mchis pa'i/_/bdag gi 'khor dang bcas pa lags/_/rin chen bcal dang 'thung ba dang /_/rol 
[\[248a.7\]]mo glu gar snyan pas brgyan/_/rin chen khang par bdag mchis shing /_/bzhon pa dmag [{]mangs [,]mang [}]'khor bar mchis/_/rin chen snod du chang 'thung ba/_/gdugs kyis brgyan par steng nas g.yogs/_/gzugs mdzes pas ni gda' bar bgyid/_/rin chen me tog 
[\[248b\]]
[\[248b.1\]]phyogs su 'thor/_/rgyal po'i tshogs mang kun gyis bskor/_/dri za med pa'i bdag po dang /_/dbang ldan rlung gi bdag po rnams/_/'di bzhin gus par bdag cag bgyid/_/dgyes pa'i dkyil 'khor 'di rnams la/_/ming tsam 'dzin par byed pa yis/_/zhabs kyi 
[\[248b.2\]]mthil du bris nas kyang /_/rang gi snying po 'di brjod na/_/de la bran bzhin bdag cag bgyid/_/gtsug tu bzhag nas bkur ba dang /_/de yi dgos pa ci yang rung /_/ma lus rdzogs par bdag cag bsgrub/_/de la gzugs ston gda' bar bgyid/_/o~M sid d+ha d+hi d+hi d+hu ho 
[\[248b.3\]]swA hA/_rgyal po mig mi bzang dang 'phags skyes po/_/'khor tshogs khri phrag mang po yis/_/lus dang ngag yid dbul ba ni/_/'khor tshogs khri phrag bye ba brgya/_/me tog sil ma bkram pa dang /_/rgyan mang byug pa gcal bkram pa/_/sde dpon nyi shu bye ba rnams/_/
[\[248b.4\]]ci legs par ni rab tu smra/_/rim pa che zhing sri zhu gus/_/mchod par byed cing lugs mchis par/_/bdag gi 'khor dang bcas pa lags/_/rin chen bcal dang btung ba dang /_/rol mo glu gar snyan pas brgyan/_/rin chen khang par bdag mchis shing /_/
[\[248b.5\]]bzhon pa dmag [{]mangs [,]mang [}]'khor bar mchis/_/rin chen snod du chang 'thung ba/_/gdugs kyis rgyas par steng nas g.yogs/_/gzugs mdzes pa ni gda' bar bgyid/_/rin chen me tog phyogs su 'thor/_/rgyal po'i tshogs mang kun gyis bskor/_/gnod 
[\[248b.6\]]sbyin srin po'i tshogs rnams dang /_/chu bdag gshin rje'i 'khor mang rnams/_/de bzhin gus pas bdag cag bgyid/_/dgyes pa'i dkyil 'khor chen po 'di/_/ming tsam 'dzin par byed pa yis/_/zhabs kyi mthil du bris nas kyang /_/rang gi snying po 'di 
[\[248b.7\]]brjod na/_/de la bran bzhin bdag cag bgyid/_/gtsug tu bzhag nas bkur ba dang /_/de yi dgos pa ci yang rung /_/ma lus rdzogs par bdag cag bgyid/_/de la gzugs ston gda' bar bgyid/_/o~M d+ha ka b+hi du b+ha bi shu pa she o~M hU~M/_zhes mgrin gcig 
[\[249a\]]
[\[249a.1\]]tu smras pas/_srid pa ji srid pa rnams thugs kyi dkyil 'khor chen po 'dis 'dul bar gyur nas/_/bcom ldan 'das dgyes pa chen pos sku dang gsung dang thugs yon tan phrin las rdo rje las rdo rje gsang ba'i tshig 'di phyung ngo /_/a ho/_de bzhin 
[\[249a.2\]]gshegs pa bsam yas snying po bsam yas par/_/'bru gtor bsdu ba las ni 'das bzhin bsnyags dka' ba'i/_/ma nor las chen gcig gis rab tu 'dul 'gyur zhing /_/de yi bsngags pa'i bka' las 'da' bar ngas mi nus/_/thugs kyi thugs rjes ji srid 
[\[249a.3\]]ma nor lam nyid la/_/gsang ba'i snying po nges pa sgyu 'phrul mchog nyid pa/_/nga nyid 'dud 'gyur gzhan lta smos ci dgos/_/de nyid thugs las sprul pa'i thugs nyid do/_/ho rdo rje gsang ba'i tshig tu'o/_/gsang ba'i snying po de kho na nyid nges pa las shin tu 'dul bar 
[\[249a.4\]]gyur pa gnas dang /_snying po dbul ba'i le'u ste bzhi bcu bdun pa'o//_//de nas bcom ldan 'das dgyes pa chen po'i bdag nyid dpal khrag 'thung chen po'i spyan sngar dregs pa chen po dang /_dbang phyug chen po la sogs pa 'jig rten pa'i tshogs kyis/_de 
[\[249a.5\]]bzhin gshegs pa'i byin gyis brlabs kyis sems 'dun pa chen por gyur te/_ched du bstod pa'i glu 'di mgrin gcig tu smras so/_/e ma'o ya mtshan 'phrul chen gyi/_/sangs rgyas rdo rje'i rang bzhin dpal/_/dug dang bdud rtsi khyad med par/_/dag pa'i rang bzhin rnal 
[\[249a.6\]]'byor thugs/_/kun du bzang po rdo rje'i sku/_/ye shes lnga yi khro rgyal gtso/_/khrag 'thung 'jigs byed he ru ka/_/sangs rgyas mtha' yas 'gro ba rgya mtsho 'dul/_/thugs rje bsam yas khro rgyal kun gyi gtso/_/khrag 'thung kun las ches 'phags yid bzhin mdzod/_/ser 
[\[249a.7\]]gnag mthing gnag ljang gnag dmar gnag dang /_/sngo gnag ri rab lta bur brjid pa'i sku/_/bskal par bcas pa'i me ri'i dbus gnas pa'i/_/ro tshogs mang po'i dkyil nas zhal rngam pa'i/_/bsod nams lus bsdus rdo rje mi zad pa'i/_/skar tshogs mang la nyi zla'i 
[\[249b\]]
[\[249b.1\]]'od bzhin du/_/che btsan dregs pas 'jigs pa'i tshogs kun 'joms/_/mtshungs med cho 'phrul khyad par rab ston cing /_/'dod pa'i dbang phyug gar gyi tshul du bzhugs/_/za byed brkam pas thugs sku gsung gi zhal/_/khrag mtsho mtha' med skems shing sgal 
[\[249b.2\]]tshigs 'joms/_/khro gnyer snying 'dren 'jigs byed glog ltar 'gyu/_/dur khrod 'bum gyi dbu smug 'jigs par brjid/_/'khor ba'i rtog pa 'jig mdzad thod rlon phreng bas bsgegs/_/rol phyir rtse mor snang bas a a ha las bzhad/_/rang nyid che bas dbang rdzogs 
[\[249b.3\]]rgyal bas dbu la brgyan/_/smin ris khro gnyer glog bzhin rab 'gyu bas/_/phyogs dang mthun pa'i khrag 'thung 'gyed cing sdud/_/sprul pa de lta bus ni zil gnon pa/_/'jigs pas mun pa'i tshogs chen rab bshams kyang /_/sdang mig spyan ni nyi zla rgyas 'bar bas/_/
[\[249b.4\]]'jigs pa'i tshogs phung sdug bsngal gtan nas sbyong /_/khros pas zhal gdangs so chen gtsigs 'bar bas/_/srid pa'i rtse nas dmyal khams snyegs pa ltar/_/'jig rten dus gcig mid mdzad lam drug gtan nas gcod/_/ye shes phyag bsnams phyag mtshan 'bar 
[\[249b.5\]]ba yis/_/srid gsum ma lus rdul phran stongs par mdzad/_/rkan sgras rol pas 'gro la pheg brdabs bzhin/_/khams gsum kun la chos ston rgyas par mdzad/_/zas su khrag 'thung rdo rje che mchog gsol/_/'jig tshogs sad pa'i ko rlon g.yang gzhi bsnams/_/
[\[249b.6\]]klu 'dul yon tan sbrul nag stong gis bklubs/_/'jigs bcas klu yi tshogs kyang zhabs 'og mnan/_/'dod chags 'dul ba 'dod chags kun gyi gtso/_/'dod chags chen po 'dod chags nyid kyi sku/_/mang po'i 'khor bcas 'jigs pa'i 'khor du byas/_/zhe sdang 
[\[249b.7\]]'dul ba zhe sdang kun gyi gtso/_/zhe sdang gdug pa zhe sdang kun gyi sku/_/'jigs pa'i tshogs rnams zer gyis kun bzhu ba'i/_/rab tu brjid pa 'jigs pas 'jigs pa'i gzugs/_/gti mug 'dul ba gti mug kun gyi gtso/_/gti mug blo sel gti mug chen po'i 
[\[250a\]]
[\[250a.1\]]sku/_/mi 'byed khrag 'thung sran chen ri rab brtan/_/nga rgyal 'dul ba nga rgyal kun gyi gtso/_/'jigs tshogs sad nas ro tshogs mang gi gnas/_/zhabs bgrad mche gtsigs chog pa'i dus mtha' med/_/'jigs pas phebs par dga' zhing shin tu 
[\[250a.2\]]sdang /_/phrag dog 'dul ba phrag dog kun gyi gtso/_/phrag dog che mchog phrag dog chen po'i sku/_/bud med kun bsdus dkyil 'khor dbus gnas shing /_/lam nor gdug par bcas pa phaT kyis gsod/_/zhing gi sham thabs gdug pa 'dul bar bsnams/_/sku 'dra 
[\[250a.3\]]'jigs tshogs gzugs kyis sku la brgyan/_/zhabs dang phyag tu gyur pa bsam thag chad/_/zhabs chen g.yon mang brkyang bas lha gnon bdud la khyab/_/zhabs g.yas thabs chen mang pos dbang sdud 'dor zhing bskum/_/rdo rje se gol phyar brdabs gnyid cher rab sel 
[\[250a.4\]]mdzad/_/'od chen dbus nas glog chen rab 'gyu ba'i/_/'jigs par gong na med pa'i dpa' bo khyod/_/zas ngan bdud rtsi sbyor ba'i sman chen bdag_/'jigs byed khyod lta bu ni rab tu dkon/_/bskal par bkrus kyang slar skye dri ma la/_/ye shes nyi zer 'od kyi byin brlabs 
[\[250a.5\]]dang /_/thugs rje dag pa'i char gyi cho 'phrul gyis/_/brda tsam yud la rmongs 'khrugs las sbyong zhing /_/shi ba'i lam 'gog shes rab dkyil 'khor du/_/skye ba gtan nas sbyong ba'i thugs rje 'char/_/byams sdang mi mnga' bka' drin chen po'i gter/_/khrag 'thung 
[\[250a.6\]]sku gsung thugs la phyag 'tshal lo/_/gsang ba'i snying po de kho na nyid nges pa las bka' drin dran pa'i glu zhes bya ba'i le'u zhes bya ste bzhi bcu brgyad pa'o//_//de nas bcom ldan 'das dgyes pa chen pos/_gsang sngags kyi rgyal po 'di brtan zhing mi 
[\[250a.7\]]'gyur ba dang /_'jig rten gyi khams su gnas par bya ba'i ched du 'byung po rnams kyi/_jo mo'i yang jo mo/_/mi srin mo chen mo/_/mi srin mo dang /_tshangs ma dang /_'khrug mo dang /_dbang mo dang /_'jug sred ma dang /_gzhon nu ma dang /_dmar mo dang /_bdud rtsi mo 
[\[250b\]]
[\[250b.1\]]dang /_zhi ba mo dang /_be con mo dang /_srin mo dang /_za ba mo dang /_dga' ba mo dang /_ra ro khrag 'thung myos dang /_gcig pu spyod dang /_yid 'phrog ma dang /_grub mo dang /_klung mo dang /_gsod byed mo dang /_mi mo dang /_phag mo dang /_rgan byad mo dang /_sna chad mo dang /_
[\[250b.2\]]chu lha mo dang /_nag mo chen mo dang /_ra mgo dmar ser chen mo dang /_bum rna sngo gnag chen mo dang /_gsus 'dzin ser gnag chen mo dang /_rgyal mo dang /_blon mo dang /_sde dpon mo dang /_g.yog dang yang g.yog dang /_bran dang /_yang bran la sogs pa/_slas 
[\[250b.3\]]dang byi mo dang /_bran mo rnams la ched du brjod pa 'di brjod do/_/gsang ba'i snying po nges pa 'di/_/gsang sngags kun gyi rgyal po yin/_/thabs chen mtshon pa'i shes rab ni/_/sgyu 'phrul dra ba'i snying po dang /_/gsang ba rgyud ni mang po rnams/_/nga yi thugs las sprul 
[\[250b.4\]]pa yin/_/tshangs pa dang ni brgya byin dang /_/dbang phyug chen po la sogs pa/_/sde dpon 'phrog ma'i yul rnams dang /_/lus 'phags pa lang spyod pa dang /_/sgra mi snyan dang 'dzam gling du/_/nga yi thugs kyi snying po 'di/_/phyogs bcu kun du spel ba dang /_/de yi 
[\[250b.5\]]gzugs la gtad pa ni/_/yid bzhin mdzod 'byor bka' yi gnas/_/phyi nang theg pa bstan bcos dang /_/stong phrag brgyad cu rtsa bzhi rnams/_/spyod dang bsgom dang bzlas pa dang /_/sdom pa kun la mkhas pa yis/_/bsgom pa sran dang chos phyogs dang /_/bstan 
[\[250b.6\]]pa 'dzin par nus pa yi/_/gsang ba'i snying po mchog tu gtad/_/gzhan la bsnyad par ma yin no/_/mi 'khrug blo zab rkyen thub cing /_/yid bzhin sbyor bar mos pa la/_/rtsa ba yan lag dam tshig bstan/_/zla dang bcas pas dam tshig che/_/sbyor ba gnyi ga mkhas 
[\[250b.7\]]pa dang /_/lung dang tshad du ldan thub dang /_/gzhan la bsnyad par mi byed cing /_/bstan pa mchod par byed pa'o/_/nye ba bsnyen pa dam tshig la/_/bsgrub pa bsnyen pa nye bsnyen pa/_ci nus par ni shin tu brtson/_/sems can ngang tshul kun bor nas/_/gang gi yid 
[\[251a\]]
[\[251a.1\]]kyang mi 'khrugs shing /_/mchod pa tshogs la stobs la rub/_/bud med 'gugs pas gtso la dbul/_/zung thub gsang la mkhas pa yis/_/nges pa can la shin tu gtad/_/gzhan du bstan par mi bya'o/_/thogs med phyal bar 'dod pa spyod/_/bud 
[\[251a.2\]]med yon tan kun yod cing /_/'dod chags kun dang mthun spyod la/_/rtsa ba dang du blang ba dang /_/'tsham par lha yi sku bstan te/_/nye bsnyen gsang ba'i man ngag rnams/_/nams kyang sbyin par mi bya'o/_/de la sbyor stangs de bstan nas/_/gzhan ni bstan par ma 
[\[251a.3\]]gsungs so/_/dad ldan srun cing blo rno ba/_/dad pa che zhing chos la gus/_/chags par ran pa bka' nyan cing /_/gnas pa dga' zhing lung nyan pa/_/rtsa ba yan lag dam tshig sgrub/_/mchod pa'i gnas shom sdom pa srung /_/bsnyen pa la ni byin phab nas/_/gsang 
[\[251a.4\]]sngags tshogs kyi mchod gnas su/_/nga yi gsang ba byin phab ste/_/thogs pa med par mngon sum la/_/sbyor ba'i thabs ldan mnyam sbyor ba/_/dkyil 'khor bzhi bcu rtsa gnyis kyi/_/bdag nyid mnyes pa'i mnyam sbyor zhing /_/mnyam pa'i grub pas tshogs la 
[\[251a.5\]]mchod/_/dam tshig mi ldan spyod rtsing dang /_/gting nas bstan pa mi 'dzin la/_/'dod chags spel bar mi byed cing /_/gsang ba'i snying po de kho na/_/nges pa'i don ni mi ston la/_/nga yi dbang dang bslab pa rnams/_/rim pa bzhin du rab tu sbyin/_/rigs ngan pho mo 
[\[251a.6\]]'dod spyod ni/_/spro thung 'dod chags rab tu che/_/blo zhan phrag dog sgro skur can/_/gnyid che chang dad brtson 'grus chung /_/slob la mi gus nan tan med/_/slob dpon mi dran spun sems chung /_/gal te dam la gnas na yang /_/nga yi gsang ba 'dzin pa la/_/mngon 
[\[251a.7\]]du dga' bar mi nus te/_/lta zhan bka' las 'das pa dang /_/grol ba dka' zhing nus mthu zhan/_/mun dang lkog dang skye bo la/_/gar dben phrad par 'dod spyod cing /_/'dod chags 'ga' lam de dag la/_/tshig rnams gsang ba smra byed pa/_/dngos kyi don dang 
[\[251b\]]
[\[251b.1\]]mthun pa las/_/gsang ba'i snying po sbyin mi bya/_/bskal ba'i 'jig rten bar du yang /_/thugs kyi bde ba mi spro zhing /_/nams kyang bstan par mi bya'o/_/'jig rten 'dod pa dga' rnams phyir/_/gal te rmongs pas byin pa ni/_/rims dang nad kyis srog bcad de/_/
[\[251b.2\]]rtsa ba yan lag spangs pa yin/_/bsregs dang sbrebs par yun ring gnas/_/zhes brjod pas srid pa mtha' dag gi bud med kyi tshogs rnams dam tshig 'dis 'dul bar gyur te/_/de nas bcom ldan 'das dgyes pa chen po sku gsung thugs dang yon tan phrin las 
[\[251b.3\]]rdo rje las rdo rje gsang ba'i tshig 'di phyung ngo /_/e e ma/_e ma'o chos rnams sgyu ma yi/_/ngang nyid bud med gsang ba sngags pa yi/_/lnga drug dus btab snang srid 'byung ba'i gter/_/yang dag lam rnyed mngon par kun gnas kun du gnas/_/chos mang chos nyid mnyam 
[\[251b.4\]]pa'i phyag rgya ji snyed las/_/las ngan dge ba'i cho 'phrul lam chen 'di/_/kun gyi khyad par nyid ni bud med bde ba gcig pu yin/_/chos kun de nyid yin phyir dman pas mi smad 'tsham par bstan/_/sgyu ma 'byor pa nyid ni bder gshegs nyid yin rab tu gsal/_/rdo rje 
[\[251b.5\]]gsang ba'i tshig tu'o/_/gsang ba'i snying po de kho na nyid nges pa las dam tshig chen pos bud med btul ba'i le'u ste bzhi bcu dgu pa'o//_//de nas bcom ldan 'das dgyes pa chen pos mnyes pa'i mchod pa 'di ched du brjod do/_/de la mchod sbyin chen po 
[\[251b.6\]]ni/_/thog mar bdag nyid rtogs goms bsgral/_/de nas gnyis med blo yis ni/_/blo ngan 'jig rten snying re rje/_/gnyis su med par bsgral bar bya/_/'khril ba'i mchod chen mnyam sbyor bas/_/bdag nyid mnyes pas mnyes par bya/_/mnyam pa'i grub rdzas chen po 
[\[251b.7\]]dag_/bdag dang mnyam pa'i tshogs la 'bul/_/bza' dang bca' dang btung dang bgo/_/longs spyod lnga ldan thams cad ni/_/dkyil 'khor la ni dkyil 'khor thim/_/phyogs bcu dus bzhi gshegs pa yi/_/bder gshegs yon tan rmad po che/_/gzhan na 
[\[252a\]]
[\[252a.1\]]yod pa ma yin na/_/lha srid la sogs smos ci dgos/_/rnal 'byor las su rung rnams kyis/_/phyag rgya chen po rdzogs gyur cing /_/gsal ba'i yid gnyis med pa ni/_/dkyil 'khor chen po 'bar bar 'gyur/_/zhes brjod pas/_mnyes pa chen pos 'jig 
[\[252a.2\]]rten drug gi phyogs bcu thams cad khyab par gyur to/_/gsang ba'i snying po de kho na nyid nges pa las mchod sbyin gyi le'u ste lnga bcu pa'o//_//de nas bcom ldan 'das dgyes pa chen pos don yod par bya ba'i phyir/_/dam tshig chen po ched du brjod do/_/bla med theg 
[\[252a.3\]]par nges gyur pas/_/nyon mongs las rnams kun spyod kyang /_/byas la mi sogs tshogs gyur te/_/tshul khrims sdom pa phun sum tshogs/_/bla med mchog gi dam tshig tu/_/'dul ba'i dbang du tshul khrims dang /_/ji snyed sdom pa bsam yas pa/_/ma lus kun 'dus 
[\[252a.4\]]rnam par dag_/yod med dbu ma'ang mi dmigs shing /_/sgyu ma mig yor lta bu'i tshul/_/srog med srog gcad gcad du med/_/srog dang skyes bu log rtogs tsam/_/bden pa gnyi gar dbyer med pas/_/'phrul dga'i tshul te tha dad min/_/gzhan dang ma byin med pa'i phyir/_/
[\[252a.5\]]blangs med thams cad nyid kyi dbyings/_/chos rnams sgyu ma lta bu dang /_/ming dang tshig tu btags pa [{]brdzun[,]rdzun[}]/_/[{]brdzun [,]rdzun [}]nyid la ni [{]brdzun [,]rdzun [}]spyod pa/_/[{]brdzun [,]rdzun [}]zhes btags tsam yod ma yin/_/ma chags pa la chags pa dang /_/chags pa nyid na chags med pa/_/de ni tshangs mchog 
[\[252a.6\]]rgyal po ste/_/shin tu chags pa chen po yin/_/bla med mi spang bla ma bkur/_/sngags dang phyag rgya rgyun mi gcad/_/yang dag lam du zhugs la byams/_/gsang ba'i don phyir smra mi bya/_/'di ni rtsa ba lnga rnams te/_/bsgrub dang bsrung ba'i dam tshig mchog_/gti mug 
[\[252a.7\]]chags dang zhe sdang dang /_/nga rgyal phrag dog mi spang ngo /_/dkar rtsi dmar rtsi dri sha chen/_/dag pa'i snod du mi dor ro/_/yan lag bcu yi dam tshig mchog_/ye nas dag mnyam rtog pas spyad/_/bsrung zhing bsgrub pa'i dam tshig lnga/_/rtsa ba yin te rigs med 
[\[252b\]]
[\[252b.1\]]'gyur/_/mi spang mi dor lnga gnyis ni/_/yan lag dam tshig 'da' dka' ba'o/_/mnyam la mnyam par sbyor ba yi/_/mnyam pa'i dam tshig la gnas na/_/mnyam rdzogs chen po thob par 'gyur/_/'das na sangs rgyas ma yin no/_/rtsa ba nyams pa'i phyal pa dag_/
[\[252b.2\]]gso la nye bar mi brtson dang /_/skad cig yud tsam smra ma byed/_/nyams 'gyur nyes pa brjod mi lang /_/rtsa ba'i dam tshig nyams gyur na/_/bsgrub pa thams cad log par 'gyur/_/yid du mi 'ong sna tshogs pa'i/_/'bras bu mi 'dod bzhin du 'du/_/yan lag dam 
[\[252b.3\]]tshig nyams gyur na/_/'bras bu med cing ngan 'gror ltung /_/dam tshig rnams ni rdo rje che/_/sangs rgyas kun gyi bdag nyid yin/_/rtsa ba'i dam tshig lnga la ni/_/gcig la'ang gnyis dang bcu phrag gsum/_/yan lag dam tshig lnga gnyis la/_/gcig la bcu phrag 
[\[252b.4\]]gnyis su dbye/_/dam tshig 'di ni rmad po che/_/'jig rten drug gi phyogs bcu na/_/srid gsum 'gro ba ji snyed pa'i/_/rtog 'dul dam tshig de snyed spro/_/gzhan yang rgyal mchog kun bzang gi/_/thams cad ma lus phyag rgya yi/_/bsgrub med dam pa ma lus 
[\[252b.5\]]'grub/_/de la sogs pa mtha' yas mchog_/rgyal ba'i rigs mchog 'dzin pa ste/_/'jig rten gtso dang 'khor gyis bkur/_/dam pa'i mchog dang dam pa yis/_/sras dang spun dgongs byin gyis rlob/_/bder gshegs nyid kyi yul la bzhugs/_/
[\[252b.6\]]'jigs med kun du bzang por sbyor/_/ji bzhin nyid dang 'dul ba'i thabs/_/ji snyed sdom pa bsam yas pa/_/ma lus rnam dag lhun gyis 'grub/_/nyams na bskangs pas rdzogs pa dang /_/de la sogs pa bsam yas mchog_/ces brjod pas/_de bzhin 
[\[252b.7\]]gshegs pa nyid de bzhin gshegs pa nyid la 'dul bar gyur to/_/gsang ba'i snying po de kho na nyid nges pa las dam tshig gi le'u ste lnga bcu gcig pa'o//_//de nas de bzhin gshegs pa rgyud kyi rgyal po sgyu 'phrul dra ba las/_sngags 'chang rnams 
[\[253a\]]
[\[253a.1\]]don yod par bya ba'i phyir/_/dam tshig sum brgya ba'i rtsa ba mdor bsdus nas/_/sngags 'chang rnams kyi don ched du brjod pa 'di brjod do/_/phyogs bcu'i 'jig rten rdul snyed du/_/log rtogs mi bzad rdul phran snyed/_/rtog 'dul gnyen po 
[\[253a.2\]]bsam mi khyab/_/'dul ba sdom pa bsam yas dang /_/rdo rje theg mchog mang po kun/_/nyid las g.yos shing spros med kyang /_/rang rig 'khrul pa'i rtog pa yis/_/lta ba mtho dman bsam mi khyab/_/de 'dul don phyir 'tsham par bstan/_/yang dag nyid dang 
[\[253a.3\]]log rtogs gnyis/_/ngo bo nyid kyis gnas gyur nas/_/de la bcos shing bsgyur du med/_/ye nas ngo bo nyid med na/_/nyon mongs spangs shing don bsgrub med/_/thams cad ma lus ro gcig 'gyur/_/kun rdzob chu zla ltar yin pas/_/cir yang 'gyur zhing cir yang 
[\[253a.4\]]'grub/_/rnal 'byor de nyid rtogs pa yis/_/don dam skye 'gag med pa ste/_/kun rdzob sgyu ma cir yang 'grub/_/ces rdo rje gsang ba'i tshig tu'o/_/sgyu 'phrul dra ba las dam tshig sum brgya drug cu pa'i rtsa ba bco lnga pa mdor bshad pa'i le'u ste lnga bcu gnyis pa'o//_//de 
[\[253a.5\]]nas bcom ldan 'das de bzhin gshegs pas/_thugs rdo rje rol pa'i ting nge 'dzin la snyoms par zhugs nas/_ched du brjod pa 'di brjod do/_/nam mkha'i mkha' dkyil dang ba yi/_/yid bzhin sprin tshogs rnam pa 'byung /_/sna tshogs 'byung zhing 'od 'phro 
[\[253a.6\]]'bar/_/ra~M/_srid gsum sreg pa'i me yin te/_/yid kyi ye shes me ru 'bar/_/ha~M/_dbang po dang ba'i dkyil 'khor du/_/spyod yul rdzas rnams bsdus nas ni/_/lhan ne lhang nger 'od du zhi/_/a/_zhi 'gyur dbyings nas phyag rgya 'bar/_/thugs rje byin brlabs 
[\[253a.7\]]rmad po che/_/hU~M/_'gro ba sna tshogs don byed pa/_/'di ni byang chub mchog tu gsungs/_/ho/_bzhi po 'joms shing ngan song sbyong /_/trAM ta/_sman bcud len gyis dug sbyong bzhin/_/phyi dang nang gi dri ma dag_/bdag med gnyis kyis dag par byed/_/hri/_gsal zhing 
[\[253b\]]
[\[253b.1\]]dag gis gnas thams cad rab tu g.yo zhing bskyod par mdzad pas/_de dag gi sde dpon dang bcas 'khor dang g.yog tu bcas pa rnams/_rlung gi shugs kyis bskyod pa bzhin du lhags pa ni 'di lta ste/_gshin rje tshe bdag nag po chen po yum dang bcas pa 
[\[253b.2\]]dang /_bdud nag po chen po me'i kha rlangs can dang /_yum bdud mo nag mo khrag 'dzag ma dang /_srin po'i rgyal po gsod byed nag po yum dang bcas pa dang /_gnod sbyin chen po gang ba bzang po dang /_yum gnod sbyin mo sha za ral gcig ma dang /_lha'i rgyal po dbang 
[\[253b.3\]]phyug chen po dang /_ru tra'i bdag po thar pa nag po dang /_rmu rje btsan pa rgyal po chen po dang /_phyi rol lha'i bdag po kA la nag po dang /_khyab 'jug chen po kun du rgyu ba dang /_klu'i bdag po gzhon nu gtum po dang /_lha'i rgyal po li phyin chen po dang /_gnod sbyin chen 
[\[253b.4\]]po lag rgyu ba dang /_bdag nyid chen po rdo rje mdzes pa dang /_klu bdud chen po yam shud dmar po dang /_gzhan yang lha dang /_klu dang /_lha ma yin dang /_za byed dang /[ {]yi dgas [,]yi dwags [}]dang /_'byung po'i tshogs dang /_pho nya'i tshogs 'jigs par byed pa bsam gyis mi khyab pa 
[\[253b.5\]]rab tu 'dus so/_/de nas bcom ldan 'das kyis gdug byed chen po'i 'khor de dag rab tu 'dul bar mkhyen nas/_dur khrod chen po'i dkyil 'khor mngon par sprul par mdzad de/_nam mkha'i dbyings kyi dkyil 'khor dag_/gzugs su brnyan pa rab tu 'jigs/_/
[\[253b.6\]]sgra ni mi snyan drag cing gtum/_/dri ni mi zhim rul myags bsung /_/ro ni kha skyur tsha bar bro/_/reg bya tsha rtsub mi gdug spyod/_/zhe sdang chen po'i me 'bar zhing /_/nga rgyal keng rus brag tu gtams/_/gti mug mun nag rab tu 'thibs/_/'dod chags khrag gi 
[\[253b.7\]]chu chen 'brug_/phrag dog rlung ni rab tu 'khrugs/_/sti ra chen po'i longs spyod la/_/stag gzig gcan gzan ce spyang dang /_/kAng ka dur bya 'dab chags tshogs/_/sha za khrag 'thung rus pa 'joms/_/bam dang rul dang myags pa dang /_/bye dang 
[\[254a\]]
[\[254a.1\]]skad gdangs dang /_/skad dang nga ro drag tu 'don/_/hU~M he he phaT b+h+yo ru lu/_/khro bo chen po tshogs pa yi/_/dkyil 'khor chen po'i zhal 'bar ba/_/bdag nyid gnyis su med par bsgom/_/so so'i rang sngags bzlas nas su/_/rgyud drug sems can thams 
[\[254a.2\]]cad las/_/ma rungs gdug pa thams cad du/_/dzaHhU~M ba~M hoHsa bkug nas ni/_/lan gsum lan bdun zhal du bstim/_/lha yang rung ste brlag par 'gyur/_/hoH/_gzhan yang mchod pa'i zhal zas ni/_/'byor ba rnam pa kun gyis mchod/_/nr-i yi tshil dang tsha ba'i 
[\[254a.3\]]mar/_/dmar gyi ar+g+ha rgyun du dbul/_/a hoH/_yang na lan gsum brgya rtsa brgyad/_/stong ngam 'bum du dbul bar bgyi/_/nag po'i tsher ma dug shing ngam/_/gzhan yang bsreg rdzas gdug gsum dang /_/gnon pa'i cho ga kun gyis bya/_/sgyu 'phrul dra ba las 
[\[254a.4\]]thugs rje rol pa'i dkyil 'khor spyir bstan pa'i hoMH/_o~M hU~M hrA~M hrIHAH/_gsang ba'i snying po de kho na nyid nges pa las hauMH_thams cad ma lus par 'dir 'dus pa'i le'u ste lnga bcu bzhi pa'o//_//de nas de bzhin gshegs pa khros pa'i rgyal pos sgyu 'phrul 
[\[254a.5\]]dra ba bstan pa las khro bo rngam pa'i tshogs su bsgoms nas ched du brjod pa 'di brjod do/_/byang chub mchog gi snying po ni/_/mtshan mas btsal ba ma yin gyi/_/dag pa rnam gsum ma nor zhing /_/rang rig rgyal po goms pa yis/_/byang chub mchog 'di rnyed par 
[\[254a.6\]]'gyur/_/drag po gtum po bsgrubs pa ni/_/b+ha ga la ni ling+ga bzhag_/mtshan ma ming du bcas par bya/_/khro bo'i zhal ni gang yang rung /_/lan gsum lan bdun rtag bsgoms shing /_/mngon du byung ba'i zhal 'bar te/_/bdag nyid dkyil 'khor lhar gyur nas/_/
[\[254a.7\]]ling+ga yang nas yang bsdus te/_/dbyings kyi dkyil du bstim par bya/_/hU~M gis bsdu zhing phaT kyis 'phang /_/zhal gyis rang sngags khri 'bum du/_/rnam gsum tshul gyis bzlas nas su/_/yang nas yang du gsol bar bya/_/'gro lnga sems can thams cad kun/_/
[\[254b\]]
[\[254b.1\]]dbang med zhal du thim par 'gyur/_/ya ma yang lhag par mdzes/_/sku mdog dung ka la sogs dang /_/mche gtsigs khro gnyer gtsigs pa dang /_/zhal bgrad phyag rgya 'bar ba dang /_/gang la sogs pa bsgom par bya/_/bdag nyid 'dzin pa'i phyag rgya ste/_/mtshan 
[\[254b.2\]]ma bzung nas rang sngags don/_/mngon par dbang pos bltar yod par/_/ril bu bsdus nas dbyings su mchod/_/the tshom med par 'grub par nges/_/dam pa'i chos 'jig ma rungs pa/_/dpa' bos dgos pa yod pa'i phyir/_/kun la phan pa de gyis shig_/hoHhU~M dzaHdang 
[\[254b.3\]]phaT dang spo la sogs/_/'dren pa'i mchog tu des gsungs so/_/mtshan ma ming ru bsdus pa yang /_/ji ltar sngon gyi de bzhin du/_/smon pa byang chub lam du gzhug_/mtshan ma'i bag chags med par bya/_/dbyings nas spro zhing a la bstim/_/a ho/_/thugs nyid la ni 
[\[254b.4\]]thugs brjod do/_/sgyu 'phrul dra ba las shin tu gsang ba'i khro bo nye bar bstan pa'i le'u ste lnga bcu lnga pa'o//_//de nas de bzhin gshegs pa khro bo'i rgyal po las thams cad rdo rjer bsdus nas ched du brjod pa 'di brjod do/_/dag pa rnam gsum tshul bsgoms 
[\[254b.5\]]shing /_/sgyu 'phrul dra ba bstan par gnas/_/thams cad hU~M du bsdus nas ni/_/dkyil 'khor gru gsum 'bar bar bsgom/_/me dpung 'bar ba'i tshogs chen du/_/me lha ag+ne dzaHsa bkug nas/_/ra~M zhes bya ba'i me sbar te/_/khro bo'i dkyil 'khor ma lus kun/_/
[\[254b.6\]]zhe sdang rdo rjer bsgom par bya/_/hU~M gtum po'i tshogs chen rab tu 'bar/_/dud ka nag po'i mdog 'dra la/_/'bar ba'i 'od zer mang por 'khrugs/_/nyi ma'i thod sbrul mang pos brgyan/_/seng ge glang chen stag rngam dang /_/phyag rgya sna tshogs 'bar ba bsnams/_/phaT dang hU~M 
[\[254b.7\]]dang ha la sgra/_/skad drag phyogs bcur nam mkha' 'khrug_/phaT/_khro bo khro mo'i tshogs kyis bskor/_/yul dang gnas kyi phyag rgyas mdzes/_/ha he/_slas dang byi mo bran mo dang /_/b+h+yo/_ci bgyi la sogs tshogs kyis bskor/_/so so'i stan dang lag cha dang /_/rngam pa'i 
[\[255a\]]
[\[255a.1\]]nga ro rang sngags sgrogs/_/mi sdug gtum pa'i gzugs can dang /_/shin tu khro bar bsgom par bya/_/bdag nyid phaT kyi ngang nyid du/_/gsal 'dris blo goms rtag tu bsgom/_/dzaHhU~M ba~M hos bsdus nas su/_/rgyud drug sems can kun bsdus nas/_/
[\[255a.2\]]khro bo'i tshogs la dbul bar bya/_/lha yang rung ste brlag par 'gyur/_/yo byad gzhan ni spyi dang mthun/_/gzir ba'i thabs kyang gong ma bzhin/_/mchod pa'i grangs kyang spyi dang mthun/_/AH/_gzhan yang dkyil 'khor bsam yas kyi/_/hU~M/_zhal gdangs spyan bgrad khro 
[\[255a.3\]]zhal bsgom/_/rdo rje gtan pa gdengs pa dang /_/thod pa lcags kyu rnams kyis bskor/_/hU~M sgra drug po'i tshogs kyis 'bar/_/'dzin pa'i phyag rgyas bkug nas su/_/zhal du bstims na lhag par 'grub/_/rdul cha tsam yang med par byed/_/'khor gyi tshogs kyang 
[\[255a.4\]]snga ma bzhin/_/bskang ba'i tshul du sbod gtong bya/_/hU~M/_gtum po dmar po mchu rings po/_/'bar ba rdo rje phreng bas bskor/_/'od chen 'bar ba 'phro ba yis/_/'jig rten khams rnams dus gcig brdubs/_/hU~M/_khro bo'i tshogs kyis sngags rnams dang /_/gnas 
[\[255a.5\]]dang yul gyi phyag rgya dang /_/slas dang byi mo bran mo'i tshogs/_/so so'i rang sngags rdzogs par 'don/_/ha he b+h+yo/_gzhan yang bstod tshig 'di dag gis/_/hU~M rdo rje thugs rje byin brlabs kyis/_/'jig rten khams ni kun bkang ste/_/gtum 'khrug ma lus 
[\[255a.6\]]thams cad kun/_/rdo rje mthu yis btul bar gyur/_/hU~M rdo rje zhe sdang 'khor bcas pas/_/'jig rten khams ni rab 'byam kun/_/skad cig yud la rlag mdzad de/_/brlag par ma gyur gang yang med/_/sgyu 'phrul dra ba las drag po hom gyi le'u ste lnga bcu drug 
[\[255a.7\]]pa'o//_//de nas de bzhin gshegs pa khro bo'i rgyal po pad+ma sdud pa zhes bya bas/_/'gro ba mang po'i don gyi phyir/_/ched du brjod pa 'di brjod do/_/shes rab thabs su sbyor ba yis/_/thams cad ma lus dbyings su bsdus/_/dbyings nas ye shes 'od 'phro 
[\[255b\]]
[\[255b.1\]]'bar/_/thams cad ma lus dbyings su sbyor/_/hrIH/_dkyil 'khor zla gam gdengs pa las/_/'od zer mang po rab 'bar dang /_/rdo rje lcags sgrog bsdams pas bskor/_/gzhan yang rgyan gyi dam pa mchog_/kun gyis de la brgyan cing bskor/_/me lha spyan drangs 
[\[255b.2\]]snga ma bzhin/_/khro bo'i dkyil 'khor ma lus kun/_/pad+ma rigs kyi khro bor bsgom/_/dmar smug drag po'i mdog dang ni/_/gzhan yang sprul pa mang po yi/_/phyogs bzhi mtshams bzhi steng 'og bskor/_/rngam pa rang sngags drag tu sgrogs/_/hrIH/_bdag nyid ma chags 
[\[255b.3\]]rdo rje ste/_/dkyil 'khor gong ma gsal bsgoms nas/_/phyogs bcur 'gro ba thams cad dang /_/gdug pa yid can ma lus kun/_/dzaHhU~M ba~M hoH/_s+pho Tas bkug nas su/_/dkyil 'khor la ni dbul bar bya/_/dgongs pa grub cing ngan song sbyong /_/hrIH/_gzhal yas 
[\[255b.4\]]dkyil 'khor mang bo'i tshogs/_/dkyil 'khor pad+ma'i zhal 'dra la/_/tha ma pad+ma ljon shing dang /_/pad+ma rdo rje 'od 'bar bsgom/_/gzhan yang rgyan mchog mdzes pa yis/_/dkyil 'khor kun la mdzes par brgyan/_/bdag nyid pad+ma'i lhar gyur pas/_/mchod pa lha rdzas sna 
[\[255b.5\]]tshogs dang /_/zhal zas bza' btung mchog rnams dang /_/dmar po'i shing dang dri zhim pa/_/lan grangs gong du smos pa bzhin/_/rtag tu mchod pa byas na ni/_/'jig rten 'di dang 'das pa yi/_/ci 'dod las de grub par 'gyur/_/sngags ni yi ge ra~M dang hrIH/_mdog ni 
[\[255b.6\]]dmar smug 'od po che/_/phyogs bcu khyab cing hrI la bsdu/_/dgyes pa'i glu dang gar gyis mchod/_/hrIH/_rdo rje pad+ma 'bar ba yis/_/phyogs bcu mtha' klas rab 'byam kun/_/dpal dang gzi byin tshe la sogs/_/pad+ma 'bar ba de bsdus nas/_/sangs rgyas sku dang mnyam 
[\[255b.7\]]pa dang /_/gzhan yang longs spyod mchog la sogs/_/ci 'dod las rnams dbang du 'gyur/_/lha srin la sogs smos ci dgos/_/hrIH/_'dod chags rdo rje 'khor bcas pas/_/'jig rten khams ni rab 'byam kun/_/skad cig yud la dbang du bsdus/_/dbang du ma gyur 
[\[256a\]]
[\[256a.1\]]gang yang med/_/hrIH/_sgyu 'phrul dra ba las thams cad ma lus par dbang du bsdus te/_dbang gi hom gyi le'u ste lnga bcu bdun pa'o//_//de nas de bzhin gshegs pa khro bo'i rgyal po rnam par 'phro ba zhes bya ba'i dkyil 'khor 'di 
[\[256a.2\]]dag nyid kyi dbyings nas phyung nas ched du brjod pa 'di brjod do/_/bde ba chen po'i dkyil 'khor 'bar/_/'od zer 'phro ba mang po 'khrug_/bsod nams zhing 'gyur mchog tu 'bar/_/phyogs bcu nam mkha' gang bar bsgom/_/rdo rje rin po che yis bskor/_/rgyal 
[\[256a.3\]]ba'i yon tan mkha' dang mnyam//trA~M/_ye shes phyogs bzhi dbus 'od 'bar/_/dkyil 'khor zhags pa rin chen bskor/_/gzhan yang phyag rgya sna tshogs dang /_/khro bo kun kyang dga' 'phro ste/_/'od chen dkar po 'bar ba dang /_/phyag rgya sna tshogs cir yang sgyur/_/
[\[256a.4\]]lha dang lha mo rnams kyis bskor/_/mchod pa'i yo byad sna tshogs dang /_/dkar la dri zhim shing rnams dang /_/gzhan yang mchod yon thams cad kyis/_/dkyil 'khor la ni rgyas par dbul/_/bdag nyid rin chen rab 'bar nas/_/trA~M/_dkar la yi ge 'od du 'bar/_/
[\[256a.5\]]khro bo kun kyang de bzhin te/_/mngon du gyur pa'i dkyil 'khor du/_/pA sha hoHdang dzaHhU~M gis/_/phyogs bcu'i lam lnga kun bkug ste/_/dbyings su thim par 'od 'phro bsgom/_/thams cad sangs rgyas zhing dang mnyam/_/gzhan nas yod pa'ang ma yin te/_/sgyu ma'i 
[\[256a.6\]]ye shes brtan pa yin/_/gzhan yang dkyil 'khor bsam yas ni/_/rin chen dbyings la rdo rje 'bar/_/dkyil 'khor rgyan gyis 'khor bar bskor/_/gzhan yang lha dang lha mo yis/_/phyogs bcu khyab par mchod cing dbul/_/yon tan rgyal ba'i zhing dang mnyam/_/
[\[256a.7\]]trA~M/_glu dang gar gyis mchod par bya/_/sangs rgyas zhing khams ma lus kun/_/mchod yon rin chen dpal 'phel gyis/_/phyogs bcu gang bar rgyas phul nas/_/rdo rje dbyings kyis rgyas par rol/_/hoHtrA~M/_nga rgyal rdo rje 'khor bcas pas/_/'jig rten 
[\[256b\]]
[\[256b.1\]]khams 'di rab 'byam kun/_/skad cig yud la rgyas mdzad de/_/rgyas par ma gyur gang yang med/_/sgyu 'phrul dra ba las rgyal po rgyas mdzad kyi rgyas pa hom gyi le'u ste lnga bcu brgyad pa'o//_//de nas de bzhin gshegs pa snang mdzad khro bo chen pos 
[\[256b.2\]]thams cad kyi dkyil 'khor 'bar ba chen por bsgyur nas ched du brjod pa 'di brjod do/_/ye shes dkyil 'khor dbus mtha' med/_/bsam yas lhun gyis grub pa yin/_/rgyal ba'i dkyil 'khor ma lus kun/_/bde gshegs nyid la mi zhen shar/_/o~M/_dkyil 
[\[256b.3\]]'khor zlum por 'bar ba las/_/'khor lo 'bar bas rab bskor zhing /_/'od ni ser por rab tu 'bar/_/rmad du byung ba'i sku la sogs/_/bdag nyid chen pos bsgom par bya/_/dkyil 'khor thams cad 'grub par 'gyur/_/sa bon yi ge oM ser te/_/me lha spyan drang 
[\[256b.4\]]snga ma bzhin/_/khro bo'i dkyil 'khor ma lus rnams/_/kun kyang gti mug rdo rje ste/_/'od zer sna tshogs 'phro ba dang /_/'khor lo phyag rgya 'bar ba dang /_/lha dang lha mo'i tshogs kyis brgyan/_/gdan dang gnas dang dbyings nyid de/_/rgyal ba'i dkyil 'khor de dag tu/_/
[\[256b.5\]]phyogs bcu gnas pa de dag tu/_/tsakra lcags kyus bkug nas su/_/dkyil 'khor dbyings su bstim byas nas/_/gtum 'khrug gdug pa ma rungs pa/_/lhan ne lhang nge zhi bar 'gyur/_/o~M gzhan yang dkyil 'khor bsam yas te/_/dkyil 'khor 'khor lo 'bar ba 
[\[256b.6\]]yi/_/o~M dang seng ge mgos bskor te/_/brgyan pa'i rdo rje phyag rgya kun/_/rdzogs ldan zhi bas bskor bar bya/_/rgyal po lus mdzes 'khor lo 'bar/_/rgyan rnams zhi la dkar ba dang /_/byang chub mchog 'bar lhan ner bsgom/_/mkha' la rgyu dang bar snang 'phyo/_/gzhan 
[\[256b.7\]]yang 'gro drug ma lus kun/_/zhir 'gyur 'di la the tshom med/_/gar dang glu yis mchod byas te/_/phyogs bcu'i gdug pa ma lus pa/_/gdug pa'i yid ni rnam bor nas/_/lha dkar po yi 'od du 'gyur/_/bde ldan byang chub 'od 'phro 'bar/_/gti mug rdo rje 'khor 
[\[257a\]]
[\[257a.1\]]bcas pas/_/'jig rten khams ni rab 'byam kun/_/skad cig yud la zhi mdzad de/_/zhi bar ma gyur gang yang med/_/sgyu 'phrul dra ba las thams cad ma lus par zhi bar gyur nas zhi ba'i hom gyi le'u ste lnga bcu dgu pa'o//_//de nas 
[\[257a.2\]]de bzhin gshegs pa bcom ldan 'das dgyes pa chen pos lhun gyis grub pa'i dam tshig byin gyis rlob pa zhes bya ba'i ting nge 'dzin la snyoms par zhugs nas ched du brjod pa 'di brjod do/_/e yi tshogs kyi dkyil 'khor mchog_/'bar ba gtum chen rngam pa la/_/khros 
[\[257a.3\]]pa'i yid kyis mchod sbyin bya/_/sangs rgyas bsod nams sku yang 'jig_/bdud rtsi lnga 'am zas lnga la/_/mtshan ma ming du bcas par bya/_/bkug nas rdo rje phur pas btab/_/rdul du byas nas tshogs la dbul/_/e yi tshogs kyi dkyil 'khor du/_/lu gu rgyud du sbrel 
[\[257a.4\]]bsdams nas/_/bcings 'gyur bskyod na phyogs bcur g.yo/_/myos nas gal te tshig par 'gyur/_/ba~M gyi tshogs kyi dkyil 'khor mchog_/'bar ba gzi brjid lhun chen la/_/chags pa yid kyis mchod sbyin bya/_/rdo rje gsung yang dbang du 'gyur/_/bdud rtsi lnga 'am zas 
[\[257a.5\]]lnga la/_/mtshan ma ming du bcas par bya/_/rdo rje chags pa'i phur pas gdab/_/chags pa'i tshogs la thim par dbul/_/ba~M gyi tshogs kyi dkyil 'khor du/_/lu gu rgyud du sbrel nas bsdams/_/'gugs 'gyur ci yang phyi bzhin 'brang /_/ci 'dod de bzhin 'ong bar 
[\[257a.6\]]'gyur/_/ma yi tshogs kyi dkyil 'khor mchog_/'bar ba 'du 'phro gzi chen la/_/dga' ba'i yid kyis mchod sbyin bya/_/yon tan nam mkha'i mtha' dang mnyam/_/bdud rtsi lnga 'am zas lnga la/_/yon tan yid bzhin gter du brtags/_/nga rgyal dga' 'phro'i phur 
[\[257a.7\]]pas gdab/_/rdo rje gzi brjid 'phel bar dbul/_/ma yi tshogs kyi dkyil 'khor du/_/lu gu rgyud du sbrel bsdams na/_/gzi brjid 'bar ba'i 'phrul chen spro/_/yid bzhin nam mkha' gang bar 'gyur/_/ya yi tshogs kyi dkyil 'khor mchog_/gsal ba'i gzi 
[\[257b\]]
[\[257b.1\]]brjid 'tsher ba la/_/dang ba'i yid kyis mchod sbyin bya/_/gtum chen rngam po'ang lhan ner 'gyur/_/bdud rtsi lnga 'am zas lnga la/_/gtum rngam 'khrugs pa'i ngo bor brtag_/lhan ne gsal ba'i phur bas gdab/_/'bar ba lhan ne'i tshogs la dbul/_/ya yi tshogs 
[\[257b.2\]]kyi dkyil 'khor du/_/lu gu rgyud du sbrel nas bsdams/_/'bar ba lhan ner byin gyis brlabs/_/thams cad g.yo ba med par 'gyur/_/slas dang byi mo bran mo'i tshogs/_/lhag ma'i mchod sbyin 'dod pa sbyin/_/gang gi dam tshig rab bsgrags nas/_/gang 'dod las de byed 
[\[257b.3\]]par bsgom/_/sngon tshe dpal chen he ru ka/_/shin tu gdug cing gtum bag can/_/thams cad ma lus 'dul mdzad pa'i/_/dbang dang byin brlabs rmad po che/_/lha chen la sogs dbang bsdus nas/_/'khor rnams dbang phyug slas su byas/_/so so'i las rnams bskos pa 
[\[257b.4\]]de/_/ji ltar khas blangs dam bcas pa'i/_/ma thogs myur du mngon par phyung /_/dam bcas bzhin du ma byas na/_/ji ltar rang gis mna' bor ba'i/_/sdom bcas de las 'da' ma byed/_/dam tshig de las 'das gyur na/_/mgo lus snying yang tshal ba bdun/_/yak+Sha khro 
[\[257b.5\]]bos gtubs par 'gyur/_/de bas rnal 'byor sngags 'chang gis/_/ji ltar bcol ba bzhin du byos/_/las de mngon du ma byas na/_/rang gis mna' bor khas blangs bzhin/_/rul myags tshig nas dmyal bar 'gro/_/rnal 'byor dam la gnas gyur pa'i/_/las 
[\[257b.6\]]rnams yongs su bya ba dang /_/'khor rnams bu gcig bzhin du skyongs/_/phra men ma yang dngos grub 'thob/_/bcol ba'i las rnams mngon du byos/_/zhes bsgo'o/_/khro bo bsgrub pa'i las kyi gtso bo ni 'di yin no/_/khrag 'thung chen po la sogs pa'i/_/bro gar glu 
[\[257b.7\]]tshig chen pos ni/_/thams cad thams cad byed pa yin/_/mdzod ldan chen mo la sogs pa'i/_/bro gar glu tshig chen mos ni/_/'du bar 'dod na 'du bar byed/_/'phel bar 'dod na 'phel bar byed/_/sbos mo chen mo la sogs pa'i/_/bro gar glu tshig chen mos ni/_/lhan ner 
[\[258a\]]
[\[258a.1\]]'dod na thim par byed/_/rmugs par 'dod na myos par byed/_/seng gdong chen mo la sogs pa'i/_/bro gar glu tshig chen mos ni/_/thams cad kun du za bar byed/_/rdul cha tsam yang med par byed/_/bzhad gdong chen mo la sogs pa'i/_/bro 
[\[258a.2\]]gar glu tshig chen mos ni/_/thams cad kun du za bar byed/_/kun la rab tu nyams par byed/_/slas dang byi mo bran mo yi/_/bro gar glu tshig chen mos ni/_/spod cing gtong bar byed pa ste/_/thams cad thams cad byed pa yin/_ljon pa dang ni lcug phran tshal/_/sdong gcig 
[\[258a.3\]]dang ni me reg tu/_/dang ba dga' ba chags pa dang /_/khros pas ka li rab tu bya/_/zhes brjod pas de bzhin gshegs pa nyid la de bzhin gshegs pa nyid sbyong bar gyur to/_/gsang ba'i snying po de kho na nyid nges pa las lhun gyis grub pa'i phrin las byin gyis rlob pa zhes 
[\[258a.4\]]bya ba'i le'u ste drug cu pa'o//_//de nas de bzhin gshegs pa'i rgyud kyi rgyal po sgyu 'phrul dra ba las chos thams cad yid dang /_chos su 'dus par bstan pa dang /_shes rab thams cad ni yum bzhir 'dus/_yum bzhi yang gcig tu 'dus so/_/thabs 
[\[258a.5\]]thams cad ni rigs bzhir 'dus/_rigs bzhi yang gcig tu 'dus te/_thams cad dbyings dang /_dbyings kyi ye shes su 'dus par bstan nas/_tshig mgo mjug gi don bsdus nas yang 'di skad brjod de/_don gyi rtsa ba'i mchog yin no/_/thams cad ma lus mi 
[\[258a.6\]]lus shing /_/mi dmigs ma chags chos nyid de/_/de bzhin dbyings nyid mang po sna tshogs thabs su snang /_/thabs nyid sgyu ma mig yor chu zla gzugs brnyan yin/_/de nyid rang rig ye shes chags med sna tshogs snang /_/thabs dang shes rab ldan pas mchog gi gnas 
[\[258a.7\]]gyur pas/_/ji ltar spyad kyang zad med gnyis med sgrib mi 'gyur/_/shes rab thabs chen mchog la ye nas rol pa yin/_/de nyid phyag rgya sna tshogs sprul pa rang rig ste/_/rgyu 'bras ye nas dbyer med snga phyi ma yin pas/_/'bras bu lam du gyur nas dus gcig mnyam 
[\[258b\]]
[\[258b.1\]]par sbyor/_/'di ni yid bzhin rin chen thams cad 'byung ba'i gnas/_/thams cad 'du ba'i gter dang yid bzhin mdzod/_/gnyis bral mnyam dang mi mnyam thams cad nyid kyi dbyings/_/nga dang bdag med mtshan ma sna tshogs dbyer med pa/_stong dang mi stong mi 
[\[258b.2\]]gnas de bzhin nyid du 'dus/_/rang byung rdo rje'i dkyil 'khor zad med dkyil 'khor spro/_/'das dang ma 'das dkyil 'khor bsam yas lhun grub dang /_/mi zad par ldan rgyan gyi 'khor lo drug rdzogs pa/_/skye med dbyings kyi rang byung 'od gsal phreng ldan mchog_/
[\[258b.3\]]ye nas ma bcos ma byas rang rig ngang gis gsal/_/thams cad 'byung 'jug rang rig gter chen ngang du bsdus/_/phyogs bcu ma lus mi lus thams cad kun 'dus dang /_/zhing khams gzhal yas bsam yas rin chen mchog chen kun/_/skye med dbyings dang rang gi gnyis 
[\[258b.4\]]su yang dag 'ub/_/mos spyod stong nyid rgyu 'bras yang nas yang sbyangs mi dmigs pa/_/ye nas 'od gsal chags med ma chags dkon mchog gnas/_/ming tsam mchog rol thabs dang shes rab mchog gis rdzogs/_/lam stegs nyid du pha rol phyin bcu rdzogs par rgyu 
[\[258b.5\]]'bras spyod/_/mnyam nyid pa yi rdo rje thabs chen yang dag ldan/_/'gro med 'ong med mi gnas kun khyab khyab med nyid kyis bshad/_/a ho/_/rgyud kyi rgyal po sgyu 'phrul dra ba las pha rol tu phyin pa dang /_sa bcu gnyis dang /_thabs kyis mchog dang /_sangs rgyas kyi zhing 
[\[258b.6\]]ma lus par yid dang /_chos su 'dus par bstan pa'i le'u ste drug cu gcig pa'o//_//de nas de bzhin gshegs pa ye shes lnga'i dkyil 'khor la mnyam par bzhugs nas/_ched du brjod pa 'di brjod do/_/lnga phung yan lag thams cad kyang /_/'bru lnga 
[\[258b.7\]]gnas pa'i byang chub ste/_/o~M dang mU~M du 'brel pa yi/_/byang chub rdo rje nyid las byung /_/spyir na brjod pa thams cad kyang /_/kun kyang ming tsam yi ge a/_/skye 'jig nyid kyang yi ge lnga/_/de ni byang chub sems yin te/_/dmigs med byang chub mchog 'byung ba/_/
[\[259a\]]
[\[259a.1\]]gsum shar lnga 'bar bcu 'byor pa/_/zad med rin chen gter yin te/_/mngon shes drug ldan mtshan bzang spags/_/e las 'phro zhing ar 'dus pa/_/gsang ba'i thig le nyid kyi dbyings/_/nam mkha'i dbyings nas sprin byung ba/_/kun la khyab cing 
[\[259a.2\]]sna tshogs sprin/_/bzhi bcu rtsa lnga'i khong nas bsam mi khyab/_/byin brlabs ya mtshan rmad po che/_/yon tan mi zad gter du gyur/_/ho/_ye nas mnyam nyid gsang ba'i dkyil 'khor dbyings/_/dbyings las mi gzhan ye nas thig le'i ngang /_/ye shes dbyings nyid 
[\[259a.3\]]gzugs brnyan sgyu ma'i tshul/_/snang byed nyid na bya byed med par gnas/_/ye shes 'phrul chen bzhi bcu rtsa lnga'i don/_/dkyil 'khor bsam yas lhun grub dam pa ni/_/thabs dang shes rab gnyis med mnyam par gnas/_/dag mnyam rnam gsum don rtogs bsgom byas 
[\[259a.4\]]shing /_/mnyam pa rnam bzhis don rtogs mchog gi gnas/_/rgyu 'bras lhun grub phun sum tshogs bzhir 'dus/_/ye shes lnga rdzogs sku gsung thugs kyis bsdus/_/chags med zhi ba'i lam nas thig ler 'jug_/ye shes lnga rdzogs spyod yul mi 'da' la/_/ma 
[\[259a.5\]]chags 'od gsal dkyil 'khor rdzogs par ldan/_/thams cad ma lus rang rig rgyal po yis/_/dkyil 'khor dag mnyam khro bo khro mor sbyor/_/chos rnams rang bzhin nyid kyis stong /_/nang dang nang gi phyi rol gyi/_/rnam rtog sna tshogs 'dzin pa yang /_/dngos po med 
[\[259a.6\]]dbyings skad cig ma/_/de nyid rnam par dag pa'i lam/_/phyin ci log nyid yang dag ste/_/ma rig pa ni ye shes gsal/_/nyon mongs sdug bsngal byang chub mchog_/thams cad yon tan mchog gi gnas/_/a ho/_/phyogs bcu'i rgyal ba'i dkyil 'khor ma lus kun/_/
[\[259a.7\]]nges pa'i don dgrol bzhi bcu rtsa lngar 'dus/_/bsdus pa'i don nyid yi ge 'bru lngar bsdus/_/lnga po'i don nyid 'bru gsum nang du 'dus/_/gsum po de nyid yi ge ar 'dus te/_/a nyid ma skyes mnyam rdzogs dbyings su thim/_/a ho/_mi dmigs stong pa nyid kyang 
[\[259b\]]
[\[259b.1\]]brjod mi lang /_/mi dmigs de bzhin gshegs kyang bsam mi khyab/_/ma skyes mchog gi dbyings kyang bsam mi khyab/_/ma 'gags byang chub sems ni skye 'jig med/_/'gro med yong med mi gnas pa'i/_/thugs rje byin brlabs rnam par 'phro/_/zhes nyid la nyid gsung ngo /_/
[\[259b.2\]]dbyings las dbyings byung thabs kyi phyag rgyar gsal/_/thabs las dbyings byung yum gyi phyag rgyar gsal/_/dbyings su dbyings kyis ye shes 'byor pas na/_/byang chub sems tshogs dkyil 'khor brjod mi lang /_/de bzhin gshegs pa'i dkyil 'khor nges pa'i don ma lus 
[\[259b.3\]]par mtshan nyid med pa'i phyag rgyar thim pa'i le'u ste drug cu gnyis pa'o//_//de nas de bzhin gshegs pas rgyal po tshe mtha' yas su sprul nas ched du brjod pa 'di brjod do/_/sgyu 'phrul dra ba bstan bsdus te/_b+h+ru~M dang bi shwa'i dkyil 'khor du/_/ma dang a yi dkyil 
[\[259b.4\]]'khor la/_/rdo rje 'khor lo rab bsgoms nas/_/bzhi bcu rtsa lnga'i don bsgoms te/_/de yis phyogs bcur gang bar bsgom/_/b+h+ru~M dang dzaHhU~M ba~M hos dgug_/sku gsung thugs kyi snying po mchog_/lus ngag sems la thim par bya/_/nr-i nyid dngos sam yid bzhin mdzod/_/
[\[259b.5\]]bum pa mchog ni bzang po yi/_/tshe gzhag gnas ni 'di yin te/_/yang nas yang du dgug bya ste/_/mngon sum smin par gyur pa dang /_/dbyings su yang ni spa bar bya/_/rdo rje go cha bsrung ba yis/_/brtan zhing 'khor los dgag par bya/_/snying po 'bru lnga'i nang du bstim/_/sangs 
[\[259b.6\]]rgyas thams cad ma lus kun/_/rgyal po tshe dpag med pa bsgom/_/sku mdog gangs ri 'tsher ba la/_/rgyan phreng sna tshogs rnams kyis brgyan/_/yid bzhin rin chen phreng ba dang /_/yid bzhin rin chen za ma tog_/rin chen rgyan dang bum pa bzang /_/gzhan yang 'gro ba'i 
[\[259b.7\]]don bya ba/_/bsam gyis mi khyab mtha' yas mchog_/bgegs kyis nr-i rnams mi ster na/_/tshe dpag med dang khro bo ste/_/phyogs bcu nam mkha'i khams bkang nas/_/sgra skad drag po bton nas ni/_/thams cad ma lus thul bar bya/_/dbang du tshe dpag med pa bskur/_/
[\[260a\]]
[\[260a.1\]]tshe bsnyen dang ni nye bsnyen dang /_/tshe sgrub dang ni sgrub chen dang /_/thabs dang shes rab 'byor pa yis/_/ci 'dod las rnams grub par byed/_/tshe dbang mo ni rgyud 'phel ma/_/dkar mo'i mdog la 'od 'phro 'bar/_/phyag na rin chen gang ba yi/_/phyag rgya sna 
[\[260a.2\]]tshogs cir yang bsgyur/_/'jig rten drug gi phyogs bcu na/_/gnas pa'i 'gro drug ma lus la/_/phan pa'i tshe dbang 'di sbyin no/_/de las lhag pa'i rgyud 'phel med/_/yi ge bzlas pa 'phrul chen 'di/_/rnam gsum tshul gyis ma 'khrul bar/_/sngags bzlas cho ga bar ma 
[\[260a.3\]]gcod/_/'dris gsal brtan pa mchog gis bya/_/o~M o~M o~M o~M o~M/_hU~M hU~M hU~M hU~M hU~M/_swA~M swA~M swA~M swA~M swA~M/_A~MHA~MHA~MHA~MHA~MH/_hA~M hA~M hA~M hA~M hA~M/_brU~M brU~M brU~M brU~M brU~M/_bA bA bA bA bA/_dzra dzra dzra dzra dzra/_A A A A A/_yu yu yu yu yu/_sh+She sh+She sh+She sh+She sh+She/_hU~M hU~M hU~M hU~M hU~M/_a a a 
[\[260a.4\]]a a/_o/_tshe rnams dbang du ma gyur na/_/bder gshegs la yang tshe dpag med/_/sku gsung thugs kyi gzugs kyis ni/_/phyogs bcu nam mkha'i khams bkang nas/_/phyag rgya mtshon cha sna tshogs kyis/_/'jig rten phyogs bcu'i bdud bcom nas/_/'gro lnga 
[\[260a.5\]]tshe rnams dbang du bsdu/_/phyag rgya gshol la sogs pa yis/_/'og gi 'jig rten khams dkrugs nas/_/gshin rje'i gnas nas tshe bkug ste/_/snying po lnga la bstim par bya/_/phyag rgya 'khor lo chen po yis/_/steng gi 'jig rten khams dkrugs te/_/dbang phyug lha chen 
[\[260a.6\]]la sogs dang /_/bar snang bgegs rnams rgyu ba las/_/nr-i tshe rab tu dgug par bya/_/'khor lo'i 'bru la bstim nas ni/_/de nas yi ge 'bru lnga de/_/nr-i yi gnas lngar bstim par bya/_/o~M o~M badzra ka pa tsa badzra rak+Sha hU~M/_o~M sarba ta thA ga ta badzra a d+hi tiSh+Tha badzra swA hA/_
[\[260a.7\]]phyag rgya bsrung ba'i cho ga ste/_/'bru lnga'i yi ge 'bru gcig ste/_/'bru gcig mi dmigs dbyings su thim/_/oM/_yid bzhin bum pa'i rin po che/_/rgyan dang rin chen phreng bas brgyan/_/rin chen lnga dang sman lnga dang /_/'bru lnga spos lnga yungs kar lnga/_/sngags 
[\[260b\]]
[\[260b.1\]]mkhan rab brtan blo ldan pas/_/yan lag ma nyams sngags bzlas bsgom/_/rgyan chas lnga dang ldan byas nas/_/dkyil 'khor thams cad 'grub par 'gyur/_/de nas rigs kyi bu de yis/_/yo byad ma lus ldan byas nas/_/mchod yon rnam pa sna tshogs kyis/_/
[\[260b.2\]]mnyes mchod dngos grub thob par 'gyur/_/sgyu 'phrul dra ba las tshe'i cho ga dbang dam pa shin tu gsang ba'i le'u ste drug cu gsum pa'o//_//de nas de bzhin gshegs pa rdo rje sdud pa pos 'gro ba lnga dbang med par smra zhes bya bar yang bsdus nas ched du brjod 
[\[260b.3\]]pa 'di brjod do/_/gsang ba'i dkyil 'khor nyid kyi dbyings/_/kun du bzang po thugs rje'i ngang /_/sku gsung thugs ldan yon tan rdzogs/_/mnyam pa'i zhing du sbyar bar bya/_/rdo rje rab tu gsang ba yis/_/rdo rje rab tu kun sbyar te/_/o~M dang mU~M du 'byor par bsgom/_/thams 
[\[260b.4\]]cad dbyings su thim par bsgom/_/gsang ba'i dkyil 'khor dam pa dang /_/thig le man+t+ra de dag tu/_/nr-i thal man+ta bzang po'i thig_/rta babs sgo khyud bzang po dang /_/rdo rje rtse gcig 'od 'bar dang /_/'gugs pa'i lcags kyu dam pa yis/_/rdo rje rtse gcig rtse gsum 
[\[260b.5\]]bri/_/dkyil 'khor rgyu dang ldan par bya/_/mchod yon sna tshogs mchod par dbul/_/ya~M/_dud ka'i ye shes 'od 'phros nas/_/a las zla ba'i dkyil 'khor du/_/dzaHlas lcags kyu grangs med pas/_/de yis snying du zhugs par bya/_/ma las nyi ma'i dkyil 
[\[260b.6\]]'khor du/_/dzaHlas lcags kyu mang po yis/_/gang dgug de yi snying ga nas/_/drangs te de yi khar gzhug bya/_/ma las nyi ma'i dkyil 'khor du/_/dzaHlas lcags kyu mang po yis/_/gang dgug de yi snying ga nas/_/drangs te de yi khar gzhug bya/_/sngags 'di 
[\[260b.7\]]rab tu brjod par bya/_/o~M dzaHhU~M ba~M ho/_a nr-i pra du/_ming pra be sha/_ci 'dod las de bzlas par bya/_/lag gnyis sor mo spyir bsnol te/_/khu tshur dam du bcangs nas ni/_/srin lag mthe'u chung mthe bo gnyis/_/bar du mthe bo de drangs te/_/o~M ming pra be sha 
[\[261a\]]
[\[261a.1\]]A A/_/thal ba yungs kar drag tu rdeg_/ming de khong du zhugs par bya/_/babs nas rdo rje lcags sgrog zhags pas bcing /_/gang yin zhes ni dris nas ni/_/lha 'dre la sogs gang yin pa/_/lha zhig na ni mchod par bya/_/gdon zhig na ni tsan+dan gur gum 
[\[261a.2\]]bsres nas ni/_/de blud sngags 'di rab tu brjod par bya/_/o~M badzra d+ha ka kro d+ha sa ma ya hU~M phaT/_gal te smra ru mi btub na/_/lag gnyis sor mo phyir bsnol te/_/khu tshur bcangs nas mthe'u chung sbyar/_/gyen bsgreng dbab pa'i kha ru gtug_/sngags o~M badzra b+hA Sha bi dze pra be sha 
[\[261a.3\]]hU~M hU~M zhes lan mang du bzlas pas/_/ye shes thogs med sgrib mi mnga'/_/bden pa'i tshig der zhugs par bsam/_/lce yi thor to a dkar po/_/zla ba'i dkyil 'khor de steng du/_/o~M dzaHd+hIHdmar po bsgom byas na/_/gdon mi za bar smra bar 'gyur/_/bdag nyid TAk+ki hU~M 
[\[261a.4\]]bsgoms la/_/a dang nr-i la sogs pa yi/_/lam lnga'i sems can gang yang rung /_/o~M TAk+ki hU~M dang rang sngags kyis/_/lan 'bum bzlas shing dgug par bya/_/pra be shas kyang bzlas par bya/_/gzhan yang dzaHhU~M ba~M hoHste/_/gzhag cing dbab pa'i sa de ni/_/byis pa lo grangs 
[\[261a.5\]]bcu gnyis pa/_/gcig dang lnga la dbab par bya/_/thig le bum pa me long 'bar/_/gzhan yang gnas rnams thams cad ni/_/smra ba'i cho ga phun sum tshogs/_/phyag rgya rdo rje spar mo sder/_/dgug pa'i phyag rgya kun gyis dgug_/dzaHhU~M/_dbang phyug lha chen la sogs bsdu/_/
[\[261a.6\]]bcol cing bya ba de bzhin no/_/TAk+ki hU~M dzaHsa mi btub na/_/ha ya grI ba gnas dang yul/_/zur phyin mgo mjug mnan nas ni/_/drag tu bzlas shing lcags kyus dgug_/srog gi snying po ma nor bar/_/gzir cing drag tu drang bar bya/_/'jig rten 'das dang 'jig rten pa'i/_/dgug 
[\[261a.7\]]pa'i thabs yod ci yang rung /_/nem nur med par dgug par bya/_/bya ba sna tshogs las zin na/_/sngar byas bum pa lnga po la/_/sman lnga 'bru lnga rin chen lnga/_/rigs kyi yum dang bdud rtsi 'khyil/_/ci 'dod las rnams thams cad dang /_/gzhan yang dgos pa ci yang rung /_/
[\[261b\]]
[\[261b.1\]]o~M badzra a mr-i ta a a a/_o~M ma hA badzra a mr-i te phaT/_dza gad dza gad tsa zhes kyang brjod do/_/o~M bud d+ha lo tsa ni swA hA zhes bzlas/_/gsang ba'i dkyil 'khor dam pa der/_/ye shes lnga rdzogs nyid la brjod/_/ye shes snying po khyod nyon cig_/yang nas yang du mngon 
[\[261b.2\]]gsal du/_/byang chub mchog gis rtag sgoms shig_/de ltar byas pa'i dngos grub ni/_/'jig rten 'das dang 'jig rten pa'i/_/brda phrad skad kyis dngos grub thob/_/ces rdo rje gsang ba'i tshig tu'o/_/'gro ba'i don gyi phyir yang ched du brjod do/_/pra dbab pa'i le'u 
[\[261b.3\]]ste drug cu bzhi pa'o//_//dpal shrI he ru kas yum kro d+hI shwa ri dang gnyis su med par 'du ba mdzad nas/_byang chub sems kyi rdo rje las khro bo'i dkyil 'khor mang po spros nas/_/'jig rten pa'i dbang mo chen po dang /_dbang po dang /_rgyal po dang /_rgyal po'i yang 
[\[261b.4\]]rgyal po dang /_blon po dang /_sde dpon dang /_'khor 'bum phrag bsam gyis mi khyab pa la sogs pa thams cad ma lus par dbang du bsdus te/_'jigs byed chen mo rnams da ltar dang /_dus phyi ma'i dus su la la ni tshe 'phel ba'i las su bskos/_la la ni longs spyod 
[\[261b.5\]]'phel bar bskos/_la la ni 'byung ba chen mo la thogs pa med par 'gro bar bskos/_la la ni gzugs mi snang bar 'gro bar bskos/_la la ni gzugs sna tshogs cir yang 'gyur bar bskos/_la la ni mi mthun pa'i phyogs dbang du sdud par bskos/_la la ni 
[\[261b.6\]]nyams shing rmongs par bskos/_la la ni bskams shing 'phro bar bskos/_gzhan yang bya ba sna tshogs pa ci 'dod par bskos nas/_ched du brjod pa 'di brjod do/_/mnyam nyid rig pa'i rdo rje yis/_/'jig rten gtso mchog dbang du sdud/_/thugs rje chen po'i byin brlabs 
[\[261b.7\]]kyis/_/'gro ba'i don rnams sna tshogs bstan/_/thabs dang shes rab ldan gyur pas/_/ji ltar dmigs pa bzhin du 'grub/_/'di ni rang byung lha yi lha/_/byams dang snying rje ldan par rol/_/thugs rje chen po thabs mkhas pas/_/thams cad kun la sbyor 'gyur 
[\[262a\]]
[\[262a.1\]]yang /_/bag chags sogs par mi 'gyur te/_/bsod nams ye shes tshogs 'gyur rdzogs/_/thabs mkhas spyod pa ma gtogs par/_/gzung 'dzin 'khrul rtog rdul tsam med/_/de bzhin nyid dang dbyer med phyir/_/rtag tu rang bzhin 'od gsal 
[\[262a.2\]]gnas/_/de nas bdag nyid rgyud don gong nas 'byung ba bzhin lha khro bo dang zhi ba de dag gang la goms par bsgom/_ting nge 'dzin las su rung ba lha gsal bar gyur pa dang /_rang gi lha'i bzlas pa 'bum 'bum gdon to/_/lha chen po ni dgug pa'i phyir lcags kyu zhags 
[\[262a.3\]]pa s+pho Ta ba~M/_ma hA de bA hU~M dzaHdzaHhU~M ba~M hoH/_lha yi dbang po'i snying ga nas/_/yang nas yang du rnam par drang /_/ma ma trag sha ma hA de ba gr-ih+Na gr-ih+Na hU~M hU~M/_lha'i gzugs mdog ni 'tsher la dkar/_/lus ni rin chen kun gyis brgyan/_/gtsug na yid bzhin rin chen 'bar/_/
[\[262a.4\]]lag pa g.yas na thogs pa ni/_/yid bzhin rin chen bum chu gsol/_/yon tan rin chen sna lnga ste/_/lha rnams kun gyi re ba skong /_/btsun mo ut+ma ta gnas pa/_/rtag tu 'dod yon lnga dang ldan/_/bdag nyid snang mdzad gzhal yas khang /_/lha yi gzugs ni snga ma'i tshul/_/
[\[262a.5\]]lha yi sa bon 'bum phrag tu/_/srog dang ldan par bzlas brjod bya/_/mdun nas dzaHhU~M ba~M hoHsa drang /_/rgyab nas rdo rje can gyis phul/_/je nye je nye gnyis med par/_/lha chen po ni gsal gyur nas/_/ci 'dod las de byed du gzhug_/lha chen 'khor bcas thams cad 
[\[262a.6\]]kyang /_/de grub dbang byed 'du bar 'gyur/_/gang 'dod las rnams byed par 'gyur/_/de nas rgyal po chen po sde bzhi bsgrub pa'i las 'di gsungs so/_/byang chub sems mchog ting 'dzin gyis/_/phyogs bzhi ma lus thams cad kun/_/rigs sngags 'chang 
[\[262a.7\]]gi dngos grub tu/_/rgyal chen bzhi yang dbang du bsdus/_/bdag nyid rigs bzhi'i he ru ka/_/gong don byung ba bzhin du bsgom/_/lha nyid rtag tu gsal gyur cing /_/lha yi gzugs tshul gsal bar bsgom/_/bdag nyid lha dang gnyis med par/_/yang 
[\[262b\]]
[\[262b.1\]]dag don du gsal bar bsgom/_/de nas rgyal po yul 'khor srung /_/gzugs ni gangs ri nyi shar 'dra/_/mchod sbyin 'od zer brgya dang ldan/_/lag g.yas rdo rje tri shUl la/_/lag g.yon bdud rtsi bum pa gsol/_/in tra sA ya swA hA/_dzaHhU~M ba~M hoH/_tra mi ta hU~M hU~M 
[\[262b.2\]]su ra ta bag+h+ra dzAHdzA dzA hU~M hU~M/_zhes lan 'bum bzlas nas/_bdag nyid rdo rje he ru ka/_'dren pa'i phyag rgya de dag gis/_/lha yi dbang po'i snying nas drang /_/rgyab nas rdo rje can gyis phul/_/de nyid lha yi dbang gyur nas/_/las gang 'dod pa byed du gzhug_/thams cad thams 
[\[262b.3\]]cad grub par byed/_/kun la 'byin cing kun la za/_/lha yi 'khor rnams thams cad kun/_/ma lus par ni yang dag 'du/_/bran bzhin du ni thams cad 'brang /_/rgyal po 'phags skyes bsgrub pa ni/_/bdag nyid rin chen he ru ka/_/sku mdog rgyud nas 'byung ba bzhin/_/
[\[262b.4\]]phyag rgya rnams kyang de bzhin te/_/'od kyi 'phro 'du byin brlabs kyis/_/'phags skyes po ni dbang du bsdus/_/d+h+r-i ta d+h+r-i ta swA hA/_dzaHhU~M ba~M hoH/_gr-ih+Na gr-ih+Na du r+thid swA hA/_ha~M ha~M ha~M/_rat+na dzaHhU~M ba~M hoH/_zhes snying po lan 'bum du bzlas te/_/srog dang ldan par ting 'dzin bya/_/
[\[262b.5\]]bdag nyid rat+na he ru ka/_/'phags skyes po yi snying ga nas/_/dzaHyis rab tu bzung nas ni/_/bdag gis mdun du dgug par bya/_/rgyab nas rdo rje can gyis phul/_/de nas mngon sum gyur pa dang /_/gang 'dod las de byed du gzhug_/mdog ni gser gyi mdog tu 'bar/_/
[\[262b.6\]]'khor rnams thams cad bdag la bsdu/_/yid bzhin rin chen gzhal yas 'grub/_/rgyal po mig ngan bsgrub pa ni/_/bdag nyid pad+ma he ru ka/_/sku mdog gong gi snga ma bzhin/_/phyag rgya'i tshul yang de bzhin te/_/snying po 'bum phrag gsal bzlas nas/_/ting 'dzin phyag 
[\[262b.7\]]rgya bsgyur rung zhing /_/lha nyid du ni gsal gyur nas/_/rgyal po de yi gzugs mdog ni/_/shin tu dmar zhing 'tsher ba ste/_/lag g.yas bdud rtsi bum pa gsol/_/lag g.yon bdud rtsi lnga yi tshul/_/nub phyogs klu rnams re ba skong /_/sbrul mgo dgu yi gdengs 
[\[263a\]]
[\[263a.1\]]ka can/_/de ni rab tu dbang bsdu phyir/_/bi rU D+ha ka swA hA/_dzaHhU~M ba~M hoH/_nA ga shi ni bi ya phag sha phag dzaHhU~M ba~M hoH/_'bum phrag du ma bzlas nas ni/_/de ni bdag gi dbang du bsdu/_/bdag nyid lha ru gsal bsgoms nas/_/mig mi bzang gi snying ga nas/_/dza 
[\[263a.2\]]yis rab tu bzung nas drang /_/rgyab nas rdo rje can gyis phul/_/de nas bdag dang gnyis med pa'i/_/dbyer med par ni gyur pa dang /_/ci 'dod las de byed du gzhug_/mig ngan 'khor rnams ma lus par/_/dbang gi las rnams grub par byed/_/rgyal po rnam thos bsgrub pa ni/_/
[\[263a.3\]]bdag nyid khro bo bdud rtsi 'khyil/_/sku mdog phyag mtshan snga ma bzhin/_/gsal zhing 'od 'phro rab bsgoms shing /_/rang sngags snying po 'bum phrag bzlas/_/ting 'dzin bsgyur du rung ba dang /_/rnam thos dag ni rab tu 'grub/_/gzugs ni rin chen bai DUr+ya/_/yang na mdog ni 
[\[263a.4\]]sngo zhing 'tsher/_/phyag g.yas rin chen dbyig to thogs/_/g.yon na 'dod yon bum pa gsol/_/dbu la rin chen sna tshogs mdzes/_/bai shrang Na ye swA hA/_dzaHhU~M ba~M hoH/_ku ber/_kang kang /_yang yang /_dzaHhU~M ba~M hoH/_'bum du bzlas shing srog yod par/_/yang dang yang du 
[\[263a.5\]]bzlas par bya/_/bdag nyid bdud rtsi he ru ka/_/dza yis rnam thos snying nas drangs/_/dbang du yang dag bsdu bar bya/_/rgyab nas rdo rje can gyis phul/_/yid bzhin rin chen dbang du 'gyur/_/gnod sbyin 'khor rnams bran bzhin bsdu/_/rin chen spros shing las rnams bsgrubs/_/
[\[263a.6\]]ci 'dod las rnams byed par 'gyur/_/sgyu 'phrul dra ba las lha chen po bsgrub pa dang /_/rgyal po chen po bzhi po dkyil 'khor bkod cing bsgrub pa'i le'u ste drug cu lnga pa'o//_//de nas bcom ldan 'das dgyes pa chen pos tshogs kyi dkyil 'khor la shin tu rngam pa'i 
[\[263a.7\]]gdangs kyis glu 'di blangs so/_/hU~M/_gtum chen dus mtha'i me ltar 'bar/_/'od zer nyi ma 'bum gyi gzi/_/khro gnyer glog stong 'gyu ba bzhin/_/mche ba zang yag za byed che ho/_/hU~M/_rngam pa'i nga ro 'brug stong ldir/_/thug chem ri rab 'bum bsnyil skad/_/
[\[263b\]]
[\[263b.1\]]a a ha la'i gad rgyangs che/_/dbyug pa'i 'thor rlung g.yeng ba che ho/_/hU~M/_khros pa'i shes rab 'od po che/_/ye shes dkyil 'khor kun du gsal/_/'bar ba'i ye shes kun du 'joms/_/sna tshogs ye shes thig le che ho/_/hU~M/_khros pa'i rgyal po sprin chen po/_/khros 
[\[263b.2\]]pa'i dkyil 'khor char chen 'bebs/_/dkyil 'khor yid bzhin 'byung ba'i gter/_/sna tshogs khros pa'i thig le che ho/_/hU~M/_bdud kun gyi ni bdud chen po/_/bdud kyi bdud de bdud rnams 'joms/_/'jigs pa'i tshogs kyang 'jigs byed pa/_/'jigs byed chen po 
[\[263b.3\]]thig le che ho/_/hU~M/_rdo rje brag chen sra ba po/_/rdo rje chu bo sdud pa po/_/rdo rje me ste kun 'bar che/_/rdo rje rlung ste 'thor rlung che ho/_/zhes ched du blangs so/_/gsang ba'i snying po de kho na nyid nges pa las mnyes pa'i le'u ste drug cu drug pa'o//_//de nas bcom ldan 'das 
[\[263b.4\]]dgyes pa chen pos de bzhin gshegs pa nyid la gsang sngags kyi rgyal po/_/de nas de bzhin gshegs pa gsang ba'i snying po de kho na nyid nges pa las bdag dang rdo rje sems dpar dbyer med par yang yang dag pa'i dbyings su 'dus shing bdag gis rdo rje sems dpa'i zhal 
[\[263b.5\]]mngon sum du mthong ba'i don bstan pa'i phyir ched du brjod pa 'di gsungs so/_/kun rdzob sgyu mar zhal mthong ba'i/_/thams cad mig yor sgyu ma'i tshul/_/snang srid ma lus thams cad kun/_/chu zla'i tshul du 'drar shes shing /_/yul dang rtog pa gnyis med par/_/gang 
[\[263b.6\]]gis de ltar rig pa de/_/gzhi rtsa med dbyings skad cig ma/_/snga phyi med dbyings de bzhin nyid/_/cis kyang mi tshugs rdo rje yin/_/rdo rje sems dpa' de la gnas/_/lha spyod mthun pas zhal mthong yin/_/rang bzhin dkyil 'khor yang dag ni/_/chos dbyings bdag dang dbyer 
[\[263b.7\]]med pa'i/_/mnyam par sbyor zhing dag pa'o/_/thams cad byang chub lhun grub pa'i/_/de ltar gang gis rtogs 'gyur ba/_/de ni ye shes gnyis can te/_/de yis yang dag snying po mthong /_/de nyid cis kyang mi tshugs pa/_/shin tu sra zhing brtan pa yin/_/rang bzhin 
[\[264a\]]
[\[264a.1\]]dbyings nas 'od gsal ba/_/sems dpa' mchog tu yang dag gsungs/_/de ltar rtogs na zhal mthong yin/_/de bzhin mnyam rdzogs lhun grub yin/_/de bzhin gshegs dang ye shes lnga/_/rang byung chen po'i dkyil 'khor bsgom/_/rtogs nyid 
[\[264a.2\]]bral ba'i thabs mkhas kyis/_/lha gsal dngos po med bsgoms na/_/mthong thos la sogs med pa'i tshul/_/rang gi ye shes gsal bsgoms na/_/rang bzhin med la ci yang 'grub/_/'grub 'gyur nyid na dngos po med/_/ji ltar bcom ldan de bzhin gyis/_/bdud 
[\[264a.3\]]dpung dkyil du ta la btsugs/_/thams cad byang chub shing bsdus te/_/gdug pa ngang gis mi dga' nas/_/ta la bcad skams yong mi gcod/_/rdo rje sems dpa' de nyid yin/_/bdag dang ting 'dzin mthong gyur pa/_/de nyid rdo rje zhal mthong yin/_/rdo rje sems dpa' nyid 
[\[264a.4\]]bsgoms te/_/ting 'dzin shin tu 'dris gsal na/_/thams cad rdo rje nyid du 'gyur/_/kun la dbang sgyur cis mi tshugs/_/bdag dang sems dpa' dbyer med de/_/las mthun ji ltar snang ba bzhin/_/bdag dang sems dpa' lta spyod gcig_/de nyid rdo rje zhal mthong 
[\[264a.5\]]yin/_/gzugs brnyan dkyil 'khor yang dag ni/_/chen po rags pa thabs kyis rtogs/_/so so'i mtshan 'dzin shes rab rtog_/gnyis med 'brel pa thabs chen yin/_/kun kyang shes rab ngang du gnas/_/snang dang gnas pa thams cad kun/_/de bzhin nyid las 
[\[264a.6\]]ma g.yos phyir/_/g.yo dang med pa gnyi ga med/_/gnas dang mi gnas dbye ru med/_/mnyam pa'i dbyings su thams cad 'dus/_/'dus nyid gnas su thibs pa yi/_/thams cad de lta bu yi ngang /_/mnyam gnyis dbyer med sus mi tshugs/_/de nyid sems dpa' 
[\[264a.7\]]bzhugs gnas yin/_/de ltar rtogs pa'i rigs mchog de/_/sems dpa'i nyid dang rigs mthun pas/_/de nyid rdo rje zhal mthong yin/_/rgyur byas phung po khams rnams la/_/gzhi rtsa de bzhin nyid du gcig_/sgyu mar snang ba gzugs brnyan tshul/_/snang ba 
[\[264b\]]
[\[264b.1\]]nyid ni dngos po med/_/dngos nyid de nyid sna tshogs ston/_/phung po lnga nyid de bzhin gshegs/_/dbang po rnams sems byang chub sems/_/yul dus po de chen po yin/_/bdag rtog rnam pa khro bo yin/_/rtag chad mu bzhi khro mo yin/_/de sems rang rig nyid ces 
[\[264b.2\]]bya/_/thams cad dbyings 'gyur kun du bzang /_/de nyid rdo rje sems dpa' yin/_/gang gis de ltar rtogs gyur na/_/sems dpa' nyid dang dgongs mthun pas/_/de nyid rdo rje zhal mthong yin/_/chos rnams ma lus thams cad kun/_/ming dang tshig dang yi ge dang /_/
[\[264b.3\]]sgra yis mtshon nas don bstan pa/_/kun kyang yi ge ming gcig bzhin/_/gang yang dngos po ma yin te/_/dngos med de nyid sna tshogs snang /_snang ba nyid na gang yang med/_/bya byed sna tshogs kun byed kyang /_/dngos po med de yang dag nyid/_/de ni cis kyang mi tshugs 
[\[264b.4\]]pa'i/_/sa rdo dran med ma yin te/_/de nyid shin tu 'od gsal yin/_/rdo rje sems dpa' de ltar gnas/_/gang gis de ltar rtogs pa ni/_/rigs mchog dam pa rgyu yin te/_/rdo rje'i rigs dang dbyer med phyir/_/de nyid rdo rje zhal mthong yin/_/skyes bu blo rtsal rab 
[\[264b.5\]]ldan pas/_/kun dang dbyer med don rtogs te/_/'bras bu mngon du ma gyur kyang /_/byang chub sems la gnas bcas pas/_/dper na mngal dang sgo nga yis/_/mngon du ma gyur bsgribs gyur kyang /_/rtsal chen 'dus pa 'byung ba bzhin/_/rnam rtog gzugs ni bor ma 
[\[264b.6\]]thag_/thams cad kun la dbang sgyur zhing /_/rigs mchog dam pa 'dzin par 'gyur/_/rdo rje sems dang mnyam pa yi/_/dngos grub mchog rnams yongs su rdzogs/_/bde ba can gyi zhing yang thob/_/byang chub mchog la rol bar 'gyur/_/lha mi rnams kyi ston 
[\[264b.7\]]pa po/_/lus ngag sems la dbang thob nas/_/ji ltar dmigs pa bzhin du 'grub/_/tshad med bzhi la dbang byed 'gyur/_/bde ba'i ro mchog kun la spyod/_/tha mar skye rga na 'chi la sogs pa'i/_/sdug bsngal zad pa'i go 'phang thob/_/rdo rje rigs mchog 'dzin 
[\[265a\]]
[\[265a.1\]]'gyur te/_/thugs rje chen po'i byin brlabs kyis/_/'gro ba ma lus thams cad kun/_/rdo rje rigs su 'dren par byed/_/bdud sde tshar gcod nyon mongs 'dul/_/chos kyi 'khor lo yang dag bskor/_/'gro ba ma lus thams cad la/_/mi rtag 
[\[265a.2\]]pa yi tshul yang ston/_/nyan thos rnams la dgra bcom tshul/_/byang chub rnams la rang byung tshul/_/bla med theg pa sangs rgyas tshul/_/lhun grub rnams la rdo rje dbyings/_/kun la mthun pa'i tshul yang ston/_/rang bzhin dbyings las g.yos pa med/_/ma g.yos 
[\[265a.3\]]bzhin du kun du ston/_/chos rnams ma lus thams cad kun/_/de lta bu yi ngang du gnas/_/zhes rdo rje gsang ba'i tshig tu'o/_/nyid la nyid de skad ces brjod do/_/gsang ba'i snying po de kho na nyid nges pa las skyes bu dam pa blo rtsal rab gcig gis rdo rje sems dpa'i 
[\[265a.4\]]zhal mthong ba'i le'u ste drug cu bdun pa'o//_//de nas de bzhin gshegs pa rgyud kyi rgyal po sgyu 'phrul dra ba las sngags 'chang rnams don yod par bya ba'i phyir/_dam tshig sum brgya'i rtsa ba mdor bsdus nas sngags 'chang rnams kyi don du ched du brjod 
[\[265a.5\]]pa 'di brjod do/_/phyogs bcu'i 'jig rten rdul snyed du/_/log rtog mi bzad rdul phran snyed/_/rtog 'dul gnyen po bsam mi khyab/_/'dul ba sdom pa bsam yas dang /_/rdo rje theg mchog mang po kun/_/nyid las g.yos shing spros med kyang /_/rang rig 'khrul 
[\[265a.6\]]pa'i rtog pa yis/_/lta ba mtho dman bsam mi khyab/_/de 'dul don phyir 'tsham par bstan/_/yang dag nyid dang log rtogs nyid/_/ngo bo nyid kyis gnas gyur na/_/de la bcos shing bsgyur du med/_/ye nas ngo bo yod yin na/_/nyon mongs spangs shing byang bsgrub 
[\[265a.7\]]med/_/thams cad ma lus ro gcig 'gyur/_/kun rdzob chu zla lta yin pas/_/cir yang 'gyur zhing cir yang 'grub/_/rnal 'byor de nyid rtogs pa yis/_/don dam skye 'gag med pa ste/_/kun rdzob sgyu ma cir yang 'grub/_/gnas ngan dus na log rtogs nyid/_/gzung 
[\[265b\]]
[\[265b.1\]]'dzin bral ba nyid rtogs na/_/bdag med ye shes rang bzhin nyid/_/snying rje thabs mkhas ting 'dzin gyis/_/cir yang dmigs pa bzhin du 'grub/_/so so rang bzhin nges zhe na/_/yang dag lam nyid bcos su med/_/de bas yang dag blo chen gyis/_/thams cad dngos 
[\[265b.2\]]po med par bshad/_/dper na dug gi rigs shes pas/_/dug gis mi tshugs bzhin du snang /_/ha la ha la'i dug rnams kyang /_/bsgrub na ras ya na'i sman/_/bdud rtsir 'gyur la tshe ring 'grub/_/nyon mongs rang dang spyi bstan pa/_/mtshan nyid ma nor rtogs pas 
[\[265b.3\]]na/_/rnam par byang ba'i lam du 'gyur/_/sku gsung thugs kyi dngos grub kyang /_/gang na med de de yin te/_/nang gi chen po lnga nyid kyang /_/rang dang spyi yi don brtags na/_/mtshan nyid med pas rnam par dag_/so so'i rtsal rnams 'dzin gyur pas/_/thabs chen du 
[\[265b.4\]]ni rnam par spro/_/mtshan rnams rang bzhin mi gnas pas/_/shes rab dbyings su rnam par sbyor/_/gti mug ces ni brjod pa ni/_/ma rig ming gi rnam grangs te/_/gnyis med don gcig yin par bshad/_/rang gi mtshan nyid brjod pa ni/_/chos dang bdag dang 
[\[265b.5\]]dngos po rnams/_/ngo bo nyid la sogs brtags pa/_/rtog nyid sgyu ma klung gyur te/_/log rtogs spros pa'i rgyun yin la/_/thams cad chos dbyings ro gcig ste/_/bzod pa'i chos nyid mig gcig yin/_/spyi yi mtshan nyid brjod pa ni/_/mi rtag sdug bsngal stong bdag 
[\[265b.6\]]med/_/ma rig pa ni spang du med/_/rig pa yang dag bsgrub tu med/_/thams cad dbyings su ro gcig thim/_/sgyu ma dngos por rtog pa ni/_/sgyu ma rtog nyid mi dmigs pa/_/mi dmigs de nyid sna tshogs snang /_/skyes pa nyid na chos nyid gcig_/dbyings nyid mi dmigs 
[\[265b.7\]]de bzhin nyid/_/de nyid chos sku phyag rgya che/_/mi dmigs sgyu mar dngos po la/_/rtog pa'i yul gyi dngos nyid kyang /_/chos nyid mi dmigs ye nas dag_/sgyu ma mi dmigs dbyer med phyir/_/yod med gnyis ga dbyer med pas/_/ting nge 'dzin gyis dbang bsgyur na/_/thugs 
[\[266a\]]
[\[266a.1\]]kyi phyag rgya chen po yin/_/chos nyid dmigs su med pa ste/_/mi dmigs bzhin du sgyu mar spros/_/gdul bya'i bya ba bsam mi khyab/_/gsung gi phyag rgya chen po'o/_/de ltar gti mug spang du med/_/rnam par snang mdzad rgya chen yin/_/zhe sdang rang dang 
[\[266a.2\]]spyir bstan pa/_/kun nas mnar sems rtog pa yi/_/sgyu ma'i dngos po thams cad kun/_/'jig par mos pa'i rang bzhin can/_/spyi yi mtshan nyid brjod pa ni/_/mi rtag sdug bsngal stong bdag med/_/zhe sdang snying rje spangs bsgrub med/_/chos kyi dbyings su ro gcig 
[\[266a.3\]]phyir/_/sgyu ma rang bzhin mnar sems pa/_/dngos po thams cad 'jig rtogs na/_/sgyu mar snang ba thams cad kyang /_/chos kyi dbyings las mi gzhan te/_/mi dmigs pa nyid sgyu mar skyes/_/chos rnams thams cad rang bzhin ni/_/bdag srog gso ba'i rang bzhin 
[\[266a.4\]]med/_/snang ba thams cad chos kyi dbyings/_/mnar sems sgyu ma chos nyid do/_/thams cad mi dmigs de bzhin yin/_/kun kyang dbyer med chos phyag rgya/_/mi dmigs sgyu ma kun nas mnar/_/rtog pa kun nas mnar sems te/_/chos nyid sgyu ma mi dmigs te/_/
[\[266a.5\]]chos nyid sgyu ma mi dmigs phyir/_/don dam kun rdzob ro gcig ste/_/ting nge 'dzin gyis dbang bsgyur na/_/thugs kyi phyag rgya chen po yin/_/mi dmigs kun nas mnar sems pa/_/'dul ba'i bya ba bsam mi khyab/_/gsung gi phyag rgya chen po'o/_/zhe sdang spyi yi 
[\[266a.6\]]mtshan nyid ni/_/yang dag nyid kyis rab brtags na/_/rnam par byang ba'i mtshan nyid de/_/gnyis med zhe sdang spang du med/_/nga rgyal mtshan nyid bshad pa ni/_/khong nas 'gying zhing khengs sems pa/_/pha rol zil gyis gnon par byed/_/spyi yi mtshan nyid bshad 
[\[266a.7\]]pa ni/_/mi rtag sdug bsngal stong bdag med/_/nga rgyal spangs nas zhi bsgrub med/_/chos kyi dbyings su ro gcig pas/_/kun rdzob sgyu mar khong 'gying nyid/_/de bzhin nyid las mi gzhan te/_/chos nyid mi dmigs 'gying bar skyes/_/skye 'gying nyid na 
[\[266b\]]
[\[266b.1\]]chos nyid de/_/'gying ba'i rang bzhin mi dmigs dag_/'gying dang mi 'gying dbyer med phyir/_/chos sku phyag rgya chen po yin/_/mi dmigs pa nyid sgyu ma 'gying /_/'gying bas zil gyis gnon pa nyid/_/chos kyi dbyings las mi gzhan te/_/sgyu ma chos nyid dbyer med 
[\[266b.2\]]phyir/_/don dam kun rdzob gnyi ga gcig_/ting nge 'dzin gyis dbang sgyur na/_/thugs kyi phyag rgya chen po yin/_/mi dmigs sgyu mar 'gying ba ni/_/nga rgyal 'dul ba bsam mi khyab/_/gsung gi phyag rgya chen po yin/_/nga rgyal rang spyi'i mtshan nyid ni/_/rnam par byang 
[\[266b.3\]]ba'i mtshan nyid yin/_/zhi ba sgrub nga rgyal spang du med/_/'dod chags rang spyi'i mtshan nyid ni/_/srid pa kun la zhen pa ste/_/spyi yi mtshan nyid bshad pa ni/_/mi rtag sdug bsngal stong bdag med/_/chags spangs ma chags bsgrub tu med/_/chos kyi dbyings su ro 
[\[266b.4\]]gcig phyir/_/kun rdzob sgyu ma'i rang bzhin du/_/'dod cing chags pa sgyu ma sred/_/mi dmigs pa las mi gzhan phyir/_/mi dmigs de nyid sgyu mar skyes/_/chos rnams bdag las mi gzhan phyir/_/mi dmigs de nyid sgyu mar skyes/_/spyod pa sgyu ma ro gcig 
[\[266b.5\]]phyir/_/chos nyid chos can dmigs su med/_/rgyal ba kun dang dbyer med pa'i/_/chos kyi sku yi phyag rgya yin/_/mi dmigs sgyu mar 'dod cing chags/_/'dod chags chos nyid mi dmigs te/_/sgyu ma mi dmigs dbyer med phyir/_/bden pa gnyi gar 
[\[266b.6\]]dbyer med gcig_/ting nge 'dzin gyis dbang bsgyur na/_/thugs kyi phyag rgya chen po yin/_/mi dmigs dbyings nyid 'dod chags spros pa ni/_/'dul ba bsam gyis mi khyab ste/_/gsung gi phyag rgya chen po yin/_/'dod chags rang dang spyi yi mtshan/_/rnam par byang 
[\[266b.7\]]ba'i mtshan nyid yin/_/chags dang ma chags gnyis med pas/_/'dod chags mtshan nyid spang du med/_/phrag dog kun gyi mtshan nyid ni/_/gzhan gyi phun sum tshogs pa la/_/sems dog rtog pa sgyu ma gzhan/_/thabs kyis sbyor ba sgyu ma'i rang bzhin can/_/
[\[267a\]]
[\[267a.1\]]phrag dog spyi mtshan bshad pa ni/_/mi rtag sdug bsngal stong bdag med/_/phrag dog spang zhing yangs bsgrub med/_/chos nyid du ni ro gcig phyir/_/kun rdzob sgyu ma gzhan gyi phun sum la/_/phrag dog rtog pa sgyu ma'i rang bzhin nyid/_/mi dmigs 
[\[267a.2\]]pa las mi gzhan te/_/mi dmigs pa nyid sgyu mar skyes/_/phun sum tshogs pa'i lhag par sbyor ba yi/_/thabs kyi rtogs pa sgyu ma'i chos nyid de/_/dus gsum rgyal ba kun dang dbyer med pas/_/chos sku phyag rgya chen po yin/_/mi dmigs sgyu ma gzhan gyi phun sum 
[\[267a.3\]]la/_/phrag dog rtog par 'dzin pa dang /_/rtog dang phrag dog mi dmigs te/_/sgyu ma mi dmigs dbyer med pa'i/_/bden pa gnyi gar ro gcig pas/_/ting nge 'dzin gyi dbang bsgyur na/_/thugs kyi phyag rgya chen po yin/_/mi dmigs gzhan gyi phun sum la/_/phrag 
[\[267a.4\]]dog rnam par spros pa ni/_/gdul ba'i bya ba bsam mi khyab/_/gsung gi phyag rgya chen po yin/_/phrag dog rang dang spyi bstan pa/_/rnam par byang ba'i mtshan nyid yin/_/dog pa spang zhing yangs bsgrub med/_/sems can rnam pa mang po kun/_/nang gi chen po lnga 
[\[267a.5\]]sogs bstan/_/rang spyi'i mtshan nyid bshad par bya/_/thabs dang shes rab ma rtogs pas/_/ma grol khams gsum 'khor ba yin/_/de ltar nges par ci mthong na/_/sngags kyis yongs su zin pa'i nad/_/kun la gnod par byed mi nus/_/de bzhin thabs dang shes 
[\[267a.6\]]rab rtogs/_/dug gsum sdug bsngal gnod mi 'gyur/_/thabs la mkhas pas ma zin na/_/lam gyi dge spyad stegs bcas kyang /_/mtho ris lha dang mi ru skyes/_/skye shi med pa'i sa mi thob/_/thabs mkhas snying rjes zin pa ni/_/mtshams med sems can ma 
[\[267a.7\]]lus kun/_/byang chub sems dpa'i snying rjes bsad/_/bsod nams dpag tu med pa thob/_/ma bsad na yang sems can yal bor te/_/snying rje med de sdig yod 'gyur/_/'dod chags zhe sdang gti mug dang /_/nga rgyal phrag dog chen po dag_/gang phyir byang chub 
[\[267b\]]
[\[267b.1\]]sems de ni/_/rdo rje de bzhin gshegs par gsal/_/nyon mongs pa nyid de bzhin gshegs/_/ngo bo yin par gsal por gsungs/_/chos kun rang bzhin dag pa'i phyir/_/'khor ba yongs su dag par 'gyur/_/thabs dang shes rab ldan pa la/_/nyon mongs 
[\[267b.2\]]thams cad byang chub rgyu/_/'khor ba'i rang bzhin bdag med pas/_/de phyir de bzhin gshegs bsam yas/_/thabs dang shes rab ldan gyur pas/_/phyin ci log nyid byang chub lam/_/'khor ba'i rang bzhin mi dmigs phyir/_/mya ngan 'das pa yod ma yin/_/
[\[267b.3\]]gsang sngags bla na med pa yi/_/thabs kyis ji ltar zin bzhin 'grub/_/bsam gyis mi khyab nges pa med/_/don dam cir yang ma grub la/_/sgyu ma'i sprul pa bsam mi khyab/_/thabs chen dag gis zin pa ni/_/nyon mongs lam yang rnam par grol/_/thabs chen dag 
[\[267b.4\]]gis ma zin na/_/dge ba spyad kyang grol mi 'gyur/_/rnal 'byor don dam ldan pa yis/_/nyon mongs 'ching ba'i chos spyad kyang /_/rnam par grol bar 'gyur ba yin/_/'khor ba dang ni mya ngan 'das/_/gnyi ga yod pa ma yin pas/_/'khor ba yongs su shes pas na/_/
[\[267b.5\]]de ni mya ngan 'das pa'i mtha'/_/nyon mongs phyin ci log rnams dag_/thabs la mkhas pas zin 'gyur yang /_/grol la thar bar mi 'gyur na/_/byang chub sems dpa' rnams kyis ni/_/'dul ba'i dbang gis bya byed kun/_/rngon dang smad 'tshong ston pa'ang ltung /_/
[\[267b.6\]]byang chub sems dpa'i spyod tshul bzang /_/phal la med pas mi rung na/_/sngags mchog shin tu zab pa yi/_/skye bo kun gyis bya bar 'byung /_/bdud rtsi dang du blang bar gsungs/_/mnyam dang mi mnyam dbyer med na/_/sku gsung rdo rje dbang thob 'gyur/_/grub pa'i 
[\[267b.7\]]rdzas su de phyir gsungs/_/shes rab mnyam pa ma rtogs na/_/byol song la la chos dang ldan 'gyur yang /_/drang srong 'tsho dang rtag mthun dang /_/ji srid 'tsho yi bar du 'dod pa spong byed pa/_/de dag grol bar ngas ma bshad/_/chos rnams thams cad yongs su 
[\[268a\]]
[\[268a.1\]]dag pa yi/_/rnam bzhi tshul gyis don rtogs mngon/_/rgyu rnams rang bzhin dag pa dang /_/'bras bu yongs su dag 'gyur te/_/rgyu yi mtshan nyid rnam par dag_/phyi rol chen po lnga rnams te/_/sems nyid gzung 'dzin gnyis snang ba/_/gzung ba'i 
[\[268a.2\]]yul nyid 'byung ba che/_/rgyud nyid rang gi sems yin pas/_/'byung ba chen po rgyu las dag_/'bras bu yongs su dag pa ni/_/sems can kun gyi rus pa ste/_/rdo rje byang chub sems yin te/_/sha ni pad+ma rak+ta yin/_/dri chen dri chu gur gum chu/_/so so'i lus la gnas 
[\[268a.3\]]pas dag_/don dam dmigs med dag pas ni/_/phyi nang chos rnams thams cad kyang /_/gang gi ngo bo ma yin te/_/skye 'gag med pas ye nas dag_/kun rdzob ye nas dag pa ni/_/sgyu ma'i rang bzhin thams cad snang /_/chu zla'i tshul du mi dmigs gnas/_/mi 
[\[268a.4\]]dmigs pa nyid sna tshogs snang /_/de bzhin gshegs par ye nas mnyam/_/de bas gtsang sme med par spyod/_/sems can rtog pa bzlog phyir sman/_/gtso ru dang du blang bar bya/_/de bas sems can phyin ci log_/chos rnams thams cad dag par ma shes te/_/
[\[268a.5\]]thabs dang shes rab don ma rtogs/_/kha cig gis ni 'tsho ba'i bar du zos/_/kha cig gis ni drang srong ji bzhin du/_/sha spangs rtswa dang chu la zos/_/zos kyang ma grub don ma rtogs/_/rnal 'byor thabs ldan rnams kyis ni/_/rang bzhin yongs kyis dag pa'i 
[\[268a.6\]]phyir/_/mnyam pa'i dbyings kyis rab rtogs pas/_/thabs dang shes rab 'brel pa yi/_/the tshom med par 'grub par 'gyur/_/dngos dang dngos med rtogs pa mtshan/_/gtsang dang mi gtsang rtogs pa mtshan/_/mtshan ma nyid kyang rnam spangs te/_/
[\[268a.7\]]mkhyen pas dbul la gnas mi 'gyur/_/bsgrub pa'i rdzas su yang dag gsungs/_/byang chub sems dang sha chen dang /_/dri chen dri chu rak+ta dag_/sgrub pa pos ni nan tan bya/_/dngos grub ya mtshan chen po 'grub/_/tshe la dbang dang rig pa 'dzin/_/
[\[268b\]]
[\[268b.1\]]mkha' la 'phyo dang thogs med 'grub/_/mthar ni skye med rdo rje yis/_/gzhan yang ji ltar dmigs pa bzhin/_/'grub 'gyur 'di la the tshom med/_/gsang ba'i snying po'i don nyid kyis/_/yi dam mi spang rtag bsgom zhing /_/ye nas lha yi mtshan nyid ni/_/dus 
[\[268b.2\]]gsum gshegs pa thams cad kyi/_/lha spangs dge spyad don med 'gyur/_/lha ni mi spang don nyid ni/_/lhun grub ye shes thams cad kyi/_/bdag dang gnyis med so so ma yin pa'i/_/dus gsum bder gshegs dkyil 'khor thams cad kyi/_/sku gsung 
[\[268b.3\]]thugs kyi rdo rje bdag po ste/_/yongs su rdzogs par bsgom pa'i don/_/dkon mchog gsum spangs tshangs par spyad pa'i don med 'gyur/_/bdag nyid lha dang mnyam sbyor na/_/yon tan chung yang 'grub par 'gyur/_/ye nas mnyam nyid sbyor nas su/_/lha nyid du 
[\[268b.4\]]ni rtag tu bsgom/_/bder gshegs kun dang mnyam par 'gyur/_/sku gsung ye shes lnga rdzogs grub/_/rdo rje slob dpon smad mi bya/_/byang chub ston pa 'dren pa po/_/long ba dmigs bu 'dren dang 'dra/_/nyon mongs sdug bsngal mtsho skems yin/_/slob dpon 
[\[268b.5\]]de la smod pa ni/_/dper na na mun khung sgron bsad na/_/mthong ba'i don ni mi rtogs bzhin/_/sdug bsngal nyam thag yun [{]rings su[,]ring du[}]/_/bskal pa mang por myong bar mngon/_/de bas de la gus pa rtag tu gyis/_/lus la dbang ba'i rgyal po bas/_/shin tu gtso bor 
[\[268b.6\]]blang bar bya/_/drin chags bskyed pa'i pha ma bas/_/shin tu lhag pa'i ri mo bya/_/rdo rje mched dang lcam dral ni/_/bla med byang chub zhing 'gro ba'i/_/chos nyid dam tshig smon lam mthus/_/byang chub rin chen sar nges pas/_/de la ldog cing 'khu ba ni/_/rang la rang 
[\[268b.7\]]gis mtshon btab na/_/rang srog tshe rabs lnga brgya'i bar/_/rang gis srog gcod phung bar 'gyur/_/tshe 'di mi bde sna tshogs pa/_/mi bde bzhin du 'byung bar 'gyur/_/'jig rten pha rol dag tu yang /_/ngan song gsum dang mi khom pa'i/_/sdug bsngal kha 
[\[269a\]]
[\[269a.1\]]brgyud myong bar 'gyur/_/yun ring rtag tu mi thar ba'i/_/shin tu nyam thag myong bar 'gyur/_/grub pa gcig bzhin lhan cig spyod/_/gnyis med dad pas rjes spyod spun/_/bder gshegs dkyil 'khor bla med yin/_/shes rab gsal bas 
[\[269a.2\]]rtag tu gdung /_/zhes gsungs/_gsang ba gzhan la mi bsgrags shing /_/sku gsung thugs kyi dam tshig rnams/_/rnal 'byor mnyam pa rnam gnyis kyis/_/thabs dang shes rab 'brel rtogs nas/_/mnyam pa'i spyod pas la dor te/_/phul dang mi 'dra 
[\[269a.3\]]yang dag rtogs/_/ma rtogs pa yi phyogs rnams dang /_/skye bo kun la rab tu gsang /_/gsang ba'i brda ngag sna tshogs gsungs/_/thabs la mkhas pas byas pa yin/_/gsang sngags skyon yod ma yin te/_/thugs rje chen po thabs mkhas kyis/_/snod ma 
[\[269a.4\]]yin dang blo rtul rnams/_/las 'phro ngan pa'i don phyir gsang /_/brgya la gang zhig gsang don 'di/_/las 'phro ngan la bsgrags 'gyur na/_/dper na gtsub shing mes gtsubs nas/_/gtsub shing nyid kyang 'tshig par snang /_/gzhan yang tshig par gyur pa 
[\[269a.5\]]bzhin/_/chos don bzang po me dang 'dra/_/skal ba chung zhing shes rab dman/_/blo ngan rgyu 'bras rmongs pa rnams/_/mnyam pa nyid la skur 'debs pas/_/ngan song gsum du 'phangs par 'gyur/_/gsang don ma rtogs sdug bsngal rmyong 'gyur na/_/gsang ba 'phel bar 
[\[269a.6\]]byed pa yang /_/smra byed lce la zhing rmo zhing /_/sdug bsngal chen po myong bar 'gyur/_/de phyir sems can don phyir gsang /_/rlung phyogs tsam du'ang brjod mi bya/_/sngags dang phyag rgya rgyun mi gcad/_/sngags zhes rab tu bsgrags pa ni/_/don dam kun rdzob dbyer med 
[\[269a.7\]]pa'i/_/mnyam pa chen po'i dkyil 'khor chen po ru/_/sku gsung thugs kyi yi ge o~M/_/de la sogs pa bzhi bcu gnyis/_/phyag rgya chen po'i mtshan nyid ni/_/phyogs bcu dus bzhi gshegs pa yi/_/sku gsung thugs dang ye shes lnga/_/bdag dang dbyer med phyag rgya 
[\[269b\]]
[\[269b.1\]]che/_/gsal la brtson pa'i yon tan ldan/_/yid bzhin ma chags dbang bskur te/_/goms shing brtan par bya ba yin/_/de bas bar chad brtson med na/_/dper na sa bon tshig pa las/_/'bras bu 'dod pa dang 'dra ste/_/bsgrub pa 'bras bu med par 'gyur/_/mi 
[\[269b.2\]]khom 'khor bar gnas 'gyur te/_/rnal 'byor chen po la zhugs pas/_/phyi nang chos rnams thams cad la/_/dmigs med gcig dang du mar bral/_/mtha' dbus gang yang ma yin pa'i/_/ngo bo nyid med mtshan nyid med/_/mnyam pa'i phyag rgya chen po yis/_/phyogs 
[\[269b.3\]]bcu dus bzhi thams cad dang /_/'jig rten 'das dang 'jig rten pa'i/_/yon tan skyon rnams skye 'gag med/_/gang gi ngo bor ma grub mnyam/_/kun rdzob chos rnams skye 'gag med/_/mi dmigs gang gi ngo bo min/_/chu zla'i tshul du sna tshogs par/_/snang zhing bya ba 
[\[269b.4\]]byed nus pa'i/_/phyag rgya chen po'i phyogs bcu dang /_/dus gsum khams gsum thams cad dang /_/'jig rten pa dang 'jig rten 'das/_/yon tan skyon rnams thams cad dang /_/sgyu mar mnyam par ye nas gnas/_/sngags 'chang rgyal por rtogs byas nas/_/
[\[269b.5\]]bdag nyid chos nyid skye 'gag med/_/dang las ma g.yos par gnas na/_/phyag rgya chen po thams cad kyang /_/rdzogs par phyogs bcu dus gsum gyi/_/de bzhin gshegs pa'i sku gsung thugs/_/thams cad dbyer med ye mnyam la/_/ma 'dres rgya yongs ma chad 
[\[269b.6\]]pa'i/_/gzhal yas khang dang nyi zla yi/_/dkyil 'khor bsam yas lhun grub ni/_/sku gsung thugs kyi yon tan bsam mi khyab/_/mnyam pa'i dbyings chen rdzogs par bsgom/_/de ltar dam tshig 'di gsum ste/_/de la gnas na 'grub par 'gyur/_/yan lag 
[\[269b.7\]]ma nyams sngags bzlas shing /_/'dod pa kun la longs spyod bya/_/lus dang ngag sems brtan 'gyur na/_/byang chub rab 'byam thob par 'gyur/_/dam tshig chen po las 'das na/_/nyen ni shin tu che bar gsungs/_/sangs rgyas byang chub sems dpa' dang /_/
[\[270a\]]
[\[270a.1\]]sngags kyi spyod pa don bsgrub pa/_/rmongs pas gal te 'das byas na/_/de mi srog kyang der zad 'gyur/_/dam tshig bsrungs dang sngags bzlas dang /_/phyag rgya rgyun mi gcad pa bzhi/_/brtson 'grus che zhing brtan pas gzung /_/rnal 'byor brtson 
[\[270a.2\]]'grus chung 'gyur na/_/mi 'grub nyen yang che bar gsungs/_/ji ltar ral gyi so la nan tan du/_/skyes bus myur du ma bzung na/_/lag pa nges par chod par 'gyur/_/de bzhin nan tan med pa'i gsang sngags pa/_/'chi 'am yang na 'bras bu med par 'gyur/_/rnal 
[\[270a.3\]]'byor dam pa rnams kyis ni/_/sngags kyi yan lag ma nyams gsal/_/don dam ma nyams dag byas shing /_/brtson 'grus cher bskyed myur bar 'grub/_/sngags bsgom ma nyams phyag rgya gsal/_/cho ga yo byad gtsor ma gsungs/_/tshogs na yang ni nyes 
[\[270a.4\]]pa med/_/ma tshogs na yang nyes pa med/_/ma tshogs na yang 'grub par 'gyur/_/bdag nyid rang gi lhar sbyor bas/_/dngos grub thams cad 'grub par 'gyur/_/cho ga lhag gam ma tshang na'ang /_/'grub par 'gyur te nyes skyon med/_/ces gsang ba'i tshig 
[\[270a.5\]]tu'o/_/dam tshig sum brgya pa rtsa ba bco lnga mdo bshad pa'i le'u ste drug cu brgyad pa'o//_//de nas de bzhin gshegs pa dgyes pa chen pos bzhugs gnas dang /_spyod lam dang /_lta stangs bstan pa/_theg pa chen po lhun grub don 'dod 
[\[270a.6\]]na/_/rgya chen zab yangs shes rab myur/_/zab pa'i don rtogs mi ldog bde/_/nga dang bdag med yangs pa bde/_/gnas su chos dbyings gnyis med bstan/_/thabs chen kun mdzad 'od gsal byams/_/thams cad dgyes mdzad dbyings ma gtum/_/che chung 
[\[270a.7\]]byang chub sems dpa'i 'khor/_/g.yog 'khor lha srin sde mang gtso/_/bdag gi mtshan gzugs shin tu spags/_/chos dbyings mkha' dkyil yangs pa la/_/shes rab myur du don 'gro ba/_/'gro med 'ong med mi gnas pa/_/byang chub sems mchog a re 
[\[270b\]]
[\[270b.1\]]bde/_/shes rab zad med dkyil 'khor la/_/thugs rje rol pa'i ye shes 'phyo/_/gnyis med dbyings sbyor a re bde/_/ma rig 'khrul pa'i 'dam dbyings su/_/ye shes sgron ma'i mda' 'phangs nas/_/gti mug mun pa rnam bsal te/_/rang bzhin 'od gsal 
[\[270b.2\]]bde ba'i mchog_/dge dang mi dge gnyis su med/_/rnam rtog mtshan ma yod mi 'dzin/_/rang bzhin ye nas 'od gsal ba'i/_/dge sdig med pas shin tu bde/_/bde dang mi bde gnyis med pas/_/ye shes chags med rnam par dag_/thams cad dbyer med ye shes 
[\[270b.3\]]yin/_/sems nyid dang bas a re bde/_/rgyan du dkyil 'khor thams cad mdzes/_/ye shes rgyu las grub pa yi/_/phyi nang sgrib med gsal ba'i ngang /_/ye shes blo brtan shin tu bde/_/longs spyod lnga ldan thams cad la/_/gtsang dang sme ba'i blo mi 'dzin/_/thams 
[\[270b.4\]]cad chos nyid ro gcig pas/_/gnyis med pas ni shin tu bde/_/shes rab chung chen ting 'dzin gyis/_/thams cad ma nor gzhung lugs bzhin/_/'khor ba ma spangs sdug bsngal med/_/gnyis med tshim pas a re bde/_/thams cad ma lus gcig pa'i ngang /_/
[\[270b.5\]]lta dang lta ba gnyi ga med/_/ye shes sgron ma bsgreng bar ni/_/phyogs bcu'i zhing khams thams cad mthong /_/'di dang pha rol gnyis med phyir/_/'gro dang 'gro bar bya ba min/_/yan lag stabs chen ma mchongs par/_/phyogs bcu stong khams thams cad na/_/thub 
[\[270b.6\]]mchog ston pa'i spyod yul ni/_/ji ltar dmigs pa bzhin du 'grub/_/chos rnams thams cad dmigs su med/_/chos nyid sgyu ma cir yang 'grub/_/zag med zab pas don brtags na/_/dag par ma gyur gang yang med/_/ye shes ma bcos kun du gsal/_/
[\[270b.7\]]rang bzhin rnam par dag pa'o/_/ye nas de ltar gnas mod kyang /_/ma rig rmongs pa'i ling tog gis/_/gsal ba'i sgron ma bsgribs gyur te/_/khams gsum mun nag rgyun du 'khor/_/rnam rtog mtshan mar 'dzin pa yis/_/lus dang longs spyod gnas dang ni/_/
[\[271a\]]
[\[271a.1\]]bde dang sdug bsngal sna tshogs myong /_/de la su zhig byed pa yod/_/yang dag mthu chen sus ma byas/_/rang la rang gis bcings par zad/_/thams cad ma lus chos so cog_/snying po yod pa ma yin te/_/sgyu ma mig yor sprul pa dang /_/smig rgyu 
[\[271a.2\]]'ja' tshon chu zla'i tshul/_/de ltar gang gis rab rtogs pa/_/de nyid sangs rgyas yin par bshad/_/sangs rgyas sa la gnas pa yin/_/skye med phun sum tshogs yin te/_/byed med pa yi mchog kyang rdzogs/_/zhes nyid la nyid brjod do/_/sgyu 'phrul dra ba las bzhugs 
[\[271a.3\]]gnas khang pa bstan pa'i le'u ste drug cu dgu pa'o//_//de nas de bzhin gshegs pa thams cad kyis mi 'chi ba'i rdo rje bsgrub pa 'di gsungs so/_/rdo rje zhing chen bsgrub 'dod pas/_/thams cad skye shi med pa'i tshul/_/mnyam nyid dag pa nyid du bsgom/_/
[\[271a.4\]]khro bo bdud rtsi 'khyil pa yi/_/dzaHhU~M ba~M hos dgug par bya/_/bdag dang khro bo gnyis med par/_/yang nas yang du bsgrub par bya/_/sku rnams gsal bar gyur pa dang /_/zhing chen 'og tu gzhug par bya/_/dkyil 'khor ma lus der bkod nas/_/khro bo khro mo'i dkyil 'khor 
[\[271a.5\]]bsgom/_/mngag pa'i pho nya phyogs bcur gtong /_/thams cad ma lus dbang du sdud/_/bsgrub pa gcig gam yang na gnyis/_/gsum dang lnga ru bsgom par bya/_/pho nya mang pos nr-i bkug nas/_/zhing la yang nas yang du gzhug_/snar dang ser dang mdog snum 'byung /_/
[\[271a.6\]]de nas bdud rtsi'i ting 'dzin gyis/_/lan grangs 'bum phrag mang por ni/_/bzlas pa'i tshul yang rnam gsum dag_/rdo rje sngags bzlas rtse mo gsum/_/de yi bar nas bzlas pa 'byung /_/'od zer lnga dang ldan par bya/_/zhing de ldem ldem por gyur dang /_/bdud rtsi lnga 
[\[271a.7\]]yis bskul bar bya/_/de nas yi ge 'bru lnga dgod/_/gsal zhing 'tsher bar bsgom par bya/_/dbang po lnga dang dbang po'i tshul/_/yan lag lnga la rigs lnga'i tshul/_/rdo rje ting 'dzin de yis bsgom/_/de nas zhing de 'gul 'gyur nas/_/zhing de drag tu 'gul ba dang /_/shin 
[\[271b\]]
[\[271b.1\]]tu zhags pas bsdam par bya/_/yan lag rnams kyang gzhum par bya/_/phyogs bzhi dag tu thod pa bstan/_/ha ya grI ba'i skur bsgoms shing /_/sngags ni 'bum phrag mang du bzlas/_/phyogs bcur spro zhing zhing la bstim/_/de nas zhing de drag 'gul nas/_/rdo rje ting 
[\[271b.2\]]'dzin de yis ni/_/brtan pa nyid du bsgom par bya/_/de nas par par byed pa dang /_/a nr-i bri du gang yin pa/_/rdo rje drag tu bdeg cing dbab/_/thod pa'i kha nas nr-i phyung nas/_/rdo rje ting 'dzin so yis gcad/_/rdo rje sngags zos khong du bstim/_/gnyis su med par bsgom par 
[\[271b.3\]]bya/_/de nas zhing de langs pa dang /_/rdo rje dbyings nas dbang yang bskur/_/bdud rtsi chu yang blud par bya/_/las rnams thams cad byed du gzhug_/zhing des rab tu smras pa'i tshig_/dpa' bo ci bgyi mi rgas skye med chos rnams dang /_/las rnams ma lus kun bgyid do/_/
[\[271b.4\]]de ltar bsgrub pa'i rigs mchog gis/_/thal ba thams cad sos par 'gyur/_/bsgrub pa'i sa ni dur khrod dang /_/ri brags gnyen po bgegs gnas dang /_/nags khrod stong pa tsher ma can/_/ri bos bskor ba'i lcug ma can/_/rab tu rnam par dben pa dang /_/gnod 
[\[271b.5\]]sbyin srin po 'byung ba'i gnas/_/de dag tu ni bsgrub par bya/_/dgu dang bcu gnyis bcu gsum dang /_/bcu drug man chad bsgrub par bya/_/the tshom med par 'grub par 'gyur/_/phyi nang 'tsho ba'i yo byad rnams/_/lam lnga'i zhing dang sman lngar bcas/_/'bru rnams thams 
[\[271b.6\]]cad bcang bar bya/_/rtag tu tshogs chen mchod par bya/_/gsum dang lnga ru bar mi gcad/_/kha zas rnams kyang thod par bza'/_/btung ba dag kyang de bzhin te/_/mar me rtag par gtang bar bya/_/rgyu ni nr-i yi mar las bya/_/yan lag bsku ba'ang de bzhin to/_/sdong bu 
[\[271b.7\]]pad+ma'i rgyu las bya/_/snod ni dung chen srubs med pa/_/lcang lo yod dang med kyang rung /_/de byi pu tra ma byung ba/_/mdog ni ban lang can la yod/_/rdo rje bsgrub pa bar gcod phyir/_/rtag tu mtshams ni gcad par bya/_/nr-i yi rkang pa g.yas g.yon nas/_/sbom po ma 
[\[272a\]]
[\[272a.1\]]yin phra ba nyid/_/de la ki la ya byas nas/_/phur bu'i sngags dang khro sngags kyis/_/lan 'bum du ni bzlas par bya/_/lag pa g.yas g.yon thal sor la/_/khro bo bcu dang khro mo bcu/_/'od 'bar gzungs kyi sku ru bsgom/_/de nas gnyis med sbyor 
[\[272a.2\]]tshul du/_/sgrub po rdo rje bsgom par bya/_/sgrub pa dngos la ma gtogs pa/_/phyogs bcu rnams su mtshams kyang gcad/_/dngos grub ma thob bar du ni/_/bsgom dang bzlas dang phyag rgya gsum/_/bag yod mgo la me 'bar bzhin/_/bar mtshams med par bsgrub 
[\[272a.3\]]par bya/_/de ltar sgrub pa'i rigs mchog gis/_/lha ma srin rnams bran bzhin 'khol/_/'jig rten dbang phyug dbang du sdud/_/rdo rje rigs mchog 'khor rkyen rnams/_/yid bzhin du ni 'byung bar 'gyur/_/rdzu 'phrul chen po 'di dag ni/_/lus sbed nus nas mngon 
[\[272a.4\]]du dbyung /_/de ma yin par shin tu gsang /_/sku'i sgrub pa nges pa'i don du bka' stsal to/_/ro langs bsgrub pa'i le'u ste bdun cu pa'o//_//gsang ba'i snying po de kho na nyid nges pa las bro gar rtse 'jo bro gar gyi dam tshig ces bya ba nges par ched du brjod pa 'di 
[\[272a.5\]]brjod do/_/phyogs bcu mtha' yas dus bzhi yi/_/thams cad dbyer med maN+Da la'i/_/nyi zla shar ba'i gzhal yas la/_/pad+ma chags med gdan bting nas/_/rin chen zad med pho brang sa/_/che chung dpag tu med pa yi/_/byang chub bde ldan dkyil 'khor la/_/bde 
[\[272a.6\]]ldan byang chub rab bkod nas/_/ma lus kun bsdus dbyings bsdus te/_/lus bskyod yan lag bskul bsigs dang /_/dbang po lnga yi lta spyod kun/_/phyag rgya chen po yin par bshad/_/gong gi dkyil 'khor tshad nyi zla/_/mi 'khrugs pa yi sa gzhi la/_/pad+ma ma chags 
[\[272a.7\]]gdan bting nas/_/thabs dang shes rab chags med tshul/_/yan lag dbang po thams cad kun/_/rang bzhin yongs su dag pa dang /_/ting 'dzin de bzhin gshegs lnga'o/_/ye nas ma bcings yongs kyis te/_/lhag pa'i ting 'dzin dkyil 'khor gyis/_/
[\[272b\]]
[\[272b.1\]]dbu la de bzhin gshegs pa'i 'khor/_/yan lag bzhi la rigs bzhi 'khor/_/kha dog dbyibs dang phyag rgya dang /_/thabs dang shes rab gsal bsgoms te/_/phyogs bcur spro zhing ngan song sbyong /_/gnas su bsdu zhing dkyil 'khor spro/_/'das dang ma 
[\[272b.2\]]'das thams cad kun/_/bder gshegs zhing du rnam par sbyor/_/yan lag chen po lnga bskyod na/_/rigs lnga'i dkyil 'khor ma lus g.yo/_/'gro lnga byang chub lam du mdzad/_/snyigs ma lnga yang rnam par dag_/bzang mdzes legs pa'i gos bgos na/_/
[\[272b.3\]]'od zer sna tshogs 'phro bar 'gyur/_/de nas mthar thug med pa'i bar/_/ye shes lnga yis brgyan par 'gyur/_/skyes bu blo rtsal rab ldan pas/_/rtag tu dkyil 'khor de ltar bsgom/_/tshig tsam ma yin blo gting du/_/bdag dang dbyer med nyid du'o/_/thabs dang 
[\[272b.4\]]shes rab ldan gyur nas/_/shar gyi phyogs su kha bstan te/_/seng ge'i stabs chen mchong bar bya/_/ljags kyi yi ge tra~M bsgoms la/_/lce ni 'bum phrag bsam yas dang /_/hri yang bsam gyis mi khyab spro/_/phyogs bcu dus bzhi bsam yas su/_/gsung gi 
[\[272b.5\]]dkyil 'khor 'od 'bar ba/_/gsung gcig dkyil 'khor yan lag ni/_/bsam gyis mi khyab kun du grags/_/sgra dang ming tshig so sor gsal/_/ljags kyi dbang po bkram nas gsungs/_/thar dang ma thar gnyi ga brjod/_/nges pa kho na yang dag tu/_/de bzhin 
[\[272b.6\]]nyid kyis yong ma gsungs/_/sna yi dbang po'i dkyil 'khor du/_/tra~M gi yig 'bru gsal bsgoms nas/_/dkyil 'khor phyogs bcu dus bzhi yi/_/mtha' yas bsam gyis mi khyab ste/_/tra~M yang bsams pas 'od 'phro 'bar/_/phyogs dus dkyil 'khor ma 
[\[272b.7\]]lus thos/_/'gro drug 'khor ba'i gnas kyang thos/_/sgra dang thos pa gnyis med pa'o/_/de bzhin dri dang ro reg rnams/_/so so'i mtshan nyid gsal bsgoms nas/_/yig 'bru'i snying po de bzhin dgod/_/sangs rgyas dkyil 'khor ma lus dang /_/'gro drug ma 
[\[273a\]]
[\[273a.1\]]lus thams cad kun/_/chags pa med pa'i tshul gyis rol/_/dri la sogs pa bde mchog gis/_/kun la tshim par yang dag mchod/_/'gro drug ma lus thams cad la/_/ji ltar 'tsham pa'i don yang byed/_/thabs mkhas thugs rjes de ltar 
[\[273a.2\]]ston/_/de bzhin rigs dang rdo rje'i rigs/_/ma chags la sogs shes rab ldan/_/gtso bo lnga dang gtso mo lnga/_/thabs dang shes rab ldan bsgoms te/_/tshom bu gcig gam yang na gsum/_/lnga yi dkyil 'khor rab bsgoms te/_/thabs dang shes rab 
[\[273a.3\]]phan tshun du/_/lha gsal 'od 'phro bstim byas te/_/dkyil 'khor 'od zer 'bar bar bsgom/_/ting 'dzin shin tu gsal gyur nas/_/bdag dang phyogs bcu dbyer med par/_/gnyis su med par bsgom par bya'o/_/de nas thabs dang shes rab gnyis/_/lta 
[\[273a.4\]]spyod ya char ma gyur par/_/dkyil 'khor dag la gsal bsgoms na/_/dbus nas shar phyogs kha bstan nas/_/rkang pa'i stabs chen bskyod byas shing /_/lag gi 'du byed kun bskyod nas/_/bro dang gar gyi phyag rgyar bya/_/dkyil 'khor 'od zer dkar 'phro 
[\[273a.5\]]ba/_/byang chub sems dpa' rnam par dag_/shin tu gsal dang 'od zer 'bar/_/thabs dang shes rab de grub shog_/cis kyang mi tshugs rdo rje yis/_/bdud bzhi dag ni 'joms par byed/_/theg mchog rdo rje'i rig 'dzin pa/_/thabs dang shes rab de grub shog_/
[\[273a.6\]]bdag nyid rigs pa'i rdo rje yis/_/nyon mongs sdug bsngal med par shog_/me long lta bu'i ye shes kyis/_/thabs dang shes rab gsal 'gyur shog_/nyon mongs sdug bsngal rtsad bcad nas/_/ma rig mun pa med par byed/_/thugs rje'i 'od zer nyi shar bas/_/
[\[273a.7\]]thabs dang shes rab 'od 'bar shog_/shin tu sra zhing skye shi med/_/rdo rje'i thugs rje rol ston pa/_/'gro la thugs rje yongs kyis 'byung /_/thabs dang shes rab byams ldan shog_/thabs dang shes rab ldan gyur pas/_/yon tan phyogs su kha bstan te/_/lus bskyod 
[\[273b\]]
[\[273b.1\]]yan lag bsgul bsigs nas/_/stobs chen dag kyang brdung bar bya/_/dkyil 'khor ma lus 'byung ba'i gter/_/zad med nor bu rin po che/_/ma lus kun gyi re ba skong /_/thabs dang shes rab de grub shog_/nam mkha'i dkyil gyi mdog bstan pa/_/yang na thams 
[\[273b.2\]]cad gser btso ma/_/dkyil 'khor bsam yas zad mi shes/_/thabs dang shes rab myur grub shog_/yon tan rin chen bsam yas kyang /_/thams cad mnyam pa'i ngang gnas nas/_/de bzhin mnyam nyid ye shes te/_/thabs dang shes rab mnyam 
[\[273b.3\]]'gyur shog_/bder gshegs yon tan rmad po che/_/ye nas chags med byang chub zhing /_/yang dag nyid du thams cad gnas/_/thabs dang shes rab myur grub shog_/thabs dang shes rab ldan gyur pas/_/nub phyogs su ni kha bltas nas/_/yan lag 
[\[273b.4\]]dang po bskyod byas te/_/gar rnams shin tu gsal byas nas/_/stobs chen dag kyang brdung bar bya/_/chos rnams ma lus kun spyod kyang /_/pad+ma la ni 'dam bzhin no/_/chags pa med pa'i tshul gyis gnas/_/thabs dang shes rab de grub shog_/las dang nyon 
[\[273b.5\]]mongs nub 'gyur ba'i/_/bag chags mtshan ma rdul tsam med/_/thabs dang shes rab myur grub shog_/byang chub chags med dkyil 'khor ni/_/gang nas ma 'ongs nyid kyi dbyings/_/mi gnas tshul gyis dbyings na bzhugs/_/thabs dang shes rab myur 
[\[273b.6\]]grub shog_/thabs dang shes rab ldan gyur pas/_/byang phyogs su ni kha bltas te/_/lus bskyod yan lag gar byed cing /_/phyag rgya so sor gsal gyur nas/_/rkang pa'i stabs chen brdung bar bya/_/yang dag rtogs pa'i shes rab kyis/_/bskal pa bsam 
[\[273b.7\]]gyis mi khyab pa'i/_/sgrib pa thams cad byang byas te/_/thabs dang shes rab myur grub shog_/sku gsung thugs kyi byin brlabs kyis/_/bdud bzhi bcom nas mi mthun bsal/_/bya byed med la don rnams grub/_/thabs dang shes rab myur grub shog_/
[\[274a\]]
[\[274a.1\]]thams cad ma lus rdzogs byed pa/_/sna tshogs kun du 'gyur ba'o/_/ljang gu'i tshul du mdog bstan pa/_/thabs dang shes rab myur grub shog_/thams cad ma lus don grub pa/_/las rnams ma lus rdzogs par byed/_/nan tan chen po bya ba rdzogs/_/
[\[274a.2\]]thabs dang shes rab myur grub shog_/sdug bsngal dra ba tshar bcad de/_/dkyil 'khor ma lus kun byas kyang /_/gang nas ma 'ongs gar mi 'gro/_/thabs dang shes rab myur grub shog_/bder gshegs ma lus thams cad kun/_/phyogs dus kun du bdag 
[\[274a.3\]]nyid che/_/mi dmigs thugs kyi dkyil 'khor du/_/ma lus kun 'dus rnam par dag_/thabs chen dkyil 'khor yang dag pas/_/bder gshegs kun la rnam par 'phro/_/thabs dang shes rab ldan pa yi/_/bde ba'i dkyil 'khor mkhas pas bsdu/_/
[\[274a.4\]]thams cad ma lus rigs bzhi yi/_/nang du ma 'dus gang yang med/_/de nyid bder gshegs dkyil 'khor nyid/_/thabs dang shes rab bde grub shog_/rigs lnga'i dkyil 'khor dbur bsdu zhing /_/ye shes lnga yi 'od zer 'phro/_/phyogs bcu gsal 
[\[274a.5\]]bar gang gyur nas/_/thabs dang shes rab 'od 'bar shog_/de bzhin rigs mchog 'dzin pa yi/_/thams cad ma lus dbyings bsdus te/_/thams cad kun du bzang por ston/_/thabs dang shes rab gtsor grub shog_/thugs rje chen po'i byin brlabs 
[\[274a.6\]]kyis/_/phyogs dus gnas pa ma lus la/_/chos kyi 'khor lo chen po bskor/_/thabs dang shes rab mchog 'grub shog_/'gro ba ma lus thams cad la/_/de bzhin nyid kyi sku yod pas/_/ma mthong rmongs la nam mkha'i mdog_/thabs dang shes 
[\[274a.7\]]rab dbyings grub shog_/sku ni sna tshogs cir yang snang /_/thabs chen rnams la mnyam pa'i tshul/_/nyan thos rnams la dgra bcom tshul/_/rang rgyal rnams la bse ru'i tshul/_/pha rol phyin rdzogs shAkya'i tshul/_/lha mi rnams la dge bcu tshul/_/dud 'gro rnams 
[\[274b\]]
[\[274b.1\]]la e na ya/_/gzhan yang 'gro ba thams cad la/_/ji ltar 'dul ba bzhin du ston/_/de lta bu yi sku ston pa/_/thabs dang shes rab sku grub shog_/thabs dang shes rab ldan bsgoms nas/_/rgyan lnga yis ni rnam par brgyan/_/yan lag lnga la dkyil 'khor bkod/_/
[\[274b.2\]]ye shes rgyan gyis pho brang brdung /_/gnyis med dkyil 'khor zlum po'i tshul/_/mtha' dbus med pa'i dkyil 'khor du/_/lhun grub tshogs chen byang chub tu/_/thabs dang shes rab myur grub shog_/chos dbyings dam pa bdag med pa/_/mi dmigs dbyings su ma lus 
[\[274b.3\]]'dus/_/mnyam dang mi mnyam dbyer med pas/_/thabs dang shes rab dbyings grub shog_/bder gshegs dkyil 'khor dbu bskyod na/_/sangs rgyas zhing khams ma lus g.yo/_/lag gi 'du byed bskul bskyod na/_/rig 'dzin zhing khams dag par byed/_/rkang 
[\[274b.4\]]chen dag gis stabs mchongs na/_/'gro drug gnas rnams stongs par byed/_/spyan gyis phyogs bcu blta byas na/_/bdud bzhi dpung rnams pham par byed/_/thabs dang shes rab ma lus kun/_/de lta bu yi don grub shog_/thams cad ma lus de bzhin te/_/de 
[\[274b.5\]]ni gang yang mi dmigs la/_/skye dang 'gag dang gnas pa dang /_/'ong dang 'gro ba'i dngos po med/_/rnal 'byor bro gar rtse 'jo yi/_/sna tshogs byed la byas pa med/_/de nyid rnam pa sna tshogs pa/_/rnal 'byor las rnams grub par shog_/thabs dang shes rab thams 
[\[274b.6\]]cad kyis/_/de lta bu yis longs spyod na/_/sangs rgyas dkyil 'khor ma lus mnyes/_/srid gsum 'gro rnams thams cad la/_/dga' ba chen pos khyab par 'gyur/_/lus ma spangs par rig 'dzin sa/_/yun [{]rings [,]ring [}]chos kyi bde spyad nas/_/bla med rdo rje sems dpa' 
[\[274b.7\]]yis/_/dpe byad mtshan gyis rnam par brgyan/_/mngon shes drug ldan thams cad mkhyen/_/tshogs chen gnyis kyang rdzogs par rol/_/sangs rgyas zhing la dbang sgyur te/_/spyod yul kun du maN+Da la/_/ji ltar dmigs pa bzhin du 'grub/_/rnal 'byor las su 
[\[275a\]]
[\[275a.1\]]rung rnams kyis/_/'di lta bu yi las rnams bya/_/'bras bu mngon du ma gyur kyang /_/lus ngag yid la dbang thob nas/_/sangs rgyas 'byung dang skar mi 'gyur/_/theg pa dman par yong mi skye/_/ngan song gsum du yong mi ltung /_/gnas ngan longs 
[\[275a.2\]]spyod mi bde ba'i/_/ngan pa'i sa ru yong mi ltung /_/rdo rje theg mchog brjed mi 'gyur/_/tshe ring bde ba phun sum tshogs/_/lus byad bzang zhing yan lag rdzogs/_/dbang po tshang zhing lhag chad med/_/skad gdangs snyan cing 'gro don byed/_/bdag gi longs spyod thams 
[\[275a.3\]]cad kun/_/gzhan la gnod pa med par 'grub/_/tshan po che yi mthu stobs ldan/_/'gro ba'i don du yang dag byed/_/gzhan la gnod pa yong mi byed/_/snying rje che zhing shes rab ldan/_/mthu stobs che zhing thabs ldan pa/_/bdag dang gzhan don rdzogs par spyod/_/
[\[275a.4\]]mthar ni skye shi med pa'i sa/_/sangs rgyas yon tan rin po che/_/bkod pa'i gzhal yas thams cad la/_/dbang sgyur spyod pa'i dngos grub thob/_/rnal 'byor gang zhig 'di 'dra'i don/_/ljags kyi dbang po bkram nas ni/_/gsang don nges pa'i don ston pa/_/bla med 
[\[275a.5\]]mchog tu grub par shog_/dbyer med byang chub thor tshugs can/_/shin tu bstan pa'i ri bo gnas/_/mu stegs rlung gis tshugs mi 'gyur/_/theg mchog rdo rje de lta bu/_/dkyil 'khor mi zad 'byung ba'i gter/_/yid bzhin nor bu rin po che/_/byi dor ma byas 
[\[275a.6\]]shin tu gsal/_/bskal pa grangs med gnas bcas kyang /_/sku ni shin tu gzhon pa'i tshul/_/skye shi med pa rdo rje yi/_/thams cad 'byung ba'i gter yin te/_/yon tan phun sum tshogs dang ldan/_/bla med byang chub 'grub gyur nas/_/ye shes rdo rje lhun grub 
[\[275a.7\]]shog_/tshogs chen gnyis kyang rdzogs gyur cig_/thams cad kun gyi ston pa po/_/thams cad mkhyen pa'i go 'phang brnyes/_/sangs rgyas zhing la dbang byed shog_/de rtogs kun kyang rdo rje'i rigs/_/sku gsung thugs kyang grub par shog_/rnal 'byor pa 
[\[275b\]]
[\[275b.1\]]thabs dang shes rab dang ldan pa rnams kyis/_dus thams cad 'dod yon lnga spyod cing bro thabs bya'o/_/gsang ba'i snying po de kho na nyid nges pa las bro gar rtse 'jo'i le'u ste bdun cu gcig pa'o//_//de nas de bzhin gshegs pa rgyud kyi rgyal po sgyu 'phrul dra ba 
[\[275b.2\]]las sku'i dkyil 'khor mngon du phyung ste 'di skad ces gsungs so/_/de bzhin nyid kyi dbyings ldan las/_/sgyu dang dra ba 'brel 'gyur nas/_/sku mchog rdo rje 'od snang bas/_/mthun pa'i rdo rje rang snang ngo /_/rgyud drug 'khor ba'i lus snang ba/_/rnam rtog mthun pa'i las 
[\[275b.3\]]snang ngo /_/de bzhin sku mchog dri bral dang /_/bde gshegs sku lngar mdor bsdus te/_/bcom ldan 'das dang byang chub gzugs/_/bla med gzugs dang rdo rje sku/_/de la sogs te sku bsam yas/_/phyogs bcu dus bzhi sku ston pa/_/thabs kyis 'gro 'dul sku ston 
[\[275b.4\]]te/_/byang chub mchog gi rdo rje sku/_/chags med zhing du sku ston cing /_/dbyings las ma g.yos bzhin du snang /_/sku snang de bzhin nyid kyi dbyings/_/rnam dag sku ston ma yin te/_/log 'gro rtog pa thams cad la/_/so sor 'dul ba'i skur yang ston/_/de tshe skye shi med pa'i 
[\[275b.5\]]sku/_/las dang ma chags pad+ma'i sku/_/thar dang ma thar sna tshogs kyang /_/sna tshogs snang la gnas pa med/_/snang dang mi snang gnyi ga med/_/de ltar rtogs pa'i rigs mchog ni/_/badzra zhes ni gdags pa yin/_/ji snyed sku ston bsam yas pa/_/thams cad ma lus 
[\[275b.6\]]rdo rjer bsdus/_/'khor lo zhes kyang brjod pa ni/_/de la sogs te sku bsam yas/_/byang chub thabs kyi dkyil nas byung /_/sku ni sna tshogs thams cad kyang /_/'ja' tshon chu zla 'dra shes na/_/dbyings nyid las ni dbyings snang zad/_/thugs nyid gsung gi dkyil 
[\[275b.7\]]'khor snang /_/gsung nyid sku yi dkyil 'khor te/_/dbyer med de bzhin yong gis so/_/dkyil 'khor bzang po 'grub 'dod pas/_/rtag tu dus gsum thams cad du/_/bdag dang bdag gi dbyer med pas/_/ye nas dkyil 'khor yin par brtag_/'di ni 
[\[276a\]]
[\[276a.1\]]dngos grub mchog yin par/_/kun du rgyal gyis de skad bshad/_/rgyud kyi rgyal po chen po sgyu 'phrul dra ba las sku'i dkyil 'khor mngon du phyung ba zhes bya ba/_le'u sku'i dkyil 'khor zab tu ni rgyud kyi rgyal po phyi ma las bshad de/_bod la ma 
[\[276a.2\]]'gyur zhes 'byung ngo /_/rang bzhin sku'i dkyil 'khor du bsdu ba'i le'u ste bdun cu gnyis pa'o//_//de nas de bzhin gshegs pa rgyud kyi rgyal po chen po sgyu 'phrul dra ba las ting nge 'dzin gyi rim par sbyor zhing dngos grub myur du len pa'i thabs dra ba las 
[\[276a.3\]]'di skad ces gsungs so/_/dkyil 'khor bsam yas dngos grub ni/_/mi dmigs dbyings nas don 'byin te/_/ma bcos ji bzhin ngang bzhag dang /_/lhun gyis grub pa'i dkyil 'khor 'byung /_/mi dmigs thugs kyi dkyil 'khor las/_/ting nge 'dzin gyis 
[\[276a.4\]]dbang bsgyur na/_/ye shes sprul pa sna tshogs 'grub/_/spyod yul thams cad maN+Da la/_/ye shes dkyil 'khor thar byed skyong /_/longs spyod sku dang sangs rgyas zhing /_/ji ltar 'dod pa smon pas 'grub/_/yangs shing rgya che lhun grub ni/_/phyi nang snod bcud ye 
[\[276a.5\]]nas dag_/dag rtogs nyid kyang dbyings nyid yin/_/de nas rdo rje mnyam yin no/_/dngos grub myur du 'grub 'dod na/_/shin tu phra zhing zab par bsgom/_/bdag dang bdag gi gzhan rnams ni/_/shin tu mi dmigs dbyings su bsgom/_/ting 'dzin de ni goms pa 
[\[276a.6\]]dang /_/thams cad sgyu ma mig yor dang /_/sprul pa'i tshul de shes par bya/_/de bzhin yang nas yang goms nas/_/de nas phra mo'i ting 'dzin bsgom/_/phyi nang snod bcud hU~M du bsdu/_/gang bsgrub yi ge so so ste/_/spyir ni gang bsgom kun du 'dra/_/rdo rje sems 
[\[276a.7\]]dpa' nyid du 'du/_/yan lag lnga dang rnam shes nyid/_/yi ge hU~M du shin tu bsdu/_/nr-i yi mig gis bltar yod par/_/yang nas yang du 'dris pa dang /_/'od zer mang po 'phro bar bya/_/phyogs bcu dus bzhi gang ba dang /_/slar yang hU~M la bstim par bya/_/hU~M nyid mi 
[\[276b\]]
[\[276b.1\]]dmigs dbyings su thim/_/thim 'gyur dbyings nas a dkar 'bar/_/shin tu 'tsher bar gsal bsgoms la/_/thams cad a ru gyur par bsgom/_/de bzhin nyid du 'dris 'gyur nas/_/a las nyi ma'i dkyil 'khor spro/_/e ma gsal bar 'byor 'gyur 
[\[276b.2\]]nas/_/nyi zla gang ba'i nyi zlar bsgom/_/hrI gsal pad+ma chags med bsgom/_/rin chen 'bar ba'i gzhal yas bsgom/_/nyi zla gdan dang gzhal yas khang /_/thams cad bsdu zhing phra bar bsgom/_/de bzhin yi ge hU~M gnas pas/_/mthing ga 'tsher la gnas pa 
[\[276b.3\]]yi/_/'od zer 'phro ba rnam par bsgom/_/'od 'phro dbyings su slar bsdus nas/_/shin tu rdo rje 'od zer 'phro bar bsgom/_/rdo rje 'od 'phro gsal 'bar nas/_/dbyings su yang ni bstim par bya/_/de nyid sems dpa'i skur gyur nas/_/shin tu phra zhing 'dus par 
[\[276b.4\]]bsgom/_/de bzhin gnyis med gsal 'gyur nas/_/sku gcig rdo rje dril bur bsgom/_/de bzhin nyid du gyur pa dang /_/dbu gsum phyag drug nyid du bsgom/_/gzhan yang khro 'dul sna tshogs bsgom/_/blo yi shes rab che chung las/_/rim pa bzhin du bsgom par bya/_/
[\[276b.5\]]yang na cig car bsgom par bya/_/nyi zla gza' skar dus gcig tu/_/chu dkyil dngas par gsal ba bzhin/_/de ltar goms rtogs rigs mchog des/_/ji ltar dbang bsgyur bzhin du 'grub/_/mkha' la 'phyo ngang rig 'dzin gnas/_/chu rgyun bzlog dang rlung 
[\[276b.6\]]mi 'gul/_/ri brags la sogs thogs med 'dzul/_/chu la mi 'bying mes mi 'tshig_/dug dang mtshon gyis 'jigs mi 'gyur/_/mi snang ba dang mang por sprul/_/gzhan yang ji ltar 'dod pa bzhin/_/lha srin rnams la dbang sgyur zhing /_/tshe dang dus la bsring 
[\[276b.7\]]bstung dang /_/stong gsum yungs 'brur bskyed pa dang /_/ji ltar dmigs pa bzhin du 'grub/_/sbrul dang gcan gzan gdug pa rnams/_/khyi bzhin phyi bzhin 'brang bar 'gyur/_/bdud dang gdug pa la sogs pas/_/tshugs par mi 'gyur bran bzhin 'gyur/_/lus 
[\[277a\]]
[\[277a.1\]]ma spangs par rig 'dzin sa/_/ye shes bsod nams longs spyod kyis/_/yi ge 'khor lo tshogs mchog brnyes/_/thugs rje sprul pa'i byin brlabs kyis/_/so sor thar pa'i lam yang ston/_/'gro ba ma lus don yang byed/_/las 
[\[277a.2\]]rnams thams cad kun byas nas/_/skye 'chi med pa'i g.yung drung thob/_/mtshan dang dpe byad kun gyis brgyan/_/bsod nams ye shes tshogs chen ldan/_/mthar phyin bya ba med pa 'grub/_/bsgrub med spangs med chos kyi dbyings/_/'gro med 'ong med de bzhin 
[\[277a.3\]]nyid/_/de ltar bsgrubs te bsgoms byas na/_/'bras bu mngon du ma gyur kyang /_/tshe rabs skye ba thams cad du/_/las ngan kun du skye mi 'gyur/_/theg pa dman par yong mi 'gyur/_/rdo rje rigs mchog 'dzin par 'gyur/_/zhes rdo rje gsang ba'i tshig tu'o/_/rgyud 
[\[277a.4\]]kyi rgyal po chen po sgyu 'phrul dra ba las shin tu gsang bar bya brgyud dngos grub thob par bya ba'i le'u ste bdun cu gsum pa'o//_//de nas de bzhin gshegs pa rgyud kyi rgyal po sgyu 'phrul dra ba las hom rnams kyi phrin las 'di gsungs so/_/dang por 
[\[277a.5\]]de bzhin nyid du gsal zhing 'dris par bsgom/_/de nas bdag gi snying gar a gsal zhing 'tsher ba gcig bsgom mo/_/a de shin tu gsal bar gyur pa dang /_phyogs bcur 'od du 'phros par bsgom/_'od de slar a la bsdu zhing bstim/_ma dang a las nyi 
[\[277a.6\]]ma dang zla ba'i dkyil 'khor bstim zhing 'tsher la gsal bar bsgom/_hrI las pad+ma'i dkyil 'khor gsal bar bsgom/_hU~M shin tu 'od 'bar bar bsgom/_snying gi dkyil 'khor du rdo rje sems dpa' mtshon gang ba gcig phyag rgya dang bcas par bsgom/_bzhi bcu rtsa 
[\[277a.7\]]gnyis kyi sngags dang /_yig 'bru dang /_phyag rgya yang gsal bar bzlas/_'bru gsum dang 'bru lnga yang bzlas/_'dug 'bru bzhis mtshams gcad/_rtag tu hom bya/_tshogs dang mchod pa yang bya/_mang po mi nus pa'i don du hom gang bgyi yang rung /_
[\[277b\]]
[\[277b.1\]]dkyil 'khor gyi dbus kyi gtso bor spyi ni rdo rje sems dpa'/_drag po yang rdo rje/_dbang pad+ma he ru ka/_rgyas pa rat+na he ru ka/_zhi ba bud+d+ha he ru ka/_spyan drang ba ni e h+ye hi ma hA kA ru NI ka zhes hom gang byed pa'i lha gtso bo nas spyan drang /_mchod pa dang ar+g+ha dbul ba ni 
[\[277b.2\]]drag po'i mgor ni/_sngags ril hU~M/_zhi ba la mgor ril a~M/_bar ma rnams la yang de bzhin sbyar/_/spyan drang ba ni gang mdzad pa'i gtso bo nas zhi la shAn+tiM bsnan/_spyi ni la so so rang sngags rdzogs/_drag po lho/_dbang nub/_rgyas pa byang /_zhi ba shar/_spyi 
[\[277b.3\]]gang yang rung gru gsum dang thod pa kha gdangs so/_/zla gam dang /_pad+ma dang /_chags med de/_phyag rgya rnam pa bdun la phyag rgya chen po dang /_chos nyid kyi phyag rgya dang /_dam tshig gi phyag rgya dang /_las kyi phyag rgya dang /_thabs dang /_shes rab kyi phyag rgya dang /_ting nge 'dzin gyi phyag rgya dang /_lhag pa'i 
[\[277b.4\]]ting nge 'dzin gyi phyag rgya'o/_/rgyud kyi rgyal po chen po sgyu 'phrul dra ba las hom rnam bzhi'i le'u ste bdun cu bzhi pa'o//_//de nas de bzhin gshegs pa rgyud kyi rgyal po chen po sgyu 'phrul dra ba las/_rmad du byung ba'i dam tshig bco lnga mdo 'di ltar yang 
[\[277b.5\]]bshad de/_thams cad mkhyen pa'i ye shes kyis/_/thams cad mnyam pa'i ngang nyid du/_/dbyings su ro gcig de bsdus te/_/don du mi 'gyur yong ma gsungs/_/yon tan mchog gi 'dod pa ni/_/snang srid ma lus thams cad kun/_/mnyam pa'i zhing du sbyor 
[\[277b.6\]]bas na/_/chags pa med pa'i tshul du spyod/_/'di ni rnam dag legs pa'i lam/_/byang chub mchog tu 'gro ba'i gnas/_/bde chen mi zad gter du 'gyur/_/cis kyang mi tshugs rdo rje'i sku/_/nyon mongs sdug bsngal 'dod chags ni/_/lus dang zas kyis 
[\[277b.7\]]bsgribs 'gyur te/_/[{]yi dgas [,]yi dwags [}]gnas nas gnas su 'gro/_/skom dang bkres pas nyon mongs 'gyur/_/rnag khrag ngan skyugs rtag tu mthong /_/bde la spyod pa'i dbang yang med/_/rtsub cing gdug pas bsrung bar 'gyur/_/thugs rje chen po'i zhe sdang 
[\[278a\]]
[\[278a.1\]]ni/_/'khor ba'i mya ngan sgo bcad cing /_/bder gshegs lam du 'dzud par byed/_/yang dag don dang ldan par 'gyur/_/thugs rje tshul gyis khro ston zhing /_/shin tu mnyam pa'i ngang du 'jog_/rdo rje sems dpa'i zhi ba yis/_/yang dag 
[\[278a.2\]]mchog gi bde ba 'grub/_/ye shes gsal ba'i bde ba ni/_/bdag dang bdag gi dbyer med de/_/rang bzhin med pa'i dbyings su rol/_/thams cad brjod du med pa'i ngang /_/kun du khyab pa'i sku mnga' ba/_/shin tu 'od gsal rnam dag lam/_/byang chub sems 
[\[278a.3\]]dpa'i sgrib pa sbyong /_/sems can nyon mongs dug sel 'gyur/_/thams cad zhing sbyong nga rgyal ni/_/yon tan bskyed pa'i mdzod yin te/_/nga med bdag med mi dmigs la/_/su zhig de la nga rgyal skyed/_/dpung bzhi'i tshogs kyis mi thub pa'i/_/shin tu rgyal 
[\[278a.4\]]ba'i khyu mchog 'grub/_/lha srin bdud sde tshar bcad pa'i/_/dpa' bar 'gro ba'i ting 'dzin thob/_/phrag dog yangs pa'i don sbyor ba/_/nga dang bdag med don rtogs na/_/dog dang yangs pa gnyis med de/_/bde mchog dkyil 'khor yangs pa 'grub/_/phrag dog 
[\[278a.5\]]dngos po mi shes shing /_/nga dang bdag tu 'dzin 'gyur na/_/lha ma yin gyi gnas su skye/_/de nas [{]yi dgas [,]yi dwags [}]gnas su 'gro/_/gal te yul sa rnyed gyur na/_/shin tu mi bde dog par 'gyur/_/gzhan yang longs spyod thams cad la/_/dbang byar med cing gzhan 
[\[278a.6\]]dbang 'gyur/_/mdor na nyon mongs sdug bsngal 'grub/_/phrag dog yang dag rtogs pa ni/_/nga dang bdag tu 'dzin pa dang /_/phyin ci log la phrag dog ste/_/thams cad gnyis su med par sbyor/_/bde ba mchog kyang 'grub par 'gyur/_/gnyis med don yang rtogs 
[\[278a.7\]]par 'grub/_/nga med bdag med dbyings su thim/_/lhun grub don mchog 'grub par 'gyur/_/yid la lha ni rtag bsgoms na/_/rgyu 'bras lhun gyis grub pa yi/_/bdag gis kun du dbang bsgyur te/_/rig 'dzin gnas su skye bar 'gyur/_/rdo rje'i rigs kyis 
[\[278b\]]
[\[278b.1\]]bsgrub bya ba/_/sgrol dang sbyor bas mthar phyin 'gyur/_/sbyor ba nyid ni sgrol ba yin/_/rang bzhin gyis ni sbyor sgrol dang /_/sgrol ba nyid na sbyor ba yin/_/ting nge 'dzin gyis sbyor sgrol dang /_/dbang po'i yul dus sbyor sgrol dang /_/thabs chen dag gi sbyor sgrol dang /_/mngon 
[\[278b.2\]]du phyung ba'i sbyor sgrol lo/_/yang na sbyor sgrol bdag la sogs/_/shes rab dbyings dang bdag tu sbyor/_/thabs chen sprul pa bsam mi khyab/_/dbyings dang dbyings su thams cad sgrol/_/rol pa'i phrin las bsam mi khyab/_/thugs rje sprul pa bsam mi khyab/_/sbyor sgrol 
[\[278b.3\]]phrin las bdag la rdzogs/_/byang chub sems sprul phyogs bcur 'phro/_/ngan song gnas rnams stongs par byed/_/rig 'dzin bde ldan thob par byed/_/bla med zhing rnams dag par byed/_/sku gsung lhun grub phyogs bcur 'dul/_/rdo rje zhes ni mtshan bsgrags te/_/
[\[278b.4\]]theg dman rnams kyang rdo rjer dgod/_/zad mi shes pa'i gter yang 'grub/_/rdo rje rig pa 'dzin pa'i sku/_/thams cad dbyer med mnyam pa'i sku/_/thams cad mkhyen pa'i ye shes mchog_/thugs rje sprul pa dpag med kyis/_/'gro drug dus gnas ma lus mkhyen/_/
[\[278b.5\]]'gro ba nyid na nyid kyi sku/_/nyon mongs byang chub lam du mkhyen/_/'khor ba nyid ni bde gnas so/_/chos kyi dbyings dang sems can mtha'/_/dbyer med yang dag nyid du'o/_/rgyud kyi rgyal po chen po sgyu 'phrul dra ba las rmad du byung ba'i dam tshig bco lnga 'di ltar yang 
[\[278b.6\]]bshad pa'i le'u ste bdun cu lnga pa'o//_//de nas de bzhin gshegs pa rgyud kyi rgyal po/_sgyu 'phrul dra ba las dam tshig rnam par spros pa 'di nyid la nyid ched du brjod pa 'di brjod do/_/spros pa rdo rje zhes bya ba'i dam tshig ni/_zhe sdang rdo rje'i thugs rje'i 
[\[278b.7\]]ngang /_/dmyal ba'i gnas rnams tshar gcod pa'i/_/brgyad gnyis bcu drug zhing du sbyor/_/tsha ba rnams la bsil ba'i sman/_/grang ba rnams la dro ba'i sman/_/bsil dro 'jam rtsub cha snyoms pa/_/thugs rje'i byin rlabs de ltar ston/_/byin rlabs ya 
[\[279a\]]
[\[279a.1\]]mtshan rmad po che/_/chags pa'i ye shes zhes bya ba'i dam tshig ni/_chags pa med pa'i tshul gyis ni/_/'dod pa kun la longs spyod bya/_/ji ltar bde ba'i ro myong zhing /_/myong tshor nyid na rang bzhin med/_/chags pa med pa'i ye shes kyis/_/[{]yi dgas [,]yi dwags [}]
[\[279a.2\]]gnas rnams tshar gcod cing /_/lus dang zas kyis bsgribs pa yi/_/nyon mongs gnyi ga med par ston/_/gti mug ces bya ba'i dam tshig ni/_nga dang bdag med gnyis med pa'i/_/shes rab chen po'i 'od gsal gyis/_/dran smra med pa'i sdug bsngal bsal/_/rmongs 
[\[279a.3\]]med sgrib pa dag par byas/_/ye shes gsal ba'i thugs rje yis/_/bya byed med par nyon mongs sgrol/_/byol song gnas ni stongs byed cing /_/thugs rje'i sgron ma de ltar sgron/_/phrag dog ces bya ba'i dam tshig ni/_yangs pa chen po'i ye shes kyis/_/nga dang bdag 'dzin 
[\[279a.4\]]rnams la ni/_/thugs rjes gnyis med mnyam sbyor zhing /_/dog dang yangs pa gnyi ga med/_/rgya chen yangs pa'i blo ldan pas/_/'di la mi chud gang yang med/_/thams cad yangs pa nyid du sbyor/_/lha ma yin rnams stongs par byed/_/nga rgyal bde mchog ces bya ba'i 
[\[279a.5\]]dam tshig ni/_ye nas chos nyid mnyam pa la/_/nga dang khyod ces bya ba med/_/thams cad dbyings su ro gcig ste/_/gnyis med mtshan nyid bsnan du med/_/che chung med pa'i ngang yin pas/_/bya ba dag ni med par bstan/_/nga rgyal bdag med rtogs pa yis/_/dregs 
[\[279a.6\]]pa'i gnas rnams stongs par byed/_/rang bzhin gyis 'od gsal ba zhes bya ba'i dam tshig ni/_'jig rten 'di na ci yod pa/_/ming dang tha snyad 'dzin pa dag_/so so'i mtshan nyid gzhig byas na/_/rang bzhin med de yang dag nyid/_/rang byung chen po'i ye shes kyis/_/
[\[279a.7\]]thams cad sangs rgyas zhing du sbyor/_/ma bcos ma byas ngang gis gsal/_/ye nas 'od gsal sangs rgyas zhing /_/nyid kyi dkyil 'khor zhes bya ba'i dam tshig ni/_rang bzhin nyid la gnas pa yi/_/sus kyang ma byas rang byung ste/_/thams cad de bzhin nyid du 
[\[279b\]]
[\[279b.1\]]sbyor/_/gnyis med dbyings kyi ngang du thim/_/rang byung ye shes dkyil 'khor gyis/_/ma lus de bzhin nyid du sdud/_/sdud dang mi sdud gnyi ga med/_/yang dag kho na nyid du'o/_/bde ba'i ngang nyid ces bya ba'i dam tshig ni/_thams cad ma lus rnam par dag_/nyid kyi dbyings 
[\[279b.2\]]las mi gzhan phyir/_/bde dang mi bde gnyis ka med/_/thams cad dbyings su ro gcig ste/_/ji bzhin nyid kyi ngang btsan par/_/yang dag nyid kyis de skad gsungs/_/bshad dang nyan pa'ang gnyi ga med/_/de bzhin nyid du gnyi ga 'du/_/dus bzhi rgyal mchog ces bya ba'i 
[\[279b.3\]]dam tshig ni/_gong na med pa'i ye shes mchog_/thams cad kun la dbang bsgyur te/_/thams cad mnyam pa nyid du sbyor/_/'das dang ma 'das thams cad dang /_/'byung dang 'byung bar ma nges pa'i/_/ye shes rtogs pa'i khyad par gyis/_/dus bzhi snga phyi med pa yi/_/
[\[279b.4\]]mnyam pa nyid du lhan ner sbyor/_/lhun grub ces bya ba'i dam tshig ni/_'jig rten 'das dang 'jig rten pa'i/_/thams cad dbyer med byang chub ste/_/ye nas rnam par dag pa'i chos/_/ma bcos lhun gyis grub pa yi/_/byang chub lam chen 'di yin te/_/thams cad 
[\[279b.5\]]dbyer med nyid du 'dus/_/byang chub don sgrub ye nas rdzogs/_/mnyam pa'i zhing du thams cad thim/_/rdo rje skye gnas zhes bya ba'i dam tshig ni/_theg pa che mchog rigs su nges/_/rigs te byang chub bstan pas gzung /_/thams cad mnyam pa'i dbyings shes na/_/
[\[279b.6\]]rigs mchog kun gyi skye gnas yin/_/skyes pa nyid na skyes pa med/_/las dang las kyi bag chags med/_/cis kyang ma gos thams cad 'joms/_/skye shi med pa'i sa yang yin/_/byang chub kyi zhing bkod pa'i dam tshig ces bya ba ni/_phyogs bcu mtha' yas mu 
[\[279b.7\]]med pa'i/_/snang grags bsam gyis mi khyab pa'i/_/phyi dang nang gi gnas pa dag_/de bzhin nyid kyi dbyings su thim/_/mdor na zhing khams ma lus par/_/yon tan rin chen bkod pa yi/_/ye shes rgyan gyis spros pa rnams/_/zhing de yon tan bsam mi khyab/_/
[\[280a\]]
[\[280a.1\]]ye shes bzhugs gnas zhes bya ba'i dam tshig ni/_gzung 'dzin bral ba'i ye shes ni/_/de bzhin gshegs pa kun gyi gnas/_/gsang sngags chen po grub 'dod pas/_/gzung 'dzin bral ba'i ye shes thob/_/chos kyi dbyings dang sems 
[\[280a.2\]]can ni/_/gnyis med de bzhin nyid du gcig_/de ltar rtogs pa'i skyes bu ni/_/rdo rje bzhugs gnas yin par bshad/_/mi 'jigs pa'i rgyal mchog ces bya ba'i dam tshig ni/_/rnam par byang dang nyon mongs gnyis/_/so so yod pa ma yin te/_/nyon mongs 
[\[280a.3\]]gnyen pos bcos su med/_/thams cad dbyings su ro gcig pas/_/de la 'jigs pa'i gnyen po med/_/cis kyang mi tshugs gong na med/_/mchog tu bde ba'i zhing yang yin/_/nga med bdag med rgyal ba'i mchog_/gzhal yas khang brtan zhes bya ba'i 
[\[280a.4\]]dam tshig ni/_phyogs bcu dus bzhi thams cad kun/_/rgyal ba'i zhing du sbyor ba ni/_/dog yangs tshad kyang dpag tu med/_/sangs rgyas spyi gtsug lta bu'i mtshan/_/ye shes rgyu las grub pa'o/_/ji ltar dmigs pa bzhin du 'grub/_/zag pa zad las grub pa 
[\[280a.5\]]yi/_/nams kyang 'jigs med chos kyi dbyings/_/sna tshogs kun sbyor zhes bya ba'i dam tshig ni/_gdol pa can gyi chos min pas/_/ci ltar bsams pa bzhin du 'grub/_/rig pa rang dbang gyur pas na/_/stong par bya 'am mi stong bya/_/thams cad dbyer med ngang 
[\[280a.6\]]yin pas/_/kha dog dbyibs dang rin po che/_/thams cad khyab par yungs 'bru'i tshul/_/bsam yas mtha' dbus med pa'o/_/'dren byed gnas stobs zhes bya ba'i dam tshig ni/_ma rig log rtog bsam yas kyis/_/'jig rten khams rnams bsam yas 
[\[280a.7\]]pa/_/'khor ba'i rgyu dang 'bras bu gnyis/_/gzhi rtsa med pa'i skad cig ma/_/yang dag byang chub sems rig na/_/ma rig rgyu 'bras rnam par dag_/nyon mongs pa nyid byang chub ste/_/thams cad ma lus bde gnas so/_/lam lnga ston byed ces bya ba'i dam 
[\[280b\]]
[\[280b.1\]]tshig ni/_ting 'dzin rnam gsum bsgom byas te/_/nyon mongs lam lnga'i sgo bkag nas/_/lam lngar snang ba rnam rtog yin/_/rtog dang mi rtog gnyi ga med/_/gnyis med de ni yang dag lam/_/thabs dang shes rab ngang nyid du/_/shin tu mnyam bzhag rtogs 
[\[280b.2\]]bya zhing /_/bla na med pa ston par bya/_/yang dag don ston zhes bya ba'i dam tshig ni/_theg pa bsam yas ston pa yang /_/de bzhin nyid kyis ma brjod kyang /_/sems can blo yi rim pa bzhin/_/so sor 'tsham par kun la gsal/_/'di ni rdo rje theg mchog ste/_/
[\[280b.3\]]rgya mtsho klung du chu 'bab bzhin/_/thams cad chu yi ngo bo nyid/_/theg pa thams cad rdo rje'i sa/_/rab tu rtogs byed ces bya ba'i dam tshig ni/_shes rab blo chen rab ldan pas/_/don du mi 'gyur yong ma gsungs/_/srid gsum 'gro ba bsam yas su/_/thugs 
[\[280b.4\]]rje snyoms pa bsam mi khyab/_/don dang mthun pa 'ba' zhig ston/_/mi mthun zhags pa 'khor ba gcod/_/bder gshegs zhing rnams dag par byed/_/thams cad dbyings su dag par 'dus/_/sgyur byed byang chub ces bya ba'i dam tshig ni/_rang rig ye shes 
[\[280b.5\]]dbang thob nas/_/dkar po tshon gyis mdog sgyur bzhin/_/dug kyang sman du 'gyur ba dang /_/de bzhin byang chub dug gsum ste/_/'gro lnga byang chub lam du sbyor/_/nyon mongs sdug bsngal thar byed lam/_/thar dang ma thar gnyis med na/_/thams cad ma lus 
[\[280b.6\]]byang chub rgyu/_/mnyam rdzogs lhun grub ces bya ba'i dam tshig ni/_ye shes sgyu mar snang ba dang /_/log rtog sgyu mar snang ba gnyis/_/sgyu ma yin pas rang bzhin mnyam/_/mnyam pa nyid na mi gnas pa'i/_/bsod nams ye shes tshogs rdzogs te/_/ye shes 
[\[280b.7\]]gnyis kyi dkyil 'khor la/_/theg mchog rdo rje ma lus rdzogs/_/dpe byad bzang po dpag tu med/_/thams cad dbang sgyur zhes bya ba'i dam tshig ni/_shin tu rtogs pa'i khyad par gyis/_/spyod yul thams cad smon na mkhyen/_/de bzhin nyid dang kun rtog la/_/gnyis 
[\[281a\]]
[\[281a.1\]]su med pas dbang bsgyur te/_/ma lus thams cad bde ldan zhing /_/thams cad byang chub mchog tu 'gyur/_/ye nas dngos po med pa la/_/ji ltar dmigs pa bzhin du 'grub/_/rig 'dzin gnas stobs zhes bya ba'i dam tshig ni/_shes rab rnam 
[\[281a.2\]]gsum goms byas nas/_/ting 'dzin mnyam pa'i don rtogs te/_/rtag tu yangs pa chen po bsgom/_/rgyu 'bras dus gcig rdzogs pa yi/_/rang rig nyid la dbang thob ste/_/tshe ni bcu dang drug pa yin/_/brgya brgya dag tu bsnur zhing gnas/_/lus ma bor bar 
[\[281a.3\]]sangs rgyas pa'o/_/zad med gter ldan zhes bya ba'i dam tshig ni/_shes rab chen po rnam dag pas/_/spyod yul thams cad dag par 'gyur/_/shes dang spyod yul gnyis su med/_/de bzhin nyid du ro gcig ste/_/thams cad rgyal ba'i zhing sbyor bas/_/zad med 
[\[281a.4\]]rin chen gter du 'gyur/_/mi zad par ldan dam tshig mchog_/'og min mtha' dbus bsam mi khyab/_/bsgrub med mnyam rdzogs zhes bya ba'i dam tshig ni/_thams cad mnyam pa'i dkyil 'khor la/_/rang byung ye shes 'phyo ba yi/_/dbyings dang rig pa gnyis med 
[\[281a.5\]]pa'i/_/de bzhin nyid de rdo rje'i rigs/_/thams cad gnyis su med pa la/_/bsgrub dang sgrub pa yod ma yin/_/ye nas lhun gyis grub pa la/_/de la lam gyis bcos su med/_/thams cad byin gyis rlob pa zhes bya ba'i dam tshig ni/_chos rnams ye dag gyur pa yang /_/
[\[281a.6\]]phyin ci log gi blo log nas/_/log rtog gnas na longs spyod pa/_/ma rig 'khrul 'khor bsam mi khyab/_/'khrul rtog ngan pa bzlog pa'i phyir/_/thugs rje chen po thabs mkhas pas/_/nyon mongs 'dren cing mtho ris gnas/_/byang chub lam chen rtogs par 
[\[281a.7\]]ston/_/gsung mchog mtha' yas zhes bya ba'i dam tshig ni/_chos rnams ma lus thams cad kun/_/ming dang tshig tu brtags nas ston/_/ji snyed mang po'i don brjod kyang /_/rdo rje gsung la spros pa med/_/spros med de ni sna tshogs pa'i/_/kun du brda 'jal 
[\[281b\]]
[\[281b.1\]]ye shes gsung /_/sgra dang ming tshig kun las 'das/_/thams cad pad+ma chags med pa'o/_/bsgyur ba zad med ces bya ba'i dam tshig ni/_thams cad mkhyen pa'i ye shes kyis/_/snang srid ma lus thams cad kun/_/de bzhin nyid kyis dbang bsgyur te/_/thams 
[\[281b.2\]]cad ye shes dbyings su bstim/_/zad med ye shes gter ldan pas/_/thugs rje byin brlabs bsam mi khyab/_/'jig rten 'das dang 'jig rten pa'i/_/so sor don rtogs rnam par dag_/thams cad skad 'jal zhes bya ba'i dam tshig ni/_thar pa'i dkyil 'khor 
[\[281b.3\]]'bum phrag dang /_/'gro drug dus gnas ma lus la/_/gsung gcig tshig tu ma brjod kyang /_/sngon gyi thugs rje byin brlabs kyis/_/thar dang ma thar gnyi ga la/_/so so ji ltar 'dod pa bzhin/_/chos kyi gsung mchog dam pa yis/_/thar pa bskul zhing ngan song 
[\[281b.4\]]sbyong /_/rang rig dbang sgyur zhes bya ba'i dam tshig ni/_phyogs dus bsam gyis mi khyab pa/_/de na ji snyed yod pa yi/_/mtshan ma sna tshogs brtags pa yang /_/rang rig rnam par rtog pa nyid/_/sangs rgyas zhing khams rab 'byam na/_/de bzhin gshegs pa'i dkyil 
[\[281b.5\]]'khor dang /_/sprul pa bsam yas 'byung ba yang /_/ye shes sprul par dag pa'i yul/_/yi ge med 'jal zhes bya ba'i dam tshig ni/_yi ge tshig dang sgra spangs pa'i/_/brjod med ngang du gnas pa ni/_/gsung nyid rang bzhin med pa yi/_/chos rnams thams cad ye 
[\[281b.6\]]nas dag_/thams cad thugs su gyur pas na/_/sgra dang tshig la gnas pa min/_/thugs la thugs ni mi gnas pa'o/_/bdud sde tshar gcod ces bya ba'i dam tshig ni/_nyon mongs pa nyid rnam par dag_/phung po lnga nyid mngon sangs rgyas/_/bdag nyid lha yi dkyil 'khor 
[\[281b.7\]]te/_/skye shi med pa'i g.yung drung gnas/_/bdud bzhi bcom pa'i skyes mchog gis/_/dregs pa chen po thams cad bcom/_/ma rig log 'dren 'dul bcad de/_/chos kyi dbyings su thams cad thim/_/stong gsum kun grags zhes bya ba'i dam tshig ni/_
[\[282a\]]
[\[282a.1\]]thugs rje chen po'i byin brlabs kyis/_/phyogs bcu'i 'jig rten rdul snyed du/_/'gro ba'i phrin las bsam mi khyab/_/sku gsung thugs dang yon tan dang /_/lhun gyis grub pa'i ye shes kyi/_/thams cad gdul bya chud ma zos/_/ngan song 
[\[282a.2\]]sbyong zhing byang chub zhing /_/ye shes rdzogs chen kun tu ston/_/ye shes gsung mchog ces bya ba'i dam tshig ni/_'das dang ma 'das thams cad kun/_/yang dag shes pas rab brtags na/_/rang bzhin med la cir yang snang /_/snang ba nyid na dbyings nyid de/_/
[\[282a.3\]]de ltar rtogs pa'i ye shes ni/_/kun la dbang sgyur rang dbang can/_/thams cad tshig gi sgra ltar snang /_/'di ni ye shes gas gsung mchog yin/_/bsam yas ye shes rdo rje gsung zhes bya ba'i dam tshig ni/_chos rnams bsam gyis mi khyab ste/_/mtha' dang dbus 
[\[282a.4\]]med kun du khyab/_/khyab dang khyab med rdo rje'i gsung /_/sgra skad sna tshogs bsgrags pa dang /_/dngos po med la dngos po'i sgra/_/ji ltar pi bang lag thogs na/_/sgra ni sna tshogs 'byung 'gyur yang /_/dngos po med pa de bzhin nyid/_/phyogs dus dbyer med ces 
[\[282a.5\]]bya ba'i dam tshig ni/_phyogs bcu ma lus thams cad dang /_/dus bzhir 'byung ba ma lus kun/_/phyogs dang snga phyi med pa yi/_/thams cad de bzhin nyid kyi dbyings/_/'jig rten 'das dang 'jig rten pa'i/_/so sor snang ba thams cad kun/_/rang rig rgyal 
[\[282a.6\]]por yang dag 'du/_/rang rig de nyid thams cad yin/_/'jigs med rdo rje zhes bya ba'i dam tshig ni/_'dus ma byas nyid 'dus byas yin/_/'dus byas snang dang mi snang gnyi ga min/_/yod dang med pa'ang dbyer med de/_/rang bzhin ye nas dag pa yi/_/
[\[282a.7\]]ma bcos ma byas ngang gis gsal/_/'jig dang gzhig par bya ba min/_/cis kyang mi tshugs rdo rje'i bdag_/ces gsungs so/_/de bzhin sku nyid ces bya ba'i dam tshig ni/_de bzhin zhing khams bsam yas dang /_/'gro ba ma lus thams cad la/_/
[\[282b\]]
[\[282b.1\]]thar pa rnams la dag pa'i sku/_/rtog pa can la 'khor ba'i lus/_/so sor 'tsham par don ston cing /_/ston pa nyid la dngos po med/_/chu zla'i tshul du kun la snang /_/kun la de ltar rtogs par byos/_/lhun grub bde gnas zhes bya ba'i dam tshig ni/_chos rnams ma 
[\[282b.2\]]lus thams cad la/_/byang chub snying po yod pa ltar/_/rang bzhin ye nas 'od gsal ba'i/_/byang chub snying por thams cad 'dus/_/phyi nang ma lus thams cad kun/_/bdag gi ngang du gnas pas na/_/bdag la bdag gis dbang bsgyur nas/_/spyod yul thams cad smon 
[\[282b.3\]]mi dgos/_/che mchog rnam dag ces bya ba'i dam tshig ni/_rig pa'i rgyal po rang gyur pas/_/thams cad kun la dbang bsgyur te/_/gong na med pa'i sa mnan pas/_/thams cad kun gyi gtso bo yin/_/thams cad ma lus gnyis med pas/_/bsgo dang bsgo bar bya ba 
[\[282b.4\]]min/_/de bzhin nyid la dbang bskur bas/_/thams cad dbyings su ro gcig go/_/chos thams cad kyi dkyil 'khor zhes bya ba'i dam tshig ni/_phyi nang snod bcud bdag rnams la/_/rang bzhin dkyil 'khor ye nas gnas/_/chen po'i gzugs snang thams cad 
[\[282b.5\]]ni/_/de bzhin gshegs pa'i dkyil 'khor nyid/_/sgyu ma'i rtsal rnams 'dzin 'gyur ba'i/_/de bzhin yum gyi dkyil 'khor ro/_/rang rig byang chub dkyil 'khor te/_/thams cad kun nas 'khyil bar gnas/_/zad med gter chen zhes bya ba'i dam tshig ni/_zag 
[\[282b.6\]]bcas gnod sbyin nor dang 'dra/_/sems can 'phel 'grib zad 'gyur gyi/_/de bzhin gshegs pa'i yon tan ni/_/zad med 'phel 'grib med pa yi/_/mang po spros pas 'phro mi 'gyur/_/nyung ngu bsdus pas sbom po min/_/zad med rin chen gter yin pas/_/thams 
[\[282b.7\]]cad kun la khyab pa'o/_/rnam dag byang chub ces bya ba'i dam tshig ni/_chos rnams ma lus thams cad kun/_/ye nas rnam par dag pa la/_/rnam rtog rkyen gyis glo bur du/_/khams gsum 'khor ba'i btson rar gnas/_/rang rig sgrib med dag pa yis/_/mya ngan 
[\[283a\]]
[\[283a.1\]]'das dang 'khor ba gnyis/_/rang bzhin med par don rtogs na/_/sangs rgyas zhing du rnam par dag_/gzung 'dzin dril byed ces bya ba'i dam tshig ni/_phyin ci log tu rnam brtags na/_/bdag dang bdag gir so sor snang /_/de la 'dzin pa 
[\[283a.2\]]gnyis zhugs nas/_/rang bzhin med bzhin so sor snang /_/yang dag rtogs pas rab brtags na/_/dngos po thams cad stong pa yin/_/dngos dang dngos nyid mi gnas pa/_/de rtogs sdug bsngal bral byed yin/_/yum 'gyur dbyings phyug ma'i dam tshig 
[\[283a.3\]]ni/_'byung ba lnga la brten 'gyur na/_/thams cad 'byung zhing ma lus gnas/_/skye 'khrungs ma lus gzhi yang yin/_/thams cad kun gyi rgyu yang yin/_/de bzhin shes rab rnam gsum gyis/_/le lo med pa'i brtson pa 'bod/_/de bzhin dbyings nyid rtogs 
[\[283a.4\]]gyur na/_/bla med byang chub 'byung ba'i gnas/_/chos la skyon med ces bya ba'i dam tshig ni/_bla na med pa'i dkyil 'khor dang /_/ngan song gnas rnams ma lus kun/_/rgyu nyid rang bzhin gnyi ga dag_/rang bzhin ye shes de bzhin no/_/'bras bu rnam par 
[\[283a.5\]]dag pa yi/_/'jig rten brtan g.yo la sogs pa/_/snang ba nyid na ngo bo med/_/de nyid chos sku chen po yin/_/sems can don byed ces bya ba'i dam tshig ni/_byang chub sems su don gcig pas/_/rtsa ba snying rje chen po 'byung /_/thabs kyis pha rol phyin pa 
[\[283a.6\]]spyod/_/nyon mongs lam nas 'gro bar byed/_/nyon mongs khams gsum gnas pa yang /_/phyin ci log nyid snang ba yin/_/der rtogs mtho ris thar pa'o/_/rtogs nas don 'dzin ces bya ba'i dam tshig ni/_thams cad lhun gyis grub pa dang /_/sgyu ma mig yor 
[\[283a.7\]]tshul shes pa/_/gnyis ka rang rig nyid du 'dus/_/de nyid yang dag yin par bshad/_/sgra dang tshig tu brjod pa ni/_/yang dag don gyi snying po 'byin/_/ming tshig sgra la mi rten par/_/blo yi gting du go bar bya/_/sems la gnas bcas zhes bya ba'i dam tshig ni/_
[\[283b\]]
[\[283b.1\]]thams cad ma lus chos so cog_/sems nyid las ni gzhan na med/_/sems dang chos su dbyer med pas/_/byang chub lam de ring ba min/_/gang nas ma 'ongs gar mi 'gro/_/rtog med rang rig kho na tsam/_/sangs rgyas sems can sems la gnas/_/
[\[283b.2\]]brjod med spros med ces bya ba'i dam tshig ni/_'jig rten 'das dang 'jig rten pa'i/_/sna tshogs ji snyed brjod pa yang /_/so so'i mtshan nyid ma gtogs pa/_/ba spu tsam yang brjod pa med/_/bsod nams chen pos bstangs pa yi/_/sangs rgyas zhing nyid 
[\[283b.3\]]dag pa'o/_/las ngan dag gis khams gsum gnas/_/de nyid dbyings las spros pa med/_/mi 'gyur rdo rje gsung zhes bya ba'i dam tshig ni/_rnam dag sku gsung sprul ba dang /_/che mchog sna tshogs bstan pa yang /_/byang chub sems la snang 'gyur te/_/snang 
[\[283b.4\]]ba nyid na dbyings su 'ub/_/phyin ci log g.yo bsam yas kyis/_/khams gsum gnas dang lam lngar 'khor/_/de nyid log rtogs sna tshogs snang /_/de las ma gtogs gang yang med/_/ye nas ma bcos zhes bya ba'i dam tshig ni/_blo med byang chub smon mi 
[\[283b.5\]]dgos/_/'gro lnga ma lus thams cad kun/_/ye nas byang chub snying por gnas/_/de bzhin dbyings kyis kun du khyab/_/ji lta ba yi ngang gnas la/_/de ltar rtogs pa'i blo 'jug pas/_/gnyis su med par rtogs 'gyur na/_/su zhig bcos shing su yis 
[\[283b.6\]]rtogs/_/rang bzhin 'od gsal zhes bya ba'i dam tshig ni/_chos rnams ma lus thams cad kun/_/rang rig ye nas dag pa yi/_/sus kyang ma bcos ngang gis gsal/_/ma chags pad+ma 'dra ba yi/_/ye shes can gyi spyod yul de/_/kun dang thun mong de 
[\[283b.7\]]ma yin/_/de bzhin gshegs pa'i spyod yul de/_/skyes bu blo rtsal rab kyis rtogs/_/thams cad dbyings phyug ma zhes bya ba'i dam tshig ni/_mi zad yon tan gter gyur pa/_/zad pa'i dus med yid bzhin mdzod/_/bdag dang bdag gi med pa 
[\[284a\]]
[\[284a.1\]]yi/_/shin tu zab pa'i blo las byung /_/chos dbyings zab mo'i don rtogs na/_/sku dang ye shes bsam mi khyab/_/rang rig ye shes don rtogs na/_/skye shi med pa'i g.yung drung thob/_/byang chub sdom byed ces bya ba'i dam tshig ni/_gzung 'dzin bral ba'i 
[\[284a.2\]]ye shes kyis/_/chags med dbyings la mnyam bzhag na/_/thams cad de bzhin nyid kyi zhing /_/nyon mongs sdug bsngal 'byung mi 'gyur/_/chos kyi rang bzhin ji lta bur/_/bdag gis yang dag rdzogs byas te/_/theg pa dman dang phyin ci log_/thams cad 
[\[284a.3\]]mnyam pa'i dbyings su dgod/_/phyogs dus gnyis med ces bya ba'i dam tshig ni/_phyogs bcu dus bzhi thams cad kyang /_/rtogs pa'i mtshan ma so sor snang /_/snang ba nyid na dbyer med de/_/mtha' dang dbus med zlum po yi/_/de bzhin rang gis rig pa yang /_/mtha' 
[\[284a.4\]]dang dbus med du ma min/_/gang du mi 'gro kun du khyab/_/kun la bde sbyin mi gnas pa'o/_/thams cad 'byor ldan zhes bya ba'i dam tshig ni/_chos rnams so sor rtogs byas shing /_/thams cad gnyis med dbyings shes na/_/mi zad par ldan rgyan thob ste/_/
[\[284a.5\]]kun du zad med rin chen gter/_/de bzhin nyid la gnas bcas na/_/nyon mongs sdug bsngal mi 'byung ste/_/rtag tu bde gnas byang chub nyid/_/mtshan dang dpe byad kun dang ldan/_/thabs gnyis shes rab ces bya ba'i dam tshig ni/_ji ltar snang ba thams cad kun/_/
[\[284a.6\]]thams cad thabs kyi rang bzhin te/_/thabs la thabs ni rnam par sbyor/_/sbyor dang sbyor ba gnyis ka med/_/sna tshogs snang ba thams cad kyang /_/snang ba nyid na rang bzhin med/_/de nyid shes rab yin par bshad/_/rtag tu thabs nyid mi dmigs pa'o/_/shes rab 
[\[284a.7\]]nyid la thabs su sbyor ba zhes bya ba'i dam tshig ni/_de bzhin nyid kyi dbyings nyid las/_/rol ba sna tshogs cir yang 'byung /_/'byung ba nyid na rang bzhin med/_/med pa nyid na sna tshogs snang /_/thabs dang shes rab dbyings las byung /_/mnyan bsams bsgoms pa'i 
[\[284b\]]
[\[284b.1\]]shes rab kyis/_/shes rab thabs su don rtogs byos/_/kun la de ltar 'byor par gyis/_/gnyis med byang chub sems zhes bya ba'i dam tshig ni/_thabs dang shes rab ldan 'gyur na/_/gnyis med byang chub sems 'phros na/_/kun gyi 'byung gnas byed pa po/_/
[\[284b.2\]]de yis ma byas gang yang min/_/kha dog dbyibs rigs gang yang min/_/shin tu brtag dka' sus mi rig_/bdag gis bdag kyang mi mthong na/_/gzhan gyis rtogs par ga la 'gyur/_/thams cad sbyor byed ces bya ba'i dam tshig ni/_ye nas lha dang lha mo yin/_/
[\[284b.3\]]dkyil 'khor yang dag sbyor ba dang /_/dbang po yul du sbyor ba'o/_/phung po lnga nyid de bzhin gshegs/_/'byung ba lnga nyid yum du sbyor/_/dus bzhi'i lha mo nyid du sbyor/_/rtag chad mu bzhi khro mo'o/_/thams cad ma lus 'byung ba kun/_/mnyam pa'i dbyings dang rig 
[\[284b.4\]]par sbyor/_/yang na shes rab dbyings ma la/_/bder gshegs dkyil 'khor kun bkod la/_/bdag nyid rig pa'i lhar bsgoms te/_/gnyis su med par ldan par bya/_/rdo rje dril bu ldan gyur nas/_/byang chub pad+ma shin tu spro/_/phyogs dus dkyil 'khor mnyes pa 
[\[284b.5\]]dang /_/'gro ba mang po bde thob nas/_/slar yang gnyis med dbyings su bstim/_/thim 'gyur dbyings nas phyag rgyar 'bar/_/bder gshegs thabs dang shes rab rdzogs/_/phyag rgya drug kyang yang dag rdzogs/_/bsod nams tshogs chen gnyis kyang rdzogs/_/
[\[284b.6\]]thams cad dbyings su 'byor pas na/_/ngan 'gro mi ltung yang dag 'grub/_/'di ni bsgral ba chen po yin/_/sgrol ba nyid ni sbyor ba yin/_/sbyor ba nyid ni ma lus bsgral/_/thams cad ma lus par sgrol byed ces bya ba'i dam tshig ni/_phyi nang snod bcud ji snyed pa/_/
[\[284b.7\]]gnas pa'i sems can ma lus kun/_/bdag nyid chen por rtogs pa yis/_/dbyings su yang ni bsgral bar bya/_/shin tu khro bo chen po yis/_/thabs kyis lha chen bsgral ba ltar/_/chos nyid rtogs pa'i ting 'dzin gyis/_/gnyis su med par thabs kyis bsgral/_/
[\[285a\]]
[\[285a.1\]]thugs rje chen po'i byin brlabs kyis/_/lam lnga'i sems can kun bkug nas/_/thams cad ma lus bsgral bar bya/_/ri rab chen po'i gling bzhi la/_/gnas pa'i sems can ma lus kun/_/thugs rje chen pos byin brlabs te/_/ye shes me 
[\[285a.2\]]chen bsgom byas na/_/thams cad ma lus bsreg par bya/_/dbyings su yang ni bstim byas te/_/de bzhin gshegs par byin gyis brlabs/_/rgyal ba'i sras su dbang yang bskur/_/de ltar bsgral ba kun byas kyang /_/bsgral ba'i dngos po gang yang med/_/phung po lnga 
[\[285a.3\]]po bshig pa la/_/bshig nas 'byung ba bag la zha/_/ma bshig na yang 'byung ba yin/_/rnam shes med pas bsad byas na/_/gnas pa nyid na dngos po med/_/sems kyi rang bzhin de la ni/_/dus gsum sangs rgyas dgrar langs kyang /_/sus kyang mi zin 
[\[285a.4\]]sod pa med/_/'o na thugs rjes gang bsgral na/_/rnam rtog mtshan ma thams cad kun/_/phyin ci log las bzlog byas te/_/ting 'dzin sngags dang phyag rgya dang /_/shin tu goms pas dbang bskur te/_/byang chub zhing la dgod par bya/_/de tsam la ni bsgral zhes 
[\[285a.5\]]gdags/_/bsgral ba nyid na sbyor ba yin/_/nyon mongs sdug bsngal rtsad bcad nas/_/byang chub gnas su bsgral bas na/_/gnyis med dbyings su sbyor ba yin/_/thabs nyid shes rab shes rab nyid thabs te/_/gnyis su med pa nyid byang chub kyi sems so/_/
[\[285a.6\]]sbyor ba ni lha dang lha mor sbyor ba'i dkyil 'khor dang /_dbang po yul dus sbyor ba dang /_chen po lnga de bzhin gshegs pa lngar sbyor ba dang /_so so rtsal sgyu ma tsam du yod pa yum du sbyor ba dang /_dbang po yul dus lha dang lha mor sbyor ba dang /_rtag chad mu bzhi khro bo 
[\[285a.7\]]khro mor sbyor ba dang /_mngon sum du sbyor ba'o/_/sgrol ba ni thabs kyis sgrol ba dang /_'pho bas bsgral ba dang /_dus bzhi mnyam pa nyid du bsgral ba dang /_thams cad ma lus par dbyings su dus gcig bsgral ba dang /_thams cad thugs rje chen pos gnyis su 
[\[285b\]]
[\[285b.1\]]med par sgrol ba'o/_/'di gnyis dus gcig tu mdzad de/_ya char ma gyur par bya'o/_/dngos grub mchog kyang der thob ces/_de bzhin gshegs pa nyid la de bzhin gshegs pa nyid kyis bshad do/_/ma byin par len pa zhes bya ba'i dam tshig ni/_'jig rten 
[\[285b.2\]]'das dang 'jig rten pa'i/_/chos rnams ma lus thams cad kun/_/bdag dang bdag gi gzhan na med/_/rang bzhin rang gis bdag med pa/_/kun la thogs med spyad 'gyur yang /_/spyad dang spyod pa gnyi ga med/_/thams cad ye nas stong pa la/_/gang gis len 
[\[285b.3\]]cing gang la spyod/_/snang srid ma lus thams cad la/_/thogs pa med pa'i spyod 'gyur yang /_/bcing par mi 'gyur bsod nams tshogs/_/chags med ye shes chen po yin/_/ma lus thams cad chos kyi dbyings/_/de ltar rang rig yin par bshad/_/gnyis 
[\[285b.4\]]su med par rtogs gyur na/_/blangs pa nyid na kun du bzang /_/[{]brdzun [,]rdzun [}]du smra ba zhes bya ba'i dam tshig ni/_chos rnams ma lus thams cad kun/_/ye nas dngos po yod ma yin/_/rang bzhin ngang gis 'od gsal la/_/ming tsam tshig gis mtshon mod kyis/_/ming dang 
[\[285b.5\]]tshig la dngos po med/_/ma rig pa yi 'khrul rtog gis/_/nga dang bdag tu med pa la/_/so so mtshan ma dngos por bzung /_/'dzin pa'i dngos po yong med de/_/chos rnams thams cad ming tshig tsam/_/ji snyed mang po brjod pa yang /_/rjod par byed dang brjod pa med/_/chos 
[\[285b.6\]]rnams thams cad [{]brdzun [,]rdzun [}]du snang /_/[{]brdzun [,]rdzun [}]nyid la ni [{]brdzun [,]rdzun [}]spyod de/_/[{]brdzun [,]rdzun [}]zhes bya ba btags pa tsam/_/thams cad [{]brdzun [,]rdzun [}]gyi tshig yin no/_/rdo rje 'joms byed ces bya ba'i dam tshig ni/_thog ma med nas phyin ci log_/bdag dang bdag gi med pa la/_/rnam rtog mtshan 
[\[285b.7\]]ma so sor 'dzin/_/'dzin pa'i dngos po yod ma yin/_/mi mthun mtshan ma gzhom pa'i phyir/_/rdo rje lta bu'i ting 'dzin gyis/_/bdag rtog bag chags kun bcom nas/_/rdo rje dbyings su thim par bya/_/chos kyi 'khor lo zhes bya ba'i dam tshig ni/_thugs rje 
[\[286a\]]
[\[286a.1\]]chen po'i byin brlabs kyis/_/khams gsum nyon mongs 'khor ba rnams/_/gzhan gyis bcings te 'khor ba min/_/'dzin rtog chags pa nyid kyis 'khor/_/blo chen rab tu ldan pa yis/_/chos kyi don po mchog nyon la/_/'khor ba spang med 
[\[286a.2\]]sangs rgyas zhing /_/thams cad ma lus chos nyid rtogs/_/rin chen 'byung ba zhes bya ba'i dam tshig ni/_nor gyi mchog ni dkor bdun yin/_/'dod pas btsal bar mi rnyed de/_/sku gsung thugs 'das mi dmigs pa'i/_/chags pa med pa'i tshul gyis ni/_/
[\[286a.3\]]gnyis su med par 'byor byas na/_/nor bdun chen po 'byung bar 'gyur/_/mtshan dang dpe byad sna tshogs ldan/_/pad+ma chags med ces bya ba'i dam tshig ni/_'jig rten 'das dang 'jig rten pa'i/_/chos rnams ma lus thams cad la/_/bsgo dang bsgo bar bya 
[\[286a.4\]]ba med/_/pad+ma 'dam nas skyes pa 'dra/_/ji ltar snang ba mtha' yas kun/_/bdag las gud na gcig kyang med/_/bdag nyid shin tu mi dmigs pas/_/nyon mongs nyid kyang byang chub zhing /_/don rnams bsgrub pa zhes bya ba'i dam tshig ni/_rdo rje rigs kyis thams 
[\[286a.5\]]cad bcom/_/rin chen rigs kyis yon tan 'byin/_/pad+ma rigs kyis chags med 'gyur/_/sku gsung thugs dang ye shes lnga/_/thams cad don rnams rdzogs par byas/_/gzung dang 'dzin pa rnam spangs te/_/mnyam pa'i dbyings la sems kyis lta/_/skye 'chi 
[\[286a.6\]]med pa lhun gyis grub/_/sku gsung thugs dang yon tan dang /_/phrin las rmad 'byung kun grags pa/_/gzhan na yod 'ong ma yin te/_/rang byung ye shes gnas med yin/_/mthong ba'i tshul gyis gzugs snang dang /_/bla med byang chub skur snang ba/_/me long lta bu'i 
[\[286a.7\]]tshul bzhin du/_/sna tshogs kha dog dbyibs su snang /_/de bzhin gshegs pa'i gsung rnams ni/_/sgra dang ming tshig kun las 'das/_/brjod med rang bzhin kun du go/_/nyon mongs med cing bla med sgra/_/ma brjod stong gsum grags pa yi/_/gsung brjod bsam 
[\[286b\]]
[\[286b.1\]]gyis mi khyab pa/_/brjod pa nyid na stong gsum med/_/de nyid sna tshogs brjod pa'o/_/thams cad mkhyen pa'i thugs ldan pa/_/yang dag rtogs pas rab brtags pa/_/gzhi rtsa med dbyings skad cig ma/_/mtha' dang dbus kyang brtag tu med/_/de nyid sna 
[\[286b.2\]]tshogs 'byung ba'i rgyu/_/sus kyang ma bcos ma byas pa/_/bdag gis bdag kyang dmigs mi 'gyur/_/dngos med kun la dbang sgyur ba/_/sku gsung yang dag ldan 'gyur na/_/yon tan nam mkha'i mtha' dang mnyam/_/mi 'gyur sangs rgyas zhing du 'ub/_/spyod 
[\[286b.3\]]yul ma lus thams cad la/_/ji ltar dmigs pa bzhin du 'byung /_/mi zad pa yi gter chen 'grub/_/gzhan gyis dbrog tu med pa yi/_/po de'i dkor ni rin po che/_/thugs rje chen po'i byin brlabs kyis/_/bya byed med par rnam bzhi mdzad/_/mdzad dang mdzad par 
[\[286b.4\]]bya ba med/_/ye nas lhun grub sangs rgyas chos/_/sgyu ma'i tshul du kun la spyod/_/spyod med ngang gi dkyil 'khor la/_/chags med tshul du rnam par rol/_/bya byed rnam pa sna tshogs kyang /_/byed pa nyid na chu zla'i tshul/_/gzung 'dzin bral ba'i ye shes ni/_/rtsa ba lnga 
[\[286b.5\]]zhes brjod mod kyi/_/brjod pa nyid na yong med de/_/mtshan nyid med pa sna tshogs snang /_/de nyid thams cad mkhyen nyid yin/_/kun la khyab cing mi gnas pa/_/de ni rig pa rang dbang 'gyur/_/bsam gyis mi khyab kun du khyab/_/nam mkha' snang byed ces bya ba'i 
[\[286b.6\]]dam tshig ni/_chos rnams ma lus thams cad la/_/de bzhin nyid kyis kun du khyab/_/snod bcud ma lus thams cad la/_/snang ba chen pos khyab par 'gyur/_/nam mkha' gzung du med pa ltar/_/snang srid thams cad de dang 'dra/_/chos rnams thams cad sems 
[\[286b.7\]]yin te/_/sems ni nam mkha'i rang bzhin no/_/rten byed sa chen zhes bya ba'i dam tshig ni/_ji ltar sa gzhi chen po la/_/sems kyis zin dang ma zin pa'i/_/skye 'khrungs ma lus thams cad 'byung /_/thams cad kun gyi gnas brten te/_/de bzhin theg chen bla 
[\[287a\]]
[\[287a.1\]]med la/_/byang chub sangs rgyas kun kyang gnas/_/theg pa mtho dman thams cad 'byung /_/thams cad theg chen dbyings su 'dus/_/sreg byed ye shes me zhes bya ba'i dam tshig ni/_bdag med ye shes rang rig gis/_/dngos dang dngos med 
[\[287a.2\]]bag chags bsregs/_/rang dang spyi yi chos rnams dang /_/sems kyi phrag dog thams cad kun/_/dngos po med par rtogs byas na/_/'khor ba ma spangs rnam par dag_/mya ngan mi 'da' ye nas gnas/_/'gro dang gnas par bya ba min/_/rtog pa thams cad ye 
[\[287a.3\]]nas tshogs/_/thams cad 'khru byed ces bya ba'i dam tshig ni/_sems can ma lus thams cad ni/_/sgrib gnyis dag gis 'khor bar 'gyur/_/mnyan bsams bsgoms pa'i shes rab kyis/_/bdag med gnyis ni rtogs byas na/_/pha rol phyin rdzogs 
[\[287a.4\]]sa bcu bsgrubs/_/sa gsum yang dag rdzogs byas te/_/mnyam pa'i zhing la thams cad 'god/_/khrus kyi mchog ni 'di yin no/_/g.yeng byed chen po zhes bya ba'i dam tshig ni/_sems can ye nas dag pa la/_/bdag 'dzin rdul snyed g.yogs par 'gyur/_/
[\[287a.5\]]sems dang rdul rnams med rtogs pas/_/ye shes rlung gis bag chags gtor/_/chos rnams ye nas rlung dang 'dra/_/de la gzung du med pa ltar/_/kun la de ltar 'byor par gyis/_/ma bcos ye nas de ltar gnas/_/thams cad kun la dbang sgyur zhes bya 
[\[287a.6\]]ba'i dam tshig ni/_rang rig phyin ci ma log pa'i/_/gzung 'dzin gnyis med rtogs pa yis/_/thams cad mnyam pa'i ngang 'gyur na/_/thams cad ma lus bdag yin pas/_/thams cad kun la dbang sgyur te/_/ji ltar dmigs pa bzhin du 'grub/_/ji 
[\[287a.7\]]ltar spyad kyang bsod nams tshogs/_/mnyam rig ye shes chen po yin/_/chos thams cad gzugs brnyan ltar shes par bya ba'i dam tshig ni/_/thams cad 'byung ba'i gnas yin te/_/snang ba nyid na 'ja' tshon bzhin/_/rang bzhin med par kun du snang /_/de 
[\[287b\]]
[\[287b.1\]]nyid chos sku yin par bshad/_/cis kyang ma gos ma spangs pa'o/_/so sor snang zhing mthun pa'i gzugs/_/bdag dang bdag tu ma brtags pa/_/de lta bu yi ngang du snang /_/chos rnams sgra ltar shes par bya ba'i dam tshig ni/_sgra rnams ji snyed brjod pa 
[\[287b.2\]]yang /_/dngos po med las dngos po sgra/_/brjod dang sgra yi dngos po min/_/chos rnams sgra ltar shes par byos/_/thams cad ma lus don 'byung ba/_/tshig gis mtshon pas gud na med/_/sgra nyid don gyi dngos po min/_/don nyid sgra las gud na med/_/
[\[287b.3\]]chos rnams dri'i mtshan nyid du shes par bya ba'i dam tshig ni/_chos rnams thams cad dngos med par/_/sna tshogs 'byung zhing rnam par 'phro/_/de bzhin dri yi dngos po yang /_/yod pa ma yin kun du mnam/_/the tshom med pa'i shes rab kyis/_/chos kun de ltar 
[\[287b.4\]]shes par gyis/_/dri yis rab tu tshim 'gyur yang /_/dri dang dngos po gnyis su med/_/dngos grub thams cad de ltar ro/_/chos thams cad ro ltar shes par bya ba'i dam tshig ni/_chos rnams ma lus thams cad kun/_/gzhi rtsa med las thams cad byung /_/de 
[\[287b.5\]]bzhin dbang po dngos med dang /_/rdzas kyi dngos po med pa yi/_/rnam shes dbang po yul tshogs na/_/ro yi dbang po thams cad 'grub/_/ro dang ro ru rtogs pa yang /_/rang bzhin med pa skad cig ma/_/chos thams cad reg bya ltar shes par bya ba'i dam 
[\[287b.6\]]tshig ni/_gzugs rnams dbu ba rdos pa 'dra/_/tshor ba chu yi chu bur bzhin/_/mtshan 'dzin smig rgyu bzhin du gnas/_/rnam shes sgyu mas dbang sgyur na/_/mtshan ma sna tshogs 'byung bar nges/_/bde ba'i ro mchog kun kyang myong /_/de nyid bsod nams tshogs 
[\[287b.7\]]chen te/_/bde ba chags med ye shes yin/_/reg gi dngos grub de ltar ro/_/'dus byas rnam par dag pa zhes bya ba'i dam tshig ni/_yang dag nyid la gnas bcas na/_/phyi nang snod bcud rnam par dag_/rags par snang ba de bzhin gshegs/_/sgyu mar 
[\[288a\]]
[\[288a.1\]]'dzin pa yum gyi dbyings/_/gzugs ni mtshan ma dngos po med/_/gcig la lnga lngar bshig pa dang /_/thams cad nam mkha'i ngang du gnas/_/nam mkha' de bzhin chos kyi dbyings/_/'dus byas nyid kyi dngos grub bo/_/'dus byas kun du 
[\[288a.2\]]'byung ba zhes bya ba'i dam tshig ni/_gshegs sku sgyu mar snang ba dang /_/log rtogs sgyu mar snang ba gnyis/_/gzhi rtsa med de rang bzhin stong /_/rigs dang rgyud du brtag tu med/_/rigs dang kha dog dbyibs med pas/_/phyi nang snod bcud rnam par snang /_/snang ba 
[\[288a.3\]]nyid na chos kyi sku/_/cir yang 'gyur zhing thams cad 'grub/_/kun 'byung dngos grub de ltar ro/_/glang po brjid gnon zhes bya ba'i dam tshig ni/_sems can ma lus thams cad kun/_/rnam rtog 'du byed mang pos g.yengs/_/ji ltar bus pa shed ma bye/_/bya byed 
[\[288a.4\]]mang pos g.yengs par gnas/_/bya byed mang po bdag med pas/_/ting nge 'dzin gyis dbang sgyur na/_/mtshan ma mnyam pa'i dbyings su gnas/_/'du byed sna tshogs mi g.yo brtan/_/dbang lnga rdzogs pa zhes bya ba'i dam tshig ni/_chos rnams thams cad skye med 
[\[288a.5\]]pas/_/shin tu brtan pa'i dbang thob 'gyur/_/rang rig ye shes 'od gsal bas/_/thams cad mkhyen pa'i dbang yang thob/_/chos rnams thams cad dbyer med pas/_/kun la spyod pa'i dbang thob ste/_/spyod cing chags pa med pa'i tshul/_/kun kyang rang 
[\[288a.6\]]bzhin ye nas zlum/_/thams cad rgyas 'debs zhes bya ba'i dam tshig ni/_phyogs bzhi mtshams bzhi steng 'og bcu/_/rang bzhin chen pos kun du khyab/_/rang byung de nyid dngos med par/_/kun gyi phyag rgya sgyu yin no/_/chos dbyings de nyid zab pa yi/_/bdag 
[\[288a.7\]]la gnas shing brtag dka' ba'o/_/mnyam pa'i dbyings su thams cad 'dus/_/ye nas bde gnas zhing du'o/_/chos rnams dbyer med pa zhes bya ba'i dam tshig ni/_ye nas dbyings su ro gcig pas/_/de la nga dang bdag ma rtogs/_/rang bzhin rnam par 
[\[288b\]]
[\[288b.1\]]dag pa la/_/gtsang dang sme ba'i blo tsam med/_/thams cad bder gshegs snying po bas/_/rkyen gyi rdul gyis ga la 'go/_/shes rab mchog gis de ltar rtogs/_/ma lus kun 'dus dbyings shes byos/_/thams cad 'jigs byed ces bya ba'i dam tshig ni/_
[\[288b.2\]]shes rab blo rtsal ldan pa yis/_/brtag rtog mtshan ma kun bshig nas/_/mtshan ma med pa'i phyag rgya ru/_/thams cad 'dus par yang dag rtogs/_/rtog pa nyid kyang dngos med la/_/de nyid sna tshogs bar snang ba'i/_/snang ba nyid na byang ba med/_/de nyid 'jig 
[\[288b.3\]]pa'i phyag rgya yin/_/g.yung drung tshe 'phel zhes bya ba'i dam tshig ni/_chos rnams thams cad bdag yin pas/_/gang du 'gro zhing gang du skye/_/'jig dang skye ba'i dngos po med/_/dngos med de la su zhig gsod/_/gang zhig gnyis su 'dzin pa la/_/skye dang 'chi ba de la 
[\[288b.4\]]yod/_/ye shes can gyis brtags pas na/_/skye 'jig nyid na dngos po med/_/thams cad mi 'gog pa zhes bya ba'i dam tshig ni/_mchog gsum rdzogs pa man chad nas/_/ngan song gnas rnams yan chad du/_/yang dag par ni dbyer med de/_/gang yang spang bar bya ba 
[\[288b.5\]]min/_/theg pa mtho dman bsam yas pa/_/don du mi 'gyur yong ma gsungs/_/ngan song gnas rnams thams cad kun/_/bla med byang chub rgyu yod pa'o/_/thams cad spyod pa zhes bya ba'i dam tshig ni/_thams cad kun du bzang po yi/_/'dod pa'i yon tan lnga 
[\[288b.6\]]rnams la/_/thogs pa med par spyad byas te/_/bsod nams tshogs chen yin par brtag_/de bzhin gshegs pa lngar yang brtag_/gzhan yang stong khams thams cad ni/_/shes rab dbyings dang 'dod yon rnams/_/rab 'bring tha ma thams cad spyod/_/
[\[288b.7\]]thams cad mi chud pa zhes bya ba'i dam tshig ni/_phyogs dus mnyam pa'i dkyil 'khor du/_/rdo rje rigs mchog ma rtogs par/_/theg pa dman dang lta ba dman/_/des ni theg mchog rtogs mi 'gyur/_/mi mnyam pa yi don nyid kun khyab kyang /_/nyon mongs sdug 
[\[289a\]]
[\[289a.1\]]bsngal nyid kyis bsgribs/_/de yis yang dag nyid mi mthong /_/ma mthong ba la mi chud bya/_/thams cad bsrung du med ces bya ba'i dam tshig ni/_thams cad ma lus sangs rgyas la/_/bsgrub cing bsrung bar bya ba med/_/dge dang mi dge gnyi ga med/_/
[\[289a.2\]]nyon mongs spang zhing byang bsgrub med/_/de bzhin nyid kyi klong gyur na/_/bde dang mi bde dbyer med de/_/ye nas dag mnyam nyid du gnas/_/de la bsrung bya rdul tsam med/_/thams cad bsrung ba med pa zhes bya ba'i dam tshig ni/_sems can khams gsum 'khor ba yi/_/
[\[289a.3\]]thog ma med nas 'khor ba yi/_/phyin ci log la 'jol nyog spyod/_/gzung 'dzin don la shin tu chags/_/des na 'khor bar rtag tu 'phyan/_/de bas rang sems rtogs byas te/_/le lo med par yongs spangs te/_/nga med bdag med mnyam par bsrung /_/thams cad 
[\[289a.4\]]'jigs par byed pa zhes bya ba'i dam tshig ni/_rdo rje sems dpas bkas bcad pa/_/sdom pa'i rtsa ba thams cad kun/_/don bzhin du ni ma bsrungs na/_/yak+Sha khro bo med dbal gyis/_/snying nas drangs te khrag 'thungs nas/_/ngan song gsum du skye bar 'gyur/_/de 
[\[289a.5\]]yi sdug bsngal bzod [(]blag [,]glags [)]chad/_/dam tshig 'di ni rdo rje che/_/dam rdzas so sor spyod pa zhes bya ba'i dam tshig ni/_/rigs lnga so sor dbye ba yi/_/rdo rje sems dpa' glang po'i sha/_/rin po che ni rta yi sha/_/pad+ma rigs ni a ri ka yi sha/_/don yod nam mkha' 
[\[289a.6\]]lding gi sha/_/bder gshegs rigs ni sha chen no/_/dbye ba'am yang na mi dbye bar/_nges par dang du blang ba'o/_/yang na thams cad gcig tu bsdu/_/yang na mtshan nyid med par brtag_/ting 'dzin phyag rgya'i dam tshig ni/_/bder gshegs dkyil 'khor 
[\[289a.7\]]ma lus kun/_/ye nas rang bzhin gsal ba la/_/thams cad kun la yod par bshad/_/ye shes sems dpa'i dkyil 'khor nyid/_/bla na med pa'i mchog yin te/_/rdo rje rigs mchog thams cad kyis/_/bar ma chad par rtag tu bsgrub/_/byang chub shing 
[\[289b\]]
[\[289b.1\]]drung skye bar 'gyur/_/bla med byang chub mchog kyang 'grub/_/skye 'chi med pa'i pad 'grub ste/_/sems la dbang yang thob par 'gyur/_/spyod yul thams cad smon na shes/_/rgyud kyi rgyal po sgyu 'phrul dra ba las dam tshig rnam par spros pa'i le'u ste bdun 
[\[289b.2\]]cu drug pa'o//_//gang zhig dkyil 'khor 'di spangs na/_/nyon mongs ngan song gnas su skye/_/byang chub 'bras bu thob mi 'gyur/_/bla med 'gro ba'i rgyu yang chad/_/rigs chad nyid du skye bar 'gyur/_/rdo rje sems dpa' bsgrub 'dod pas/_/
[\[289b.3\]]rtag tu mnyam pa'i don rtogs la/_/sku ni 'ja' tshon tshul 'dra bar/_/snang la rang bzhin med par bsgom/_/'khor rnams chu zla'i tshul shes par/_/gsal la rang bzhin med par bsgom/_/lha yi sku rnams gsal bsgoms na/_/bsod nams tshogs 
[\[289b.4\]]chen thob par 'gyur/_/de nyid gzugs brnyan tshul shes na/_/ye shes tshogs chen thob par 'gyur/_/rnal 'byor pas ni rtag tu bsgom/_/yi dam lha de spangs byas na/_/ngan song mi bde rtag tu myong /_/sngags dang phyag rgya rgyun mi gcad pa'i don ni/_sngags dang 
[\[289b.5\]]phyag rgya bar mi gcad/_/rnal 'byor 'grub pa'i lam yang yin/_/mi gtong sdom zhing 'dren pa'ang yin/_/don mchog rdzogs pa'i gnas yin te/_/rtag tu mnyam gzhag phyag rgya yin/_/dug gsum gting 'byin sngags yin te/_/yang dag don chen klung 'dod 
[\[289b.6\]]pas/_/dus mtshams med par phyag rgya sngags/_/yid brtan drag tu bzlas brjod bya/_/yon tan nam mkha'i mtha' dang mnyam/_/phyag rgya bskyod dang yi ge o~M/_/rdo rje slob dpon gyi mtshan nyid bstan pa/_bla med dkyil 'khor ston pa po/_/yon tan zad med 
[\[289b.7\]]sbyin pa yin/_/byang chub lam chen 'dren mdzad pa/_/chags med zhing du 'god pa yin/_/nyon mongs sdug bsngal rtsad gcod cing /_/'khor ba'i lam rnams stongs par byed/_/ma rig mun sel sgron ma yin/_/long ba rnams kyi dmigs bu mkhan/_/de la rtag tu 
[\[290a\]]
[\[290a.1\]]mchod byas na/_/sangs rgyas byang chub thag mi ring /_/rdo rje mched dang lcam dral gyi mtshan nyid bstan pa/_rdo rje rigs kyi spun yin te/_/thog ma med nas las mthun pas/_/lta spyod mthun pas 'dir skyes te/_/gcig la gcig ni mig dang 'dra/_/
[\[290a.2\]]shin tu gdung zhing brtse bar bya/_/dam tshig ngan sems dpya byas na/_/dmyal ba chen por ltung bar 'gyur/_/de bas dam tshig 'da' ma byed/_/gsang ba'i dam tshig bstan pa ni/_/de bzhin gshegs pa'i dkyil 'khor ni/_/srid gsum ma lus kun la khyab/_/phyin ci 
[\[290a.3\]]log gis rab bsgribs nas/_/dbul po gter dang gyad kyi nor bu 'dra/_/de bas rdo rje gsang mchog 'di/_/thams cad mkhyen pa'i thugs rje yis/_/chos la skyon yod ma yin te/_/sems can don phyir shin tu gsang /_/theg pa dman dang phyin ci ldog_/de la 
[\[290a.4\]]gsang don bstan gyur na/_/rang bzhin gsang don mi shes par/_/'phral gyi spyod yul de dag la/_/shin tu nges pa'i don bzung nas/_/gsang don de nyid log par khrid/_/ma rtogs de nyid dmyal bar 'khor/_/de bas shin tu gsang bar bya/_/thugs rje chen po 
[\[290a.5\]]dang ldan pas/_/thar lam kun la mkhas par bya/_/shes rab mchog dang ldan pas na/_/sems can snod kyi rim pa bzhin/_/theg pa mtho dman don nyid ni/_/so sor 'tsham par bstan dgos so/_/dang du blang dang mi spang ba/_/rnal 'byor pas ni rtag tu spyad/_/chags 
[\[290a.6\]]pa med par gyur pa dang /_/dngos grub ya mtshan chen po ni/_/dam tshig mdo bshad nang nas 'byung /_/ma rtogs pa zhes spyad gyur na/_/[{]yi dgas [,]yi dwags [}]srin po'i nang du skye/_/yang na dam tshig 'di lta bur/_/ji ltar spyad kyang sdom pa mi 'da' ste/_/byed spyod tshogs chen gnyis su 
[\[290a.7\]]'gyur/_/'gro dang nyal dang 'dug pa na/_/mnyam pa de yi dbyings na gnas/_/shes rab mchog gis rtag tu gyis/_/chos rnams ma lus thams cad la/_/bya lam nam mkha' gcod bzhin gyis/_/'dzin chags ma lus thams cad kun/_/mkha' la rlung chen 
[\[290b\]]
[\[290b.1\]]'phro ba bzhin/_/yid kyi rtog chags ma lus pa/_/chu la nya chen 'phyo ba ltar/_/rnal 'byor lta ba de ltar ltos/_/de ltar rtogs pa'i shes rab kyis/_/tshig tsam ma yin blo gting spos/_/rdo rje theg mchog kha 'ches la/_/mnyam pa'i don nyid mi shes par/_/
[\[290b.2\]]gsang sngags dam tshig mnyam zer zhing /_/thugs thub dag gis spyad byas pa/_/dmyal khams dag tu brgyud par 'gyur/_/mnyam pa'i don nyid ji lta bu/_/mnyam dang rtogs pa gang yang med/_/ji la mi gnas yul la spyod/_/spyod par byed dang spyod pa 
[\[290b.3\]]med/_/de ltar rtogs pa'i rigs mchog ni/_/rdo rje rig 'dzin skye ba na/_/'jigs med kun tu bzang por sbyor/_/yon tan mi zad gnas pa yin/_/mnyam pa'i don nyid mi shes shing /_/kun rdzob don dam gnyis med la/_/chos dang gang zag gnyis med na/_/
[\[290b.4\]]'di ni byang chub sa pa yin/_/las dang nyon mongs thams cad la/_/mnyam pa'i don du mi shes shing /_/rten 'brel rgyu 'bras yod 'dzin na/_/'di ni rang sangs rgyas kyis/_/chos rnams ma lus thams cad la/_/bden bzhi'i dngos po yod lta zhing /_/spang dang mi spong 
[\[290b.5\]]byed 'gyur ba/_/'di ni nyan thos sa pa yin/_/dge bcu dag la gtsor len cing /_/dge dang mi dge mi mnyam pas/_/lha dang mi yi skye gnas te/_/'dod khams dag tu 'khor ba'i sa/_/mnyam pa'i don nyid mi rtogs shing /_/tshad med bzhi dang bsam gtan bzhi/_/
[\[290b.6\]]rim par so sor bdag 'dzin cing /_/gzugs tshogs dag la bdag tu rtog_/'di ni tshangs gnas rim par skye/_/mnyam dang gzugs med ma rtogs par/_/ming bzhi med par ma shes te/_/skye mched bzhi la gnas 'gyur bas/_/srid pa'i rtse mo'i sa ru skye/_/thams 
[\[290b.7\]]cad mnyam par ma shes na/_/ma lus kun la zhe sdang zhing /_/snying rje yang dag med 'gyur na/_/'di ni mi bzad chen po yi/_/dmyal khams bcu drug gnas pa yin/_/chags med dngos po mi shes nas/_/thams cad kun la 'dod chags shing /_/lus kyis bsgribs 
[\[291a\]]
[\[291a.1\]]dang zas kyis bsgribs/_/[{]yi dgas [,]yi dwags [}]chen po'i gnas su skye/_/nga dang bdag med mi shes shing /_/chos rnams kun la rmongs byas pas/_/shes rab mi gsal don med pas/_/dge sdig gnyis kyi don ma rtogs/_/'di ni byol song gnas su skye/_/shin 
[\[291a.2\]]tu nga rgyal cher bskyed cing /_/thams cad bdag gir bzung bas na/_/kun dang rtsod pa'i las byed pa/_/lha ma yin gyi gnas su skye/_/theg mchog mtho dman thams cad dang /_/'jig rten lta ba thams cad kun/_/ye shes chen pos rab brtags na/_/rang 
[\[291a.3\]]bzhin med la cir yang 'grub/_/rang bzhin dbyings las nyams pa med/_/shes rab chen po mig ldan pas/_/mtho dman gnas dang lam drug dang /_/rang bzhin med la cir yang 'grub/_/so sor de bzhin 'khor bar gzigs/_/sngags mchog bla na med pas ni/_/mtshan ma kun dang mi brtag 
[\[291a.4\]]par/_/mtshan ma kun dang thams cad med/_/kun dang mnyam pa nyid yin pas/_/'jig rten 'das dang 'jig rten pa'i/_/so sor lta ba brjod mi bya/_/spyi ni log rtog bsam yas pa/_/ye nas yod pa ma yin te/_/so so'i rnam rtog bag chags kyis/_/gzung 
[\[291a.5\]]'dzin dra bas bsgribs 'gyur te/_/ci yang med la cir yang snang /_/snang ba nyid na rang bzhin med/_/de ltar rtogs na bder 'gro'i gnas/_/rdo rje can gyis de ltar rtogs/_/rnal 'byor chen po'i lta spyod ni/_/cir yang spyod kyang rang bzhin med/_/mkha' la bya 
[\[291a.6\]]chen lding ba bzhin/_/chu la skyar chen 'phyo ba bzhin/_/mkha' la rlung chen 'gro ba bzhin/_/rnal 'byor lta ba de ltar blta/_/rnal 'byor spyod pa chen po ni/_/thams cad kun la dbyer med spyod/_/bde ba'i ro mchog myong bar 'gyur/_/de la su zhig chags par 
[\[291a.7\]]byed/_/spyod bzhin ma chags ye shes yin/_/bde ba'i mchog nyid bsod nams tshogs/_/de lta bu yi ngang du spyod/_/'di ni spyod pa rlabs chen yin/_/lta spyod ya char ma gyur par/_/sngags 'chang rnams kyis rtag tu spyad/_/kha cig lta ba mnyam gnas kyang /_/
[\[291b\]]
[\[291b.1\]]spyod pa dag dang yong mi mthun/_/kha cig spyod pa rdzogs byed kyang /_/mnyam pa'i lta ba yong mi shes/_/kha cig lta spyod gnyi ga med/_/yang dag skyes mchog dam pa yis/_/don dam kun rdzob dbyer med pas/_/yang dag nyid du rab tu rtogs/_/bla med theg 
[\[291b.2\]]chen ngang gnas ni/_/don dam kun rdzob dbyer med de/_/kun rdzob tsam du thams cad la/_/dag dang ma dag gnyi gar 'dzin/_/thabs kyi theg pa chen po ni/_/rnam par byang dang sdug bsngal dag_/kun rdzob tu 'ang dbyer med de/_/lta ba mtho dman de tsam mo/_/
[\[291b.3\]]thabs kyi lta spyod chen po ni/_/bla med theg pa las 'phags pa/_/don dam du ni nor bdun no/_/kun rdzob tu ni mnyam rdzogs so/_/mnyam pa nyid las ma g.yos bzhin/_/thabs kyi phyag rgya chen po ston/_/thabs dang shes rab rnam par dag_/thams cad dag 
[\[291b.4\]]ces bya ba yang /_/dngos po gsal dag ma yin te/_/snang spyod nyid na rnam par dag_/dam tshig chen po'i mdo rnams las/_/rigs lnga dag tu bstan pa ni/_/chos rnams ma lus thams cad kun/_/rigs chen dag tu zad par 'dus/_/ma lus chos kun 
[\[291b.5\]]dbyer mi dmigs/_/cis kyang mi tshugs rdo rje yin/_/rigs ngan 'joms pas rdo rje yin/_/mi dmigs dbyings nas kun 'byung ba/_/yon tan chen po gnas yin te/_/zhing khams mi bzad gnas kyang yin/_/'di ni rin chen rigs su gsungs/_/
[\[291b.6\]]chos rnams thams cad dbyer med pas/_/chags dang chags par bya ba med/_/de bzhin nyid du gcig pa ste/_/nyes pas mi gos pad+ma bzhin/_/thams cad ma lus dbyings 'dus pas/_/'di la bya bar la tsam med/_/ma byas bzhin du don grub pa/_/skyon 
[\[291b.7\]]yon byang chub nyid du sbyor/_/'di ni las rnams grub pa yin/_/chos rnams ma lus thams cad kun/_/mtha' dang dbus med du mar bral/_/gang yang ma yin de bzhin nyid/_/dbyer med pa yi tshul rtogs te/_/'di ni de bzhin gshegs pa'i 
[\[292a\]]
[\[292a.1\]]rigs/_/snang srid ma lus thams cad la/_/gsal zhing dro ba'i gnas byed cing /_/mtshan ma bag chags sreg byed pa/_/'di ni me yi rigs su bshad/_/chos rnams ma lus thams cad la/_/dngos por snang la gzung du med/_/bskyod na 
[\[292a.2\]]thams cad kun smra ste/_/'di ni rlung chen yin par bshad/_/dam tshig chen po'i mdo rnams las/_/'byung ba lnga rnams bshad pa ni/_/thams cad ma lus 'byung ba'i gnas/_/thams cad kun gyi mdzod skyed yin/_/chos rnams ma lus thams cad la/_/sra zhing 
[\[292a.3\]]brtan pa'i gnas yod pas/_/dngos po med pa'i tshul rtogs te/_/'di ni sa chen yin par bshad/_/chos rnams ma lus thams cad la/_/de bzhin nam mkha' chen po yis/_/phyi dang nang gi go 'byed pa'o/_/thams cad gsal ba'i ngang nyid de/_/'byung ba bzhi po 
[\[292a.4\]]thams cad kyang /_/thams cad nam mkha'i ngang du thim/_/chos rnams ma lus thams cad kun/_/de bzhin nyid kyi dbyings su 'ub/_/nyon mongs lnga pa zhes bya ba'i dam tshig ni/_ma rig pa ni rig par 'gyur/_/phyin ci log ni yang dag ste/_/nyon mongs lnga po de bzhin 
[\[292a.5\]]gshegs/_/dngos med rtogs na byang chub lam/_/ma rtogs ngan song gsum du 'gro/_/de bas thos bsam bsgoms pa yis/_/yang dag don nyid rtogs byas te/_/thams cad sangs rgyas nyid du sbyor/_/'dod chags rang bzhin med pas na/_/yang dag don la 
[\[292a.6\]]chags byed de/_/chags pa med pa'i tshul gyis gnas/_/ma chags pa la chags pa dang /_/shin tu chags mchog chen po yin/_/rgyal ba'i zhing khams 'byung 'gyur te/_/snang ba mtha' yas zhing dag yin/_/thams cad pad+ma brdzus skyes yin/_/rdo rje 'dzin gyi 
[\[292a.7\]]sa ru skye/_/zhe sdang chen po'i mtshan nyid ni/_/phyin ci log la zhe sdang zhing /_/zhe sdang dngos po med shes na/_/sdang dang mi sdang mnyam shes te/_/cis kyang mi tshugs rdo rje yin/_/mnyam pa chen po'i ngang nyid ni/_/thams cad kun la dbyer med de/_/de ltar ma rtogs 
[\[292b\]]
[\[292b.1\]]kun la snang /_/de bzhin phal gyis mnyam mi shes/_/des ni zhe sdang nyid du mthong /_/yang dag rtogs pas rab brtags na/_/zhe sdang thugs rje chen po yin/_/gti mug rmongs pa zhes brjod pas/_/chos rnams ma lus thams cad kun/_/don dam du ni dbyer med la/_/
[\[292b.2\]]kun rdzob sgyu ma mig yor tshul/_/snang ba nyid na dngos med pas/_/de la su zhig bdag tu 'dzin/_/thams cad dbyer med mi dmigs pa/_/shes rab can gyi gti mug yin/_/de rtogs de bzhin gshegs pa'o/_/nga rgyal mtshan nyid brjod pa ni/_/mnyam pa nyid la gnas 
[\[292b.3\]]bcas nas/_/phyin ci log dang theg dman la/_/shin tu nga rgyal chen por snang /_/nga rgyal zhi ba so so min/_/rang bzhin med pas dbyings su 'dus/_/'di ni yon tan 'byung gnas yin/_/de bzhin dag par shes par byos/_/phrag dog mtshan nyid brjod pa ni/_/nga dang 
[\[292b.4\]]bdag tu 'dzin pa ste/_/'dzin nyid dngos po yod ma yin/_/mnyam mi shes la phrag dog cing /_/thams cad mnyam pa nyid du 'dus/_/mi mnyam pa la shin tu sdom/_/de bas phrag dog chen po yin/_/phyin ci log tu bdag tu bcings/_/gzung dang 'dzin pas shin 
[\[292b.5\]]tu dog_/gzung 'dzin bral ba'i ye shes ni/_/dog yangs med de thams cad mnyam/_/de nyid shes pas las rab 'grub/_/phung po lnga zhes bya ba'i dam tshig ni/_phung po lnga por snang ba yang /_/kun rdzob bya ba sna tshogs byed/_/bde ba'i yul dang mi bde'i yul/_/
[\[292b.6\]]so so'i ro rnams myong byed cing /_/lnga po'i mtshan nyid bshig byas nas/_/so so'i mtshan nyid dngos po med/_/gang gis de la dngos bzung na/_/ngan song gsum du skye bar 'gyur/_/de la gzugs kyi mtshan nyid ni/_/snang ba nyid ni rang bzhin med/_/snang med de nyid 
[\[292b.7\]]sna tshogs ston/_/snang dang mi snang gnyis su med/_/de rtogs rnam par thar pa'i gnas/_/gzugs nyid longs spyod rdzogs pa'i sku/_/tshor ba'i mtshan nyid brjod pa ni/_/kun la rnam gsum 'byung mod kyi/_/bde dang mi bde dngos po med/_/gnyi ga ma yin lung ma 
[\[293a\]]
[\[293a.1\]]bstan/_/sna tshogs tshor ba 'byung 'gyur yang /_/tshor dang 'byung ba gnyi ga stong /_/stong nyid dngos po yod ma yin/_/de rtogs chos kyi go bgos yin/_/'du shes mtshan nyid bshad pa ni/_/gsum tshogs mtshan mar 'dzin pa yin/_/so so 
[\[293a.2\]]mtshan nyid bshig pa na/_/dngos po med de de bzhin nyid/_/dngos po de ni sna tshogs pa/_/byed med par kun du 'jug_/khams gsum ma lus thams cad la/_/mtshan ma che chung bsam mi khyab/_/khyab med dngos po yod ma yin/_/de ltar rtogs na sangs rgyas mtshan/_/
[\[293a.3\]]'du byed mtshan nyid 'di ltar gnas/_/rtsa ba brgyad pa'i grangs 'gyur te/_/lnga bcu rtsa gcig kun la 'pho/_/der rtogs rtsa ba yod ma yin/_/med bzhin log g.yo rnam par 'byung /_/de la dngos por 'dzin pa ni/_/rtag tu nyon mongs g.yengs gyur nas/_/khams gsum 
[\[293a.4\]]btson ra kun du 'khor/_/yang dag don phyir rig pas ni/_/'phro ba'i gzhi rtsa de bzhin de/_/de la rnam rig 'byung ba ni/_/dngos po med de skad cig ma/_/ye shes dbyings la rol pa mdzad/_/sprul pa'i tshogs chen yin par bshad/_/kun gyi 'byung gnas rnam shes 
[\[293a.5\]]te/_/de yi dngos po'i rang bzhin ni/_/kha dog dbyibs dang rig rgyun min/_/gang yang ma yin nyid mi dmigs/_/'di ni kun la dbang bsgyur te/_/mtho ris 'gro'am ngan song 'gro/_/rtogs dang mi rtogs khyad par ro/_/bzhi po mnyam pa'i ngang shes na/_/'di ni ye shes 
[\[293a.6\]]chen po yin/_/kha dog lnga yi dam tshig ni/_/sems can ma lus thams cad la/_/ye shes lnga yis kun khyab kyang /_/rang gi rnam rtog bsgribs byas te/_/ye shes lnga yi don ma mthong /_/ma mthong rmongs pa thams cad la/_/ye shes mtshan nyid bstan pa'i phyir/_/dkar 
[\[293a.7\]]dang dmar dang ser ba dang /_/ljang gu la sogs nag por bstan/_/chos rnams bdag med rtogs byas nas/_/byang chub sems nyid dag pa'i phyir/_/shin tu mdog ni dkar bstan pa/_/de rtogs bya phyir dag pa'i mdog_/chos rnams ma lus thams cad kun/_/pad+ma 
[\[293b\]]
[\[293b.1\]]rA ga zhes brjod de/_/chags dang chags par bya ba med/_/chags med phyir yang dmar po'o/_/yon tan gter chen zad mi shes/_/thams cad 'byung ba'i gnas yin te/_/de bzhin nyid dbyings ma lus la/_/zad med rin chen gter 'gyur ba/_/mdog ni 
[\[293b.2\]]gser gyi mdog tu bstan/_/chos rnams phyin ci log rnams la/_/thugs rje chen po'i byin brlabs kyis/_/dbyings su yang dag bsdu dgos pas/_/las rnams ma lus rdzogs par byed/_/kun du las ni ljang gu'i mdog_/de bzhin nyid kyi dbyings nyid 
[\[293b.3\]]las/_/cis kyang mi tshugs bcos su med/_/kha dog nag po dngos po la/_/tshon gzhan dag gis bsgyur du med/_/de bzhin kun la shes par byos/_/phyogs lnga zhes bya ba'i dam tshig ni/_mtha' dang dbus med de bzhin du/_/dbyer med ngang du gnas 
[\[293b.4\]]pa la/_/ye shes rtogs pa'i don bya phyir/_/phyogs dang dbus su gnas par bya/_/sems can ma rig mdongs pa la/_/nyon mongs ma rig bsal bya'i phyir/_/ye shes sgron ma 'od 'bar bas/_/ma rig mun pa sel bar byed/_/de phyir de la shar zhes bya/_/
[\[293b.5\]]sems can ma lus thams cad la/_/nyon mongs sdug bsngal mi gnas shing /_/ma rig mun pa nub 'gyur bas/_/de la nub kyi phyogs zhes bya/_/sems can kun gyi nyon mongs kun/_/ye shes chen po bdag med pas/_/sdug bsngal rab tu byang 
[\[293b.6\]]byas nas/_/de la byang gi phyogs zhes brjod/_/de ltar ma lus thams cad la/_/thugs rje shar dang sgrib pa nub/_/rnam rtog mtshan nyid byung gyur na/_/de yi yon tan chen po rdzogs/_/de ltar chos rnams ma lus kun/_/rang bzhin nyid kyi dbyings 
[\[293b.7\]]su 'dus/_/phyogs rnams ma lus thams cad kun/_/de bzhin nyid du zlum pa'i tshul/_/phyogs rnams kun la de ltar blta/_/ma rig phyin ci log rnams kyis/_/phyogs rnams so sor bzung 'gyur na/_/rtag tu nyon mongs 'khor bar 'gyur/_/dbang po lnga zhes 
[\[294a\]]
[\[294a.1\]]bya ba'i dam tshig ni/_yul lnga dag la dbang byed cing /_/phyin ci log ni dngos por 'dzin/_/dngos por bzung bas khams gsum 'khor/_/gzugs rnams ma lus thams cad la/_/snang zhing dngos po med pa dang /_/lha dang lha mor dngos por 
[\[294a.2\]]brtags/_/bdag dang lha nyid gnyis pa'o/_/sgra rnams sna tshogs grags pa yang /_/sgra nyid dngos po med par shes/_/sgra brjod ma lus thams cad ni/_/chos kyi sgra chen sna tshogs yin/_/dri yi dngos por snang ba yang /_/dri nyid rang bzhin gang yang med/_/dri snom 
[\[294a.3\]]chos kyi dri yin te/_/shes rab chen pos de ltar rtogs/_/ro yi dngos por snang ba yang /_/ro yi rang bzhin yod ma yin/_/ro bro de bzhin nyid kyi ro/_/bde ba de yis tshim par byed/_/reg bya sna tshogs snang ba yang /_/reg bya'i dngos po yod med de/_/reg byar snang ba 
[\[294a.4\]]longs spyod yin/_/bde ba chen po chos kyi sku/_/mi shes phyin ci log rnams kyis/_/dbang po'i yul la chags 'gyur na/_/rtag tu 'dod dang mi 'bral zhing /_/ngan song gsum dang mi khom brgyad/_/rtsa ba sog ma'i me bzhin du/_/khams gsum dag tu 'khor bar 
[\[294a.5\]]'gyur/_/de bas ye shes chags med rtogs/_/byas la mi sogs bsod nams byos/_/kun la spyod cing mi gos pas/_/ye shes chen po rtag tu bsgoms/_/mnyam pa lnga zhes bya ba'i dam tshig ni/_don dam par skye ba med par mnyam pa dang /_kun rdzob sgyu mar 
[\[294a.6\]]mnyam pa dang /_don dam pa dang kun rdzob tu dbyer med par mnyam pa dang /_chen po lnga de bzhin gshegs pa lngar mnyam pa dang /_rnam par shes pa brgyad ye shes lngar mnyam pa'o/_/de la don dam par skye ba med par mnyam pa ni/_chos rnams ma lus thams cad 
[\[294a.7\]]kun/_/de bzhin nyid dang stong ba'i mtha'/_/yang dag pa dang chos kyi dbyings/_/mtshan nyid med cing dmigs su med/_/gzung du med cing sman pa med/_/ye nas mya ngan 'das pa yin/_/thams cad nam mkha'i mtshan nyid de/_/nam mkha' la yang mtshan nyid med/_/
[\[294b\]]
[\[294b.1\]]kun rdzob sgyur mar mnyam pa dang /_/'dus byas dngos po sna tshogs ni/_/sgyu ma'i tshul du thams cad snang /_/'phral gyi bya ba kun kyang byed/_/rtogs pa kun gyi mtshan ma snang /_/'di dag thams cad gzugs brnyan te/_bya byed snang zhing dngos po med/_/chu zla'i tshul du 
[\[294b.2\]]thams cad gnas/_/thams cad snang la rang bzhin med/_/don dam kun rdzob dbyer med ni/_/chos rnams ma lus thams cad kun/_/gzhi rtsa med las thams cad 'byung /_/yod dang med pa gnyi ga min/_/don dam kun rdzob dbyer med de/_/'dus ma byas nyid 'dus 
[\[294b.3\]]byas snang /_/snang ba nyid na dngos po med/_/dngos med de nyid sna tshogs te/_/de nyid sgyu ma mig yor tshul/_/'byung ba chen po lnga de bzhin gshegs pa lngar mnyam pa ni/_sa chu me rlung nam mkha' las/_/ya mtshan sna tshogs 'byung 'gyur ba/_/gzhi rtsa yod pa ma yin te/_/rang 
[\[294b.4\]]bzhin ngang gis de ltar 'byung /_/so so'i rigs tshogs snang ba ni/_/thabs chen dag tu rtag tu mnyam/_/mtshan nyid so sor gnas pa ni/_/shes rab dbyings kyi ngang du mnyam/_/rnam par shes pa brgyad ye shes lngar mnyam pa ni/_rnam rtog kun gzhi ma yin pa/_/rang bzhin med 
[\[294b.5\]]pa don gyi gzhi/_/'di ni chos kyi dbyings zhes bya/_/de bzhin nyid kyi ye shes so/_/chos rnams ma lus thams cad kun/_/nga dang bdag tu mi 'dzin cing /_/kun kyang dbyer med pa yin pas/_/thams cad me long lta bu'i tshul/_/thams cad kun la yud rtog cing /_/rtog dang 
[\[294b.6\]]brtag par bya ba med/_/dus gsum kun du mi dmigs pa/_/'di ni mnyam nyid ye shes yin/_/log rtogs dbang po'i spyod yul spangs/_/dbang po'i yul rnams dngos med par/_/thams cad dbyer med de bzhin nyid/_/so sor rtog pa'i ye shes yin/_/mnyam pa rnam 
[\[294b.7\]]lnga de ltar brtags/_/chos rnams ma lus thams cad la/_/ye nas rang bzhin med pa dang /_/thabs chen lhun gyis grub par brtags/_/'di ni yang dag rtogs pa yin/_/tshogs kyi dkyil 'khor zhes bya ba'i dam tshig ni/_bsod nams ye shes tshogs rdzogs 
[\[295a\]]
[\[295a.1\]]te/_/rang rig mtha' dbus med pa'i dkyil/_/ye shes bzhi 'phro 'khor lo'i tshul/_/yang na rdo rje sems dpa' nyid/_/rigs bzhi'i lha dang lha mo dang /_/'khor gyi khro bo khro mo dang /_/yang na 'das pa'i dkyil nyid de/_/'jig rten sna tshogs 
[\[295a.2\]]'khor yin no/_/tshogs kyi mchod pa zhes bya ba'i dam tshig ni/_thabs dang shes rab ldan gyur cing /_/byang chub sems dang ma chags pa'i/_/gnyis su med par thim gyur na/_/tshogs chen gnyis kyang rdzogs par ldan/_/'dod yon lnga po thams cad dang /_/sna 
[\[295a.3\]]tshogs snang ba thams cad kun/_/de bzhin gshegs pa'i dkyil 'khor dang /_/gzugs mdzes lha dang lha mor brtags/_/thams cad ma lus sgra rnams ni/_/chos kyi sgra chen yin pa dang /_/ngan song sbyong zhing thar lam ston/_/stong gsum grags pa'i sgra chen 
[\[295a.4\]]dang /_/thams cad 'jal ba'i sgra yang yin/_/bde ba tshim byed bsod nams te/_/brjod med mi gnas ye shes yin/_/'di ni chags med pad+ma'i gsung /_/chos nyid dngos po med pa la/_/dri yis mchog tu tshim byed pa/_/bsod nams tshogs chen yin par bshad/_/
[\[295a.5\]]chags med ye shes tshul yin te/_/de bzhin dri yis mnyes mchod na/_/rig 'dzin sa rnams bskul bar 'gyur/_/ngan song gsum du chos kyi dri/_/kun du bde gnas thob par byed/_/bder gshegs dkyil 'khor ma lus la/_/bde ba'i ro yis mchod par 'gyur/_/
[\[295a.6\]]tshim byed bsod nams tshogs chen 'gyur/_/dngos por mi 'dzin bsod nams tshogs/_/de lta bu yi ro mchog gis/_/thams cad kun la tshim par 'gyur/_/[{]yi dgas [,]yi dwags [}]gnas su longs spyod ldan/_/dkyil 'khor ma lus mchod pa yin/_/bde ba chen po rdzogs 
[\[295a.7\]]pa'o/_/rnal 'byor las su rung rnams kyis/_/rnam pa mang pos brgyan pa dang /_/sbyor mchod dag gis longs spyod na/_/dkyil 'khor bsam yas lhun grub 'gyur/_/bde chen dkyil 'khor 'bar 'gyur nas/_/sdig pa'i mun nag sel bar byed/_/dpung gi 
[\[295b\]]
[\[295b.1\]]tshogs kyis mi thub pa'i/_/mthu chen dag kyang 'grub par byed/_/tshogs kyi phrin las zhes bya ba'i dam tshig ni/_byed pa med pa'i tshul gyis ni/_/kun la thogs pa med par spyad/_/thams cad ma lus 'dul bar byed/_/mi mthun phyogs nas dbang du byed/_/yon 
[\[295b.2\]]tan chen po 'phel bar byed/_/khro bo gtum pa'ang zhi bar byed/_/thams cad kun la spyad bde ba/_/chags pa med pa'i tshul gyis gnas/_/dbyings su bsdus pa'i dkyil yin te/_/'phro 'du mang po'i 'khor gyis bskor/_/mnyam pa chen po'i ngang nyid ni/_/de lta bu 
[\[295b.3\]]yi tshul du gnas/_/'khor gyi phra men tshim par byed ces bya ba'i dam tshig ni/_bdag nyid 'dul ba'i dbang phyug tu/_/rtag tu mnyam bzhag khro bo'i tshul/_/'khor gyi khro rnams de bzhin te/_/mdog dang phyag rgya thams cad dang /_/sngags mchog dam pa ma lus 
[\[295b.4\]]'don/_/de nas phra men 'khor bsdus nas/_/so so'i las dang mthun byas te/_/so so'i gnas su gzhag par bya/_/dbang du bsdu dang bsgom pa'i thabs/_/ji ltar 'tsham pa bzhin du bya/_/ma lus thams cad byos shig par/_/lhag ma byin nas dbang yang 
[\[295b.5\]]bskur/_/gzhan yang 'gro ba thams cad la/_/'dod yon lnga yi sbyin pa btang /_/de nas las rnams rdzogs byas nas/_/dbang phyug chen po'i gnas brten nas/_/rigs lnga ye shes lnga la sogs/_/'khor gyi dkyil 'khor ma lus pa/_/bdag la thams 
[\[295b.6\]]cad bsdu bar bya/_/de ltar bsgrub pa'i ngang 'chang ba/_/ye shes tshogs gnyis rdzogs byas nas/_/rig 'dzin rig pa'i sa la gnas/_/theg dman spyod par yod mi 'gyur/_/mi khom gnas su skye mi 'gyur/_/skye shi med pa'i g.yung drung thob/_/sangs rgyas zhing 
[\[295b.7\]]yang sbyong bar byed/_/ngan song gnas rnams stongs par byed/_/yang dag mchog gi snying po 'grub/_/dbang po yul du snang ba kun/_/yul rnams yod pa ma yin te/_/kun gzhi rnam par shes pa nyid/_/dngos po sna tshogs par snang ste/_/snang ba'i dngos po 
[\[296a\]]
[\[296a.1\]]rnam bshig na/_/so so'i mtshan nyid rnam bshig nas/_/gzhigs na nam mkha'i ngang du zhi/_/nam mkha' de nyid lngas gzhigs na/_/mtshan nyid med pa'i dbyings su thim/_/thams cad kun gyi 'byung gnas so/_/gzhi rtsa med pa'i skad cig ma/_/
[\[296a.2\]]snang ba mi 'gog thabs yin te/_/rang bzhin med pa shes rab nyid/_/nyon mongs rnam par shes pa ni/_/kun gzhi nyid snang spyod yul la/_/de dang bdag tu rnam par rtog_/bde sdug mtshan ma so sor 'dzin/_/kun gzhi dngos po med pa la/_/bag chags sogs pa'i 
[\[296a.3\]]gnas med de/_/snang ba'i dngos po med pa la/_/nyon mongs blo yis blang du med/_/bsgo dang bsgo bar bya ba med/_/de ltar sgo byed dngos po med/_/med bzhin sems kyis log brtags pa/_/khams gsum btson rar rtag tu 'khor/_/yid kyi rnam par shes pa ni/_/
[\[296a.4\]]snang dang mi snang gnyi ga la/_/skad cig yud tsam rtog pa yin/_/rtog pa nyid kyang ma grub na/_/yul gyi dngos po ga la 'grub/_/yid kyi de bzhin rgyun nyid ni/_/snga ma 'das shing mi dmigs pa/_/phyi ma ma byung brtag tu med/_/de ltar rang bzhin dmigs su med/_/
[\[296a.5\]]rtsi shing kha na rlung 'phyo 'dra/_/rgyud ni yongs su ma chad pa/_/'di ni kun du 'byung ba yin/_/de ltar don rnams dngos po med/_/chu dang rlung dang rlabs 'dra ba/_/de gsum gcig dang so so min/_/de bzhin kun gzhi nyon mongs yid/_/gcig pa ma yin so so min/_/chos 
[\[296a.6\]]kyi dbyings dang mnyam pa'i dbyings/_/thams cad ye shes dbyer med cing /_/gcig tu yang ni brjod pa med/_/de ltar ma rtogs sems can yin/_/rtogs na sangs rgyas gud na med/_/byang chub sems kyi de bzhin ni/_/shin tu mi dmigs brtag dka' ba/_/yangs la 
[\[296a.7\]]rgya che gting zab pa/_/shes rab zab pas rtogs 'gyur te/_/gang nas ma 'ongs gar mi 'gro/_/'ong dang 'gro bar bya ba min/_/shin tu brtag dka' mi dmigs pa/_/mtha' dang dbus kyang brtag tu med/_/gzung 'dzin bral ba'i rang nyid ni/_/dmigs med tshul du de ltar 
[\[296b\]]
[\[296b.1\]]snang /_/dbyings dang dbyings kyi ye shes kyang /_/rang rig kho na tsam du zad/_/sems can ma lus thams cad kyis/_/de ltar khong du chud par byos/_/nyon mongs sdug bsngal med pa dang /_/bla med 'bras bu thob par 'gyur/_/sems can ma lus thams cad la/_/snying rje'i 
[\[296b.2\]]thag pa ma chags par/_/nyon mongs lam las grol byed cing /_/byams pa dag gis mnyes par gyis/_/de bzhin 'khor ba'i btson ra la/_/snying rje'i zhags pa cher brkyang nas/_/nyon mongs 'dam nas 'dren par byed/_/snying rje chen po skye ma byed/_/de bzhin skye bo phal rnams 
[\[296b.3\]]la/_/las kyi sgrib pas mi gos shing /_/thams cad mngon par sangs rgyas par/_/dga' ba dag la 'gyod pa med/_/sems can nga dang bdag med la/_/thugs rjes gnyis rtog mi 'byed de/_/bu gcig 'dra bar blo gzhag bya/_/thams cad dri ma med par bya/_/chos 
[\[296b.4\]]rnams thams cad stong pa bas/_/de la dngos dang rtog pa med/_/nam mkha'i ngang du gnas pa la/_/de la bcos shing bsgyur du med/_/chos rnams thams cad mtshan nyid med/_/snang ba thams cad dngos med pas/_/yod dang med pa thams cad kun/_/mtshan nyid med pas 
[\[296b.5\]]mi dmigs so/_/'jig rten 'das dang 'jig rten pa/_/chos rnams sna tshogs snang ba yang /_/bdag las gzhan pa ma yin pas/_/kun la smon cing chags su med/_/byang chub sems rnams thams cad ni/_/shin tu brtag dka' gting zab pas/_/rtog ge'i spyod 
[\[296b.6\]]yul de ma yin/_/ma dmigs mi dmigs dmigs su med/_/sems nyid de nyid ji lta bu/_/byang chub de nyid sems yin no/_/sems dang byang chub dbyer med pas/_/sems can ma lus thams cad dang /_/dus gsum chos rnams thams cad yin/_/thams cad ma 
[\[296b.7\]]lus chos so cog_/sems dang byang chub nyid du 'ub/_/bo d+hi chen pos de skad bshad/_/skyes bu blo rtsal rab ldan pas/_/ci la'ang thogs pa med par spyad/_/spyad pa nyid na chags pa med/_/dus mtha' med par ma nyams gnas/_/'di ltar snang ba thams cad la/_/
[\[297a\]]
[\[297a.1\]]mngon sum tshad mas rtag mthong yang /_/snang ba nyid na dngos po med/_/de bzhin yang dag nyid du rtogs/_/gang zhig stong pa'i ngang yod ces/_/med pa'i rang bzhin rtogs pa de/_/ri bong rwa dang mo sham bu/_/tshig tsam gdags su rung mod kyi/_/
[\[297a.2\]]thams cad ming tsam stong nyid med/_/thams cad ma lus stong zhes te/_/dran med brdos pa ma yin pas/_/rtogs med rang bzhin 'od gsal zhing /_/'di ltar snang ba thams cad kun/_/brdos pa tsam gyi chos med do/_/shes pa 'ba' zhig kho na'o/_/thams cad 
[\[297a.3\]]gnyis med rtags gyur na/_/de nyid don dam dbyings yin te/_/gzhan nas btsal zhing gzhag tu med/_/yod las btsal na sgro btags 'gyur/_/med las btsal na skur btab ste/_/yod med gnyis las btsal byas na/_/de ni lung du ma bstan 'gyur/_/rnam par 
[\[297a.4\]]rtog pa mi mnga' ste/_/de yis mi mkhyen ci yang med/_/rnal 'byor lta ba de lta bu/_/tshig gis snga phyi yod mod kyang /_/don gyis cig char rdzogs par bsgom/_/de lta bu yi don rtogs kyang /_/'gro nyal 'dug sdod longs spyad kyang /_/theg chen sgom las nyams pa 
[\[297a.5\]]med/_/gong gi don ltar ma rtogs pa'i/_/blo ngan mnyam par khungs phyung nas/_/ma rtogs le lo snyom las byas/_/don ma grub par ngan song 'gro/_/sems kyis mnyam par ma rtogs na/_/tshig gis mnyam pas sangs mi rgyas/_/de bas don tshig ldan par byos/_/
[\[297a.6\]]'on tang the tshom med par 'grub/_/rnal 'byor don chen rtogs pa yis/_/dus mtha' med par de ltar bsgom/_/yon tan nam mkha'i mtha' dang mnyam/_/spyod yul sangs rgyas nyid du gcig_/rtag tu bsod nams tshogs chen ldan/_/byed med pa'i brtson 'grus 
[\[297a.7\]]kyis/_/des ni byang chub snying po len/_/zhes gsang ba'i tshig tu'o/_/rgyud kyi rgyal po sgyu 'phrul dra ba las dbang po dang yul du 'dus pa bstan pa'i le'u ste bdun cu bdun pa'o//_//de nas de bzhin gshegs pa gsang ba'i snying po de kho na nyid nges pa las 
[\[297b\]]
[\[297b.1\]]sngags 'chang rnams don yod par bya ba'i phyir thams cad phyag rgyar 'dus shing phyi nang snod bcud thams cad la 'di ltar brtags shing phyag rgya'i dam tshig bsrung ba dang /_dam tshig ni gnas yin no/_/phyag rgyas bsdus shing spros pa yang 'di yin te/_ched du brjod pa 
[\[297b.2\]]'di brjod do/_/gsang ba de nyid kho na las/_/byang chub mchog 'di bstan pa'o/_/mnyam pa chen po'i dkyil 'khor ni/_/phyogs bcu dus bzhi ma lus pa'i/_/'das dang ma 'das thams cad kun/_/ye nas dbyer med de bzhin nyid/_/mnyam dang mi mnyam bya ba 
[\[297b.3\]]min/_/de bzhin nyid kyi ngang du 'ub/_/'jig rten 'das dang 'jig rten pa'i/_/brjod pa ma lus thams cad kun/_/chos nyid ngang las ma rtogs pa/_/log rtogs nyon mongs rdul tsam med/_/phyag rgya sna tshogs 'od 'bar yang /_/de bzhin nyid las ma g.yos te/_/bdag 
[\[297b.4\]]nyid dbyings las mi gzhan phyir/_/mnyam la mnyam par gnas pa yi/_/rnam gsum tshul gyis bsgom byas shing /_/phyag rgya skyed cing log 'dul ba/_/bya byed med pa'i tshul gyis su/_/las rnams ma lus rdzogs par byed/_/de ltar rtogs shing rigs kyi mchog_/bdag nyid 
[\[297b.5\]]phyag rgya kun gyi bdag_/ye nas rang bzhin 'od gsal bas/_/byang chub skye 'khrungs rgyu yang yin/_/'bras bu yang dag nyid du'o/_/rgyu 'bras dbyer med rdo rje'i sa/_/bcu gsum don grub de gnas pa/_/mthar phyin gang la'ang mi gnas pa'o/_/rang bzhin phyag rgya chen po ni/_/
[\[297b.6\]]phyi nang snod bcud thams cad kun/_/thams cad shes rab ngang du gnas/_/rigs lnga bder gshegs yab yum du/_/ma bcos ye nas de ltar gnas/_/thabs dang shes rab nyid la rol/_/bde min ma chags tshogs chen po/_/yang dag nyid la rab tu rdzogs/_/lhag pa'i 
[\[297b.7\]]phyag rgya chen po ni/_/nang gi rtags ni phyir byung ste/_/mdor bsdus phyag rgya chen po dang /_/gzhan yang phyag rgya sna tshogs pa/_/lag gi 'du 'phro bsam yas dang /_/yan lag stabs chen bsgul bsigs kun/_/nyid kyi dbyings las ma g.yos kyang /_/rang bzhin nyid kyis de ltar 
[\[298a\]]
[\[298a.1\]]gnas/_/'joms shing cis kyang mi tshugs pa/_/rang byung chen po lha yi lha/_/thams cad kun la 'bigs par byed/_/dpa' bo zhes kyang gdags par bya'o/_/las dang las kyis mi gos pa/_/gnyis med dbyings kyi don rtogs shing /_/ma chags 
[\[298a.2\]]pa la chags pa dang /_/shin tu rnam par dag pa yi/_/de bzhin nyid dbyings dkyil 'khor la/_/sku gsungs thugs ldan zad mi shes/_/yon tan mi zad gter du 'gyur/_/gzhi ni mi zad par ldan pa'o/_/sku gsung las rnams rdzogs byed pa'o/_/rnam par rtog med 
[\[298a.3\]]tshul gyis ni/_/thams cad kun la chags med rol/_/'dul ba'i don lan bsam mi khyab/_/'joms dang ma chags kun 'byung dang /_/thams cad dbang bsdus don 'grub pa/_/ma lus kun 'dus rnam par dag_/kun nas zlum zhing 'od zer 'phro/_/rigs bzhi ma 
[\[298a.4\]]lus thams cad kun/_/mnyam rdzogs dbyings su thams cad 'dus/_/rigs rnams gcig med gcig pa ste/_/lhun grub dkyil 'khor ngang nyid du/_/phyag rgya'i dam tshig mtshan nyid ni/_/thugs kyi rtags su bstan pa yin/_/dper na rgyal pos rgyas btab na/_/
[\[298a.5\]]sems can kun gyi yong mi 'da'/_/de bzhin mnyam nyid phyag rgya yin/_/kun la khyab cing thams cad snang /_/sku gsung thugs kyi rgyas btab na/_/bdud dang mu stegs mang po kun/_/mi mthun phyogs kyis dbang byar med/_/rdo rje sems dpa'i rigs nges na/_/'di lta bu la rtag tu 
[\[298a.6\]]gnas/_/de lta bu yi blo med na/_/rdo rje'i rigs su yong mi bshad/_/gsang ba'i snying po de kho na nyid nges pa las phyag rgya'i dam tshig gi le'u ste bdun cu brgyad pa'o//_//de nas bcom ldan 'das dgyes pa chen pos de bzhin gshegs pa nyid la gsang sngags kyi rgyal po brtan par bzung 
[\[298a.7\]]ba 'di ched du brjod do/_/kye kye phyogs bcu dus bzhi rang bzhin 'di/_/de bzhin gshegs pa'i ngo bo nyid/_/gzung 'dzin spros la 'chel ba yi/_/rnam rtog zhags pas so sor zin/_/sa rnams khyad par bkod pa yang /_/gsang ba'i snying por 'gro ba'i lam/_/ye shes ngo mtshar rab 'byam gyis/_/don du 
[\[298b\]]
[\[298b.1\]]mi 'gyur yong ma gsungs/_/de bzhin gshegs pa thams cad kyis/_/phyag rgya gsang chen snying po 'di/_/rtogs nas smra bar byed pa gang /_/de nyid nga yin dbang yang rdzogs/_/de bzhin gshegs pa thams cad la/_/gsang ba 'di las gzhan mi mnga'/_/sgro dang skur ba zhi ba yi/_/gsang ba'i snying po de kho na/_/de 
[\[298b.2\]]nyid nges pa'i dbyings las phyung /_/de ni nges par lung bstan te/_/sras ni thugs las skyes pa yin/_/sa rab rig pa 'dzin las gnas/_/zhes brjod pas de bzhin gshegs pa thams cad dbyer med par dgyes nas dus bzhi mnyam pa nyid kyi dbyings sku dang gsung thugs kyi lhun stug po bkod pa'i rgyan nyid du 
[\[298b.3\]]bzhugs so/_/gsang ba'i snying po de kho na nyid nges pa las yongs su gzung ba'i le'u ste bdun cu dgu pa'o//_//'phags pa'i rgyal po sgyu 'phrul dra ba'i stong phrag brgya pa las mtshan nyid dang rgyud thams cad kyi lung gi spyi/_de bzhin gshegs pa thams cad kyi gsang ba/_gsang 
[\[298b.4\]]ba'i snying po de kho na nyid nges pa'i le'u las thams cad ma lus par spros te 'khor lo bskor ba de dag gi 'bras bu mchog_/gsang ba chen po 'di yod par/_/me mar mur gyi dong 'bogs shing /_/spu gri so ni gtams las kyang /_/'dzegs nas bu dag 'gro bar byos/_/khong na gnas pa'i yang khong du/_/
[\[298b.5\]]lcags kyi sgrom bu kha bsdam mo/_/thams cad la yang me long bzhin/_/bltas kyang gzugs brnyan mi snang ngo /_/ye shes 'phrul gyi lde mig gis/_/rdo rje tha ram sgrom phye nas/_/yid bzhin rin chen gter phyung ba/_/skal ldan mchog gis spyad du gsol/_/yi ge kun la mi snang zhing /_/bla ma'i thugs la gnas pa 
[\[298b.6\]]ni/_/skal ldan mchog gi spyod yul te/_/kun dang thun mong de ma yin/_/dper na seng ge'i 'o ma ni/_/gser gyi phyis bus 'dzin 'gyur gyi/_/snod gzhan dag tu blugs pa ni/_/snod kyang 'chag la 'o ma'ang 'bo/_/yong gis gser gyi rang bzhin la/_/dbyibs kyi khyad par cir yang snang /_/gser las gyur 
[\[298b.7\]]pa rdul tsam med/_/de bzhin chos kyi mtshan nyid kyang /_/mtshan ma sna tshogs cir snang yang /_/nyid las gyur pa rdul tsam med/_/gsang ba'i snying po de kho na nyid nges pa las chos nyid kun du mi 'gyur bar bstan pa'i le'u ste brgyad cu pa rdzogs so//_//
[\[299a\]]
[\[299a.1\]{D835}]@##/_/'phags pa thabs kyi zhags pa pad+mo'i phreng zhes bya ba/_dpal rdo rje sems dpa' la phyag 'tshal lo/_/'phags pa thabs kyi zhags pa pad+mo phreng gi don bsdus pa/_de nas bcom ldan 'das dpal kun rig rnam par snang mdzad la bcom ldan 'das dpal rdo rje 
[\[299a.2\]]sems dpas rig pa'i byin brlabs las byung ba'i mchod pa rgya yongs su ma chad pa'i gzhal yas khang dang /_bla re dang /_rgyal mtshan dang /_ba dan dang /_gdugs dang /_sgeg mo la sogs pa nang gi mchod pa bzhi dang /_bdug spos la sogs pa'i phyi'i mchod pa bzhis mchod 
[\[299a.3\]]de/_/lan gsum du bskor ba byas nas so so ma yin pa'i rig pa'i 'dud pas phyag 'tshal te spyan sngar 'dug nas 'di skad ces gsol to/_/bcom ldan 'das kyis dus gsum du gshegs pa'i sangs rgyas bcom ldan 'das kyis mkhyen pa'i sangs rgyas bcom ldan 'das 
[\[299a.4\]]rnams kyi spyod yul nyan thos dang thun mong ma lags pa thabs gang gis rtogs pa de tshe 'di nyid la thams cad mkhyen pa'i go 'phang thob pa'i don du bshad du gsol/_de skad ces gsol pa dang /_cang mi gsung bar 'dzum pa mdzad de/_'di skad ces bka' stsal to/_/sems 
[\[299a.5\]]dpa' chen po nyon cig_/don 'di dang phyi nang gi chos thams cad 'dra ste bden pa gnyis su 'dus so/_/bden pa gnyis la yang tshul 'di ltar shes par bya'o/_/bden gnyis rgyu dang 'bras bu'i tshul/_/de bzhin nyid la gnas bcas na/_/phyi nang snod bcud rnam par dag_/byed 
[\[299a.6\]]spyod thams cad tshogs gnyis 'gyur/_/pha rol phyin bcu rdzogs pa ste/_/sa bcu rim gyis bgrod pa la/_/mnyam nyid rig pa'i rdo rje yis/_/sa rnams mnyam pa nyid du sbyor/_/rdo rje lta bu'i ye shes kyis/_/chos kun sgyu mar rig pa'i phyir/_/dngos dang dngos med bag chags 
[\[299a.7\]]bsregs/_/yang na ye shes me zhes bya/_/rgyu dang 'bras bu'i rnam smin ni/_/med min rgyu 'bras mthun pas 'grub/_/de bzhin mnyam nyid ye shes kyis/_/rig pas tshogs su 'gyur bas so/_/lam gyi nang na nye lam bde rdzogs pa/_/thabs kyi nang na ma nor dam pa ste/_/
[\[299b\]]
[\[299b.1\]]bsgrubs na tshe 'dis sangs rgyas che ba yang /_/blang dor med pa'i sku gsum rdo rjes 'thob/_/'phags pa thabs kyi zhags pa pad+mo phreng las bden pa gnyis bstan pa'i le'u ste dang po'o//_//sems dpa' chen po dam tshig 'di dag ni bdag dang gzhan la phan 
[\[299b.2\]]pa'i phyir ngas bshad do/_/gti mug zhe sdang nga rgyal dang /_/'dod chags phrag dog chen po ni/_/bsrung ba med pa'i sdom pa can/_/de ni dam tshig rdo rje yin/_/'phags pa thabs kyi zhags pa pad+mo phreng las dam tshig bstan pa'i le'u ste gnyis pa'o//_//sems 
[\[299b.3\]]dpa' chen po dbang 'di dag ni/_/rang rig pa'i rtsal gyis 'thob bo/_/thabs dang shes rab dbang chen te/_/rdo rje dril bu rig pas 'dzin/_/mya ngan 'das dang 'khor ba yi/_/chos la 'dod bzhin dbang byed do/_/'phags pa thabs kyi zhags pa pad+mo phreng las dbang 
[\[299b.4\]]gi le'u ste gsum pa'o//_//sems dpa' chen po mchod pa'i mchog ni 'di ltar rig par bya'o/_/bdag mchod kun mnyes thams cad 'drongs/_/kun la phan pa'i sman yin te/_/rnal 'byor bdag nyid chen po yis/_/thams cad bza' zhing brgyan par bya/_/'phags 
[\[299b.5\]]pa thabs kyi zhags pa pad+mo phreng las mchod pa'i le'u ste bzhi pa'o//_//kun du 'od kyi sa las 'das/_/pad+ma'i spyan du gyur pa na/_/rig pa'i byin brlabs chen po las/_/rang 'byung dkyil 'du 'phro yi tshul/_/yi ge 'khor lo tshogs chen te/_/mtshan dang dpe 
[\[299b.6\]]byad kun las grol/_/rngam zhing gtum pa'i gzugs can dang /_/mgyogs ma mgyogs ma'i pho nyar ldan/_/de ni thig le rdo rje yin/_/'di zhes gang zag bdag med par/_/rtogs par bya phyir ngas bshad de/_/mkhas pas de la 'byor par gyis/_/'phags 
[\[299b.7\]]pa thabs kyi zhags pa pad+mo phreng las ting nge 'dzin gyi dkyil 'khor gyi le'u ste lnga pa'o//_//de na sems dpa' chen po spyod yul thams cad ni 'di ltar rig par bya'o/_/chen po lnga yang de bzhin gshegs/_/gcig la'ang lnga lngar rig par gyis/_/
[\[300a\]]
[\[300a.1\]]khams gsum bdag nyid yin pa ste/_/sku gsum zhes kyang de la bya/_/ye shes lnga dang 'gro ba lnga/_/mnyam pas so so dbyer med de/_/sngags dang phyag rgya dbang bsgyur na/_/spyod yul kun du maN+Dal/_/'phags pa thabs kyi zhags pa pad+mo phreng las 
[\[300a.2\]]gzugs brnyan gyi dkyil 'khor gyi le'u ste drug pa'o//_//sems dpa' chen po zhes rdo rje sems dpa' thos nas bshad do/_/rgyal ba'i rgyal ba rnams kyi sku/_/sna tshogs cir yang snang mod kyi/_/kun du rin chen lta bu ste/_/don dang las yin bsgoms pas 'grub/_/
[\[300a.3\]]dbu mig rna ba sma lce la/_/o~M zhes bya ba lnga bzhag ste/_/gtso bo lnga dang gtso mo lnga/_/sbyor ba'i tshul du bsgom par bya/_/lag pa g.yas pa'i sor mo la/_/hU~M zhes bya ba lnga bzhag ste/_/sems dpa' lnga dang sems ma lnga/_/sbyor ba'i tshul du bsgom par bya/_/lag pa g.yon pa'i sor 
[\[300a.4\]]mo la/_/trA~M zhes bya ba lnga bzhag ste/_/sems dpa' lnga dang sems ma lnga/_/sbyor ba'i tshul du bsgom par bya/_/rkang pa g.yon pa'i sor mo la/_/hrIHzhes bya ba lnga bzhag ste/_/sems dpa' lnga dang sems ma lnga/_/sbyor ba'i tshul du bsgom par bya/_/rkang pa g.yon pa'i sor mo 
[\[300a.5\]]la/_/AHzhes bya ba lnga bzhag ste/_/sems dpa' lnga dang sems ma lnga/_/sbyor ba'i tshul du bsgom par bya/_/'phags pa thabs kyi zhags pa pad+mo phreng las lha'i mtshan nyid dang dkyil 'khor dgod pa'i rim pa bstan pa'i le'u ste bdun pa'o//_//sems dpa' chen po 
[\[300a.6\]]nyon cig ces rdo rje sems dpa' la bos nas bshad do/_/rnal 'byor rig 'dzin mar ldan pas/_/lnga zhing lnga dang 'byor pa yi/_/tshom bu lnga yi lha bsgoms na/_/thams cad bdag nyid chen por 'gyur/_/rin chen pad+ma'i dkyil 'jam 'di/_/'dzum pa'i mdangs kyis 'bul 
[\[300a.7\]]lags kyis/_/dgyes pa'i rdo rje rab gsor nas/_/byang chub sems sprin dbab par gsol/_/rdo rje gsor ba'i dga' mchog 'di/_/'dzum zhing 'khyil pa'i gnas su gsor/_/mi dmigs bde dang 'phro ba ni/_/rdo rje 'dzin mar ldan las byung /_/rnal 'byor rig 'dzin 
[\[300b\]]
[\[300b.1\]]mar ldan pas/_/na bza' dang ni zhal zas rnams/_/grub pa'i rdzas su dbang bskur nas/_/gsol na dngos grub mchog tu 'gyur/_/rnal 'byor rig 'dzin mar ldan pas/_/glu dang tshig gi sgra rnams yin/_/gsung gi ngo bor byin brlabs te/_/bsgrags nas dngos grub mchog 
[\[300b.2\]]tu 'gyur/_/rnal 'byor rig 'dzin mar ldan pas/_/bro dang gar gyis bskyod byas te/_/'od kyi 'du 'phro byin gyis brlab/_/dngos grub mchog kyang 'thob par 'gyur/_/'phags pa thabs kyi zhags pa pad+mo phreng las dngos grub sgrub pa'i le'u ste brgyad pa'o//_//de nas bcom 
[\[300b.3\]]ldan 'das de dag gi sku dang gsung dang thugs rdo rje las 'di phyung ngo /_/o~M badzra bai ro tsa na o~M/_o~M satwa badzra hU~M/_o~M rat+na badzra trA~M/_o~M d+harma badzra hrIH/_o~M karma badzra AH/_o~M badzra ak+Sho b+h+yaHhU~M/_o~M badzra satwa hU~M/_o~M badzra rA dza hU~M/_o~M badzra rA ga hU~M/_o~M badzra sAd+hU hU~M/_o~M badzra rat+na saM b+ha ba trA~M/_o~M 
[\[300b.4\]]badzra rat+na tA~M/_o~M badzra sU r+ya trA~M/_o~M badzra d+h+wa dza trA~M/_o~M badzra hA sa trA~M/_o~M badzra a mi tA b+ha hrIH/_o~M badzra tIk+ShA hrIH/_o~M badzra tsakra hrIH/_o~M badzra pA sha hrIH/_o~M badzra a mo g+ha sid+d+hi hA/_o~M badzra karma hA/_o~M badzra rak+Sha hA/_o~M badzra yak+Sha hA/_o~M badzra muSh+Ti hA/_hoH_badzre shwa ra d+hA tu o~M/_o~M badzra bud+d+ha 
[\[300b.5\]]lo tsa na hU~M/_o~M badzra mA ma kI tra~M/_o~M badzra paN+Da rA ba si nI hA/_o~M badzra sa ma ya tA rA hA/_o~M badzra lA s+yai hU~M/_o~M badzra d+hU pe hU~M/_o~M badzra a~M ku sha hU~M/_o~M badzra de shwa re b+h+yaHde hU~M/_o~M badzra mA le trA~M/_o~M badzra buSh+pe trA~M/_o~M badzra pA sha trA~M/_o~M badzra rat+na ra ti trA~M/_o~M badzra gI t+yi hrIH/_o~M badzra A 
[\[300b.6\]]lo ke hrIH/_o~M badzra s+pho Ta hrIH/_o~M badzra nr-i t+ye hA/_o~M badzra gan+d+he hA/_o~M badzra g+haN+Da hA/_o~M badzra ra ti hA/_o~M badzra muSh+Ti hU~M/_o~M badzra muSh+Ti trA~M/_o~M badzra muSh+Ti hrIH/_o~M badzra muSh+Ti hA/_'phags pa thabs kyi zhags pa pad+mo phreng las sngags kyi le'u ste dgu pa'o//_//sems dpa' 
[\[300b.7\]]chen po nyon cig ces rdo rje sems dpa' la bos nas bshad do/_/lha dang lha mo'i ngang nyid du/_/yan lag lnga la 'byor bas na/_/bskyod pa thams cad phyag rgya yin/_/de skad dpa' bos bka' stsal to/_/de la phyag rgya'i mtshan nyid ni/_/thabs dang shes rab ngang nyid du/_/lag gi 
[\[301a\]]
[\[301a.1\]]'du byed bsgoms nas ni/_/thal mo dam sbyar rtsa bsnol gshibs/_/rdo rje thal mor bka' stsal to/_/sor mo nang du bsnol nas bkan/_/gung mdzub mthe bo mthe chung rnams/_/so sor rtse sprad phyir bkyed de/_/srin lag gshibs bsgreng dam tshig rgya/_/rkang sor 
[\[301a.2\]]g.yas kyis g.yon pa mnan/_/lag mthil g.yas kyis g.yon pa mnan/_/mthe bo rtse sprad pang du blang /_/rnam par snang mdzad rgya chen yin/_/rdo rje khu tshur bcangs pa las/_/g.yas kyi mdzub mo g.yon gyis bzung /_/tshogs pas gcig la gcig bzung ba/_/'di ni sbyor 
[\[301a.3\]]ba'i rgya mchog go/_/mthe bo gnyis dang mtheb chung gnyis/_/so sor rtse sprad zlum po ste/_/lhag ma 'od 'phro rting phye ba/_/mi bskyod pa yi phyag rgya yin/_/rting sprad gung mo rtse sbyar te/_/mdzub mo tshigs bcag gung la sbyar/_/srin mtheb rtse sprad mthe chung sba/_/rin chen 'byung ba'i 
[\[301a.4\]]phyag rgya yin/_/gung mdzub srin lag rtse sprad de/_/mthe chung ngos la sbyar bar bya/_/mthe bo rtse sprad zlum po ste/_/snang ba mtha' yas phyag rgya yin/_/thal mo sbyar nas so sor bgrad/_/bskyod nas 'khor lo ltar byas te/_/glog gi phreng bas 'khor bar bya/_/don yod grub pa'i phyag rgya 
[\[301a.5\]]yin/_/phyag rgya'i rgyal po 'di dag ni/_/thugs kar bcing zhing nyid du mos/_/'du 'phro sgrol zhing mkha' la dgrol/_/las dang thun mong nyid du bshad/_/rdo rje dril bu bzung nas ni/_/thugs kar rang ni dkur brten nas/_/gcu thabs zur gyis lta ba ni/_/rdo rje sems dpa'i rgya 
[\[301a.6\]]chen yin/_/lag pa bsnol nas khu tshur bcang /_/gung mo gnyis ni brkyang bar bya/_/mdzub mo lcags kyu ltar byas pa/_/rdo rje rgyal po rgya chen yin/_/lag pa khu tshur bcangs pa las/_/g.yon gyi mtheb mdzub rtse sprad de/_/g.yas kyi gung mo brkyang nas gdeng /_/rdo rje 
[\[301a.7\]]'dod pa'i rgya chen yin/_/lag pa gnyis kyi sor mo rnams/_/so so'i gung mo tshigs dang por/_/ngos bzhi nas ni rtse mo gzugs/_/rdo rje legs pa'i rgya chen yin/_/rting sbyar gung mo'i rtse sprad de/_/mtheb mdzub srin lag tshigs bcag ste/_/dag du mdzes pa 
[\[301b\]]
[\[301b.1\]]mthe chung sbas/_/rdo rje rin chen rgya chen yin/_/mthe bo mthe chung rtse sprad nas/_/lu gu rgyud du sbrel bar bar bya/_/lhag ma 'od ltar byas na ni/_/rdo rje nyi ma'i rgya chen yin/_/lag ngar g.yon pa bsgreng nas ni/_/rdo rje khu tshur bcangs pa las/_/g.yas pa gru mor 
[\[301b.2\]]gzung bar bya/_/rdo rje rgyal mtshan rgya chen yin/_/g.yon gyi steng du g.yas bzhag nas/_/sor mo'i tshigs bcag sprad byas te/_/kha yi thad kar gzung bar bya/_/rdo rje bzhad pa'i rgya chen yin/_/g.yon gyi sor mo'i rtse rnams yin/_/ma phrad tsam du bsdus 
[\[301b.3\]]pa las/_/g.yas kyis 'byed pa ltar byas pa/_/rdo rje chos kyi rgya chen yin/_/g.yas kyi lag ngar sgreng ba la/_/mthe bo mthe chung rtse sprad de/_/lhag ma gsum yang bsgreng bar bya/_/g.yon pa'i khu tshur dkur brten pa/_/rdo rje rnon po'i rgya chen yin/_/lag pa 
[\[301b.4\]]rgya gram rtse bsnol nas/_/mthe bo gnyis kyi rtse sprad de/_/bskor ba lta bur byas pa ni/_/rdo rje 'khor lo'i rgya chen yin/_/sor mo nang du bsnol ba las/_/gung mo rtse sprad mdzub sbyar te/_/mthe bos gung mo mnan pa ni/_/rdo rje smra ba'i rgya chen yin/_/
[\[301b.5\]]lag pa'i mkhrig ma bsnol ba las/_/gung mo gnyis kyi tshigs dang por/_/ngos bzhir sa yi sor mo brten/_/rdo rje las kyi phyag rgya yin/_/lag pa gnyis kyi sor mo rnams/_/phan tshun thags su btags pa las/_/mthe bo gnyis ni bsgreng bar 
[\[301b.6\]]bya/_/rdo rje bsrung ba'i phyag rgya yin/_/rdo rje khu tshur bcangs pa las/_/mdzub mo gnyis ni bsgreng nas kyang /_/kha 'gram gnyis su gzung bar bya/_/rdo rje gnod sbyin rgya chen yin/_/rdo rje khu tshur bcangs pa las/_/bsnol te kha ni sbyar nas kyang /_/
[\[301b.7\]]thugs kar dam du gzung bar bya/_/rdo rje khu tshur rgya chen yin/_/rigs kyi phyag rgya bsgom nas ni/_/lag gi 'du shes 'di dag gis/_/'du 'phro mos pa bskyed nas ni/_/bcing zhing mkha' la dgrol bar bya/_/mthe bo mthe chung nang du sprad/_/
[\[302a\]]
[\[302a.1\]]gung mo rtse sbyar bzhi yang bsgreng /_/rdo rje 'dzin ltar rting sprad pa/_/rdo rje 'dzin pa'i phyag rgya yin/_/rting sbyar mtheb mdzub rtse sbyar te/_/mdzub mo'i mig tu mthe chung drang /_/lhag ma rtse gsum ltar byas pa/_/rdo rje spyan gyi phyag rgya 
[\[302a.2\]]yin/_/lag ngar g.yon pa bsgreng nas kyang /_/sor mo ut+pal ltar byas pa/_/g.yas kyi sor mo gzung bar bya/_/rdo rje sgrol ma'i phyag rgya yin/_/rkang pa gnyis kyi pus mo dang /_/lag pa gnyis kyi gru mo rnams/_/sprad nas lag pa 
[\[302a.3\]]gdengs pa ni/_/kun du bzang mo'i phyag rgya yin/_/rdo rje khu tshur dkur brten nas/_/ldan pa g.yas su byo ba las/_/chags pa'i mig gis lta ba ni/_/rdo rje sgeg mo'i phyag rgya yin/_/g.yon pa skong skong po byas te/_/g.yas pas gru 
[\[302a.4\]]mo bzung nas kyang /_/bskor zhing sor mo 'phro ba ni/_/rdo rje bdug pa'i phyag rgya yin/_/lag pa gnyis ni rgyab sbyar nas/_/rdo rje khu tshur bcangs pa las/_/mthe chung sbrel nas mdzub mo bsgreng /_/rdo rje lcags kyu ma yi rgya/_/mthe chung 
[\[302a.5\]]lu gu rgyud du sbrel/_/sor mo rnams ni so sor bsgreng /_/thal mo bkan te lta ba ni/_/rdo rje sgrol ma'i phyag rgya yin/_/srin lag dang ni mthe bo gnyis/_/so sor rtse mo sprad pa las/_/'phral ba'i thad kar drangs pa yi/_/rdo rje phreng ba'i phyag rgya yin/_/
[\[302a.6\]]'phags pa thabs kyi zhags pa pad+mo phreng las phyag rgya'i le'u ste bcu pa'o//_//de nas dkyil 'khor gyi lha dang lha mo rnams la phyag na rdo rje la sogs pa byang chub sems dpa' brgyad dang 'khor phal mo ches dbyangs mthun par bstod pa/_
[\[302a.7\]]o~M phyogs bcu'i 'jig rten rab 'byam na/_/rgyal ba gang bzhugs 'khor dang bcas/_/bla med lha dang lha mo yi/_/grub pa'i byin brlabs bsam mi khyab/_/sems dpa' bcu drug rigs kyi gtso/_/sems ma bcu drug rigs kyi yum/_/mthu 
[\[302b\]]
[\[302b.1\]]chen khro bo khro mo dang /_/pho nyar 'jig rten skyong bar ldan/_/oM sngon gyi thugs dam chen po ni/_/'jig rten ma lus thams cad kun/_/rgyal ba'i zhing du sbyor bas na/_/phyag rgya chen por bdag sbyor cig_/o~M dpa' bo chen po mthu ldan rnams/_/thugs rje chen 
[\[302b.2\]]po'i byin brlabs kyis/_/bdag gi lhag pa'i bsam pa rnams/_/grub par byin gyis brlab tu gsol/_/o~M khams gsum zhing du sbyor la phyag 'tshal lo/_/dmigs med chos kyi sku la phyag 'tshal lo/_/longs spyod rdzogs pa'i sku la phyag 'tshal lo/_/cir yang sprul pa'i 
[\[302b.3\]]sku la phyag 'tshal lo/_/zhes bstod nas nyid kyi thugs kar zhugs te/_/rol par khro bo'i ting nge 'dzin la snyoms par zhugs te khro bo'i rtog pa bshad do/_/de nas bcom ldan 'das dpal rdo rje sems dpa' la lag na rdo rjes 'di skad ces gsol 
[\[302b.4\]]to/_/bcom ldan 'das da ltar dang ma 'ongs pa'i dus na/_gcer bu ba dang kun du rgyu la sogs pas so so'i rig sngags kyi las kyis ma hA de ba la sogs pa 'jig rten gyi lha dang /_gnod sbyin mthu bo che dang /_phra men ma thams cad bskul 
[\[302b.5\]]nas sems can rnams kyi srog gi bar chad bgyid/_'tshe bar bgyid/_shin tu sdug bsngal bar bgyid/_de la thabs gang gis bzlog par bgyi/_sbyor ba gcad par bgyi/_bka' stsal pa/_lag na rdo rje nyon cig_/'di ni de bzhin 
[\[302b.6\]]gshegs pa thams cad kyi sku dang gsung dang thugs rdo rje'i bdag pos sngon chad bshad de/_lag na rdo rje khyod nyid kyis byas pa'i gsang sngags dang /_srid pa zad par byas pa'i gsang sngags thams cad kyang zlog par byed do/_/gnon par byed 
[\[302b.7\]]do/_/sbyor ba gcod par byed pa kun du rgyu la sogs pa gzhan lta ci smos/_/de nas bcom ldan 'das kyis rdo rje mtshon cha'i ting nge 'dzin la snyoms par zhugs nas sku dang gsung dang thugs rdo rje las gsang sngags zlog cing gnon pa dang /_/sbyor ba 
[\[303a\]]
[\[303a.1\]]gcod pa zhes bya ba 'di gsungs so/_/o~M badzra dz+wa la badzra hU~M/_man+t+ra su~M b+ha ni/_o~M badzra dz+wa la hU~M/_o~M brU~M hU~M brU~M trU~M brU~M hU~M brU~M hrA~MH_brU~M A brU~M/_'di gsungs ma thag tu phyogs bcu nas mtshon cha'i char chen po phab ste lag na rdo rje nyid kyang /_
[\[303a.2\]]khas sbub tu 'gyel nas khrag skyug par gyur to/_/lha dang gnod sbyin thams cad kyang brgyal te lus dum bu dum bur chad par gyur to/_/de nas bcom ldan 'das kyis de dag gi sbyor ba chad par rig nas slar bslang ste/_oM badzra satwa rA dza dz+ha/_de nas 
[\[303a.3\]]bcom ldan 'das kyis lag na rdo rje la bka' stsal pa/_lag na rdo rje khyod kyis kyang 'di las 'da' bar ma byed cig_/khyod kyi 'khor thams cad kyang 'di las 'da' bar byed na thams cad brlag par 'gyur ro/_/de bzhin du lag na rdo rje khyod 
[\[303a.4\]]kyis kyang lha dang gnod sbyin thams cad la bsgo shig_/de nas lag na rdo rjes gsol pa/_bcom ldan 'das 'di na srid pa gsum thams cad 'dul bar bgyid pa/_mthu bo che thams cad 'dul bar bgyi ba/_mthu bo che thams cad kyi nga rgyal gcog 
[\[303a.5\]]pa bdag lags te/_ji ltar bcom ldan 'das shAkya thub pas mthu stobs dang ldan pa'i slad du bdag gi ming yang lag na rdo rje zhes btags na 'dir rdo rje sems dpa' bcom ldan 'das kyi byin brlabs kyis sngags 'di smras pas bdag 
[\[303a.6\]]kyang khrag tu skyug cing 'gyel bar gyur na gzhan lta ci smos/_/'di ni 'da' bar dka'o/_/de bzhin du lha dang gnod sbyin rnams la yang bsgo'o/_/de nas bcom ldan 'das kyis ma 'ongs pa'i dus na gsang sngags 'di sgrub pa'i cho ga bshad do/_/
[\[303a.7\]]ma~M las nyi ma'i dkyil 'khor du/_/dpal chen khrag 'thung spyan drang ngo /_/sku ni dud ka chen po la/_/dbu skra kham nag ral pa can/_/dbu gsum pa la phyag drug ste/_/dmar dang dud ka gnag pa yin/_/g.yas kyi gsum na thogs pa ni/_/sti 
[\[303b\]]
[\[303b.1\]]ra'i dbyug pa chen po dang /_/dung chen dmar gyis bkang ba la/_/rdo rjes dkrug cig 'thung bar brtag_/g.yon gyi gsum na thogs pa ni/_/sti ra'i rgyu ma'i zhags pa dang /_/khyung gi khrag chen thogs pa dang /_/sti ra phra mo'i gsus pa nas/_/
[\[303b.2\]]klo snying nang grol 'dren cing za/_/gtsug tu rnam par snang mdzad nyid/_/o~M phrag g.yas la ak+Sha b+h+yaHhU~M/_/g.yon rat+na sam+b+ha ba trA~M/_/rkang g.yas a mo g+ha sid+d+hi AH/_/g.yon na a mi tA b+ha ste/_/hrIH_b+hu~M las rdo rje 'khor lo la/_/rdo rje rnams 
[\[303b.3\]]ni rig sngags brtag_/kau ri dang ni tsau ri dang /_/pra mo ha dang bait+ta li/_/gzhan yang byA g+h+r-i mu khA dang /_/sid+ha la sogs mgyogs ma rnams/_/sti ra la ni 'bri tshugs su/_/blta zhing rtod pa'i tshul bzhin gnas/_/ha ha de nas skad 
[\[303b.4\]]cig la/_/rig sngags nyid dang rbod gtong bcas/_/dgug pa'i pho nyar brtag par bya/_/ras sam gro ga'am rtsa rnams la/_/khro bo'i gzugs su bris pa 'am/_/yang na skud pa nag pos bcing /_/ha ha gad mo chen po dang /_/rdo rje 
[\[303b.5\]]skul ba'i glu blangs te/_/pho nya rnams la mngag par bya/_/de nas rig sngags bzung nas kyang /_/rtsa yi gzugs la gnas pa dang /_/'khor lo la sogs mtshon cha yis/_/de dag phye mar brlag par bya/_/badzra tsa kra hU~M/_phye mar 
[\[303b.6\]]de dag gtubs nas ni/_/thod pa gzhu dang bcas pa yis/_/hom khung gru gsum sgo can du/_/ra~M zhes bya ba'i me spar te/_/drang srong 'khor bcas g.yab mos bod/_/rig sngags bsreg par bya/_/de ltar lha dang bdag sbyar na/_/
[\[303b.7\]]rnam lnga'i chas dang ldan par bya/_/ma mo chen mo sha la spyon/_/'byung po'i sha ni zan pas zhim/_/'byung po'i khrag ni chang bas zhim/_/ma mo chen mo khrag la spyon/_/glu dang gar dang gad rgyangs kyis/_/so sor mchod de bsgrub par 
[\[304a\]]
[\[304a.1\]]bya/_/zin pa'i sems can gang yang rung /_/de dag skud pa nag pos bcing /_/de yang dum bur bcad par bya'o/_/de nas mi de snga ma bzhin/_/tshe gnas bya phyir 'bru lnga yis/_/gnas lnga dag tu rnam bkod do/_/brid 
[\[304a.2\]]pa'i sems can bsrung bar bya/_/tsha zhing rtsub pa'i shing dang ni/_/sha dang chang dang yo byad rnams/_/gnag cing tsha bar rnam sbyar te/_/lha chen rnams la mchod par bya/_/de nas las rnams grub pa dang /_/ha ha la sogs gad mo 
[\[304a.3\]]dang /_/glu dang rdo rje dbyug pa yis/_/lha rnams bdag la thim par bya/_/'di ni bdag nyid bsrung ba dang /_/las rnams thams cad grub par byed/_/shar phyogs na phra men ma kau ri kha dog sngon mo phyag gnyis pa ste/_/g.yon b+han d+ha 
[\[304a.4\]]tsan+dan dmar gyis bkang ba thogs pa/_/g.yas na zhing chung ngu'i dbyug pa thogs pa/_o~M badzra gau rI dzaHdzaHhU~M zhes stong rtsa brgyad bzlas te bcol na sangs rgyas kyang dgug nus na gzhan lta ci smos/_che ge mo zhig khug cig ces bcol 
[\[304a.5\]]nas gtor ma dang tsan+dan dmar chen ar+g+ha la o~M ru lu ru lu hU~M b+h+yo zhes brjod cing ar+g+ha lan gsum du bsgreng ngo /_/lho phyogs na tsau ri kha dog ser mo phyag na mda' gzhu 'gengs pa/_o~M badzra tsau rI hU~M dzaHzhes stong rtsa brgyad bcol na phyag na rdo 
[\[304a.6\]]rje'i mthu yang rdul tsam yang med par rku nus na gzhan lta ci smos/_nub phyogs na pra mo ha dmar mo phyag na chu srin gyi rgyal mtshan thogs pa/_/o~M badzra pra mo ha hU~M dzaHzhes stong rtsa brgyad bzlas te bcol na phyag na rdo rje yang rang gi mthu bzhag nas dbang du 
[\[304a.7\]]'ong na gzhan lta ci smos/_/byang phyogs na bai t+ta li kha dog nag mo phyag g.yon zhing chung ngu 'dzin cing zab/_g.yas na rdo rje 'phyar ba/_o~M badzra bai t+ta li hU~M dzaHzhes stong rtsa brgyad bzlas te bcol na 'jig rten dang 'jig rten las 'das pa'i dngos grub thams cad 
[\[304b\]]
[\[304b.1\]]kyang 'grub na 'jig rten gyi bsgrub pa phran tshegs lta ci smos/_shar lho'i mtshams na puk+ka si kha dog dmar ser phyag gnyis zhing chung ngu'i ba su ta 'dren cing za ba/_o~M badzra puk+ka si hU~M dzaHzhes stong rtsa brgyad bzlas te bcol na phyag na rdo rje yang 'ching zhing 
[\[304b.2\]]'dren par nus na gzhan bcing zhing za ba lta ci smos/_lho nub kyi mtshams na g+hasma ri kha dog ljang gu phyag g.yon na b+han d+ha tsan+dan dmar pos bkang ba rdo rjes dkrug cing gsol ba/_o~M badzra g+hasma ri hU~M dzaHzhes stong rtsa brgyad bzlas te bcol na phyag na 
[\[304b.3\]]rdo rje yang myos par nus na gzhan lta smos kyang ci dgos/_nub byang gi mtshams na badzra karma kha dog ljang gu zhing chung ngu lag pa gnyis kyis bzung ste snying ga nas za ba/_o~M badzra karma hU~M dzaHzhes stong rtsa brgyad bzlas te bcol na las gang bya ba thams cad 
[\[304b.4\]]'grub bo/_/byang shar gyi mtshams na tsaN+Da li kha dog ser skya phyag g.yas na zhing chung ngu'i b+han+d+ha 'dzin pa/_g.yon gyis zhing dbyug 'dzin pa/_o~M badzra tsaN+Da li hU~M dzaHzhes stong rtsa brgyad bzlas te bcol na zam dang ma ning yang rgyud 'phel bar byed na dbang po 
[\[304b.5\]]tshang zhing nyams pa med pa la rgyud 'phel zhing tshe dang dbang thang 'phel bar bya ba lta ci smos te/_phra men ma 'di rnams phrin las skul ba'i tshe ar+g+ha dang gtor ma dbul ba ni gong du smos pa bzhin du bgyi'o/_/khros na thams cad phyag na tri shU la 'bar ba/_g.yon 
[\[304b.6\]]rnge'u chung bsnams pa/_gdan me smug nag_/sku'i kha dog nag mo la khrag dang zhag dang thal ba'i thig les tshom bur byas shing bsu tas rked pa bcings pa/_gser gyi pags pa go zur bgos pa srod ta a dza nas lus brgyan te gcer bu'i tshogs smug 
[\[304b.7\]]gnag 'bar ba/_g.yon rnge'u chung bsnams pa/_g.yas me smug kun ka kha dog nag mo la 'jig rten gyi khams bsregs shing /_zad par byas nas slar dpal chen po'i sku la thim par bya'o/_/de ni phyi rim bshad par bya'o/_/shar phyogs su sid+ha mu kha kha 
[\[305a\]]
[\[305a.1\]]dog ser mo zhing chung kha na thogs pa/_lag pa g.yas g.yon bsnol ba/_seng ge'i mgo can/_lho phyogs na byA g+h+ri mu kha kha dog dmar mo lag pa gnyis bsnol te mdun na zhing gnas pa la lta ba/_stag gi mgo can nub 
[\[305a.2\]]phyogs su srin gla mu kha kha dog nag mo lag pa gnyis zhing chung ngu 'dzin cing lces ldag pa wa mgo can/_byang phyogs na shwa na mu kha kha dog mthing ga zhing lag pa gnyis kyis khong dral te lta ba khyi mgo can/_shar lho'i mtshams su kr-i D+ha mu kha kha 
[\[305a.3\]]dog dmar gnag zhing chung ngu'i ba su ta kha na thogs pa/_lag pa g.yas b+han d+ha g.yon gri thogs pa bya rgod kyi mgo can/_lho nub mtshams na kang+ka mu kha kha dog dkar dmar phrag pa g.yon pa la zhing khel zhing rkang pa nas bzung ba/_g.yas pa 
[\[305a.4\]]mgo 'dzin pa/_bya kang+ka'i mgo can mchu ring thor to gug ze ba dmar mo/_/nub byang mtshams na kA ka mu kha kha dog nag mo/_bya rog gi mgo can mchus zhing thogs pa/_lag pa g.yon pas pad+ma b+han d+ha 'dzin pa/_byang shar mtshams su U lU ka 
[\[305a.5\]]mu kha kha dog sna tshogs lag pa g.yon pa dung chen khrag gis bkang ba la 'thung ba la g.yas pa rdo rje lcags kyu 'dzin pa/_'ug pa'i mgo can/_nang rim 'ug pa'i 'khor gyis bskor/_de'i phyi rim bya rog gi 'khor gyis bskor/_de'i phyi rim bya kang ka mchu 
[\[305a.6\]{]rings kyi [,]ring gi [}]'khor gyis bskor/_de'i phyi rim bya rgod kyi 'khor gyis bskor/_de dag thams cad kyang zhing mang po gsar rnying spungs pa'i steng na zhing la rtod pa'i phyir 'thab pa'i tshul ston pa sha stag go/_/de dag gi snying po 'di rnams so/_/hU~M ha he phaT hU~M/_'di 
[\[305a.7\]]kun 'bru re re yang lan bzhi bzhi brjod do/_/hU~M gis gtso bo bskyed/_has nang gi lha mo bskyed/_hes phyi'i lha mo bskyed/_phaT kyis thams cad khros par bskul/_hU~M gis thams cad kyi ye shes kyi 'od zer 'bar bas phyogs bcur khyab par bgyi'o/_/lha mo blo 
[\[305b\]]
[\[305b.1\]]ldan tshogs kyi bdag_/he ru dpal la phyag 'tshal lo/_/slob dpon la ni brnyas byed dang /_rnal 'byor bar du gcod pa dang /_dam tshig gnyen po dral ba dang /_rdo rje spun la 'khu byed rnams/_/khyed kyis rdul du brlags nas ni/_/gnod sems ma lus gtan nas 
[\[305b.2\]]phyung /_/dpal chen po stan dang ga na'i gnas su tshogs chen po la gshegs pa'i tshe sku gsung thugs kyi khro bo'i gzi byin gyis gdug pa thams cad gtan nas 'byin cing longs spyod chen po 'gying zhing 'gying ba'i glu blangs te thams cad dgyes bar mdzad pa'i dbyangs 
[\[305b.3\]]'dis dgyes par mdzad do/_/rdo rje pad+mo'i phyag rgya dpral bar bcings te/_phyar nas mchong zhing 'khor thams cad gcer bur byung nas skra bshig cing brgyugs te/_sngags 'di gsungs so/_/o~M e A ra li hoHhri~Mhri~M hri~M hri~M/_de nas tshogs su gshegs nas 'khor 
[\[305b.4\]]thams cad la spyan bgrad pas gzigs shing 'dzum pa'i brda ha ha sa~M sa~M sgra phyung ste/_'khor thams cad kyis mgrin gcig tu dbyangs 'dis gtso bo la bstod do/_/e ma'o chos kyi don byung ba/_/chos don dag pa bdag med pa/_/nam mkha' dang ni mnyam pa'i 
[\[305b.5\]]gnas/_/rdo rje rgyal la phyag 'tshal lo/_/zhes bstod pas gtso bo mnyes nas 'khor thams cad la gzigs shing dam stsal ba'i dbyangs 'di gsungs so/_/kha ga l+ya sha ta ba ka_/a la la hoH/_ma hA pany+tsa a mr-i ta/_kha ra~M yo gi ni/_kha ra~M TA ki ni/_a la la hoH/_
[\[305b.6\]]b+ha ga pAn kha kha kha/_lha mo rnams rnga rdung /_dbyangs len/_rgyud gsum gyi tshig_/te g+he~M te g+he~M/_te g+he~M/_te g+he~M/_te g+he~M te g+he~M/_g+he~M g+he~M g+he~M/_'phags pa thabs kyi zhags pa pad+mo phreng las rig sngags gcod pa'i le'u ste bcu gcig pa'o//_//sems 
[\[305b.7\]]dpa' chen po nyon cig_/bskal ba'i me ltar 'bar ba yi/_/'od zer 'du 'phro'i klong dkyil na/_/khro bo chen po rnams bzhugs pa/_/brkyang bskum tshul gyis gnas pa ste/_/dbus kyi khrag 'thung chen po ni/_/dbu dgu phyag kyang [{]bcwa [,]bco [}]brgyad de/_/gshog pa rdo rje gtams 
[\[306a\]]
[\[306a.1\]]pa gdengs/_/zhabs kyang brgyad du rnam par bstan/_/de yi dkyil 'khor khro bo ni/_/dbu gsum phyag drug gshog pa can/_/zhabs drug rdo rje'i brag steng na/_/'jig rten skyong bas 'dud tshul lo/_/de yi pho nya bka' nyan ni/_/rdo rje phra men gtum bag 
[\[306a.2\]]can/_/'jigs pa'i gzugs can mang po ste/_/de dag cir yang 'grub par byed/_/'phags pa thabs kyi zhags pa pad+mo phreng las khro bo'i dkyil 'khor thams cad kyi le'u ste bcu gnyis pa'o//_//rdo rje srin mo chen mo ni/_/'jigs byed chen mor snang 
[\[306a.3\]]ba ste/_/phyag kyang srin mo chen po ltar/_/mthun te zhabs kyang de dang 'dra/_/de lta bu yi dkyil 'khor du/_/rin chen me tog bor nas ni/_/lcags la bab pa'i lha de ni/_/gnyer na 'grub par the tshom med/_/dge dang mi dge'i chos rnams la/_/lhag par 
[\[306a.4\]]bsten par mi bya ste/_/mnyam nyid rig pa'i klung zhugs nas/_/ci la thogs pa med par spyod/_/rdo rje dbyug pa blangs nas su/_/g.yab mo lnga yang g.yab par bya/_/de nas dkyil 'khor bzhugs par brtag_/mchod pa chen po dbul bar bya/_/se gol gtogs 
[\[306a.5\]]pa tsam gyis kyang /_/mgyogs mas phyogs bcu gar yang phyin/_/de la zhon nas 'gro byed pa/_/bya rog mgo can la sogs kun/_/sbed byed ma yis sbas pa ni/_/mthu chen lha srin gang gis kyang /_/de la mthong bar mi nus na/_/gzhan gyis mthong bar ga la nus/_/
[\[306a.6\]]skul byed las ni gzhan 'debs yin/_/mgyogs ma'i las ni phyin par 'gro/_/gsod ma'i las ni grub pa yin/_/so sor ma bsgrubs nyid 'gro ma/_/'phags pa thabs kyi zhags pa pad+mo phreng las rdo rje srin mo'i le'u ste bcu gsum pa'o//_//oM badzra 
[\[306a.7\]]kro d+ha sa ma ya hU~M/_o~M badzra kro d+ha sa ma ya phaT/_o~M badzra kro d+ha sa ma ya s+t+wa~M/_e h+ye hi b+ha ga bAn dzaHhU~M ba~M hoH/_ru lu ru lu ru lu hU~M/_o~M badzra kro d+ha shrI he ru ka hU~M/_a a a hU~M phaT/_o~M badzra kro d+ha hU~M kA ra hU~M/_gardza gardza gardza hU~M phaT/_o~M badzra krod+ha bi dza ya hU~M/_ha na ha na ha 
[\[306b\]]
[\[306b.1\]]na hU~M phaT/_o~M badzra kro d+ha nI la daN+Da hU~M/_da ha da ha da ha hU~M phaT/_o~M badzra kro d+ha ya mAn+tA ka hU~M/_ba tsa pa tsa pa tsa hU~M phaT/_o~M badzra kro d+ha Ar+ya tsa la hU~M/_ban+d+ha ban+d+ha ban+d+ha hU~M phaT/_o~M badzra kro d+ha ta ya grI ba hU~M/_hu lu hu lu hu hU~M phaT/_o~M badzra kro d+ha a pa rA dzi ta hU~M/_tiSh+Tha tiSh+Tha tiSh+Tha hU~M phaT/_
[\[306b.2\]]o~M badzra kro d+ha a mr-i ta kuN+Da li hU~M/_ts+tshin+da ts+tshin+da ts+tshin+da hU~M phaT/_o~M badzra kro d+ha trai lo kya bi dza ya hU~M/_b+hin+da b+hin+da b+hin+da hU~M phaT/_o~M badzra kro d+ha me hA ba la hU~M/_s+pho Ta s+pho Ta s+pho Ta hU~M phaT/_'phags pa thabs kyi zhags pa pad+mo phreng las khro bo bcu'i rtsa ba'i sngags dang las kyi sngags ril 
[\[306b.3\]]'dus pa'i le'u ste bcu bzhi pa'o//_//oM badzra kro d+he hU~M/_ha la ha la ha la ha la ha hU~M/_o~M badzra kro d+ha hU~M/_ru lu ru lu ru lu ru lu ru lu hU~M/_ma ma ma ma hU~M/_b+h+yo b+h+yo b+h+yo b+h+yo b+h+yo hU~M/_dzaHdzaHdzaHhU~M hU~M hU~M/_'phags pa thabs kyi zhags pa pad+mo phreng las rdo rje srin mo'i sngags 
[\[306b.4\]]kyi le'u ste bco lnga pa'o//_//mnyam pa nyid du rtogs byas nas/_/bskul zhing gsigs pa thams cad kyang /_/phyag rgya yin zhes rgyal pos bshad/_/mdo tsam du ni 'di ltar brtag_/lag pa thal sbyar gyen du bsgreng /_/rkang pa mthil sbyar thur du gzugs/_/tshigs 
[\[306b.5\]]chen bzhi yang gcag par bya/_/mgo dang mtshan yang snying por brtag_/rdo rje rtse gcig rtse dgu dang /_/bcu gcig tu yang rnam brtags te/_/'di ni khrag 'thung chen po yi/_/phyag rgya yin par dpa' bos bshad/_/lag pa thal sbyar gyen du bsgreng /_/rkang pa phral nas 
[\[306b.6\]]brkyang bskum zhing /_/gom pa'i stabs kyis gar byed pa/_/'di ni hU~M gi rgya chen yin/_/rkang pa phral mthil thur du gzugs/_/lag pa phral nas gar byed cing /_/stabs su mchod par byed pa ni/_/'di ni stobs chen phyag rgya yin/_/rkang pa g.yon gyis g.yas la 'khyud/_/
[\[306b.7\]]lag pa gar thabs bskor nas kyang /_/thal mo drag tu brdabs pa ni/_/rnam par rgyal ba'i phyag rgya yin/_/lag pa g.yas g.yon mthe bo yis/_/mthe'u chung sen mo'i mthil du gnon/_/gdangs pa'i thabs su bsgreng ba ni/_/dbyug sngon can gyi phyag rgya yin/_/
[\[307a\]]
[\[307a.1\]]lag pa g.yas pa'i khu tshur gyis/_/rdeg pa'i thabs su gdengs pa dang /_/g.yon pa dku la brten pa ni/_/gshin rje 'joms pa'i phyag rgya yin/_/lag pa g.yas pa'i thal mo yis/_/gdab pa'i thabs su gdengs pa dang /_/g.yon gyis 'dzin 
[\[307a.2\]]pa ltar byas pa/_/mi g.yo mgon gyi phyag rgya yin/_/lag pa thal mo sbyar nas ni/_/gung mo rgyab tu bsnol bar bya/_/mthe bo gnyis kyang phral te bsgreng /_/spyi bor bzhag pa gre ba'i rgya/_/rkang pa g.yas pa thur du gzugs/_/lag pa g.yas pa gyen du bsgreng /_/g.yon 
[\[307a.3\]]pa'i rkang pa lag phyar ba'i/_/gzhan gyis mi thub phyag rgya yin/_/lag pa g.yas g.yon dkur brten te/_/rkang pa gshibs te mchongs pa ni/_/bdud rtsi 'khyil pa'i phyag rgya zhes/_/dpa' bo chen pos yang du bshad/_/lag pa g.yas g.yon bsnol ba dang /_/rkang pa 
[\[307a.4\]]brkyang bskum byas pa ni/_/khams gsum rgyal ba'i phyag rgya zhes/_/mgon po dpa' bos yang du bshad/_/lag pa g.yas g.yon sprugs pa dang /_/lus kyang drag tu gsigs pa ni/_/rdo rje phra men ma rnams kyi/_/phyag rgya yin par 'dren pas bshad/_/phyag rgya 'di dag 
[\[307a.5\]]bcings nas ni/_/stabs chen drag tu mchongs byas na/_/khams gsum dag las mchongs par 'gyur/_/gzhan yang go 'phang thams cad kun/_/grub par gyur te the tshom med/_/rig pa'i skyes bu chen pos bshad/_/'phags pa thabs kyi zhags pa 
[\[307a.6\]]pad+mo phreng las phyag rgya'i le'u ste bcu drug pa'o//_//'khor lo chen po'i rtsibs brgyad pa'i/_/dkyil du khrag 'thung spyan drangs te/_/mdun du hU~M yang spyan drang ngo /_/rgyab tu stobs chen spyan drangs nas/_/'khor lo rtsibs kyi steng dag tu/_/bcu po rnams kyang 
[\[307a.7\]{]go rims [,]go rim [}]bzhin/_/so so'i gnas su spyan drangs te/_/dmar gyi ar+g+ha gsol nas ni/_/mchod yon gzhan yang dbul bar bya/_/rdo rje dbyangs kyis bstod byas te/_/de nas las rnams bsgrub par bya/_/zhe sdang rdo rje 'khor bcas pas/_/'jig rten khams ni rab 
[\[307b\]]
[\[307b.1\]]'byam kun/_/khros pas yud tsam rlag mdzad de/_/brlag par ma gyur gang yang med/_/'phags pa thabs kyi zhags pa pad+mo phreng las las kyi le'u ste bcu bdun pa'o//_//rdo rje phra men sbyor ba yis/_/yud tsam gyis ni de bkug nas/_/rtod pa'i tshul du rab bstabs 
[\[307b.2\]]na/_/lha yang rung ste brlag par 'gyur/_/'ug pa'i mgo can la sogs pa'i/_/phra men ma rnams sbad byas te/_/mig dang rna ba sna dang lce/_/de yi sems 'phrogs bsgom nyams 'gyur/_/phra men rnams ni sbad byas te/_/de yi sgrub pa'i bar gcod cing /_/gsang 
[\[307b.3\]]ste 'khrul par bsgom byas na/_/sgrub pa nyams shing 'bye bar 'gyur/_/'phags pa thabs kyi zhags pa pad+mo phreng las drag po'i las kyi le'u ste [{]bcwa [,]bco [}]brgyad pa'o//_//hom khung zur gsum gdengs pa la/_/rdo rje mda' gzhu ldan byas te/_/thod pa dag gis rnam par 
[\[307b.4\]]brgyan/_/spyan drangs bsregs na lha yang 'chi/_/phra men mngags te bkug nas ni/_/thab kun bsregs na mod la 'chi/_/bsur dang bsres pa'i sha rnams kyis/_/lha rnams thams cad mchod par byed/_/rdo rje glu ni blangs nas su/_/'byung po'i sha ni shin tu zhim/_/'byung po'i 
[\[307b.5\]]khrag ni shin tu zhim/_/'byung po'i rus pa zhim pa ste/_/gsol te thams cad dgyes par mdzod/_/'phags pa thabs kyi zhags pa pad+mo phreng las drag po hom gyi le'u ste bcu dgu pa'o//_//lcags sam nag po'i shing rnams la/_/mgo bo rgya mdung rtse zur gsum/_/khro 
[\[307b.6\]]bo khro mo rnams bsgoms te/_/btab na lha yang brlag par 'gyur/_/'phags pa thabs kyi zhags pa pad+mo phreng las drag po'i phur pa'i le'u ste nyi shu pa'o//_//lcags phye dug dang rdo phye dang /_/khrag las sprus te bsres pa dang /_/mud ga'i tshan dang sbyor ba dag_/sbyor 
[\[307b.7\]]bas gtor na de brlag 'gyur/_/'phags pa thabs kyi zhags pa pad+mo phreng las drag po'i gtor ma'i le'u ste nyi shu gcig pa'o//_//khro mo'i dkyil 'khor gtun khung du/_/khro bo'i tho bas brdungs pa yi/_/rdo rje gtun phrugs bsgom byas na/_/lha yang rung ste brdungs 
[\[308a\]]
[\[308a.1\]]par 'gyur/_/'phags pa thabs kyi zhags pa pad+mo phreng las drag po'i sbyor ba'i le'u ste nyi shu gnyis pa'o//_//drag po'i las kyis bsgrubs pa'i rnams/_/'khor ba'i lam lnga sgo bcad nas/_/rnam shes hU~M gis bsdus gtums te/_/'og min 
[\[308a.2\]]bla med gnas mchog na/_/gtso bo lnga dang gtso mo lnga/_/sems dpa' dang ni sems ma dang /_/khro bo dang ni khro mo rnams/_/sbyor ba'i lhums su phaT kyis 'phang /_/'phags pa thabs kyi zhags pa pad+mo phreng las gnas bstabs pa'i le'u ste nyi shu gsum pa'o//_//
[\[308a.3\]]zla gam dkyil 'khor rtsibs brgyad pa/_/khro bo khro mo spyan drangs te/_/mchod pa glu la sogs pas mchod/_/de nas las rnams brtsam par bya/_/chags pa'i rdo rje 'khor bcas pa/_/'jig rten khams ni rab 'byam kun/_/chags pas yud la dbang mdzad de/_/dbang 
[\[308a.4\]]du ma gyur gang yang med/_/rdo rje phra men mngags nas su/_/bkug nas khro bo chen po yis/_/chags pa'i tshul gyis de lus las/_/dpa' dang gzi brjid bsdus nas 'grub/_/phra men rnams ni mngags nas su/_/de yi mig rna sna dang lce/_/lus ngag sems bsgyur rnams 
[\[308a.5\]]bsgoms na/_/kun la mdzes shing dga' bar 'gyur/_/'phags pa thabs kyi zhags pa pad+mo phreng las dbang gi las bstan pa'i le'u ste nyi shu bzhi pa'o//_//hom khung zla gam gdengs pa la/_/rdo rje zhags pas brgyan par bya/_/de nas lha rnams spyan drangs te/_/mi 
[\[308a.6\]]phan rnam rtog bsregs na 'grub/_/'phags pa thabs kyi zhags pa pad+mo phreng las dbang gi hom gyi le'u ste nyi shu lnga pa'o//_//zangs sam kha dog dmar po'i shing /_/mgo bo rgya mdud rtse zla gam/_/mgo la khro bo'i 'khor bsgoms te/_/btab na nges par de dbang 
[\[308a.7\]]'gyur/_/'phags pa thabs kyi zhags pa pad+mo phreng las dbang gi phur pa'i las bshad pa'i le'u ste nyi shu drug pa'o//_//zangs phye dang ni bu ram dang /_/dmar po'i 'bras can la sogs pa/_/sbyar bas gtor ma gtang bar bya/_/mthong bas 
[\[308b\]]
[\[308b.1\]]nges par de dbang 'gyur/_/'phags pa thabs kyi zhags pa pad+mo phreng las dbang gi gtor ma'i le'u ste nyi shu bdun pa'o//_//khro mo rnams kyi dkyil 'khor du/_/khro bo'i dkyil 'khor bsgoms byas na/_/lha yang rung ste dbang du 'gyur/_/de ni bde 
[\[308b.2\]]ba chen po yin/_/'phags pa thabs kyi zhags pa pad+mo phreng las dbang gi sbyor ba'i le'u ste nyi shu brgyad pa'o//_/gru bzhi dkyil 'khor rtsibs brgyad par/_/lha rnams 'khor bcas spyan drangs te/_/mchod pa glu la sogs pas mchod/_/de nas las 
[\[308b.3\]]rnams brtsam par bya/_/nga rgyal rdo rje 'khor bcas pas/_/'jig rten khams ni rab 'byam kun/_/dpal dang gzi brjid chen po rnams/_/yud tsam gyis ni rgyas par mdzod/_/khro bo khro mo 'khor bcas dang /_/rdo rje phra men 'khor bcas pas/_/dpal 
[\[308b.4\]]dang gzi brjid 'phel bsgoms na/_/bdag nyid chen por de 'gyur ro/_/'phags pa thabs kyi zhags pa pad+mo phreng las rgyas pa'i las kyi le'u ste nyi shu dgu pa'o//_//ho ma khung gru bzhi gdengs pa la/_/rdo rje 'khor los brgyan par bya/_/de nas lha 
[\[308b.5\]]rnams spyan drangs te/_/bsregs pas mchod cig dpal 'phel bsgom/_/'phags pa thabs kyi zhags pa pad+mo phreng las rgyas pa'i hom gyi le'u ste sum cu pa'o//_//gser ram ser po'i shing rnams la/_/mgo bo rgya mdud rtse zur bzhi/_/lha rnams bsgoms 
[\[308b.6\]]te gdab par bya/_/'di ni rgyas pa'i las la shis/_/'phags pa thabs kyi zhags pa pad+mo phreng las rgyas pa'i phur pa'i le'u ste sum cu gcig pa'o//_//gser phye 'bras can ser po rnams/_/'o ma sbrang rtsi gtor ma ni/_/rgyas par 'gyur ba'i gtor ma ste/_/
[\[308b.7\]]mkhas pas rgyas par bsgom zhing sbyin/_/'phags pa thabs kyi zhags pa pad+mo phreng las rgyas pa'i gtor ma'i le'u ste sum cu gnyis pa'o//_//lha mo rnams kyi dkyil 'khor du/_/lha yi dkyil 'khor rdzogs par bsgom/_/byang chub sems ni 'phro 
[\[309a\]]
[\[309a.1\]]bsgoms na/_/'di ni rgyas pa'i las 'grub bo/_/'phags pa thabs kyi zhags pa pad+mo phreng las rgyas pa'i sbyor ba'i le'u ste sum cu gsum pa'o//_//zlum po'i dkyil 'khor rtsibs brgyad par/_/lha rnams 'khor bcas 
[\[309a.2\]]spyan drangs te/_/dkar po'i yon gyis mchod pa bya/_/de nas las rnams brtsam par bya/_/gti mug rdo rje 'khor bcas pas/_/'jig rten khams ni rab 'byam kun/_/yud tsam nyid la zhi mdzad de/_/zhi bar grub la phyag 'tshal lo/_/lha rnams 'khor bcas thams cad 
[\[309a.3\]]kyis/_/'khrug pa thams cad zhi mdzad par/_/bsgoms na thams cad yud tsam gyis/_/zhi bar 'gyur te the tshom med/_/'phags pa thabs kyi zhags pa pad+mo phreng las zhi ba'i las kyi le'u ste sum cu bzhi pa'o//_//hom khung zlum po gdengs pa la/_/rdo rje pad+mos brgyan par bya/_/
[\[309a.4\]]phur pa dkar po drug btab ste/_/spyan drangs rdul phye sogs pas mchod/_/'phags pa thabs kyi zhags pa pad+mo phreng las zhi ba'i hom gyi le'u ste sum cu lnga pa'o//_//phur pa kha dog dkar po la/_/mgo po rgya mdud rtse zlum por/_/lha rnams bsgoms la gdab par bya/_/'di 
[\[309a.5\]]ni zhi ba'i las la shis/_/'phags pa thabs kyi zhags pa pad+mo phreng las zhi pa'i phur pa'i le'u ste sum cu drug pa'o//_//dngul dang 'bras chan dkar po rnams/_/'o mar sbyar ba'i gtor ma ni/_/zhi bar 'gyur ba'i gtor ma ste/_/mkhas pas zhi bar bsgoms shing /_/
[\[309a.6\]]gtor/_/'phags pa thabs kyi zhags pa pad+mo phreng las zhi ba'i gtor ma'i le'u ste sum cu bdun pa'o//_//lha mo rnams kyi dkyil 'khor du/_/lha yi grub pa bsgom par bya/_/byin gyis thams cad zhi bsgoms na/_/lha rnams kun kyang zhi bar 'gyur/_/'phags 
[\[309a.7\]]pa thabs kyi zhags pa pad+mo phreng las zhi ba'i spyod pa las kyi le'u ste sum cu brgyad pa'o//_//mtshan nyid med pa'i phyag rgya dang /_/de las dngos byung phyag rgya rnams/_/nges pa med par dpa' bos bshad/_/mkhas pas ci dgar bsgyur na 'grub/_/
[\[309b\]]
[\[309b.1\]]'phags pa thabs kyi zhags pa pad+mo phreng las las bsdus pa'i le'u ste sum cu dgu pa'o//_//drag pos thams cad 'dul bar 'gyur/_/dbang gis 'byor ba mchog kyang 'grub/_/rgyas pas gzi brjid rnam par 'phel/_/zhi bas bde ba'i mchog kyang 
[\[309b.2\]]'grub/_/'phags pa thabs kyi zhags pa pad+mo phreng las las sgrub pa'i phan yon gyi le'u ste bzhi bcu pa'o//_//dkyil 'khor 'di'i mtshan ni dbang chen bsdus pa'i dkyil 'khor te/_de la dkyil 'khor gyi gzhi zlum por bya ba ni chos kyi dbyings spros pa med 
[\[309b.3\]]pa'i don no/_/'khor lo rtsibs zur can du bya ba gzhi zlum po'i nang na gnas pa ni chos kyi dbyings spros pa med bzhin du byin gyis brlabs kyi lha dang /_lha mo dang /_khro bo dang /_khro mo dang /_pho nya la sogs pa dang nyid kyis 'phro ba'i don no/_/rnam pa gcig tu chos kyi dbyings rnam par 
[\[309b.4\]]rtog pa med bzhin du thams cad mkhyen pa'i ye shes ci yang mkhyen pa lhun gyis grub pa'i don no/_/mtha' gru bzhi bya ba ni/_phyogs bcu'i snod dang bcud kyi 'jig rten thams cad la dbang bsgyur bas bde ba chen po rgyas pa'i don/_dkyil nas lha mo lnga phyir lta ba/_lha mo ni dbyings 
[\[309b.5\]]nyid nye ba'i byin brlabs te/_sems dpas dbyings nyid dang nye ba mthong ba'i don no/_/sems dpa' lnga nang du lta ba ni dbyings nyid nye ba la lta ba'i don no/_/sems dpa' gzhan phyir lta ba ni/_dbyings nyid thams cad dus rdo lta bu bems po ma yin gyi mkhyen pa'i ye shes dang 
[\[309b.6\]]ldan zhing sems dpa' nyid dbyings las mi gzhan pa'i tha tshig go/_/sems ma gzhan nang du lta ba ni mkhyen pa'i ye shes dngos po la sogs pa thams cad du rnam par rtog pa ma yin gyi dbyings nyid dang ldan zhing dbyings nyid kyang mkhyen pa'i ye shes las mi 
[\[309b.7\]]gzhan pa'i tha tshig go/_/rnam gcig tu sems dpa' phyir lta ba ni snod dang bcud kyi 'jig rten thams cad dbang bsgyur ba'i don/_sems ma nang du lta ba ni snod dang bcud kyi 'jig rten thams cad dbang du 'dus pa'i don/_sems dpa' dang sems ma phyi nang 
[\[310a\]]
[\[310a.1\]]du gcig la gcig gzigs pa ni mnyes par byed pa'i tha tshig go/_/khro bo dang khro mo ril phyir lta ba ni phyi'i dngos po dang rgol ba la sogs pa 'joms shing 'dul ba'i don/_de la dbyings ni dper na nyi ma'i dkyil 'khor lta bu'o/_/mkhyen pa'i ye shes ni/_
[\[310a.2\]]nyi ma'i 'od snang zhing gsal ba lta bu'o/_/de'i byin brlabs ni dro zhing 'jam pa lta bu'o/_/phyi'i dngos po la sogs pa 'joms shing 'dul ba ni rtsi shing bskams pa dang tshig pa lta bu ste/_/lha mo dang sems ma ni chos kyi dbyings rig pa'i don sems la snang ba'o/_/lha dang sems 
[\[310a.3\]]dpa' ni dbyings la snang ba'i don mthong ba'o/_/dbyings nyid la snang ba dang mthong ba'i byin brlabs kyi ngang gis dngos po dang rgol ba'i rang bzhin lhun gyis 'joms shing dbyings su sbyor bar 'dul ba ni/_/khro bo dang khro mo las rnam bzhi rang bzhin du mdzad cing thugs rjes 'jig 
[\[310a.4\]]rten skyong ba'i don no/_/'jig rten skyong ba la sogs pa ni byin gyis brlabs las pho nya ltar gnas pa yin/_rnam gcig tu 'jig rten gyi lha mthu bo che 'khor du 'dus par bstan pa'i don no/_/bkra shis brgyad ni thams cad la dbang bsgyur zhing 'khor ba la spyod kyang nyon mongs 
[\[310a.5\]]pa'i 'ching bar mi 'gyur ba dang /_mya ngan las 'das pa la spyod kyang nyan thos kyi zhi ba phyogs gcig par mi 'gyur te/_gang gis kyang zil gyis mi non pa'i phyir bkra shis so/_/de la dpal be'u ni mkhyen pa'i ye shes dang ldan pa'i bkra shis so/_/'khor lo ni thams cad 
[\[310a.6\]]la dbang bsgyur ba dang /_chos kyi 'khor lo bskor ba'i bkra shis so/_/rin po che ni zad mi shes pa dang ldan pa'i bkra shis so/_/pad+mo ni 'khor bas ma zin pa'i bkra shis so/_/gdugs ni nyon mongs pas ma gdungs pa'i bkra shis so/_/bum pa ni bdud rtsi mchog dang ldan 
[\[310a.7\]]pa'i bkra shis so/_/dung ni sgo thams cad spa dgong bar sgra sgrogs pa'i bkra shis so/_/nya ni lam rgyud lnga'i sems can gyi don mdzad kyang nyam nga ba med pa'o/_/klong bzhi ni rigs lnga'i byin brlabs yin pa'am/_lam rgyud lnga'i sems can la de bzhin gshegs pa'i rang bzhin yod par 
[\[310b\]]
[\[310b.1\]]bstan pa'am/_thugs rjes de dag gi don mdzad pa'i tha tshig go/_/rnam gcig tu thams cad dbang du 'dus pa'i don/_/de la gtso mo 'khor lnga lnga dang btsas pa ni ci yang mi mdzad do/_/sems dpa' sems ma nyi shu ni kun la bu gcig bzhin no/_/de ltar byas pa'i shugs kyis khro bo dang 
[\[310b.2\]]khro mo 'khor dang bcas pa ni phyi nang thams cad kyi dngos po la rngon pas [{]ri dgas [,]ri dwags [}]mthong ba bzhin no/_/de ltar zhe sdang gi shugs kyis thams cad dbyings nyid la sbyar ro/_/'byor na 'khor ba'i chos la spyod kyang longs spyod chen po ste/_nyon mongs pa'i 'ching bar mi 'gyur bas 
[\[310b.3\]]de ltar sgrub pa ni 'dod chags so/_/chos kyi dbyings ngang gis gsang ba phrag dog go/_/chos nyid spros pa med pas gti mug go/_/chos nyid de lta bu khams gsum las rgyal bas nga rgyal lo/_/de la gtso bo ni 'khor lnga'i byin brlabs ni thams cad la khyab mod kyi nye 
[\[310b.4\]]bar ni dbu dang /_mdun dang /_thong ka yan chad/_rgyab mjug yan chad do/_/mi 'khrugs pa'i 'khor lnga'i byin brlabs ni phyag g.yas pa dang rtsib logs g.yas so/_/rin chen 'byung ldan 'khor lnga'i byin brlabs ni phyag g.yon dang rtsib logs g.yon no/_/'od dpag med 
[\[310b.5\]]'khor lnga'i byin brlabs ni/_zhabs g.yon nas rked pa g.yon man chad do/_/don yod grub pa 'khor lnga'i byin brlabs ni zhabs g.yas rked pa g.yon man chad do/_/khro bo dang khro mo thams cad ni rigs so so'i byin brlabs bzhin no/_/de ltar 'khor lnga po gcig la yang lnga lngar 'gyur te/_sra 
[\[310b.6\]]ba'i bya ba byed pa thams cad ni rdo rje'i rigs so/_/dro ba'i bya ba byed pa thams cad ni rin po che'i rigs so/_/gsher ba'i bya ba byed pa thams cad ni pad+ma'i rigs so/_/bskyod pa'i bya ba byed pa thams cad ni las kyi rigs so/_/de rnams cha mnyam pa las spyir grub pa ni dngos su bzhugs pa/_de bzhin 
[\[310b.7\]]gshegs pa'i rigs so/_/thams cad bdag nyid ma'i 'khor lnga'i byin brlabs ni dbus su gyur pa thams cad do/_/sra ba'i rang bzhin med pa ni yangs pa'i spyan 'khor lnga'i byin brlabs so/_/dro ba'i rang bzhin med pa ni mA ma kI 'khor lnga'i byin brlabs so/_/gsher ba'i rang bzhin med pa 
[\[311a\]]
[\[311a.1\]]ni gos dkar mo 'khor lnga'i byin brlabs so/_/bskyod pa'i rang bzhin med pa ni sgrol ma'i 'khor lnga'i byin brlabs so/_/don du bya ba byed nus pa sems dpa'o/_/de bzhin du rang bzhin med pa ni sems ma'o/_/de ltar rig pa ni khro bo dang khro mo'o/_/de la bsdu zhing 
[\[311a.2\]]spro ba yang thams cad de ltar bya'o/_/phyi nang gi chos thams cad la yang de ltar blta'o/_/de skad ces dpal rnam par snang mdzad kyis bka' stsal pa la rdo rje gzhon nu sde 'bum phrag du ma yi rangs te 'di skad ces bstod do/_/hU~M/_bskal pa'i me ltar 'bar ba yi/_/'od zer 'du 'phro 
[\[311a.3\]]klong dkyil na/_/khro bo khro mo rnams bzhugs pa/_/sku ni cir yang sgyur ba'i gzugs/_/hU~M/_dbu skra kham gnag ral pa can/_/gyen du 'khyil ba srid rtser 'bar/_/mi mnyam khro gnyer sdang mig ni/_/log par lta ba 'dul ba'i mtshan/_/hU~M/_mche ba zang yag gtsigs pas ni/_/skye shi rtsa ba 
[\[311a.4\]]gcod pa'i tshul/_/sku gsung thugs kyi byin brlabs ni/_/phyag rgya sna tshogs cir yang snang /_/hU~M/_thugs rje'i byin brlabs sprin ltar 'khrigs/_/byams pa'i 'od zer glog bzhin 'gyur/_/rngam pa'i sgra skad 'brug ltar sgrogs/_/sprul pa'i thog thog char bzhin 'bebs/_/hU~M/_sngon gyi 
[\[311a.5\]]thugs dam chen po ni/_/klan ka chen po bdud la tshol/_/kyal ka chen po bgegs la mdzad/_/dam tshig can la dngos grub stsol/_/hU~M/_thugs rje chen po'i byin brlabs kyis/_/bdag la byin gyis rlob mdzad cing /_/bdag gis lhag pa'i bsam pa rnams/_/grub par byin gyis brlab tu 
[\[311a.6\]]gsol/_/'khyil cing rgyan yang 'khyil ba la/_/sems kyi chos pas sku mi mnga'/_/sgra las 'das pa'i sbyor ba ste/_/bsam dang bral ba'i ye shes lags/_/hU~M/_srid gsum 'joms pa'i lha la phyag 'tshal lo/_/mnyam nyid ngang gis khro la phyag 'tshal lo/_/
[\[311a.7\]]khros pas longs spyod mdzad la phyag 'tshal lo/_/rdo rje 'du 'phro khro la phyag 'tshal lo/_/zhes bstod de/_nyid kyi thugs kar zhugs nas mi snang bar gyur to/_/'phags pa thabs kyi zhags pa pad+mo phreng rdzogs [{]s+ho[,]so[}]//_//
